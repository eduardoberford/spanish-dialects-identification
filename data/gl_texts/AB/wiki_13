{"id": "88104", "revid": "72012", "url": "https://gl.wikipedia.org/wiki?curid=88104", "title": "Janusz Kusoci\u0144ski", "text": "Janusz Tadeusz Kusoci\u0144ski, nado o 15 de xaneiro de 1907 en Varsovia e finado o 21 de xu\u00f1o de 1940 en Palmiry, foi un atleta polaco, ga\u00f1ador dos 10.000 metros nos Xogos de 1932 dos \u00c1nxeles.\nTraxectoria.\nFillo dun traballador do ferrocarril, Janusz Kusoci\u0144ski, ou \"Kusy\" o seu alcume, xogou ao f\u00fatbol en varios equipos de Varsovia no colexio. Comezou no atletismo en 1928 logo de unirse ao club deportivo \"Sarmata\". O seu adestrador foi o famoso decatleta estoniano Aleksander Klumberg-Kolmpere.\nNa s\u00faa primeira participaci\u00f3n nos Campionatos Nacionais de Polonia, Kusoci\u0144ski deu a sorpresa ga\u00f1ando a proba dos 5.000 m e a de cross-country. Perdeuse a seguinte tempada porque foi chamado pola Armada Polaca, pero volveu m\u00e1is forte ca nunca. Ga\u00f1ou nos campionatos de Polonia as probas dos 1.500 m e de 5.000 m, cross-country en 1930 e 1931, e dos 800 metros en 1932.\nXusto un mes antes dos Xogos Ol\u00edmpicos dos \u00c1nxeles, Kusoci\u0144ski marcou un novo recorde mundial nos 3.000 m (8:18.8) e despois nese mesmo ano, marcou un r\u00e9cord mundial non oficial nas 4 millas nun tempo de 19:02.6. Nos Xogos, Kusoci\u0144ski ga\u00f1ou unha dura batalla contra os finlandeses Volmari Iso-Hollo e Lasse Virtanen nos 10.000 m, co mellor tempo mundial da tempada (30:11.4).\nDespois de rematar segundo nos primeiros Campionatos de Atletismo de Europa en Tur\u00edn nos 5.000 m, Kusoci\u0144ski decidiu retirarse do atletismo, a\u00ednda que volveu en 1939 ga\u00f1ando os 10.000 m nos Campionatos Nacionais de Polonia.\nKusoci\u0144ski foi voluntario na Armada Polaca, logo de que fora atacada polos alem\u00e1s e resultou ferido en d\u00faas ocasi\u00f3ns. Janusz Kusoci\u0144ski foi arrestado pola Gestapo o 26 de marzo de 1940 durante a AB Aktion. Foi executado tres meses despois en Palmiry preto de Varsovia."}
{"id": "88107", "revid": "5863", "url": "https://gl.wikipedia.org/wiki?curid=88107", "title": "Ilmari Salminen", "text": "Ilmari Salminen, nado en Elim\u00e4ki o 21 de setembro de 1902 e finado en Kouvola o 5 de xaneiro de 1986, foi un atleta finland\u00e9s, campi\u00f3n dos 10.000 m nos Xogos Ol\u00edmpicos de Berl\u00edn de 1936 e un dos maiores fondistas dos anos 30, integrante do grupo de grandes corredores co\u00f1ecido como Finlandeses Voadores.\nTraxectoria.\nDespois de correr longas distancias apenas en Finlandia, Imari comezou a s\u00faa carreira internacional xa con m\u00e1is de trinta anos, vencendo nos 10.000 m e conseguindo o bronce nos 5.000 m do primeiro Campionato de Europa de Atletismo, disputado en Tur\u00edn, Italia, en 1934. Con este resultado, converteuse nun dos principais favoritos para os Xogos de Berl\u00edn en 1936.\nEn Berl\u00edn comezou a s\u00faa participaci\u00f3n conseguindo un sexto lugar nos 5.000 m. O d\u00eda seguinte, na disputa dos 10.000 contra outros finlandeses como Volmari Iso-Hollo, bi-campi\u00f3n ol\u00edmpico dos 3.000 m valados, Salminem ga\u00f1ar\u00eda a proba e a medalla de ouro por apenas 0,2 s de vantaxe para o segundo clasificado.\nO ano seguinte, Salminem bateu o r\u00e9cord mundial dos 10.000 m marcando 30m 05s para a distancia e da proba non-ol\u00edmpica de seis millas. Rematou a s\u00faa carreira en 1939 ap\u00f3s conquistar no ano anterior o bi-campionato dos 10.000 m no Campionato Europeo de Atletismo."}
{"id": "88109", "revid": "23204", "url": "https://gl.wikipedia.org/wiki?curid=88109", "title": "Pyotr Bolotnikov", "text": "Pyotr Grigorevich Bolotnikov (en ruso: \u041f\u0451\u0442\u0440 \u0413\u0440\u0438\u0433\u043e\u0440\u044c\u0435\u0432\u0438\u0447 \u0411\u043e\u043b\u043e\u0442\u043d\u0438\u043a\u043e\u0432), nado en Zinovkino (Mordovia) o 8 de marzo de 1930, \u00e9 un antigo atleta sovi\u00e9tico, un dos mellores corredores de fondo de comezos da d\u00e9cada de 1960, ga\u00f1ador dos 10.000 metros nos Xogos Ol\u00edmpicos de Roma.\nTraxectoria.\nPyotr Bolotnikov comezou no atletismo con s\u00f3 20 anos, cando se uniu ao Ex\u00e9rcito Vermello. Prepar\u00e1base na sociedade deportiva Spartak.\nBolotnikov ga\u00f1ou o seu primeiro t\u00edtulo nun campionato nacional nos 10\u00a0000 m en 1957, cando sorprendentemente superou o gran Vladimir Kuts na recta final por 0,2 segundos. Converteuse no dobre campi\u00f3n sovi\u00e9tico en 5000 e 10\u00a0000 metros dende 1958 ata 1962. Tam\u00e9n ga\u00f1ou o t\u00edtulo nacional nos 10\u00a0000 m en 1964 e o t\u00edtulo nacional na modalidade de campo a trav\u00e9s en 1958. En 1959 recibiu o t\u00edtulo de \"Mestre Honor\u00edfico do Deporte da Uni\u00f3n Sovi\u00e9tica\".\nBolotnikov participara xa nos Xogos Ol\u00edmpicos de 1956, pero sen \u00e9xito. Nos Xogos Ol\u00edmpicos de 1960 celebrados en Roma Bolotnikov controlou a carreira dos 10\u00a0000 m dende o principio at\u00e9 a fin, superando aos principais favoritos Hans Grodotzki de Alema\u00f1a Oriental e Murray Halberg de Nova Zelandia por 5 segundos. O 5 de outubro dese mesmo ano, en K\u00ediv, rebaixou o r\u00e9cord mundial dos 10\u00a0000 metros en case 12 segundos, 28:18.8.\nXusto d\u00faas semanas antes dos Europeos de Atletismo de 1962 en Belgrado, o 11 de agosto de 1962 en Moscova, Bolotnikov bateu o seu propio r\u00e9cord dos 10\u00a0000 m en 0,6 segundos, 28:18.2, convert\u00e9ndose no favorito para as probas de longa distancia destes campionatos. Ga\u00f1ou facilmente a carreira dos 10\u00a0000 m, a\u00ednda que sorprendentemente quedou terceiro nos 5000 m.\nLogo do fracaso nos Xogos Ol\u00edmpicos de 1964, decidiu retirarse do atletismo en 1965. Recibiu a Orde de Lenin en 1960."}
{"id": "88110", "revid": "2402", "url": "https://gl.wikipedia.org/wiki?curid=88110", "title": "Piotr Bolotnikov", "text": ""}
{"id": "88112", "revid": "23204", "url": "https://gl.wikipedia.org/wiki?curid=88112", "title": "Tart\u00e1n", "text": "O tart\u00e1n \u00e9 un tipo de tecido de orixe escocesa, usado nos \"kilts\".\nAs cores dos tart\u00e1ns representaban as cores do clan ao que pertenc\u00edan. Consist\u00eda nunha longa tira de tea que os homes empregaban ao redor do corpo suxeitando o restante sobre o ombreiro axustado cun broche. A colocaci\u00f3n do tart\u00e1n consider\u00e1base unha arte, na que os pregues deb\u00edan quedar perfectamente colocados."}
{"id": "88113", "revid": "51526", "url": "https://gl.wikipedia.org/wiki?curid=88113", "title": "Terras Baixas Escocesas", "text": "As Lowlands ou Terras baixas escocesas (en ga\u00e9lico escoc\u00e9s, \"a Ghalldachd\", \u00e9 dicir, \"a zona non ga\u00e9lica\"), \u00e9 a denominaci\u00f3n habitual, a\u00ednda que non ofical, da parte meridional de Escocia, \u00e9 dicir, todas aquelas rexi\u00f3ns non comprendidas nas Terras Altas ou \"Highlands\". A li\u00f1a divisoria entre Terras Altas e Terras Baixas sit\u00faase convencionalmente no Firth of Clyde, entre Stonehaven e Helensburgh. A denominaci\u00f3n pode non ser totalmente acertada, xa que boa parte das chamadas \"Terras Baixas\" non son precisamente chairas, nin todas as Terras Altas son monta\u00f1osas.\nDivisi\u00f3n administrativa.\nNa divisi\u00f3n tradicional, pertencen aos \"Lowlands\" os condados de:\nAlg\u00fans condados que pos\u00faen terras tanto nas \"Highlands\" como nas \"Lowlands\" son: \nMalia ser Caithness considerado como parte das Highlands, tam\u00e9n adoita seres inclu\u00eddo entre as \"Lowlands\". As Illas Orkney e as Illas Shetland son tam\u00e9n denominadas ocasionalmente como \"Lowlands\", debido principalmente a que empregan un idioma distinto do ga\u00e9lico; pero te\u00f1en unha identidade completamente distinta, m\u00e1is achegada \u00e1 dos pa\u00edses n\u00f3rdicos, ata o punto de que alg\u00fans dos seus habitantes non se consideran escoceses.\nOs condados m\u00e1is meridionais de Escocia, lindeiros con Inglaterra, son denominados tam\u00e9n Borders, e en ocasi\u00f3ns son considerados como unha entidade separada dos \"Lowlands\".\nO termo \"Scottish Lowlands\" empr\u00e9gase xeralmente para referirse \u00e1 lingua escocesa, as\u00ed como para referirse \u00e1 historia de Escocia ou ao sistema de clans, as\u00ed como \u00e1 xenealox\u00eda."}
{"id": "88114", "revid": "1308", "url": "https://gl.wikipedia.org/wiki?curid=88114", "title": "Lowlands", "text": ""}
{"id": "88115", "revid": "6939", "url": "https://gl.wikipedia.org/wiki?curid=88115", "title": "Xefe de Goberno", "text": "O Xefe de Goberno \u00e9 o m\u00e1ximo funcionario do poder executivo e responsable do goberno dun Estado ou dunha subdivisi\u00f3n territorial (estado, provincia etc.) de mesmo. O proceso de elecci\u00f3n de xefes de goberno var\u00eda de acordo ao pa\u00eds e depende, entre outros factores, da forma do goberno empregada no mesmo.\nNun sistema parlamentario o t\u00edtulo que adopta o xefe de goberno pode ser: Primeiro Ministro, Premier, Chanceler, Presidente do Consello de Ministros, Presidente do Goberno ou outro. Nos pa\u00edses con sistemas presidenciais, como Estados Unidos, o xefe de goberno \u00e9 o Presidente, que a s\u00faa vez \u00e9 o xefe de Estado. En cambio, nos sistemas semipresidenciais, as funci\u00f3ns de xefe de goberno poden estar compartidas polo Presidente e un Primeiro Ministro.\nO xefe de goberno nalg\u00fans territorios de ultramar dependentes do Reino Unido \u00e9 denominado \"ministro xefe\" (en ingl\u00e9s, \"Chief Minister\"), do mesmo xeito que na India, Malaisia e nos estados e territorios de Australia. En Alema\u00f1a, o xefe de goberno dos \"L\u00e4nder\" denom\u00ednase \"ministro presidente\" (en alem\u00e1n, \"Ministerpr\u00e4sident\"); en B\u00e9lxica esta \u00faltima \u00e9 a denominaci\u00f3n do xefe de goberno dunha rexi\u00f3n ou comunidade. En M\u00e9xico, as\u00ed se denomina ao l\u00edder pol\u00edtico responsable do goberno e a administraci\u00f3n de M\u00e9xico, Distrito Federal, capital da Rep\u00fablica Mexicana."}
{"id": "88116", "revid": "1308", "url": "https://gl.wikipedia.org/wiki?curid=88116", "title": "Xefe do Goberno", "text": ""}
{"id": "88117", "revid": "12452", "url": "https://gl.wikipedia.org/wiki?curid=88117", "title": "Goku", "text": ""}
{"id": "88118", "revid": "85894", "url": "https://gl.wikipedia.org/wiki?curid=88118", "title": "Sally Martin", "text": "Sally Erana Martin, m\u00e1is co\u00f1ecida como Sally Martin, nada o 14 de maio de 1985 en Wellington \u00e9 unha actriz neozelandesa de televisi\u00f3n.\nO seu papel m\u00e1is co\u00f1ecido foi como Tori Hanson/Blue Wind Ranger Ninja, que ten a forza da auga, na serie de televisi\u00f3n \"\".\nAdemais do seu papel nesta serie, tam\u00e9n traballou noutros espect\u00e1culos como \"The Tribe\" e \"The Strip\", e na pel\u00edcula para televisi\u00f3n \"Murder in Greenwich\"."}
{"id": "88119", "revid": "98629", "url": "https://gl.wikipedia.org/wiki?curid=88119", "title": "S\u00edmbolos nacionais de Escocia", "text": "Escocia est\u00e1 representada por un conxunto de s\u00edmbolos nacionais reco\u00f1ecibles, alg\u00fans deles oficiais (a bandeira de Escocia, o Estandarte Real de Escocia etc.) e outros oficiosos (o Himno de Escocia, o tart\u00e1n, a Declaraci\u00f3n de Arbroath...)\nBandeiras.\nA bandeira de Escocia.\nA Bandeira de Escocia, tam\u00e9n co\u00f1ecida como \"Saltire\" ou \"Cruz de San Andr\u00e9s\", est\u00e1 composta por unha aspa branca sobre fondo azul. A aspa branca \u00e9 o s\u00edmbolo de Santo Andr\u00e9 o Ap\u00f3stolo, patr\u00f3n de Escocia. Segundo a lenda, no 832 o rei Angus II dos Pictos dirixiu aos escotos na s\u00faa batalla contra os anglos, comandados por Aethelstan de East Anglia, preto do actual concello de Athelstaneford, en East Lothian. O rei Angus e os seus homes v\u00edronse rodeados, e pregaron polas s\u00faas vidas. Durante a noite, Santo Andr\u00e9 apareceuse ao rei e prometeulle a vitoria. Pola ma\u00f1\u00e1, ambos os dous ex\u00e9rcitos viron aparecer sobre o ceo azul unha cruz branca, representando a cuz sobre a que fora martirizado Santo Andr\u00e9. Esta aparici\u00f3n deu coraxe aos escoceses, mentres que os anglos se desmoralizaron e perderon o combate.\nA cor do fondo da bandeira era variable, dende o azul ceo ata o azul mari\u00f1o, dependendo, ao parecer, do tipo de tinguidura dispo\u00f1ible en cada zona e \u00e9poca. Cando foi incorporada \u00e1 bandeira do Reino Unido, empregouse o azul mari\u00f1o como cor de fondo. Con todo, en 2003, unha comisi\u00f3n do Parlamento de Escocia estableceu que a cor oficial do fondo da bandeira \u00e9 o Pantone 300 (\u00e9 dicir, 0, 114, 198 no modelo de cor RGB ou #0072C6 en c\u00f3digos de cores HTML), unha cor algo m\u00e1is clara que o Pantone 280 da bandeira do Reino Unido.\nAs dimensi\u00f3ns da bandeira non est\u00e1n oficialmente establecidas, a\u00ednda que adoitan ser 4:5, 3:5 ou 2:3. As barras cruzadas deben ter unha anchura de 1/5 (ou sexa, un 20%) da altura da bandeira.\nO Estandarte Real de Escocia.\nO Estandarte Real de Escocia \u00e9 a bandeira empregada historicamente polo Rei de Escocia. Era a bandeira de escudo de armas do Reino de Escocia. O estandarte est\u00e1 formado por un \"le\u00f3n rampante\" de goles, linguado e unllado de azur, sobre un fondo amarelo ou dourado, e rodeado dunha dobre orla decorada de flores de lis de goles. Crese que o le\u00f3n foi adoptado como s\u00edmbolo a comezos do s\u00e9culo XII por Guillerme I de Escocia, (co\u00f1ecido como \"Guillerme o Le\u00f3n\"), pero non existen evidencias do seu uso ata 1222, data na que apareceu no selo do seu fillo, Alexandre II de Escocia.\nTrala uni\u00f3n das coroas de Inglaterra e Escocia en 1603, o estandarte foi incorporado ao Estandarte do Monarca Brit\u00e1nico: o le\u00f3n rampante aparece no primeiro e cuarto cuadrante na versi\u00f3n que se emprega en Escocia, mentres que s\u00f3 aparece no segundo nas versi\u00f3ns empregadas f\u00f3ra dela.\nNa actualidade esta bandeira empr\u00e9gase oficialmente nas residencias Reais de Holyrood Palace e do Castelo de Balmoral cando Sabela II do Reino Unido non est\u00e1 presente. A bandeira tam\u00e9n se emprega para representar \u00e1 Coroa, inclu\u00eddos o Primeiro Ministro de Escocia, os \"Lord Lieutenants\", o Alto Comisionado da Asemblea Xeral da Igrexa de Escocia ou o \"Lord Lyon King of Arms\".\nEscudo de armas de Escocia.\nO Escudo de armas de Escocia era o escudo empregado pola Coroa de Escocia con anterioridade \u00e1 uni\u00f3n de Inglaterra e Escocia en 1603 durante o reinado de Xaime I de Inglaterra e VI de Escocia. As armas escocesas te\u00f1en un precedente documentado xa no s\u00e9culo XII, durante o reinado de Guillerme I de Escocia.\nNo devandito escudo de armas, o bras\u00f3n co le\u00f3n rampante aparec\u00eda rodeado polo colar da Orde escocesa do Cardo e flanqueado por d\u00faas figuras (tenantes ou soportes) con forma de unicornio rampante de prata con crines en ouro que tam\u00e9n quedou incorporado no escudo de armas dos monarcas brit\u00e1nicos. O escudo aparec\u00eda timbrado coa coroa real escocesa e sobre ela situ\u00e1base a s\u00faa cimera, un le\u00f3n coroado de goles que sost\u00e9n unha espada e un cetro. Ao p\u00e9, tam\u00e9n fora do escudo, coloc\u00e1base unha cinta co lema escoc\u00e9s: \"Nemo me impune lacessit\" (\"Ningu\u00e9n me ofende impunemente\").\nAlg\u00fans destes elementos aparecen no escudo de armas que os monarcas brit\u00e1nicos empregan cando est\u00e1n en Escocia.\nHimno.\nOficialmente, non existe un himno nacional de Escocia que substit\u00faa ao \"God Save the Queen\", tradicionalmente empregado para representar ao Reino Unido. Existen varias candidatas, algunhas das cales empr\u00e9ganse xa frecuentemente como himnos en eventos pol\u00edticos ou deportivos.\nAs d\u00faas candidatas m\u00e1is populares para seres empregadas como himno de Escocia son \"Flower of Scotland\" e \"Scotland the Brave\", a\u00ednda que tam\u00e9n hai outras como \"Scots Wha Hae\", \"A Man's a Man for a' that\", \"Freedom Come-All-Ye\", \"Both sides the Tweed\", \"Caledonia \", \"I'm Gonna Be (500 Miles)\" ou \"Highland Cathedral\".\nCada unha destas canci\u00f3ns ten por agora usos distintos. Por exemplo, \"Scotland the Brave\" empr\u00e9gase actualmente para representar a Escocia nos Xogos da Commonwealth, mentres que \"Flower of Scotland\" soa antes dos partidos das selecci\u00f3ns de rugby e f\u00fatbol. \"A Man's a Man for a' that\", pola s\u00faa parte, foi interpretada por Sheena Wellington no acto de apertura do novo Parlamento de Escocia, a\u00ednda que non con intenci\u00f3n de servires como himno nacional.\nLema.\nO lema de Escocia \u00e9 \"Nemo me impune lacessit\", que significa \"Ningu\u00e9n me ofende impunemente\". Na actualidade \u00e9 o lema do monarca do Reino Unido cando se atopa en Escocia, e aparece tam\u00e9n no escudo de armas do Reino Unido cando se emprega en Escocia. Unha traduci\u00f3n m\u00e1is coloquial na lingua escocesa \u00e9 \"Wha daur meddle wi me?\", que poder\u00eda traducirse como \"Quen se atreve a meterse comigo?\".\nDe acordo coa lenda, o lema refer\u00edase inicialmente \u00e1 flor do cardo, outro s\u00edmbolo de Escocia: durante un ataque sorpresa dos daneses, un dos invasores pisou un cardo e emitiu un berro de dor, alertando as\u00ed aos defensores da s\u00faa presenza. Posteriormente, o lema expandiuse a toda Escocia e aos rexementos militares escoceses, que adoptaron tam\u00e9n o cardo como emblema.\nAs Honras de Escocia.\nAs Honras de Escocia, tam\u00e9n co\u00f1ecidos como \"Xoias da Coroa Escocesa\", est\u00e1n compostas pola coroa, o cetro e a espada estatal de Escocia. Datan dos s\u00e9culos XV e XVI, o que as converte nas m\u00e1is antigas das xoias reais brit\u00e1nicas, e as segundas m\u00e1is antigas de Europa. O conxunto de xoias actualmente conservado foi empregado na coroaci\u00f3n dos reis escoceses entre 1543 (Mar\u00eda I de Escocia) e 1651 (Carlos II de Inglaterra).\nTrala uni\u00f3n das coroas de Inglaterra e Escocia polo Acta de Uni\u00f3n de 1707, as xoias foron gardadas baixo chave no Castelo de Edimburgo, onde permaneceron case esquecidas ata que un grupo de investigadores, entre os que estaba Walter Scott, as redescubrieron en 1818 e d\u00e9ronas a co\u00f1ecer ao p\u00fablico ao ano seguinte. Dende ese intre, as xoias permaneceron expostas no Castelo de Edimburgo de xeito permanente, ag\u00e1s polo curto par\u00e9ntese que supuxo a segunda guerra mundial, durante a cal foron escondidas por medo a que fosen danadas, roubadas ou extraviadas.\nA Pedra do Destino.\nA Pedra de Scone ou Pedra do Destino era a rocha empregada tradicionalmente nas cerimonias de coroaci\u00f3n dos reis escoceses durante a Idade Media. Segundo a lenda, tr\u00e1tase da mesma pedra na que apoiou a s\u00faa cabeza Xacob mentres so\u00f1aba o so\u00f1o prof\u00e9tico da Escaleira de Xacob. Historicamente, \u00e9 probable que se trata de pedra sacra empregada nas coroaci\u00f3ns dos Dalriadas.\nDurante a Idade Media, a pedra descansou na Abad\u00eda de Scone (preto do actual Perth), ata que en 1296 foi trasladada \u00e1 Abad\u00eda de Westminster, en Londres, por orde de Eduardo I de Inglaterra, onde foi instalada nunha cadeira especial destinada a servir de trono durante as cerimonias de coroaci\u00f3n dos Reis de Inglaterra. Logo de ser roubada, recuperada e devolta a Westminster en 1950, a Pedra foi trasladada definitivamente a Escocia en 1996 durante o proceso de devoluci\u00f3n de poderes a Escocia. Dende ent\u00f3n est\u00e1 exposta no Castelo de Edimburgo, xunto coas Xoias da Coroa Escocesa, e s\u00f3 se trasladar\u00e1 a Westminster de novo para ser empregada en futuras coroaci\u00f3ns."}
{"id": "88120", "revid": "98629", "url": "https://gl.wikipedia.org/wiki?curid=88120", "title": "Estandarte Real de Escocia", "text": "O Estandarte Real de Escocia (en , en , en ingl\u00e9s: \"Royal Standard of Scotland\"), tam\u00e9n co\u00f1ecido como \"Royal Standard of the King of Scots\" (\"Estandarte Real do Rei dos Escoceses\") ou m\u00e1is comunmente como \"Le\u00f3n Rampante\", \u00e9 a bandeira empregada historicamente polo Rei de Escocia. Era a bandeira de escudo de armas do Reino de Escocia.\nHistoria.\nCrese que o le\u00f3n foi adoptado como s\u00edmbolo a comezos do s\u00e9culo XII por Guillerme I de Escocia, (co\u00f1ecido como \"Guillerme o Le\u00f3n\"), pero non existen evidencias do seu uso ata 1222, data na que apareceu no selo do seu fillo, Alexandre II de Escocia. Un estandarte escoc\u00e9s m\u00e1is antigo que se conserva representa a un drag\u00f3n, s\u00edmbolo que tam\u00e9n empregou David I de Escocia na Batalla do Estandarte de 1138\nDescrici\u00f3n e uso.\nO estandarte est\u00e1 formado por un \"le\u00f3n rampante\" de goles, linguado e u\u00f1ado de azur, sobre un fondo amarelo ou dourado, e rodeado dunha dobre orla decorada de flores de lis de goles. Trala uni\u00f3n das coroas de Inglaterra e Escocia en 1603, o estandarte foi incorporado ao Estandarte do Monarca Brit\u00e1nico: o le\u00f3n rampante aparece no primeiro e cuarto cuadrante na versi\u00f3n que se emprega en Escocia, mentres que s\u00f3 aparece no segundo nas versi\u00f3ns empregadas f\u00f3ra dela.\nNa actualidade esta bandeira empr\u00e9gase oficialmente nas residencias Reais de Holyrood Palace e do Castelo de Balmoral cando Sabela II do Reino Unido non est\u00e1 presente. A bandeira tam\u00e9n se emprega para representar \u00e1 Coroa, inclu\u00eddos o Primeiro Ministro de Escocia, os \"Lord Lieutenants\", o Alto Comisionado da Asemblea Xeral da Igrexa de Escocia ou o \"Lord Lyon King of Arms\". Como bandeira persoal do monarca, o seu uso est\u00e1 restrinxido polo Acta do Parlamento de Escocia de 1672 cap. 47 e 30 &amp; 31 Vict. cap. 17. Hoxe en d\u00eda, con todo, o estandarte empr\u00e9gase de xeito non oficial como bandeira de Escocia, especialmente en acontecementos deportivos, e a\u00ednda que este feito \u00e9 ilegal, ningu\u00e9n foi xulgado por iso. O le\u00f3n rampante tam\u00e9n aparece no Estandarte do Ducado de Rothesay, t\u00edtulo empregado polo fillo m\u00e1is vello do monarca de Escocia."}
{"id": "88121", "revid": "51040", "url": "https://gl.wikipedia.org/wiki?curid=88121", "title": "Robert Burns", "text": "Robert Burns, nado en Alloway, Ayrshire (Escocia) o 25 de xaneiro de 1759 e finado en Ellisland, preto de Dumfries, o 21 de xullo de 1796, \u00e9 o poeta en lingua scots m\u00e1is co\u00f1ecido. O seu poema \"Auld Lang Syne\" c\u00e1ntase tradicionalmente nos pa\u00edses anglosax\u00f3ns como himno de despedida.\nTraxectoria.\nFillo do campesi\u00f1o William Burns, naceu no seo dunha familia humilde de granxeiros e comezou a escribir poes\u00eda na s\u00faa adolescencia, logrando a s\u00faa publicaci\u00f3n a partir do ano 1786, pero sen obter grandes beneficios. Isto motivou que non abandonase as faenas do campo, e en 1789 obtivo un posto como funcionario do servizo de aduanas. Tivo 9 fillos con Jean Armour, morrendo aos 37 anos polos problemas card\u00edacos que lle ocasionou o duro traballo no campo.\nA s\u00faa obra trata sobre todo temas do folclore escoc\u00e9s, visto desde a perpectiva das clases populares. A s\u00faa ideolox\u00eda republicana e progresista foi moi mal vista pola igrexa calvinista e a aristocracia. Falou da pobreza, da sexualidade, dos roles sexuais ou da igrexa escocesa.\nV\u00e9xase tam\u00e9n.\nLigaz\u00f3ns externas.\n "}
{"id": "88134", "revid": "98629", "url": "https://gl.wikipedia.org/wiki?curid=88134", "title": "David Batista", "text": "David Michael Bautista, Jr., m\u00e1is co\u00f1ecido como David Batista ou polo seu nome no ring, Batista, nado en Washington, D.C. o 18 de xaneiro de 1969, \u00e9 un loitador norteamericano de ra\u00edces grecofilipinas. Batista \u00e9 un loitador xeralmente louvado polo seu estilo de loita.\nCarreira profesional.\nPrincipio da s\u00faa carreira.\nA carreira de Batista comezou cando co\u00f1eceu a Mr Perfect e a Road Warrior Animal nun congreso de fisicoculturismo. Batista intentou entrar na WCW, pero dix\u00e9ronlle que endexamais triunfar\u00eda na loita libre. Probou sorte ent\u00f3n na World Wrestling Federation, onde o enviaron a traballar con Afa Anoai. Loitou na marca de Anoai, a WXW, baixo o nome de \"Kahn\".\nDebutou na Ohio Valley Wrestling (OVW) no 2000, unindo as s\u00faas forzas con Synn. Durante o tempo que estivo na OVW usou o nome de \"Leviathan\". Como membro dos Disc\u00edpulos de Synn mant\u00edvose como ga\u00f1ador ata que foi vencido pola superestrela da OVW, Christmas Chaos, que non \u00e9 outro que a actual superestrela da WWE \"Kane\". M\u00e1is tarde, Batista ga\u00f1ar\u00eda o t\u00edtulo de Peso Completo da OVW contra The Machine. Tras perder o campionato con The Prototype, Synn creu que Batista estaba a se volver demasiado independente e vendeuno \u00f3 Reverendo D-Von, sendo este o seu paso \u00e1 WWE World Wrestling Federation.\nCarreira na WWE.\nDavid Batista comezou a s\u00faa carreira na WWE no episodio de SmackDown! do 9 de maio de 2002. Presentouse baixo o nome de \"Deacon Bautista\", como colaborador de Reverendo D-Von. O seu primeiro combate foi por parellas, e xunto a D-Von venceu o duelo de Randy Orton e Faarooq, usando o seu golpe \"Spinebuster\". Finalmente acabou separ\u00e1ndose de D-Von, e volveu a 'Raw', cambiando o seu nome polo que \u00e9 co\u00f1ecido actualmente.\nDespois de acadar unha reputaci\u00f3n de \"monstro\" a trav\u00e9s de combates nos que esmagou a outros loitadores, inclu\u00edndo un no que atacou maliciosamente a Tajiri, envi\u00e1ndoo ao hospital, Batista uniuse a Ric Flair no feudo que este ti\u00f1a contra Kane. O debut de Batista nun PPV foi en Armageddon 2002, en Fort Lauderdale, Florida, onde venceu."}
{"id": "88141", "revid": "5132", "url": "https://gl.wikipedia.org/wiki?curid=88141", "title": "Selecci\u00f3n de f\u00fatbol de Escocia", "text": "A Selecci\u00f3n de f\u00fatbol de Escocia \u00e9 o equipo representativo do pa\u00eds nas competici\u00f3ns oficiais. A s\u00faa organizaci\u00f3n est\u00e1 a cargo da Asociaci\u00f3n Escocesa de F\u00fatbol, pertencente \u00e1 UEFA. A selecci\u00f3n escocesa \u00e9 unha das catro selecci\u00f3ns que comp\u00f3n ao Reino Unido, xunto \u00e1s selecci\u00f3ns nacionais de f\u00fatbol de Gales, Inglaterra e Irlanda do Norte.\nEsta selecci\u00f3n \u00e9 a m\u00e1is antiga das existentes e a que xogou o primeiro partido internacional de f\u00fatbol, o 30 de novembro de 1872, contra o seu veci\u00f1o ingl\u00e9s. Participou en 8 Copas Mundiais pero nunca pasou da primeira rolda. A s\u00faa inchada, a \"Tartan Army\" \u00e9 considerada unha das mellores do mundo, en conxunto cos \"Roligans\" de Dinamarca.\nEscocia nos Mundiais.\nResultado Xeral: 26\u00ba lugar\nEurocopa.\nResultado Xeral: 16\u00ba lugar"}
{"id": "88142", "revid": "849120", "url": "https://gl.wikipedia.org/wiki?curid=88142", "title": "Selecci\u00f3n nacional de f\u00fatbol de Escocia", "text": ""}
{"id": "88143", "revid": "27249", "url": "https://gl.wikipedia.org/wiki?curid=88143", "title": "Xogos da Commonwealth", "text": "Os Xogos da Commonwealth (en ingl\u00e9s Commonwealth Games) son un evento multideportivo que se celebra cada catro anos e no que participan deportistas dos pa\u00edses que forman a Commonwealth.\nVe\u00f1en ser unha versi\u00f3n reducida duns Xogos Ol\u00edmpicos, semellantes a outros xogos rexionais que se celebran en distintas partes o mundo, como os Xogos Panamericanos, os Xogos Asi\u00e1ticos, os Xogos Mediterr\u00e1neos etc. Nos Xogos da Commonwealth, ademais dos deportes habituais como o atletismo, a nataci\u00f3n, a ximnasia ou o ciclismo, disp\u00fatanse competici\u00f3ns de deportes t\u00edpicos dos pa\u00edses membros como o squash, o rugby a sete, os birlos ou o netball. Tam\u00e9n se celebran probas para deportistas con algunha discapacidade.\nComo notas destacadas podemos dicir que os catro pa\u00edses que forman Gran Breta\u00f1a (Inglaterra, Escocia, Gales e Irlanda do Norte) compiten en equipos separados, a diferenza do que ocorre por exemplo nos Xogos Ol\u00edmpicos, onde todos representan a Gran Breta\u00f1a. Tam\u00e9n participan con delegaci\u00f3ns independentes alg\u00fans territorios que pertencen a Gran Breta\u00f1a como a Illa de Man ou a Illa de Xersei.\nA primeira vez que algu\u00e9n tivo a idea celebrar dun evento deste tipo foi en 1891, cando o reverendo Astley Cooper escribiu un artigo en \"The Times\" suxerindo a creaci\u00f3n dun festival deportivo panbrit\u00e1nico e pananglicano que se celebrar\u00eda cada catro anos e que servir\u00eda para incrementar a amizade e a boa harmon\u00eda entre os pa\u00edses pertencentes ao Imperio Brit\u00e1nico.\nA primeira edici\u00f3n do que agora se co\u00f1ece como Xogos da Commonwealth celebrouse en 1930 na cidade de Hamilton no Canad\u00e1, a\u00ednda que ent\u00f3n cham\u00e1banse \"Xogos do Imperio Brit\u00e1nico\". En 1954 cambiouse o nome a \"Xogos do Imperio Brit\u00e1nico e da Commonwealth\", en 1970 cham\u00e1ronse \"Xogos da Commonwealth Brit\u00e1nica\", e xa en 1978 adquiriron a s\u00faa denominaci\u00f3n actual de Xogos da Commonwealth (\"Commonwealth Games\").\nS\u00f3 seis pa\u00edses acudiron a todas as edici\u00f3ns destes xogos: Australia, Nova Zelandia, Canad\u00e1, Inglaterra, Escocia e Gales. Ao longo da historia houbo diversos boicots por raz\u00f3ns pol\u00edticas. O boicot m\u00e1is importante foi o dos Xogos de 1986 celebrados en Edimburgo (Escocia), cando 32 pa\u00edses de \u00c1frica, Asia e o Caribe non acudiron en protesta pola actitude amigable do goberno de Margaret Thatcher co r\u00e9xime racista de Sur\u00e1frica.\nVersi\u00f3ns dos Xogos da Commonwealth.\nAta agora organiz\u00e1ronse as seguintes edici\u00f3ns destes Xogos:\nXogos do Imperio Brit\u00e1nico\nXogos do Imperio Brit\u00e1nico e da Commonwealth\nXogos da Commonwealth Brit\u00e1nica\nXogos da Commonwealth"}
{"id": "88152", "revid": "23204", "url": "https://gl.wikipedia.org/wiki?curid=88152", "title": "Terra baixa", "text": "Terra baixa \u00e9 unha obra teatral do dramaturgo e poeta \u00c0ngel Guimer\u00e0, unha das m\u00e1is populares de todas as que escribiu. Este drama \u00e9 unha das obras m\u00e1is representadas e traducidas da lingua catal\u00e1, e converteuse nun cl\u00e1sico do repertorio teatral catal\u00e1n.\nCando escribiu esta obra, o escritor pasaba por unha etapa de proposta social da s\u00faa creaci\u00f3n literaria, ademais das intrigas e paix\u00f3ns amorosas que xa plasmara nunha obra anterior s\u00faa, \"Maria Rosa\", m\u00e1is correspondente co teatro rom\u00e1ntico. Guimer\u00e0 seguiu a li\u00f1a xeral dos movementos literarios do momento hist\u00f3rico no que viviu."}
{"id": "88156", "revid": "22570", "url": "https://gl.wikipedia.org/wiki?curid=88156", "title": "Rockall", "text": "Rockall \u00e9 un pequeno farall\u00f3n rochoso situado no Oc\u00e9ano Atl\u00e1ntico Norte a m\u00e1is de 300 km do territorio m\u00e1is pr\u00f3ximo, tam\u00e9n co\u00f1ecido polos mari\u00f1eiros galegos como O Con . Pertence ao Reino Unido. Cun di\u00e1metro de 27 m de ancho e unha altura duns 23 m posu\u00edndo unha \u00e1rea actualmente emerxida de 570 m\u00b2, este pequeno illote adoita ser cuberto polas grandes ondas provocadas polas treboadas, especialmente no inverno. \u00c9 o cumio dun volc\u00e1n extinto.\nToponimia.\nSegundo as fontes brit\u00e1nicas o nome deste estrat\u00e9xico illote deriva do ga\u00e9lico escoc\u00e9s \"Sgeir\" (rocha no mar) e \"Rocail\" (rasgada), transcripto logo polos ingleses como \"Roaring Rock\" (en ingl\u00e9s: \"Rocha Ruxinte\"), quedando finalmente a palabra ga\u00e9lica \"rocail\" transformada en Rockall.\nImportancia.\nA s\u00faa importancia radica en que o Reino Unido, a\u00ednda que o illote non pos\u00fae unha zona econ\u00f3mica exclusiva, reivindica para si o dereito sobre os recursos do leito submarino ao redor do farall\u00f3n. Con todo esa reivindicaci\u00f3n choca coas petici\u00f3ns sobre o mesmo territorio por parte de Islandia, Illas Faroe (Dinamarca) e Irlanda.\nEn 1997 a organizaci\u00f3n Greenpeace ocupou o illote en protesta pola exploraci\u00f3n de xacementos petrol\u00edferos por parte dos brit\u00e1nicos. Cambiaron o seu nome a \"Waveland\" e proclamaron a s\u00faa independencia como un novo estado. O goberno brit\u00e1nico limitouse a autorizar a s\u00faa permanencia na rocha. O experimento durou ata 1999 no que colapsou por falta de fondos. Durante ese per\u00edodo chegou a ocuparse a rocha durante 42 d\u00edas seguidos o que constit\u00fae a marca de permanencia no illote.\nO 8 de febreiro de 2000, o barco oceanogr\u00e1fico ingl\u00e9s R.S.S. Discovery rexistra unha onda de 29.1 metros, a maior onda medida ata o momento. O feito sucedeu nas proximidades do illote de Rockall durante un temporal con ventos de forza 9 e ondas de 18 metros de altura media.\nEn setembro de 2007 o estado brit\u00e1nico deu a co\u00f1ecer a s\u00faa pretensi\u00f3n de estender a soberan\u00eda sobre a \u00e1rea mar\u00edtima ao redor de Rockall ata 350 millas n\u00e1uticas (563,3\u00a0km)."}
{"id": "88157", "revid": "4459", "url": "https://gl.wikipedia.org/wiki?curid=88157", "title": "Munx\u00ed", "text": ""}
{"id": "88158", "revid": "98629", "url": "https://gl.wikipedia.org/wiki?curid=88158", "title": "Linguas do Pamir", "text": "As linguas do Pamir (ou \"pamirianas\") son un subgrupo das linguas iranias faladas no altoplano do Pamir, ao longo do r\u00edo Panxe (\"Panj\", literalmente \"Cinco\"), a ambas marxes do r\u00edo, no sur do Badaghx\u00e1n Monta\u00f1oso (Taxiquist\u00e1n), no Badaghx\u00e1n (Afganist\u00e1n), no Condado Aut\u00f3nomo Taxico de Taxcurg\u00e1n (Xinxiang (China) e na provincia da Fronteira do Noroeste (Paquist\u00e1n). No ano 1990 hab\u00eda m\u00e1is de 100.000 persoas que falaban as linguas pamirianas.\nTr\u00e1tase de linguas iranias orientais meridionais, que seguen a tipolox\u00eda ling\u00fc\u00edstica \"SOV\". A maior parte dos falantes \u00e9 biling\u00fce porque utilizan tam\u00e9n o taxico.\nLinguas que forman parte.\nEsta rama pode agruparse xunto coa rama xugn\u00ed, formando un subgrupo dentro desta"}
{"id": "88161", "revid": "6470659", "url": "https://gl.wikipedia.org/wiki?curid=88161", "title": "Isidoro Mill\u00e1n Gonz\u00e1lez-Pardo", "text": "Isidoro Mill\u00e1n Gonz\u00e1lez-Pardo, II conde de Quir\u00f3s, nado en Pontevedra o 11 de xu\u00f1o de 1922 e finado en Santiago de Compostela o 16 de decembro de 2002, foi un erudito galego, catedr\u00e1tico de lingua grega e autor de estudos especializados sobre epigraf\u00eda, toponimia e paleoling\u00fc\u00edstica galaica e hispana. Foi membro numerario da Real Academia Galega.\nTraxectoria.\nFillo de Isidoro Mill\u00e1n Mari\u00f1o, logo de acabar os seus estudos secundarios, realizou estudos universitarios en Salamanca, O\u00f1a, e na Universidade Central de Madrid, onde se licenciou en Filosof\u00eda e Letras no ano 1954, da que ser\u00eda profesor axudante de lat\u00edn e ling\u00fc\u00edstica indoeuropea.\nEn 1959, ao aprobar as oposici\u00f3ns \u00e1 c\u00e1tedras de grego, foi destinado ao instituto de bacharelato de Pontevedra onde exerceu o profesorado desa materia at\u00e9 1968, ano no que por concurso se trasladou para Santiago de Compostela para impartir a mesma materia no instituto de bacharelato feminino \"Rosal\u00eda de Castro\", onde permanecer\u00eda at\u00e9 a s\u00faa xubilaci\u00f3n. En Santiago foi contratado pola universidade para dar aulas de diversas materias ling\u00fc\u00edsticas desde Historia da Lingua Grega a Ling\u00fc\u00edstica Indoeuropea.\nEn 1975 foi elixido membro numerario da Real Academia Galega, na que ingresou o 17 de abril dese ano co discurso \"A alma da lingua galega\"; desde 1979 ser\u00eda as\u00ed mesmo membro da Comisi\u00f3n de Ling\u00fc\u00edstica e de Toponimia do Consello da Cultura Galega. Foi tam\u00e9n membro da Real Academia da Historia, do Instituto de Estudios Galegos Padre Sarmiento, dependente do CSIC, e m\u00e1is do Centro de Estudios Xacobeos. Foi fundador do Instituto Cultural Galaico-Minhoto.\nEn diversas ocasi\u00f3ns, Isidoro Mill\u00e1n defendeu a autenticidade da tumba do ap\u00f3stolo Santiago na catedral de Santiago de Compostela.\nTrala s\u00faa morte, foi inhumado en Vilagarc\u00eda de Arousa.\nVida persoal.\nTivo por sobri\u00f1os a Alejandro e Francisco Mill\u00e1n Mon."}
{"id": "88162", "revid": "12452", "url": "https://gl.wikipedia.org/wiki?curid=88162", "title": "San Torcuato", "text": ""}
{"id": "88163", "revid": "98629", "url": "https://gl.wikipedia.org/wiki?curid=88163", "title": "Lopo Li\u00e3ns", "text": "Lopo Li\u00e3ns (ou Lopo Lias) foi un trobador galego do s\u00e9culo XIII. Estivo activo na primeira metade do s\u00e9culo XIII.\nTraxectoria.\nOs estudosos \u00c1lvarez Bl\u00e1zquez e Lapa conclu\u00edron que o seu apelido deriva de Eliae, mediante alg\u00fans documentos situaron a s\u00faa zona de influencia entre Lugo, Monforte de Lemos e a comarca do Morrazo. Lapa tam\u00e9n sit\u00faa ao castelo de Orzelhon, mencionado en tres das s\u00faas composici\u00f3ns, na provincia de Ourense. Outros investigadores sospeitan que foi un importante trobador cortes\u00e1n, probablemente ao servizo dunha infanta.\nObra.\nCons\u00e9rvanse 19 composici\u00f3ns s\u00faas, todas cantigas de escarnio e maldicir. Cr\u00edase que eran 20 composici\u00f3ns, tal e como sosti\u00f1a o estudoso Silvio Pellegrini, pero as que levan a numeraci\u00f3n 959 e 960 no Cancioneiro da Biblioteca Vaticana son unha mesma composici\u00f3n dividida en d\u00faas partes."}
{"id": "88164", "revid": "5863", "url": "https://gl.wikipedia.org/wiki?curid=88164", "title": "Lopo", "text": "Lopo foi un xograr galego da primeira metade do s\u00e9culo XIII.\nTraxectoria.\nChegou a ser un xograr de certo prestixio, xa que frecuentaba c\u00f3rtea castel\u00e1 e \u00e9 posible que tam\u00e9n, ocasionalmente, a portuguesa. Foi levado polo rei Fernando III a campa\u00f1as militares, segundo el mesmo di nalgunha das s\u00faas composici\u00f3ns.\nFoi obxecto de escarnio por parte de Mart\u00edn Soarez, en varias das s\u00faas composici\u00f3ns, dicindo de Lopo que o p\u00fablico pag\u00e1balle con patadas ou con dons para que deixase de actuar. Tam\u00e9n foi obxecto de escarnio en composici\u00f3ns provenzais.\nObra.\n\u00c9 autor de 3 cantigas de amor e 8 cantigas de amigo, inclu\u00edda unha cantiga de romer\u00eda."}
{"id": "88165", "revid": "1131", "url": "https://gl.wikipedia.org/wiki?curid=88165", "title": "Pero Gomez Barroso", "text": "Pero Gomez Barroso foi un trobador portugu\u00e9s, que estivo activo entre o primeiro cuartel do s\u00e9culo XIII e 1273. Fillo bastardo de Gomes Viegas, participou na conquista de Sevilla e doutras cidades de Andaluc\u00eda, que lle fixo ga\u00f1ar os favores de Afonso X, convert\u00e9ndose no mediador entre o rei e os se\u00f1ores rebeldes, aliados ao rei de Granada. \u00c9 autor de 13 textos: 2 cantigas de amor, 3 cantigas de amigo, 1 parodia, 2 cantigas de escarnio, contra o xograr Louren\u00e7o e Pero Garcia de Ambroa, 4 s\u00e1tiras pol\u00edticas, en que ataca os se\u00f1ores que se negaban a loitar na Guerra de Granada e 1 sirvent\u00e9s moral."}
{"id": "88166", "revid": "1131", "url": "https://gl.wikipedia.org/wiki?curid=88166", "title": "Garcia Soares", "text": "Garcia Soares foi un trobador portugu\u00e9s da primeira metade do s\u00e9culo XIII e irm\u00e1n do trobador Martin Soarez. \u00c9 autor de 2 cantigas de amigo, unha delas dialogada."}
{"id": "88167", "revid": "98629", "url": "https://gl.wikipedia.org/wiki?curid=88167", "title": "Martin Soarez", "text": "Martin Soarez (tam\u00e9n Martim Soares) foi un trobador portugu\u00e9s do s\u00e9culo XIII que estivo activo nas cortes de Fernando III e Afonso X.\nTraxectoria.\nCrese que naceu en Riba de Lima en torno ao ano 1200. Descende dunha familia nobre vasalla dos \"Parada\", o primeiro documento conservado que cont\u00e9n o seu nome \u00e9 unha venda do seu se\u00f1or Mart\u00edn Garc\u00eda de Parada ao mosteiro de Santa Cruz de Co\u00edmbra.\nTomou parte por Sancho II na guerra civil portuguesa do 1245, ao ga\u00f1ar Afonso III, trasladouse a corte castel\u00e1 de Fernando III, coma moitos outros nobres portugueses do bando perdedor. Comp\u00f3n a maior parte da s\u00faa produci\u00f3n conservada nos ambientes art\u00edsticos fomentados por Fernando III e Afonso X, e neles \u00e9 onde establece relaci\u00f3n con Pero da Ponte, Afonso Eanes do Coton, Roi G\u00f3mez de Briteiros, Paio Soares de Taveir\u00f3s e o xograr Lopo.\nRegresou a Portugal contra o ano 1260, xa casado e cun fillo, establec\u00e9ndose pola zona de Estremadura. O derradeiro documento no que figura \u00e9 unha doaz\u00f3n do 1262, polo que se estima que faleceu en torno ao ano 1263.\nObra.\nCons\u00e9rvanse 39 cantigas: 22 son cantigas de amor e 17 son cantigas de escarnio e maldicir, unha delas \u00e9 unha tenz\u00f3n, contra Paio Soarez de Taveir\u00f3s.. Varias das cantigas de escarnio c\u00e9ntranse en persoas que non dominan a arte de trovar e contra os malos xograres, en especial o xograr Lopo, por exemplo \"Foi a citola temprar\", na cal critica ao xograr por tocar mal a citola e recom\u00e9ndalle calar. Vexamos outra cantiga de maldicir na que volve a cargar contra Lopo:"}
{"id": "88170", "revid": "1131", "url": "https://gl.wikipedia.org/wiki?curid=88170", "title": "Johan Airas", "text": "Johan Airas foi un trobador galego do s\u00e9culo XIII.\nTraxectoria.\nProcede dunha familia burguesa de Santiago de Compostela, segundo el mesmo manifesta nalgunha das s\u00faas composici\u00f3ns. Da s\u00faa obra ded\u00facese que estivo activo na corte de Afonso X e que tam\u00e9n compuxo en tempos de Sancho IV. Ten algunha composici\u00f3n ambientada na cidade de Santiago de Compostela.\nObra.\n\u00c9 autor de 81 textos: 21 cantigas de amor, 45 cantigas de amigo, 2 sirventeses morais, 10 cantigas de escarnio e maldicir e 2 tenz\u00f3ns. Seu estilo literario difire do resto dos compositores de cantigas de amigo, xa que non recorre ao simbolismo t\u00edpico do x\u00e9nero, sen\u00f3n que semella buscar unha renovaci\u00f3n empregando recursos supostamente autobiogr\u00e1ficos e refr\u00e1ns populares da s\u00faa \u00e9poca."}
{"id": "88171", "revid": "1131", "url": "https://gl.wikipedia.org/wiki?curid=88171", "title": "Men Rodriguiz Tenoiro", "text": "Men Rodriguiz Tenoiro (tam\u00e9n Men Rodriguiz Tenoiro ou Tenoyrio) foi un nobre e trobador do s\u00e9culo XIII e comezos do s\u00e9culo XIV, activo nas cortes de Afonso X e Sancho IV.\nTraxectoria.\nA\u00ednda que naceu en Castela, a s\u00faa familia prov\u00e9n de Pontevedra. Carolina Micha\u00eblis prop\u00f3n que a s\u00faa li\u00f1axe procede de Afonso IX. Recibiu de Afonso X posesi\u00f3ns en Xerez da Fronteira ao redor de 1266, posteriormente tivo presenza e ocupou alg\u00fans cargos na cidade de Sevilla, onde seguiu residindo e contribu\u00edndo a s\u00faa defensa en tempos de Sancho IV. Trala morte de Sancho IV, tomou parte polo infante Pedro, chegando a ser nomeado adiantado e posteriormente xu\u00edz de apelaci\u00f3n. Despois de 1315 non \u00e9 mencionado en ning\u00fan documento.\nSeu irm\u00e1n Ruy P\u00e9rez Tenorio asasinou ao tam\u00e9n trobador Pai G\u00f3mez Chari\u00f1o.\nObra.\nCons\u00e9rvanse sete obras e outras seis son de dubidosa autor\u00eda. Das sete obras: cinco son cantigas de amigo, outra de escarnio e maldicir, ademais dunha tenz\u00f3n con Jui\u00e3o Bolseiro. As seis atribu\u00eddas son cinco cantigas de amor e unha de escarnio.\u00a0 "}
{"id": "88172", "revid": "23204", "url": "https://gl.wikipedia.org/wiki?curid=88172", "title": "Tratado de Perth", "text": "O Tratado de Perth de 1266 puxo fin \u00e1 guerra noruegu\u00e9s-escocesa que tivo lugar baixo o reinado de Magnus VI de Noruega, e Alexandre III de Escocia, polo dominio das Illas H\u00e9bridas, a Illa de Man e Caithness.\nHistoria e caracter\u00edsticas.\nEn noruegu\u00e9s, as illas H\u00e9bridas eran co\u00f1ecidas como Sudreys, \u00e9 dicir \"Illas Meridionais\", e pasaran a formar parte do territorio noruegu\u00e9s nos tempos que nin Escocia nin Noruega se estabilizaran a\u00ednda como estado-naci\u00f3n. O control noruegu\u00e9s sobre estas terras f\u00edxose oficial cando Edgardo de Escocia as cedeu a Magnus III de Noruega.\nO Tratado asinouse pouco tempo despois da Batalla de Largs de 1263, na que os escoceses obtiveron o que se presentou como unha grande vitoria. Con todo, \u00e9 posible que os noruegueses, dirixidos por Haakon IV de Noruega, esquivasen o combate directo, e o resultado da batalla non ser\u00eda polo tanto tan conclu\u00ednte. Haakon planeaba renovar a ofensiva militar no ver\u00e1n seguinte, pero faleceu nas \u00d3rcadas durante o inverno. O seu sucesor, Magnus VI de Noruega, era partidario de asinar a paz, que se plasmou no Tratado de Perth.\nNo tratado, Noruega reco\u00f1ec\u00eda a soberan\u00eda escocesa sobre os territorios en disputa, a cambio do pago de 4000 marcos e unha anualidade de 100 marcos. A cambio, Escocia reco\u00f1ec\u00eda a soberan\u00eda norueguesa sobre as Illas Shetland e \u00d3rcadas, que adquirir\u00eda m\u00e1is tarde, no s\u00e9culo XV.\nDende o punto de vista escoc\u00e9s, este tratado, xunto co Tratado de York asinado uns anos antes, que sinalaba as fronteiras entre Inglaterra e Escocia, supuxo o establecemento definitivo dunhas fronteiras que se mantiveron case inalteradas ata a actualidade."}
{"id": "88173", "revid": "1131", "url": "https://gl.wikipedia.org/wiki?curid=88173", "title": "Gon\u00e7alo Eanes do Vinhal", "text": "Gon\u00e7alo Eanes do Vinhal foi un trobador portugu\u00e9s, que estivo activo desde o primeiro terzo do s\u00e9culo XIII at\u00e9 1280. Participou na conquista de Sevilla en 1248 e m\u00e1is tarde foi vasalo de Afonso X de Castela. Morreu loitando contra o reino de Granada. \u00c9 autor de 17 textos: 9 cantigas de amigo e 8 cantigas de escarnio e maldicir."}
{"id": "88174", "revid": "83328", "url": "https://gl.wikipedia.org/wiki?curid=88174", "title": "Fiorde de Solway", "text": " \nO fiorde de Solway (en ingl\u00e9s Solway Firth) \u00e9 un fiorde que delimita a fronteira entre Inglaterra e Escocia, entre os condados de Cumbria e de Dumfries and Galloway. O fiorde comprende unha parte do Mar de Irlanda. \nO litoral, caracterizado por outeiros de pequena altitude e pequenas monta\u00f1as, \u00e9 considerado como o litoral m\u00e1is senlleiro das Illas Brit\u00e1nicas. \u00c9 esta unha \u00e1rea fundamentalmente rural, coa agricultura xogando un importante papel na econom\u00eda local, xunto ao turismo. No Solway Firth film\u00e1ronse pel\u00edculas, como \"The Wicker Man\" de Edward Woodward."}
{"id": "88175", "revid": "1131", "url": "https://gl.wikipedia.org/wiki?curid=88175", "title": "G\u00f3mez Garc\u00eda", "text": "G\u00f3mez Garc\u00eda ou G\u00f3mez Garc\u00eda de Toledo foi un cl\u00e9rigo e trobador castel\u00e1n do s\u00e9culo XIII.\nTraxectoria.\nNaceu en Toledo e pertence \u00e1 familia dos Sotomayor. S\u00e1bese que tivo, polo menos, dous irm\u00e1ns (\"Alfonso Garc\u00eda\" e \"Mar\u00eda Garc\u00eda\"). Ocupou os cargos de privado do infante Sancho, abade de Valladolid e notario do reino de Le\u00f3n. Tomou parte a favor de Sancho IV nas s\u00faas disputas co seu pai Afonso X en 1282 at\u00e9 o falecemento do monarca, momento no que se coroa definitivamente a Sancho IV, alcanzando o seu maior poder pol\u00edtico at\u00e9 ser considerado como o aut\u00e9ntico privado do rei por estudosos como Mercedes Gaibrois. G\u00f3mez Garc\u00eda tam\u00e9n foi proposto para ser bispo de Mondo\u00f1edo en 1286, \u00e9poca na que parece que xa non gozaba de tanta confianza por parte do rei. Falece o 29 de xullo dese mesmo ano.\nObra.\nCons\u00e9rvanse d\u00faas cantigas de amor recollidas tanto no Cancioneiro da Biblioteca Nacional de Lisboa como no Cancioneiro da Biblioteca Vaticana."}
{"id": "88176", "revid": "89787", "url": "https://gl.wikipedia.org/wiki?curid=88176", "title": "Kintyre", "text": " \nKintyre (\"Ceann T\u00ecre\" en ga\u00e9lico escoc\u00e9s) \u00e9 unha pen\u00ednsula do oeste de Escocia, no suroeste do condado de Argyll e Bute. Ten unha lonxitude de aproximadamente 48\u00a0km, dende o Mull of Kintyre no sur (ao que Paul McCartney adicou unha co\u00f1ecida canci\u00f3n en 1977), ata o to East Loch Tarbert no norte. A rexi\u00f3n lindeira con esta pen\u00ednusla polo norte ch\u00e1mase Knapdale.\nXeograficamente, a pen\u00ednsula de Kintyre \u00e9 alongada e estreita, xa que en ning\u00fan punto supera os 18\u00a0km de costa a costa. A parte central da pen\u00ednusla est\u00e1 composta principalmente por p\u00e1ramos monta\u00f1osos, mentres que as zonas costeiras e parte do interior est\u00e1n compostas por terras f\u00e9rtiles. As\u00ed pois, Kintyre foi unha zona de frecuentes asentamentos humanos, dende os primeiros escotos que migraron dende o Ulster ata o oeste de Escocia, ata os viquingos noruegueses que conquistaron a \u00e1rea cara ao ano 1000.\nA localidade m\u00e1is grande da zona \u00e9 Campbeltown (a uns 9\u00a0km do Mull por estrada), que ostenta o t\u00edtulo de \"Burgo Real\" dende mediados do s\u00e9culo XVIII. A econom\u00eda da zona bas\u00e9ase tradicionalmente na pesca e a agricultura, a\u00ednda que Campbeltown ga\u00f1ouse tam\u00e9n unha reputaci\u00f3n polo seu whisky de malte, en especial o seu premiado \"Springbank\"."}
{"id": "88177", "revid": "1987", "url": "https://gl.wikipedia.org/wiki?curid=88177", "title": "R\u00edo Tweed", "text": "O r\u00edo Tweed (ou \"Uisge Thuaidh\" en ga\u00e9lico) \u00e9 un r\u00edo existente na rexi\u00f3n de Escocia, no Reino Unido, que ten unha lonxitude total de 156\u00a0km, sendo o und\u00e9cimo r\u00edo pola s\u00faa lonxitude de todo o Reino Unido e o cuarto de Escocia. O r\u00edo Tweed atravesa completamente a rexi\u00f3n dos Scottish Borders.\nO r\u00edo ten o seu nacemento no lugar co\u00f1ecido como \"Tweed\u00b4s well\", recollendo e drenando as augas de todo o conxunto da zona dos \"Borders\". A parte m\u00e1is meridional do seu curso \u00e9 a que marca a fronteira de Escocia con Inglaterra (concretamente con Northumberland) ao longo dun total de 27\u00a0km, nas proximidades da cidade de Berwick-upon-Tweed. O r\u00edo remata o seu curso no mar do Norte. Por outra banda, o r\u00edo Tweed \u00e9 un dos grandes r\u00edos salmoneiros de Escocia.\nAs principais cidades atravesadas polo Tweed desde o seu nacemento ata a s\u00faa desembocadura son Peebles, Galashiels, Melrose, Kelso, Coldstream e Berwick-upon-Tweed, lugar onde finalmente o r\u00edo desemboca no mar do Norte."}
{"id": "88178", "revid": "1131", "url": "https://gl.wikipedia.org/wiki?curid=88178", "title": "Picandon", "text": "Picandon foi un xograr ao servizo do trobador italiano Sordello. A s\u00faa participaci\u00f3n no escola trobadoresca galego-portuguesa dem\u00f3strase por unha tenz\u00f3n con Johan Soarez Coelho."}
{"id": "88179", "revid": "23204", "url": "https://gl.wikipedia.org/wiki?curid=88179", "title": "Tratado de York", "text": "O Tratado de York foi asinado en 1237 por Henrique III de Inglaterra e Alexandre II de Escocia. Este tratado marcaba a situaci\u00f3n da fronteira de Inglaterra e Escocia que segue imperando, con lixeiras modificaci\u00f3ns, na actualidade, sinalando o Fiorde de Solway (no oeste) e o R\u00edo Tweed (no leste) como l\u00edmites naturais entre ambos os dous reinos. Tralo asinamento deste tratado, Alexandre II abandonou definitivamente as aspiraci\u00f3ns escocesas a dominar as rexi\u00f3ns de Northumbria e Cumbria."}
{"id": "88180", "revid": "92224", "url": "https://gl.wikipedia.org/wiki?curid=88180", "title": "Dependencia da Coroa brit\u00e1nica", "text": " \nUnha Dependencia da Coroa brit\u00e1nica (\"Crown Dependency\", en ingl\u00e9s), \u00e9 un territorio semi-independente que est\u00e1 controlado baixo soberan\u00eda do Monarca do Reino Unido, pero que non forma parte do Reino Unido de Gran Breta\u00f1a e Irlanda do Norte.\nO grao de autonom\u00eda \u00e9 ata m\u00e1is elevado que o que poida ter un estado dentro dunha federaci\u00f3n. As Dependencias da Coroa te\u00f1en moedas, matr\u00edculas, servizos postais etc., de seu."}
{"id": "88181", "revid": "1308", "url": "https://gl.wikipedia.org/wiki?curid=88181", "title": "Illa de Xersei", "text": ""}
{"id": "88182", "revid": "1131", "url": "https://gl.wikipedia.org/wiki?curid=88182", "title": "Garcia Martinz", "text": "Garcia Martinz (ou Martins) foi un trobador do s\u00e9culo XIII, activo na corte de Afonso X.\nTraxectoria.\nNon quedan datos biogr\u00e1ficos, este feito, unido \u00e1 escasa produci\u00f3n conservada e ao com\u00fan do nome, impiden determinar a s\u00faa procedencia. Polo tanto, puido ser calquera dos Garcia Martinz documentados, durante o s\u00e9culo XIII, en Portugal, Galicia e Castela.\u00a0 A vinculaci\u00f3n con Pero da Ponte sit\u00faano na corte de Afonso X.\nObra.\nTan s\u00f3 cons\u00e9rvase unha tens\u00f3n de amor con Pero da Ponte."}
{"id": "88186", "revid": "98629", "url": "https://gl.wikipedia.org/wiki?curid=88186", "title": "Umberto Tozzi", "text": "Umberto Tozzi, nado en Tur\u00edn o 4 de marzo de 1952, \u00e9 un cantante italiano.\nBiograf\u00eda.\nNado en Tur\u00edn, os seus pais eran emigrantes orixinarios de Rodi Garganico. \u00c9 o irm\u00e1n m\u00e1is novo de Franco Tozzi, cantante de discreta popularidade dos anos 60, co que comezou a dar os seus primeiros pasos a nivel musical, facendo de guitarrista do grupo que o acompa\u00f1aba nas xiras.\nEn 1968, \u00f3s 16 anos, formou parte de Off Sound, un grupo rockeiro de Tur\u00edn. En Mil\u00e1n co\u00f1eceu a Adriano Pappalardo e forman un grupo de 13 persoas que recorren toda Italia co seu espect\u00e1culo musical.\nOs anos setenta.\nEn 1974 obtivo o seu primeiro \u00e9xito co tema \"Un corpo un'anima\", escrita con Damiano Dattoli, que despois foi interpretada por Wess e Dori Ghezzi, que ese ano ga\u00f1aron o concurso \"Canzonissima\". Co mesmo Dattoli e Massimo Luca formou o grupo I Data, que iniciou o seu cami\u00f1o co \u00e1lbum \"Strada bianca\" (o seu \u00fanico disco) lanzado pola casa discogr\u00e1fica de Lucio Battisti, que logrou vender moi poucas copias."}
{"id": "88188", "revid": "1093", "url": "https://gl.wikipedia.org/wiki?curid=88188", "title": "Gomez Garcia", "text": ""}
{"id": "88191", "revid": "23204", "url": "https://gl.wikipedia.org/wiki?curid=88191", "title": "Alberto Lleras Camargo", "text": "Alberto Lleras Camargo, nado en 1906 e finado en 1990 foi un xornalista, diplom\u00e1tico e pol\u00edtico que chegou a presidente de Colombia en d\u00faas ocasi\u00f3ns: de 1945 a 1946 e entre 1958 e 1962. Tam\u00e9n foi presidente da extinta Uni\u00f3n Panamericana (1947-1948) e da Organizaci\u00f3n de Estados Americanos - OEA (1948-1954)"}
{"id": "88193", "revid": "102241", "url": "https://gl.wikipedia.org/wiki?curid=88193", "title": "Lingua zul\u00fa", "text": "O zul\u00fa (en zul\u00fa, \"isiZulu\") \u00e9 unha lingua africana da familia nguni, que pertence ao grupo bant\u00fa, falada pola xente do pobo zul\u00fa. F\u00e1lana uns 10 mill\u00f3ns de persoas, que nun 95% viven en Sur\u00e1frica, onde \u00e9 un dos 11 idiomas africanos oficiais desde 1994 e f\u00e1lao o 25% da poboaci\u00f3n. Ens\u00ednase en zul\u00fa na educaci\u00f3n primaria e secundaria e tam\u00e9n se editan libros e revistas.\nDistribuci\u00f3n xeogr\u00e1fica.\nO zul\u00fa f\u00e1lase nas provincias de KwaZulu-Natal (81% dos habitantes), Mpumalanga (26%) e Gauteng (21%). Tam\u00e9n se fala noutros pa\u00edses africanos, como Lesotho e Eswatini. As linguas ndebele, falada en Cimbabue, e swazi e m\u00e1is a fala nguni de Malawi son moi pr\u00f3ximas ao zul\u00fa. O xosa, lingua predominante no Cabo Oriental, e o zul\u00fa son mutuamente intelix\u00edbeis.\nNormativa.\nEn 1859 apareceu a primeira gram\u00e1tica da lingua zul\u00fa.\nActualmente a instituci\u00f3n encargada de regular a lingua escrita \u00e9 o \"Zulu Language Board\" (Instituto da Lingua Zul\u00fa) de KwaZulu-Natal."}
{"id": "88194", "revid": "1131", "url": "https://gl.wikipedia.org/wiki?curid=88194", "title": "Zimnie zametki o letnikh vpechlatleniyakh", "text": "Notas de inverno sobre impresi\u00f3ns de ver\u00e1n (en ruso \"\u0417\u0438\u043c\u043d\u0438\u0435 \u0437\u0430\u043c\u0435\u0442\u043a\u0438 \u043e \u043b\u0435\u0442\u043d\u0438\u0445 \u0432\u043f\u0435\u0447\u0430\u0442\u043b\u0435\u043d\u0438\u044f\u0445\", \"Zimnie zametki o letnikh vpechlatleniyakh\") \u00e9 un ensaio de Fiodor Dostoievski que recolle as sensaci\u00f3ns experimentadas polo seu autor durante a viaxe que realizou durante dous meses e medio no ver\u00e1n de 1862 por varias cidades da Europa central e occidental: Berl\u00edn, Par\u00eds, Londres, Xenebra, Florencia, Mil\u00e1n e Viena, entre outras.\nHistoria e caracter\u00edsticas.\nA recompilaci\u00f3n de lembranzas, que consta de oito cap\u00edtulos, foi publicada no n\u00famero correspondente a febreiro de 1863 da revista Tempo (Vremya), editada en San Petersburgo polo propio Fiodor e o seu irm\u00e1n Mijail.\nA viaxe obedec\u00eda, segundo Dostoievski, ao desexo de consultar con m\u00e9dicos especialistas os seus problemas de epilepsia; pero tam\u00e9n o impulsaba a s\u00faa obsesi\u00f3n por probar sorte nas ruletas dos casinos alem\u00e1ns e o seu af\u00e1n por co\u00f1ecer de primeira man as principais capitais europeas pois nunca sa\u00edra do seu pa\u00eds.\nTr\u00e1tase dun relato m\u00e1is sobre as xentes e as formas de vida que sobre os lugares, polos que o autor apenas amosa interese. Par\u00eds e Londres son as cidades que m\u00e1is chaman a atenci\u00f3n do novelista e \u00e1s que lles dedica m\u00e1is p\u00e1xinas no libro. A s\u00faa visi\u00f3n da capital brit\u00e1nica \u00e9 especialmente cr\u00edtica e pesimista, ataca o arraigado materialismo que al\u00ed atopa ademais da pobreza e miseria dos nenos que ve polas r\u00faas, en flagrante contraste co elegant\u00edsimo Palacio de Cristal que se erguera un ano antes para a Exposici\u00f3n Internacional.\n\"Notas de inverno sobre impresi\u00f3ns de ver\u00e1n\" ten unha grande importancia no panorama xeral da obra de Dostoievski pois adianta alg\u00fans dos temas e ideas das s\u00faas futuras grandes novelas e amosa tam\u00e9n o grande efecto que o contacto coa sociedade occidental causou na s\u00faa mentalidade, un contacto que veu a reforzar o seu rexeitamento cara calquera f\u00f3rmula racionalista que quixera deixar de lado a parte espiritual e relixiosa do ser humano."}
{"id": "88195", "revid": "4459", "url": "https://gl.wikipedia.org/wiki?curid=88195", "title": "Digor\u00e9s", "text": ""}
{"id": "88198", "revid": "1131", "url": "https://gl.wikipedia.org/wiki?curid=88198", "title": "Guido di Castello", "text": ""}
{"id": "88199", "revid": "89787", "url": "https://gl.wikipedia.org/wiki?curid=88199", "title": "O misterio do barco perdido", "text": "O misterio do barco perdido \u00e9 unha novela polic\u00edaca de Carlos Gonz\u00e1lez Reigosa, publicada en 1988. \u00c9 a segunda entrega da saga do detective Nivardo Castro xunto co xornalista Carlos Conde.\nTrama.\n\u00d3 detective Nivardo Castro enc\u00e1rganlle que investigue a desaparici\u00f3n do \"Cadanseu\", un barco pesqueiro que se sup\u00f3n naufragado no oc\u00e9ano fronte \u00f3 S\u00e1hara. Malia que non se descobre resto del nin dos seus tripulantes, o armador quere investigar o asunto porque o seu fillo \u00eda no barco.\nNivardo p\u00eddelle axuda \u00f3 seu amigo Carlos Conde, xornalista. Tras pasar polas illas Canarias e por Madrid, comezar\u00e1n un periplo maior, indo a Exipto e a Beirut, onde co\u00f1ecer\u00e1n desde dentro o tr\u00e1fico internacional de armas e as loitas internas entre diferentes facci\u00f3ns, as\u00ed como a trepidante actividade dos taxistas fronte \u00e1 calma dos agricultores das beiras do r\u00edo Nilo.\nLogo de estar no medio dunha dura batalla con rifles de asalto, da que escapan de milagre, descobren que foron utilizados por un home poderoso. Sexa un triunfo ou sexa un fracaso, acaban descubrindo que o seu traballo est\u00e1 feito.\nV\u00e9xase tam\u00e9n.\nLigaz\u00f3ns externas.\nFicha de xerais"}
{"id": "88200", "revid": "1093", "url": "https://gl.wikipedia.org/wiki?curid=88200", "title": "Dmitrii Shostakovich", "text": "Dmitrii Dmitrievich Shostakovich (en ), nado en San Petersburgo o 25 de setembro de 1906 e falecido o 9 de agosto de 1975, foi un compositor sovi\u00e9tico.\nTivo relaci\u00f3ns dif\u00edciles co partido comunista da URSS, que denunciou publicamente a s\u00faa m\u00fasica en 1936 e 1948. Por\u00e9n, en p\u00fablico mostrouse leal co r\u00e9xime, aceptou o carn\u00e9 do PCUS en 1960 e chegou a ser membro do Soviet Supremo. A s\u00faa actitude fronte \u00f3 r\u00e9xime comunista e o Estado sovi\u00e9tico foi tema de duras pol\u00e9micas pol\u00edticas e musicais, as\u00ed como a s\u00faa posible disidencia clandestina \u00e1 fronte do r\u00e9xime.\nTras un per\u00edodo inicial de vangardismo musical, o seu estilo derivou cara un romanticismo musical tard\u00edo, no que a influencia de Mahler combin\u00e1base coa da tradici\u00f3n musical rusa, con Musorgskii e Stravinskii como referentes importantes. Shostakovich integrou todas esas influencias, creando un estilo moi persoal que evolucionou incluso nalgunhas obras cara a atonalidade. A s\u00faa m\u00fasica adoita inclu\u00edr contrastes agudos e elementos grotescos, cun compo\u00f1ente r\u00edtmico moi destacado. Na s\u00faa obra destacan os seus ciclos de quince sinfon\u00edas e quince cuartetos de cordas. Ademais, compuxo moita m\u00fasica de c\u00e1mara, varias \u00f3peras, seis concertos e m\u00fasica de cine.\nEst\u00e1 considerado como un dos compositores m\u00e1is destacados do s\u00e9culo XX.\nTraxectoria.\nPrimeiros anos.\nNacido en San Petersburgo, foi un neno prodixio como pianista e como compositor. Provi\u00f1a dunha familia intelectual onde non faltaban as influencias pol\u00edticas. Na s\u00faa infancia foi testemu\u00f1a das revoluci\u00f3ns de 1917 e escribiu algunha obra conmemorativa das v\u00edtimas da revoluci\u00f3n. En 1922 foi admitido no Conservatorio de San Petersburgo, onde recibiu clases de Aleksandr Glazunov. Al\u00ed sufriu as consecuencias da s\u00faa falta de interese pola pol\u00edtica, e en 1926 foi suspendido no exame de metodolox\u00eda marxista.\nA primeira obra musical que obtivo fama internacional comp\u00faxoa \u00f3s 19 anos: a Sinfon\u00eda n\u00ba 1 en fa menor, Op. 10 (1925), que presentou como traballo de graduaci\u00f3n e que logrou o primeiro premio de composici\u00f3n. \u00d3 ser estreada pola Orquestra Filharm\u00f3nica da s\u00faa cidade o 12 de maio do ano seguinte, o x\u00fabilo apoderouse dos medios art\u00edsticos da Rep\u00fablica sovi\u00e9tica. O \u00e9xito da sinfon\u00eda en Europa e Am\u00e9rica corroborou a revelaci\u00f3n dun novo talento e, o que era a\u00ednda m\u00e1is decisivo, do primeiro grande autor da \"nova Rusia\".\nTrala s\u00faa graduaci\u00f3n, iniciou unha carreira dupla como compositor e pianista, pero o seu estilo fr\u00edo de interpretaci\u00f3n non foi demasiado apreciado. Pronto limitou as s\u00faas actuaci\u00f3ns basicamente a aquelas nas que presentaba os seus propios traballos. En 1927 compuxo a s\u00faa segunda sinfon\u00eda, denominada \"Dedicatoria a Outubro\". Mentres compu\u00f1a esta sinfon\u00eda comezou a escribir a s\u00faa \u00f3pera sat\u00edrica \"O nariz\", baseada nun conto de Nikolai Gogol. En 1929 a s\u00faa \u00f3pera foi cualificada como \"formalista\" pola Asociaci\u00f3n Rusa de M\u00fasicos Proletarios, unha das asociaci\u00f3ns de m\u00fasicos da URSS.\nEn 1927 comezou tam\u00e9n a s\u00faa relaci\u00f3n con Ivan Sollertinskii, que foi o seu mellor amigo ata a s\u00faa morte en 1944. Sollertinskii deu a co\u00f1ecer a Shostakovich a obra de Gustav Mahler, que tivo unha grande influencia na s\u00faa m\u00fasica a partir da s\u00faa Cuarta sinfon\u00eda.\nCara a finais dos anos vinte, Shostakovich colaborou co TRAM, un teatro xuvenil proletario de San Petersburgo. A\u00ednda que desenvolveu pouca actividade, o posto protexeuno de ataques ideol\u00f3xicos. Durante este tempo dedicouse intensamente a compor a s\u00faa \u00f3pera \"Lady Macbeth de Mtsensk\", estreada en 1934 cun \u00e9xito inmediato, a\u00ednda que despois foi prohibida no seu pa\u00eds durante vinte e seis anos.\nEn 1932 casou con Nina Varzar. A\u00ednda que tralas dificultades que tiveron desde o principio, divorci\u00e1ronse en 1935, reconcili\u00e1ronse pouco tempo despois.\nPrimeira denuncia.\nEn 1936 terminaron os bos tempos para Shostakovich \u00f3 publicar \"Pravda\" unha serie de ataques contra a s\u00faa m\u00fasica. Nun famoso artigo titulado \"Caos en vez de m\u00fasica\", de autor\u00eda atribu\u00edda a Stalin, condenouse a \"Lady Macbeth\" en termos dr\u00e1sticos, acus\u00e1ndoa de snobismo antipopular, \"pornofon\u00eda\" e formalismo. As representaci\u00f3ns da \u00f3pera, que estaban tendo lugar simultaneamente en varios teatros, foron suspendidas e o compositor viu reducirse os seus ingresos e o seu prestixio, nun contexto no que a represi\u00f3n pol\u00edtica estaba facendo estragos. Era a \u00e9poca das grandes purgas, nas que amigos e co\u00f1ecidos do compositor foron enviados a prisi\u00f3n ou executados. O seu \u00fanico consolo neste per\u00edodo foi o nacemento da s\u00faa filla Galina en 1936. Dous anos despois naceu o seu fillo Maxim.\nTras alg\u00fans ensaios en decembro de 1936 Shostakovich retirou a s\u00faa Cuarta sinfon\u00eda, sen chegar a estreala, probablemente por temor \u00e1 reacci\u00f3n que puidese provocar. A sinfon\u00eda, unha das m\u00e1is tr\u00e1xicas de Shostakovich, poder\u00eda caer coma unha bomba no clima de terror que as autoridades sovi\u00e9ticas pretend\u00edan encubrir con obras de arte brillantes e optimistas. A obra, que esixe unha enorme orquestra, non foi estreada ata 1961, e na actualidade segue sendo unha das sinfon\u00edas menos co\u00f1ecidas de Shostakovich.\nA s\u00faa Quinta sinfon\u00eda, estreada en 1937, \u00e9 musicalmente conservadora. Nela a tr\u00e1xica emotividade dos movementos lentos comb\u00ednase cun dinamismo electrizante. A apoteose final da obra foi interpretada como optimista por uns, e como burla a unha alegr\u00eda forzada por outros. Afortunadamente para Shostakovich, o r\u00e9xime entendeu o primeiro e gabou a obra, que foi un grande \u00e9xito no pa\u00eds. A\u00ednda que recibiu cr\u00edticas atroces en occidente, a 5\u00aa sinfon\u00eda segue sendo unha das m\u00e1is populares do s\u00e9culo XX. Foi nesa \u00e9poca cando Shostakovich comezou a escribir cuartetos para cordas. Os seus traballos de c\u00e1mara permit\u00edronlle experimentar e expresar ideas que ser\u00edan inaceptables nas s\u00faas pezas sinf\u00f3nicas m\u00e1is populares.\nEn setembro de 1937 comezou a ensinar composici\u00f3n no conservatorio, o que lle deu certa estabilidade financeira, se ben interferiu co seu propio traballo creativo.\nA guerra.\n\u00d3 atacar Alema\u00f1a \u00e1 Uni\u00f3n Sovi\u00e9tica en 1941, Shostakovich permaneceu inicialmente en Leningrado durante o asedio e comezou a s\u00faa S\u00e9tima sinfon\u00eda, co\u00f1ecida precisamente como \"Leningrado\". En outubro de 1941 o compositor e a s\u00faa familia foron evacuados cara Kuibishev (agora Samara), onde terminou o seu traballo, que foi adoptado como s\u00edmbolo da resistencia rusa tanto na URSS como en Occidente.\nNa primavera de 1943 toda a familia trasladouse a Moscova. Desa \u00e9poca \u00e9 a Oitava Sinfon\u00eda, traballo extenso e escuro que non foi aprobado polas autoridades. A obra foi moi pouco interpretada, malia a s\u00faa excepcional calidade a xu\u00edzo de gran parte da cr\u00edtica actual. Da Novena Sinfon\u00eda (1945) esperaban as autoridades unha m\u00fasica adecuada \u00e1s resonancias hist\u00f3ricas do n\u00famero 9 no sinf\u00f3nico, e \u00e1 marcha vitoriosa da guerra contra Alema\u00f1a. Esas expectativas foron frustradas polo compositor cunha estra\u00f1a sinfon\u00eda, con alusi\u00f3ns a Rossini e momentos que parecen pura m\u00fasica circense. En 1948 Shostakovich e outros compositores foron condenados por formalismo zhdanoviano, as s\u00faas composici\u00f3ns foron prohibidas e foron retirados os privilexios dos que gozaba a s\u00faa familia. S\u00f3 en 1958, trala morte de Stalin, o PCUS considerou inxustas as cr\u00edticas e levantou as prohibici\u00f3ns das composici\u00f3ns condenadas nas resoluci\u00f3ns de 1948.\nOs \u00faltimos anos de Stalin e o desxeo.\nNos anos seguintes \u00e1 condena de 1948 Shostakovich compuxo traballos oficiais para asegurar a s\u00faa reivindicaci\u00f3n oficial, \u00e1 vez que traballaba en traballos serios \"para o caix\u00f3n do escritorio\". Entre estes estaban o Concerto para viol\u00edn n\u00ba 1 en La menor, dedicado a David Oistrai e que non se estreou ata sete anos despois da s\u00faa redacci\u00f3n, e o ciclo de canci\u00f3ns \"Da poes\u00eda popular xud\u00eda\" (Op. 79), obra que provocou controversia polas s\u00faas indubidables connotaci\u00f3ns pol\u00edticas. Hai quen viu neste ciclo de canci\u00f3ns un acto heroico de afirmaci\u00f3n cr\u00edtica contra o antisemitismo ruso, ent\u00f3n promovido polas autoridades sovi\u00e9ticas. Laurel Fay di en cambio que Shostakovich estaba intentando adecuarse \u00e1 pol\u00edtica oficial adoptando a canci\u00f3n popular como tema de inspiraci\u00f3n. As tres \u00faltimas canci\u00f3ns do ciclo, nas que se glorifica a situaci\u00f3n dos xudeus \"na nova Rusia\", parecen abundar na interpretaci\u00f3n de Fay.\nAs restrici\u00f3ns impostas \u00e1 m\u00fasica de Shostakovich e as s\u00faas condici\u00f3ns de vida melloraron en 1949, \u00f3 ser enviado enviado cunha delegaci\u00f3n de personalidades sovi\u00e9ticas \u00f3s Estados Unidos. Ese mesmo ano escribiu a cantata \"Canci\u00f3n dos Bosques\", que eloxiaba a Stalin como o \"Gran Xardineiro\". En 1951 converteuse en deputado do Soviet Supremo.\n\u00c1 morte de Stalin en 1953 seguiu coa D\u00e9cima sinfon\u00eda, unha das s\u00faas composici\u00f3ns m\u00e1is populares, acot\u00edo descrita como unha traxedia optimista. A sinfon\u00eda cont\u00e9n o famoso \"tema Shostakovich\", que deriva das iniciais do nome e apelido do compositor, transliteradas \u00e1 lingua alem\u00e1, \"D. Sch.\". Na notaci\u00f3n musical alem\u00e1, a serie D\u2013Es\u2013C\u2013H representa os sons \"re natural\", \"mi bemol\", \"d\u00f3 natural\" e \"si natural\". No terceiro movemento da D\u00e9cima sinfon\u00eda usa ese motivo DSCH xunto con outro que representa o nome \"Elmira\", en homenaxe \u00e1 s\u00faa alumna Elmira Nazirova. S\u00e9culos antes, Johann Sebastian Bach usara o mesmo recurso coas letras B\u2013A\u2013C\u2013H que, tam\u00e9n na notaci\u00f3n alem\u00e1, representan os sons \"si bemol\", \"la natural\", \"d\u00f3 natural\" e \"si natural\".\nDurante os anos corenta e cincuenta Shostakovich tivo unha relaci\u00f3n moi pr\u00f3xima con d\u00faas das s\u00faas alumnas: Galina Ustvolskaia e a citada Elmira Nazirova. Ustvolskaia foi alumna do compositor entre 1937 e 1947. A natureza da s\u00faa relaci\u00f3n non est\u00e1 clara: mentres que Rostropovich descr\u00edbea como \"tenra\", Ustvolskaia dixo nunha entrevista en 1995 que declinara unha proposta de matrimonio s\u00faa nos anos cincuenta. A relaci\u00f3n con Nazirova parece que foi unilateral, segundo as cartas que el lle escrib\u00eda, e p\u00f3dese datar entre 1953 e 1956. No transfundo estaba o matrimonio aberto de Shostakovich con Nina Varzar, que morreu en 1954. Shostakovich casou por segunda vez en 1956 con Margarita Kainova, divorci\u00e1ndose en 1959.\nA Und\u00e9cima sinfon\u00eda, creada en 1956 e 1957, tit\u00falase \"1905\", en referencia expl\u00edcita \u00e1 Revoluci\u00f3n Rusa de 1905. Tam\u00e9n hai cr\u00edticos que relacionan a obra coa Revoluci\u00f3n de Hungr\u00eda de 1956.\nA s\u00faa vinculaci\u00f3n \u00f3 partido.\n1960 marcou outro punto de ruptura na vida de Shostakovich: vincul\u00f3uselle \u00f3 Partido Comunista. Este evento foi interpretado como unha mostra de compromiso ou de covard\u00eda, ou como resultado da presi\u00f3n.\nNeste per\u00edodo tam\u00e9n foi afectado pola poliomielite, que comezou a sufrir en 1958.\nA resposta musical de Shostakovich a estas crises persoais foi o seu Oitavo cuarteto de cordas, que \u00f3 igual que a D\u00e9cima sinfon\u00eda incorpora diversos c\u00f3digos e citas.\nEn 1962 o compositor casou por terceira vez. A noiva, Irina Supinskaia, ti\u00f1a s\u00f3 27 anos. Ese mesmo ano Shostakovich volveu \u00f3 tema do antisemitismo na sinfon\u00eda n\u00ba 13, \"Babi Yar\". Unha obra coral baseada en poemas de Evgenii Evtushenko, conmemorando o primeiro deles un masacre de xudeus durante a Segunda Guerra Mundial. Hai opini\u00f3ns contrapostas en canto \u00f3 risco asumido polo compositor \u00f3 estrear esta obra. O poema de Evtushenko fora publicado sen problemas coa censura, malia a s\u00faa controversia. Pero despois da estrea da sinfon\u00eda Evtushenko foi presionado para que engadise \u00f3 poema unha estrofa na que se dic\u00eda que rusos e ucra\u00ednos morreran xunto \u00f3s xudeus en Babi Yar.\nOs derradeiros anos.\nNos derradeiros anos de vida, Shostakovich sufriu unha enfermidade cr\u00f3nica: a mielite foi empeorando, e sufriu problemas card\u00edacos.\nFinalmente morreu de cancro de pulm\u00f3n o 9 de agosto de 1975. Foi enterrado no cemiterio de Novodevichi en Moscova.\nA s\u00faa obra.\nEntre as s\u00faas traballos m\u00e1is co\u00f1ecidos enc\u00f3ntranse as sinfon\u00edas Quinta e D\u00e9cima, e os cuartetos Oitavo e D\u00e9cimo quinto. A s\u00faa m\u00fasica mostra a influencia que tiveron varios dos compositores \u00f3s que m\u00e1is admiraba: Johann Sebastian Bach nas s\u00faas fugas e passacaglias; Beethoven nos seus \u00faltimos cuartetos; Gustav Mahler nas sinfon\u00edas, e Berg no uso de c\u00f3digos musicais e de citas. Os seus traballos son amplamente tonais dentro da tradici\u00f3n rom\u00e1ntica, pero con elementos de atonalidade, politonalidade e cromatismo. Nalg\u00fans dos seus \u00faltimos traballos (como o Duod\u00e9cimo cuarteto) utilizou series dodecaf\u00f3nicas. Moitos comentaristas notaron unha diferenciaci\u00f3n entre os seus traballos antes das cr\u00edticas de 1936 e os traballos subseguintes m\u00e1is conservadores.\nVolkov comentou que Shostakovich adoptou o papel do \"iurodivyi\" ou iluminado. O \"iurodivyi\" desempe\u00f1a un papel importante na \u00f3pera de Musorgskii, \"Boris Godunov\", que Shostakovich admiraba e \u00e1 que creou unha nova orquestraci\u00f3n.\nO seu car\u00e1cter.\nShostakovich era un home obsesivo en varios aspectos: segundo a s\u00faa filla, estaba \"obsesionado coa limpeza\" (\u00c1rdov p.\u00a0139); sincronizaba os reloxos no seu apartamento; regularmente envi\u00e1base cartas a si mesmo para probar o funcionamento do servizo postal. No libro \"Shostakovich: A Life Remembered\" de Wilson, l\u00edstanse 26 referencias \u00f3 seu nerviosismo. Iurii Liubimov comenta que \"o feito de que fose m\u00e1is vulnerable e receptivo que as demais persoas era sen d\u00fabida algunha un compo\u00f1ente importante da s\u00faa xenialidade\" (Wilson p.\u00a0183). Nos seus \u00faltimos anos de vida, Krzysztof Meyer recordou que \"a s\u00faa cara era unha bolsa de tics e xestos\" (Wilson p.\u00a0462).\nCando estaba de bo humor, o deporte era unha das s\u00faas principais distracci\u00f3ns, a\u00ednda que prefer\u00eda quedar como espectador ou como \u00e1rbitro para participar (era \u00e1rbitro de f\u00fatbol cualificado). Tam\u00e9n lle gustaban os xogos de naipes, particularmente o \"solitario\", e o xadrez.\nAs d\u00faas caras, a escura e a clara, da s\u00faa personalidade, fac\u00edanse evidentes pola s\u00faa afecci\u00f3n polos escritores sat\u00edricos, como Gogol, Chekhov ou Mikhail Zoshchenko (Wilson p.\u00a041). A influencia dos anteriores p\u00f3dese ver nas s\u00faas cartas, nas que fai parodias perversas dos funcionarios sovi\u00e9ticos.\nShostakovich era t\u00edmido por natureza: Flora Litvinova dixo que \"era incapaz de dicir \"non\" a calquera persoa\" (Wilson p.\u00a0162). Isto significaba que era facilmente persuadible para firmar comunicados oficiais, inclu\u00edndo unha denuncia p\u00fablica de Andrei Sakharov en 1973.\nOrtodoxia e revisionismo.\nA resposta de Shostakovich \u00e1s cr\u00edticas oficiais \u00e9 discutible. Est\u00e1 claro que aparentemente era parte do Estado. Pronunciou discursos, ou polo menos leunos, e firmou artigos que expresaban a li\u00f1a de pensamento do goberno. Tam\u00e9n \u00e9 xeralmente aceptado que lle desgustaba o r\u00e9xime, punto de vista confirmado pola s\u00faa familia, as s\u00faas cartas a Isaak Glikman e a cantata sat\u00edrica \"Rayok\", que ridiculiza a campa\u00f1a antiformalista e que se mantivo oculta incluso despois da s\u00faa morte.\nO incerto \u00e9 ata que punto Shostakovich trataba de mostrar a s\u00faa oposici\u00f3n \u00f3 r\u00e9xime a trav\u00e9s da s\u00faa m\u00fasica. O punto de vista revisionista foi exposto por Solom\u00f3n V\u00f3lkov no libro \"Testimony\" en 1979, que V\u00f3lkov presentou como se fosen as memorias de Shostakovich. O libro argumenta que varios dos traballos do compositor te\u00f1en mensaxes en clave contra o goberno. Que Shostakovich incorporaba citas e alusi\u00f3ns no seu traballo \u00e9 evidente, \u00f3 igual que o \u00e9 a s\u00faa firma musical DSCH. O seu colaborador por moito tempo Yevgeny Mravinsky dixo que \"Shostakovich explicaba frecuentemente as s\u00faas intenci\u00f3ns con imaxes e connotaci\u00f3ns\" (Wilson p.\u00a0139). A perspectiva revisionista foi apoiada polos fillos do compositor, Maxim e Galina, e por varios m\u00fasicos rusos. A vi\u00fava Irina en xeral apoia esta tese, pero afirma que \"Testimony\" \u00e9 unha falsificaci\u00f3n de V\u00f3lkov. Un revisionista prominente foi Ian MacDonald, experto en The Beatles e en Shostakovich. O seu libro \"The New Shostakovich\" interpreta a m\u00fasica de Shostakovich en clave conspirativa, case cada corchea ten un significado.\nOs antirrevisionistas negan a autenticidade de \"Testimony\" e alegan que V\u00f3lkov fixo unha compilaci\u00f3n de diversos artigos, ruxe-ruxes e posiblemente algunha informaci\u00f3n obtida directamente do compositor. Mais en xeral, argumentan que a significaci\u00f3n de Shostakovich est\u00e1 m\u00e1is na s\u00faa m\u00fasica que na s\u00faa vida, e que buscar mensaxes pol\u00edticas non mellora, sen\u00f3n que vai en detrimento do valor art\u00edstico da s\u00faa m\u00fasica. Entre os antirrevisionistas destacan Laurel Fay e Richard Taruskin.\nOutros estudosos da s\u00faa vida e obra son Elizabeth Wilson, autora de \"Shostakovich: A Life Remembered\", que brinda interesantes testemu\u00f1as sobre o compositor, e o compositor polaco Krzysztof Meyer, escribiu outro libro (editado en castel\u00e1n como \"Shostak\u00f3vich: su vida, su obra, su \u00e9poca\"), que proporciona unha introduci\u00f3n accesible \u00e1 vida e \u00e1 obra de DSCH."}
{"id": "88201", "revid": "56817", "url": "https://gl.wikipedia.org/wiki?curid=88201", "title": "Francisco Blanco (hom\u00f3nimos)", "text": "O nome de Francisco Blanco pode referirse a:"}
{"id": "88202", "revid": "89787", "url": "https://gl.wikipedia.org/wiki?curid=88202", "title": "Festina lente", "text": "Festina lente \u00e9 unha novela hist\u00f3rica do escritor Marcos S. Calveiro, publicada en maio de 2008 por Edici\u00f3ns Xerais. Recibiu o Premio da Cr\u00edtica de narrativa galega dese mesmo ano, amais do Premio Fervenzas Literarias 2008 e o Premio Irmandade do Libro 2009.\nA novela conta a vida de Ambrosio Cavaleiro, un encadernador nado en Nogueirosa (Pontedeume), que desenvolveu toda a s\u00faa vida profesional na Compostela que cruza do s\u00e9culo XVI ao s\u00e9culo XVII. A novela \u00e9 tam\u00e9n un retrato da vida cultural da cidade naquel tempo: artes\u00e1ns de acibeche, impresores, a derrota da Armada Invencible, a Inquisici\u00f3n etc.\nOrixe do t\u00edtulo.\nO t\u00edtulo procede do ox\u00edmoro latino \"festina lente\", que significa \"bule devagari\u00f1o\". O primeiro en adoptar esta expresi\u00f3n como lema persoal foi Augusto, pero \u00e1 novela chega a trav\u00e9s do impresor Aldo Manuzio, que o fixo seu e que o colocaba como sinatura dos seus traballos.\nTrama.\nA novela narra a vida de Ambrosio Cavaleiro desde que o entrega o seu pai como aprendiz do encadernador Ubaldo Luaces, ata que falece. No cami\u00f1o, herda o obradoiro de Luaces, ded\u00edcase a perseguir textos raros e libros valiosos baixo un pseud\u00f3nimo e ten relaci\u00f3ns sexuais e amorosas cun paxe do de\u00e1n da catedral, que o levan a enfrontarse \u00e1 Inquisici\u00f3n. Pero ao mesmo tempo a novela segue a historia dun c\u00f3dice, gravado cun sinal de tres serpes que te\u00f1en forma de pegada de lavanco, que \u00e9 co que comeza e remata a novela.\nO c\u00f3dice pertence a unha confrar\u00eda de canteiros, e d\u00faas facci\u00f3ns desa confrar\u00eda andan na s\u00faa disputa. Unha delas, da que co\u00f1ecemos a Gaspar de Arce, consegue o c\u00f3dice en Lugo, pero logo \u00e9 asasinado o portador en Noia. Al\u00ed o atopa Gaspar de Arce, que o conserva toda a vida, se ben o deixa gardado no obradoiro de encadernaci\u00f3n de Ubaldo Luaces, primeiro, e logo no de Ambrosio Cavaleiro. A outra facci\u00f3n, formada polos arquitectos portugueses Mateu Lopes, Francisco Gonz\u00e1lez Ara\u00faxo e o seu irm\u00e1n Bieito Gonz\u00e1lez Ara\u00faxo, tentar\u00e1n recuperar o c\u00f3dice en van, deixando varias mortes ao seu paso, entre elas a do propio Gaspar de Arce.\nO c\u00f3dice queda no obradoiro de Ambrosio, que llo entrega nos seus \u00faltimos anos a un impresor compostel\u00e1n, neto de canteiros, que emigra a Am\u00e9rica. No \u00faltimo cap\u00edtulo, un ind\u00edxena centroamericano atopa o c\u00f3dice nun cad\u00e1ver e marcha correndo con el. O documento est\u00e1 escrito no verbo dos arxinas.\nRealidade e ficci\u00f3n.\nMoitos dos personaxes que se citan na novela existiron en realidade, tanto principais como secundarios, se ben non todos os seus actos est\u00e1n demostrados con fontes.\nOs espazos narrados describen a Compostela do s\u00e9culo XVI, e as s\u00faas r\u00faas entre murallas. A r\u00faa de Armada, onde se situaba o obradoiro de encadernaci\u00f3n de Cavaleiro, est\u00e1 agora desaparecida, e moitos outros lugares da cidade mudaron de nome con respecto \u00e1 \u00e9poca actual.\nUn dos elementos importantes na novela \u00e9 o verbo dos arxinas, c\u00f3digo gremial que empregaban os canteiros galegos."}
{"id": "88203", "revid": "1093", "url": "https://gl.wikipedia.org/wiki?curid=88203", "title": "Bula Dourada", "text": ""}
{"id": "88205", "revid": "15490", "url": "https://gl.wikipedia.org/wiki?curid=88205", "title": "Campamento romano", "text": " \nNo Imperio Romano, un castrum (plural \"castra\", unha fortaleza) era un campo militar romano usado polas lexi\u00f3ns romanas. Orixinalmente era unha fortificaci\u00f3n celta que semellaba un castelo rodeado dunha muralla circular na cima dun outeiro. Os romanos usaron logo o termo para designaren os seus campos militares, que eran rectangulares.\nHistoria.\nOs campos romanos sempre foron edificados acorde a un certo modelo, con dous pasos principais que se cruzaban: o \"Cardo Maximus\", estend\u00e9ndose ao norte e ao sur, e o \"Decumanus Maximus\" ao leste e ao oeste, dividindo o campo en catro partes iguais. As avenidas acababan en catro portais. O forum situ\u00e1base na intersecci\u00f3n do Cardo Maximus e o Decumanus Maximus.\nO resto das r\u00faas e construci\u00f3ns ach\u00e1banse paralelas \u00e1s principais, as cales formaban un patr\u00f3n de cuadr\u00edcula que se utiliza moito nas cidades.\nVarios poboados en Europa xurdiron a partir de campos militares romanos e ata o d\u00eda de hoxe mostran trazos dos seus modelos orixinais (por exemplo Castres en Francia, Barcelona e Lugo en Espa\u00f1a).\nO Castrum foi a base do modelo empregado polos colonos espa\u00f1ois en Am\u00e9rica, o \"taboleiro\" de 7 maz\u00e1s de 100 m por lado cunha Praza de Armas no centro preto dun r\u00edo e dun outeiro defendible, seguindo estritas normas impostas pola monarqu\u00eda espa\u00f1ola para a fundaci\u00f3n de novas cidades no Novo Mundo.\nMoitos pobos de Inglaterra a\u00ednda mante\u00f1en derivados da palabra \"castra\" nos seus nomes (Lancaster, Chester e Manchester, por exemplo)."}
{"id": "88209", "revid": "56817", "url": "https://gl.wikipedia.org/wiki?curid=88209", "title": "Mesa de Forzas Pol\u00edticas Galegas", "text": "A Mesa de Forzas Pol\u00edticas Galegas (MFPG) foi unha plataforma pol\u00edtica que pretend\u00eda unir o nacionalismo galego para dotar a Galicia de forzas pol\u00edticas propias que exerceran a hexemon\u00eda pol\u00edtica no pa\u00eds para conseguir a soberan\u00eda nacional. Formouse o 11 de xu\u00f1o de 1980 e dela formaban parte do PSG, AN-PG e a UPG, sen implicar ning\u00fan tipo de unidade org\u00e1nica. A MFPG manifestouse en contra da Constituci\u00f3n espa\u00f1ola, do Estatuto de Autonom\u00eda, da entrada de Espa\u00f1a no Mercado Com\u00fan e na OTAN e traballou para conseguir a unidade dos sindicatos nacionalistas que deu lugar \u00e1 INTG.\nHistoria.\nA s\u00faa orixe est\u00e1 nas xuntanzas que a iniciativa do PSG se celebraron entre esta e as forzas que compu\u00f1an o BNPG e Unidade Galega. Finalmente o Partido Galeguista e o Partido Obreiro Galego rexeitan formar parte dela. A formaci\u00f3n da MFPG supuxo a fin do hist\u00f3rico enfrontamento entre a UPG e o PSG."}
{"id": "88210", "revid": "98629", "url": "https://gl.wikipedia.org/wiki?curid=88210", "title": "Jos\u00e9 Napole\u00f3n Duarte", "text": "Jos\u00e9 Napole\u00f3n Duarte Fuentes, nado en San Salvador o 23 de novembro de 1925 e finado na mesma cidade o 23 de febreiro de 1990, foi un enxe\u00f1eiro civil, profesor e pol\u00edtico. Foi o presidente do Salvador entre 1984 e 1989.\nTraxectoria.\nEstudou no Liceo Salvadore\u00f1o e m\u00e1is tarde na Universidade de Notre D\u00e1me, en Indiana, Estados Unidos onde se graduou como Enxe\u00f1eiro Civil. De volta ao seu pa\u00eds exerceu como profesor de C\u00e1lculo Estrutural na Facultade de Enxe\u00f1er\u00eda civil da Universidade do Salvador. Cursou estudos de Ciencias pol\u00edticas en diferentes universidades europeas e foi alcalde de San Salvador de 1964 a 1970.\nCarreira pol\u00edtica.\nFundou o Partido Dem\u00f3crata Cristi\u00e1n, sendo primeiro secretario xeral e desde 1972 presidente. Este mesmo ano foi candidato \u00e1 presidencia da Rep\u00fablica pola Uni\u00f3n Nacional Opositora, perdeu por pouca marxe contra o coronel Arturo Armando Molina. Duarte foi arrestado logo de participar activamente nun golpe de estado para evitar que o seu adversario asumise a presidencia e viuse obrigado a exiliarse en Venezuela, onde ser\u00eda elixido vicepresidente da Uni\u00f3n Mundial Dem\u00f3crata Cristi\u00e1 e m\u00e1is tarde, presidente da Organizaci\u00f3n Dem\u00f3crata Cristi\u00e1 de Am\u00e9rica.\nEn 1979 tras o derrocamento do xeneral Carlos Humberto Romero regresou ao Salvador. Entre marzo de 1980 e abril de 1982 foi membro da Xunta Revolucionaria de Goberno. En 1984, foi novamente candidato \u00e1 presidencia do pa\u00eds polo Partido Dem\u00f3crata Cristi\u00e1n. Os resultados obrigaron a realizar unha segunda votaci\u00f3n entre Duarte e Roberto d'Aubuisson, da que Duarte sa\u00edu proclamado presidente electo, e tomou posesi\u00f3n do cargo o 1 de xu\u00f1o 1984. En 1987, propuxo a Daniel Ortega, ent\u00f3n presidente de Nicaragua, a firma do Plan de paz de Esquipulas, para conseguir a paz en territorio centroamericano. Durante o seu mandato tivo que facer fronte a varios intentos de golpe de estado, dos que puido salvarse grazas ao apoio dos Estados Unidos. As\u00ed mesmo sufriu o secuestro da s\u00faa filla a mans da guerrilla en 1985.\nEn xu\u00f1o de 1989, gravemente enfermo v\u00edtima dun proceso canceroso, entregou a presidencia ao seu sucesor Alfredo Cristiani. Foi o primeiro presidente civil do Salvador electo democraticamente desde 1931, e entregou o poder a un sucesor civil tam\u00e9n electo democraticamente.\nFaleceu o 23 de febreiro de 1990."}
{"id": "88211", "revid": "158", "url": "https://gl.wikipedia.org/wiki?curid=88211", "title": "Antonio Saca", "text": ""}
{"id": "88212", "revid": "98629", "url": "https://gl.wikipedia.org/wiki?curid=88212", "title": "Jeff Hardy", "text": "Jeffrey Nero Hardy, m\u00e1is co\u00f1ecido como Jeff Hardy, nado en Cameron (Carolina do Norte) o 31 de agosto de 1977, \u00e9 un loitador profesional estadounidense da marca SmackDown! da World Wrestling Entertainment.\nCarreira.\nDende moi pequeno, xunto co seu irm\u00e1n Matt Hardy, interesouse pola loita libre de estilo extremo e creou nos 90 un grupo de loita de afeccionados no seu Estado de Carolina do Norte.\nFoi seis veces campi\u00f3n mundial por parellas e unha vez campi\u00f3n por parellas da WCW co seu irm\u00e1n Matt como The Hardy Boyz.\nIgual que o seu irm\u00e1n Matt, Jeff conseguiu unha gran cantidade de campionatos individuais: foi campi\u00f3n intercontinental, campi\u00f3n hardcore; campi\u00f3n europeo e campi\u00f3n dos pesos lixeiros\nJeff conseguiu tam\u00e9n o seu cuarto t\u00edtulo de campionato intercontinental, tras derrotar a Umaga nunha edici\u00f3n de RAW o 2 de setembro do 2007. Por\u00e9n perdeuno o d\u00eda 10 de marzo fronte a Chris Jericho.\nConseguiu proclamarse campi\u00f3n da WWE, despois de derrotar a Edge e mais a Triple H en Armaggedon."}
{"id": "88213", "revid": "1131", "url": "https://gl.wikipedia.org/wiki?curid=88213", "title": "Vangardismo", "text": ""}
{"id": "88216", "revid": "1093", "url": "https://gl.wikipedia.org/wiki?curid=88216", "title": "Dave Batista", "text": ""}
{"id": "88217", "revid": "1822", "url": "https://gl.wikipedia.org/wiki?curid=88217", "title": "Ovella Dolly", "text": "A ovella Dolly, nada o 5 de xullo de 1996 e finada o 14 de febreiro de 2003, foi o primeiro mam\u00edfero clonado a partir dunha c\u00e9lula adulta. Os seus creadores foron os cient\u00edficos do Instituto Roslin de Edimburgo (Escocia), Ian Wilmut e Keith Campbell.\nVida de Dolly.\nO seu nacemento non foi anunciado at\u00e9 sete meses despois, o 23 de febreiro de 1997.\n\"Dolly\" foi o resultado dunha transferencia nuclear dende unha c\u00e9lula doante diferenciada a un \u00f3vulo non fecundado e anucleado, implantado despois nunha femia portadora. A c\u00e9lula da que vi\u00f1a \"Dolly\" era unha c\u00e9lula xa diferenciada ou especializada, procedente dun tecido concreto, a gl\u00e1ndula mamaria, dun animal adulto (unha ovella Fin Dorset de seis anos), o cal supu\u00f1a unha novidade. At\u00e9 ese momento cr\u00edase que s\u00f3 se pod\u00edan obter clons dunha c\u00e9lula embrionaria, \u00e9 dicir, non especializada. Cinco meses despois naceu Dolly, que foi o \u00fanico cordeiro resultante de 277 fusi\u00f3ns de \u00f3vulos conformados con n\u00facleos de c\u00e9lulas mamarias.\nA modo de curiosidade, salientar que a irm\u00e1 de Dolly, Monka, non puido ser clonada."}
{"id": "88218", "revid": "88215", "url": "https://gl.wikipedia.org/wiki?curid=88218", "title": "Marty Wright", "text": "Martin (Marty) Wright, chamado artisticamente The Boogeyman, nado o 15 de xullo de 1964, \u00e9 un loitador profesional e actor estadounidense que actualmente traballa para a World Wrestling Entertainment loitando na s\u00faa marca ECW.\nWorld Wrestling Entertainment.\nTough Enough.\nWright iniciouse na loita libre profesional tras entrar \u00f3 programa da World Wrestling Entertainment (WWE) Tough Enough. O 15 de outubro de 2004 asistiu a un evento que seleccionar\u00eda os oito finalistas entre 50 participantes. Wright superou o primeiro d\u00eda de eliminaci\u00f3ns, pero ao admitir que ti\u00f1a 40 anos (5 anos por riba do l\u00edmite para os participantes) e non 30 anos como dixera, foi eliminado da competici\u00f3n.\nOhio Valley Wrestling.\nTras o pasado en Tough Enough, os oficiais da WWE convid\u00e1rono a que fora \u00f3 Ohio Valley Wrestling (OVW) para adestrar, onde estivo dende febreiro ata xu\u00f1o de 2005. Fixo o seu debut na OVW o 25 de xu\u00f1o de 2005.\nDurante un dark match provocou a Seth Skyfire e a Robert Fury. Xunto a Robbie Dawber, Wright entrou no ring e derrotou os tres homes. Logo anunciou que era \"The Boogeyman\" antes de deixar o ring.\nEstilo.\n\u00c9 caracter\u00edstica a s\u00faa entrada \u00f3 ring. A iluminaci\u00f3n pasa a vermello e aparece un intenso fume na entrada. Ent\u00f3n entra Wright a catro patas, cun reloxo na boca e cun caxato que bota fume. Ent\u00f3n \u00e9rguese, bate co reloxo na cabeza, estoupan uns petardos e dir\u00edxese \u00f3 ring cun estra\u00f1o baile, como se tivese convulsi\u00f3ns. Pasa por baixo das cordas, deixa o reloxo e o caxato na escada e xa dentro do ring expulsa escuma pola boca."}
{"id": "88221", "revid": "23204", "url": "https://gl.wikipedia.org/wiki?curid=88221", "title": "Illi\u00f1a de Forvik", "text": "A illi\u00f1a de Forvik (en ingl\u00e9s Forewick Holm ou Forvik Island, ou mesmo F\u00e5rvik), \u00e9 unha pequena illi\u00f1a das Shetland, ao norte de Escocia, que en xu\u00f1o de 2008 declarou a s\u00faa independencia do Reino Unido.\nLocalizaci\u00f3n.\nA illi\u00f1a de Forvik est\u00e1 situada ao suroeste do arquip\u00e9lago das Shetland, a uns 200 metros ao sur da illa de Papa, e a uns 1'5\u00a0km ao norte da pen\u00ednsula de Sandness, na parte central da illa Shetland, no que se co\u00f1ece como estreito de Papa.\nXeograf\u00eda.\nA illi\u00f1a mide aproximadamente unha hect\u00e1rea. Ten unha forma bastante regular, cunha costa sur e oeste de perigosos baix\u00edos e unha costa redondeada nororiental de cant\u00eds. O acceso por mar non \u00e9 sinxelo e s\u00f3 \u00e9 pos\u00edbel na preamar.\nHistoria.\nNon existen apenas informaci\u00f3ns sobre o poboamento da illi\u00f1a. Na actualidade \u00e9 propiedade do seu \u00fanico habitante, Stuart Hill, chamado Captain Calamity, que est\u00e1 a edificar o primeiro poboamento. En xu\u00f1o de 2008 proclamou que a illi\u00f1a de Forvik pasaba a ser unha dependencia da Coroa brit\u00e1nica, isto \u00e9, f\u00f3ra da tutela do goberno de Londres, pero benefici\u00e1ndose do status com\u00fan das dependencias brit\u00e1nicas, como as bail\u00edas de Guernsey e de Jersey, por exemplo, con m\u00faltiples vantaxes fiscais e de autogoberno. Unha fonte non identificada do ministerio de Xustiza brit\u00e1nico negoulle viabilidade xur\u00eddica \u00e1 independencia."}
{"id": "88222", "revid": "98629", "url": "https://gl.wikipedia.org/wiki?curid=88222", "title": "Plumelec", "text": "Plumelec \u00e9 un concello bret\u00f3n, situado no departamento franc\u00e9s do Morbihan.\nXeograf\u00eda.\nPlumelec \u00e9 un pequeno concello, situado a uns 45\u00a0km da costa meridional bretoa e a 25 da capital do departamento do Morbihan, Vannes. Est\u00e1 practicamente ao nivel do mar, cunha altitude comprendida entre os 27 e os 165 m por riba do nivel da costa.\nO seu territorio \u00e9 de 58,36\u00a0km2. Limita cos concellos de Plaudren, Tr\u00e9dion (ao sur), S\u00e9rent e Lizio (ao leste), Cruguel e Billio (ao norte), e Saint-Jean-Brevelay (ao oeste). A s\u00faa poboaci\u00f3n era de 2.337 habitantes en 1999.\nHistoria e cultura.\nPlumelec era unha zona de fala bretoa ata mediados do s\u00e9culo XIX (o nome bret\u00f3n do concello era Pluveleg). Na actualidade, a lingua maioritaria \u00e9 o franc\u00e9s, se ben tam\u00e9n se fala o gal\u00f3.\nDurante a segunda guerra mundial, un destacamento franc\u00e9s foi botado en paraca\u00eddas por erro, enriba dun posto de observaci\u00f3n alem\u00e1n."}
{"id": "88225", "revid": "1131", "url": "https://gl.wikipedia.org/wiki?curid=88225", "title": "Jos\u00e9 Figueres Ferrer", "text": "Jos\u00e9 Mar\u00eda Hip\u00f3lito Figueres Ferrer, nado en San Ram\u00f3n (Alajuela) o 25 de setembro de 1906 e finado en San Xos\u00e9 o 8 de xu\u00f1o de 1990, foi un enxe\u00f1eiro, propietario rural e pol\u00edtico de Costa Rica.\nTraxectoria.\nFoi o presidente de Costa Rica en tres ocasi\u00f3ns: entre 1948 e 1949, entre 1953 e 1958, e entre 1970 e 1974."}
{"id": "88231", "revid": "23204", "url": "https://gl.wikipedia.org/wiki?curid=88231", "title": "Ebla", "text": "Ebla (en \u00e1rabe:\u0639\u0628\u064a\u0644\u060c \u0625\u064a\u0628\u0644\u0627, actual Tell Mardikh en Siria ) \u00e9 un sitio arqueol\u00f3xico situado a 60\u00a0km ao sur de Alepo sobre a ruta de Hama, despois da bifurcaci\u00f3n en direcci\u00f3n Latakia, ocupando unha posici\u00f3n xeoestrat\u00e9xica na entrada dun porto que d\u00e1 acceso ao Mediterr\u00e1neo. O asentamento, que se presenta baixo a forma dun tell oval de 60 ha dominada por unha acr\u00f3pole central, descubriuse en 1964 e os seus restos foron escavados polos equipos do profesor Paolo Matthiae (Universidade La Sapienza de Roma) en 1968.\nEbla, dende o terceiro milenio antes da nosa era, \u00e9 unha rica cidade. Os seus reis empezan a partir do 2500 a.C. a estender o seu dominio polo \u00c9ufrates medio e dunha parte da actual Siria.\nOs restos atopados permitiron reco\u00f1ecer a existencia dunha rica biblioteca, de m\u00e1is de dezasete mil t\u00e1boas de arxila gravadas en sumerio e en ebla\u00edta. Estas t\u00e1boas subministraron informaci\u00f3ns preciosas sobre a econom\u00eda, o comercio e a industria, a administraci\u00f3n e a diplomacia, deste antigo reino: arquivos econ\u00f3micos, tratados de alianza con outros estados, relaci\u00f3ns de guerra e de paz, epopeas e himnos relixiosos. Ebla foi unha das m\u00e1is poderosas Cidades Estado de Siria entre o 2500 e o 2400 a.C.\nEbla na segunda metade do III milenio.\nO primeiro nivel habitado (Mardikh I) corresponde \u00e1 segunda metade do IV milenio. O segundo nivel (Mardikh II) cobre a maior\u00eda do III milenio. O apoxeo de Ebla para este per\u00edodo \u00e9 o nivel II B1 (contra 2350-2250). Un monumento importante desta \u00e9poca \u00e9 o que corresponde co co\u00f1ecido como \"pazo G\", dividido en varias partes: o \"complexo central\", no que habitaba o personaxe m\u00e1is importante, o \"tribunal de audiencias\", as \"dependencias administrativas\", e o \"complexo meridional\", onde resid\u00edan os dignitarios do pazo. Desco\u00f1ecemos o resto da cidade neste per\u00edodo, xa que aparece recuberto por outros niveis.\n\u00c9 nas \"dependencias administrativas\" onde se descubriu un conxunto de 14.000 t\u00e1boas, un dos descubrimentos meirandes da arqueolox\u00eda oriental dos \u00faltimos decenios. Est\u00e1n escritas en ebla\u00edta, lingua semita, adaptando a escritura sumeria para a s\u00faa notaci\u00f3n, e inf\u00f3rmannos da historia da cidade durante gran parte do s\u00e9culo XXIV a.C., baixo o reinado de tres soberanos: Igrish-Halam, Irkab-Damu e Ish'ar-Damu. Levan o t\u00edtulo sumerio de \"en\" ou o ebla\u00edta de \"m\u00e2liku\". A funci\u00f3n real parece fortemente marcada polo aspecto relixioso e ti\u00f1a car\u00e1cter electivo cada sete anos. Rend\u00edaselles culto funerario aos soberanos defuntos na cidade de Darib. A administraci\u00f3n do reino exerc\u00eda o lugal.\nPoliticamente, Ebla \u00e9 unha dos m\u00e1is importantes estados do norte de Siria. Ingr\u00e9salle non obstante un tributo a Mari. Igrish-Halam, asistido por dous lugal que ocupan unha posici\u00f3n privilexiada, Darmia e Tiro, reforza o poder\u00edo da cidade. O seu sucesor Irkab-Damu, secundado por outro lugal, Arrukum, que se volve pouco a pouco o \"visir\" do reino, consegue rebaixar o tributo ingresado a Mari, signo da potencia nova de Ebla. Somete Emar, e asina un tratado con Abarsal. Baixo o soberano seguinte, Ish'ar Damu, o lugal v\u00f3lvese o xerente dos asuntos administrativos da cidade, mentres o \"en\" cons\u00e1grase sobre todo aos asuntos relixiosos. Dous grandes lugal suc\u00e9dense ent\u00f3n: Ibrium e seu fillo Ibbi-Zikkir. Ebla est\u00e1 ent\u00f3n no apoxeo da s\u00faa potencia, e mant\u00e9n relaci\u00f3ns con Exipto e Mesopotamia.\nEbla e Mari parecen compartir o dominio do norte de Siria, con Nagar, m\u00e1is ao leste, ata a invasi\u00f3n desta rexi\u00f3n por Sarg\u00f3n de Acadia, cara o 2300 a.C., quen toma Ebla e saqu\u00e9aa. A dinast\u00eda ebla\u00edta remata no caos, e s\u00e9guese unha fase de abandono da cidade para preto dun s\u00e9culo."}
{"id": "88233", "revid": "6498739", "url": "https://gl.wikipedia.org/wiki?curid=88233", "title": "Xaque mate", "text": "En xadrez, a posici\u00f3n de xaque mate, ou mate, \u00e9 aquela coa que o \u00faltimo bando que moveu ga\u00f1a a partida. \u00c9 dicir, hai un xaque ao rei, que non pode ser evitado mediante ningunha xogada legal por parte do bando ameazado.\nO xaque como \"xogada de ameaza de captura\" que \u00e9, s\u00f3 pode ser evadido dun dos tres seguintes xeitos:\nSe ningunha das tres formas anteriores \u00e9 posible, f\u00e1lase ent\u00f3n dun xaque mate.\nMates b\u00e1sicos.\nA continuaci\u00f3n pres\u00e9ntanse os mates fundamentais m\u00e1is com\u00fans onde un bando s\u00f3 ten ao seu rei e o outro ademais do seu rei ten o m\u00ednimo material para forzar ao xaque mate ao contrario.\nN\u00f3tese que dous cabalos non poden forzar un xaque mate a un rei solitario.\nMate coa Dama.\nEstes diagramas mostran a posici\u00f3n b\u00e1sica de xaque mate cunha dama, a cal pode ocorrer en calquera beira do taboleiro. Obviamente, a posici\u00f3n exacta pode variar do diagrama. Sendo a quenda das negras, o mate pode ser forzado en non m\u00e1is de dez movementos a partir de calquera posici\u00f3n inicial das pezas.\nNa primeira posici\u00f3n, a dama est\u00e1 directamente enfronte do rei inimigo.\nNa segunda posici\u00f3n, os reis est\u00e1n en oposici\u00f3n e a dama fai mate desde un flanco do rei.\nMate con d\u00faas Torres.\nEste \u00e9 o primeiro mate que debe practicar o principiante, xa que \u00e9 o m\u00e1is sinxelo e f\u00e1cil de comprender. D\u00e9bese de levar ao rei inimigo \u00e1 banda con d\u00faas torres usando o m\u00e9todo co\u00f1ecido como \"a escaleira\".Para conseguir este mate non fai falta a axuda do rei.\nMate cunha Torre.\nA continuaci\u00f3n pres\u00e9ntase a posici\u00f3n b\u00e1sica de mate cunha torre, o cal pode ocorrer en calquera beira do taboleiro. Sendo quenda das negras, o mate pode forzarse en non m\u00e1is de 16 xogadas a partir de calquera posici\u00f3n inicial das pezas.\nAlfil e cabalo.\nA continuaci\u00f3n, pres\u00e9ntanse os dous xaques mates b\u00e1sicos que poden realizar un alfil e un cabalo, o mate pode ser forzado soamente nunha esquina en que o alfil te\u00f1a control. Sendo quenda das brancas, o mate pode forzarse en non m\u00e1is de 33 movementos a partir de calquera posici\u00f3n inicial das pezas, exceptuando aquelas en que o rei negro realiza un ataque dobre ao cabalo e ao alfil e non \u00e9 posible salvar material. Con todo, o proceso do mate \u00e9 dif\u00edcil e require xogadas precisas, xa que un pequeno erro pode resultar en t\u00e1boas pola regra do quincuax\u00e9simo movemento.\nO primeiro diagrama mostra un mate realizado polo alfil co rei no recuncho.\nO segundo diagrama mostra un mate executado polo cabalo, co rei nunha casa preto do recuncho e o alfil entre ambos os dous reis. Alternativamente, o cabalo pode colocarse en d7."}
{"id": "88246", "revid": "98629", "url": "https://gl.wikipedia.org/wiki?curid=88246", "title": "Escudo portugu\u00e9s", "text": "O Escudo portugu\u00e9s, simbolizado polo cifr\u00e3o (como o s\u00edmbolo do d\u00f3lar [$], pero con d\u00faas barras verticais), foi a moeda oficial de Portugal antes do euro. O escudo deu orixe a outras variaci\u00f3ns de Escudo nas colonias portuguesas africanas e asi\u00e1ticas.\nO seu c\u00f3digo segundo a norma ISO 4217 \u00e9 PTE.\nA seu nome prov\u00e9n da imaxe que aparec\u00eda representada nas primeiras moedas dese valor: un escudo. Eran de ouro de 18 quilates, e val\u00eda 50 marcos.\nMalia que o euro entrou en vigor o 1 de xaneiro de 2002, o escudo tivo validez ata o 28 de febreiro dese mesmo ano. A taxa de conversi\u00f3n entre escudos e euros foi establecida o 31 de decembro de 1998, sendo fixado o valor de 1 euro en 200,482 escudos.\nHistoria.\nNo reinado de Duarte de Portugal apareceu o medio-escudo de ouro, do que non se co\u00f1ece nin o dese\u00f1o. No reinado de Xo\u00e1n V cu\u00f1\u00e1ronse tam\u00e9n as \"dobras\", m\u00faltiplos do escudo. Tam\u00e9n nos reinados de Xos\u00e9 I, Mar\u00eda I e Xo\u00e1n VI se cu\u00f1aron \"escudos\".\nO decreto do 22 de maio de 1911 reformou profundamente, baixo o punto de vista t\u00e9cnico, o sistema monetario vixente en Portugal, alterando a denominaci\u00f3n de t\u00f3dalas moedas, o material, o peso, e as dimensi\u00f3ns das pezas de bronce, e substitu\u00edu o real polo escudo de ouro. Dividido en 100 partes iguais, denominadas \"centavos\", o escudo correspond\u00eda, tanto no valor como no peso de ouro fino, \u00e1 moeda de 1.000 \"r\u00e9is\". Como m\u00faltiplos, cre\u00e1ronse moedas de ouro, que nunca se chegaron a cu\u00f1ar, de 2, 5 e 10 escudos, e como subm\u00faltiplos, moedas do valor legal de 10, 20 e 50 centavos, e moedas subsidiarias de bronce e n\u00edquel de valor legal de 4, 2, 1 e \u00bd centavos, que, ag\u00e1s a \u00faltima, chegaron a ser cu\u00f1adas.\nDespois de 1914, debido \u00e1 crise provocada pola primeira guerra mundial, o \"escudo-papel\" (billetes) experimentou un descenso vertixinoso de valor, acadando a s\u00faa menor correspondencia en ouro en xullo de 1924. Desde o segundo semestre de 1926 ata abril de 1928 o escudo sufriu novas desvalorizaci\u00f3ns, como consecuencia de dous aumentos de circulaci\u00f3n, do agravamento da d\u00e9beda flutuante interna e externa, e do case total esgotamento das reservas de ouro que o Tesouro Nacional posu\u00eda en Londres.\nPolo decreto n\u00ba 19.869 do 9 de xu\u00f1o de 1931 lanz\u00e1ronse as bases dun novo sistema monetario, para manter a estabilizaci\u00f3n do valor desta moeda. O escudo de ouro continuaba sendo a unidade monetaria, mais cun peso inferior, servindo apenas como moeda-padr\u00f3n.\nMoedas.\nAs moedas en circulaci\u00f3n antes da chegada do euro eran as seguintes:\nBilletes.\n\u00daltima serie.\nA \u00faltima serie de c\u00e9dulas portuguesas, composta de cinco valores, estaba dedicada a importantes navegantes da \u00e9poca dos descubrimentos portugueses."}
{"id": "88250", "revid": "98629", "url": "https://gl.wikipedia.org/wiki?curid=88250", "title": "Mercedes Rold\u00f3s", "text": "Mercedes Rold\u00f3s Caballero, nada en Mugardos o 6 de marzo do 1956, \u00e9 unha m\u00e9dica e pol\u00edtica galega.\nTraxectoria.\nLicenciada en Medicina e Cirurx\u00eda e especialista en bioqu\u00edmica cl\u00ednica, traballaba como doutora do hospital universitario de Gran Canaria ata a s\u00faa entrada na pol\u00edtica. Militante do Partido Popular, foi elixida deputada en 1999 por esta formaci\u00f3n no Parlamento das Canarias, en representaci\u00f3n de Gran Canaria. En 2003 repetiu escano, e ademais foi voceira de Sanidade da s\u00faa formaci\u00f3n, ata que nas elecci\u00f3ns espa\u00f1olas de 2004 resultou escollida deputada polo Partido Popular. En 2007 abandonou o Congreso dos Deputados tras ser elixida novamente deputada no Parlamento das Canarias na s\u00faa VII e VIII Lexislatura, ocupando o cargo de Conselleira de Sanidade do Goberno das Canarias (formado por Coalici\u00f3n Canaria e Partido Popular) entre o 2007 e o 2010. Foi tam\u00e9n senadora pola Comunidade Aut\u00f3noma das Canarias entre 2015 e 2016. O 16 de decembro do 2016 o Consello de Ministros nom\u00e9aa Delegada do Goberno nas Canarias, cargo que ocupa actualmente e no que substit\u00fae a Enrique Hern\u00e1ndez Bento.\n\u00c9 membro da Sociedade Espa\u00f1ola de Biopatolox\u00eda."}
{"id": "88251", "revid": "10599", "url": "https://gl.wikipedia.org/wiki?curid=88251", "title": "Hendaye", "text": ""}
{"id": "88261", "revid": "15490", "url": "https://gl.wikipedia.org/wiki?curid=88261", "title": "Anel (hom\u00f3nimos)", "text": "O termo anel adoita referirse a algo en forma de circunferencia, p\u00f3dese referirise a:"}
{"id": "88269", "revid": "75439", "url": "https://gl.wikipedia.org/wiki?curid=88269", "title": "As dez pragas de Exipto", "text": "As dez pragas de Exipto (\u05de\u05db\u05d5\u05ea \u05de\u05e6\u05e8\u05d9\u05dd ou Makot Mitzrayim) tam\u00e9n co\u00f1ecidas coma \"As dez pragas\" ou \"As pragas b\u00edblicas\" son unha serie de desgrazas coas que, segundo o Antigo Testamento e a Tor\u00e1, Deus castigou \u00f3s exipcios para que o fara\u00f3n deixara marchar \u00f3s hebreos de Exipto.\nA narraci\u00f3n aparece no segundo libro do Antigo Testamento e da Tor\u00e1, o \"\u00c9xodo\" (en hebreo, \"Shemot\"). Este libro narra como Mois\u00e9s e Aar\u00f3n advirten \u00f3 fara\u00f3n que, se non libera \u00f3 seu pobo, Deus castigar\u00edaos con dez grandes pragas que caer\u00edan sobre Exipto. De acordo co relato, s\u00f3 despois dos grandes sufrimentos, o fara\u00f3n autorizounos a abandonar Exipto.\nClasificaci\u00f3n das pragas.\nP\u00f3dense dividir estas pragas segundo quen as padeceu:"}
{"id": "88277", "revid": "89787", "url": "https://gl.wikipedia.org/wiki?curid=88277", "title": "Centro de Interpretaci\u00f3n da Lagoa de Antela", "text": "O Centro de Interpretaci\u00f3n da Lagoa de Antela, dependente do Concello de Sandi\u00e1s, m\u00e1is co\u00f1ecido como A Casa da Lagoa, \u00e9 un centro de estudo da lagoa de Antela, situado no centro da vila de Sandi\u00e1s, nunha antiga casa labrega rehabilitada, no que era a antiga marxe noroeste da lagoa de Antela.\nFuncionamento.\nO concello de Sandi\u00e1s p\u00faxoo en marcha tras ser aprobada unha iniciativa Leader II Val da Limia, de dinamizaci\u00f3n dos n\u00facleos rurais con propostas culturais. No centro at\u00f3pase unha exposici\u00f3n sobre a historia da lagoa e as areeiras recuperadas na actualidade. Tam\u00e9n existen c\u00e1maras teledirixidas para observar o que est\u00e1 a acontecer nos espazos h\u00famidos, as\u00ed como audivisuais sobre a lagoa de Antela, o patrimonio hist\u00f3rico-art\u00edstico da zona e sobre as areeiras recuperadas medioambientalmente."}
{"id": "88278", "revid": "1822", "url": "https://gl.wikipedia.org/wiki?curid=88278", "title": "Zabrze", "text": "Zabrze [\u02c8zab\u0292\u025b] (en alem\u00e1n \"Hindenburg\") \u00e9 unha cidade de Polonia, do voivodato de Silesia na parte sur do pa\u00eds, sita a uns 150\u00a0km ao sueste de Wroc\u0142aw e arredor de 90\u00a0km ao noroeste de Cracovia. \u00c9 un importante centro industrial (mineir\u00eda, siderurxia e maquinaria). A s\u00faa poboaci\u00f3n, en xu\u00f1o de 2007, era de 189.656 habitantes.\nHistoria.\nEn 1242, o nome de Zabrze \u00e9 mencionado por vez primeira na documentaci\u00f3n. Nos s\u00e9culos seguintes a localidade pertencer\u00eda ao Estado de Piast, a Bohemia, aos Habsburgo e mais a Prusia.\nAt\u00e9 1873 Zabrze foi un concello rural pertencente ao distrito de Opole, na provincia prusiana de Silesia; tornouse por aquela na cabeceira dunha comarca que levaba o seu nome, degallada da comarca de Beuthen. Logo da disoluci\u00f3n da provincia en novembro de 1919, o distrito de Opole formou unha provincia diferenciada co nome de Alta Silesia. Entre 1915 e 1945, Zabrze, que pertenc\u00eda a Alema\u00f1a, levou o nome de Hindenburg O.S. (\u00e9 dicir, Oberschlesien ou Alta Silesia), en homenaxe ao mariscal Hindenburg, nome que a\u00ednda \u00e9 utilizado pola minor\u00eda alem\u00e1 de Polonia.\nO 1 de outubro de 1922 o antigo concello rural de Hindenburg O.S. recibiu o rango de cidade, consonte as regras estabelecidas o 30 de maio de 1853 para as seis provincias orientais do reino de Prusia. O 1 de xaneiro de 1927 a comarca de Hindenburg O.S foi derrogada e o concello urbano de Hindenburg O.S. conformou co resto da comarca unha nova comarca urbana, a\u00ednda que sen inclu\u00edr o concello rural de Sosnitza.\nO 1 de abril de 1938 as antigas provincias prusianas da Baixa e da Alta Silesia foron reunificadas de novo nunha soa provincia de Silesia, mais para volver \u00e1 antiga divisi\u00f3n outra vez, o 18 de xaneiro de 1941. Hindenburg O.S., entre tanto, xa non pertenceu ao distrito d'Opole, sen\u00f3n ao de Katowice e pasou a formar parte de novo da Alta Silesia.\nNa primavera de 1945, a cidade foi ocupada polo Ex\u00e9rcito Vermello e foi traspasada moi logo \u00e1 administraci\u00f3n polaca.\nDeportes.\nO Gornik Zabrze \u00e9 o equipo f\u00fatbol de Zabrze. Ten a mellor marca do campionato polaco que obtivo en 14 ocasi\u00f3ns."}
{"id": "88279", "revid": "98629", "url": "https://gl.wikipedia.org/wiki?curid=88279", "title": "Guerras napole\u00f3nicas", "text": "As guerras napole\u00f3nicas foron unha serie de conflitos militares que tiveron lugar durante o tempo no que Napole\u00f3n Bonaparte gobernou en Francia. Foron en parte unha extensi\u00f3n dos conflitos que estalaron debido \u00e1 Revoluci\u00f3n Francesa, e continuaron durante todo o Primeiro Imperio Franc\u00e9s. Non existe consenso sobre o intre exacto no que comezaron estas guerras. Hai quen considera que comezaron cando Napole\u00f3n chegou ao poder en Francia, en novembro de 1799. Outras versi\u00f3ns sit\u00faan o per\u00edodo b\u00e9lico entre 1799 e 1802 no contexto das guerras revolucionarias francesas, e consideran a declaraci\u00f3n de guerra entre o Reino Unido e Francia en 1803, que seguiu ao curto per\u00edodo de paz do Tratado de Amiens en 1802 como o punto inicial das guerras napole\u00f3nicas. As guerras napole\u00f3nicas remataron o 20 de novembro de 1815, trala derrota final de Napole\u00f3n na batalla de Waterloo e o Segundo Tratado de Par\u00eds de 1815. En conxunto, o case continuado per\u00edodo de guerras comprendido entre o 20 de abril de 1792 e ata o 20 de novembro de 1815 \u00e9 chamado frecuentemente \"A Gran Guerra Francesa\" (anterior \u00e1 primeira guerra mundial, chamada simplemente \"A Gran Guerra\").\nA Primeira e Segunda Coalici\u00f3ns.\nA Primeira Coalici\u00f3n (1792-1797) de Austria, Prusia, o Reino Unido, Espa\u00f1a e o Piemonte (Italia) contra Francia foi o primeiro intento para derrotar o republicanismo. A coalici\u00f3n foi derrotada polos franceses debido a unha mobilizaci\u00f3n xeral, levas en masa, reformas no ex\u00e9rcito e unha guerra absoluta. En 1795, Francia anexionouse os Pa\u00edses Baixos austr\u00edacos e a Renania. Segue a conquista das Provincias Unidas (\u00e1s que declarara a guerra en 1793) e a s\u00faa transformaci\u00f3n na Rep\u00fablica B\u00e1tava (Tratado da Haia, 19 de xaneiro de 1795). Prusia asinou a Paz de Basilea e deixou a coalici\u00f3n. Espa\u00f1a, tras unhas vitorias iniciais na invasi\u00f3n do Rosell\u00f3n en 1793 (guerra do Rosell\u00f3n), viu como as tropas francesas invad\u00edan Catalu\u00f1a, Pa\u00eds Vasco e Navarra. Ante esta ameaza, tam\u00e9n asinou separadamente en 1795 a Paz de Basilea. As campa\u00f1as italianas de Napole\u00f3n en 1796 e 1797, tam\u00e9n fixeron abandonar ao Piemonte a Coalici\u00f3n. Piemonte foi un dos membros orixinais da Coalici\u00f3n e significara un perigo persistente para Francia na fronte italiana durante catro anos na \u00e9poca na que Napole\u00f3n asumiu o mando do ex\u00e9rcito franc\u00e9s en Italia. A Bonaparte levoulle un mes vencer a Piemonte e facer retroceder os seus aliados austr\u00edacos. As forzas dos Estados Papais rend\u00e9ronse aos franceses en Forte Urbano, forzando o Papa P\u00edo VI a asinar un tratado de paz provisional, e as sucesivas contraofensivas austr\u00edacas en Italia foron infrutuosas, e conduciron \u00e1 entrada de Bonaparte no Fri\u00fal. A guerra rematou ao forzar Bonaparte aos austr\u00edacos a aceptar as s\u00faas propias condici\u00f3ns no Tratado de Campo Formio. O Reino Unido quedou ent\u00f3n como a \u00fanica potencia a\u00ednda en guerra con Francia.\nA Segunda Coalici\u00f3n (1798-1801) de Rusia, o Reino Unido, Austria, o Imperio Otom\u00e1n, Portugal, N\u00e1poles e os Estados Papais contra Francia foi ao principio m\u00e1is efectiva c\u00e1 primeira. O goberno corrupto e dividido de Francia, baixo o Directorio Executivo, atop\u00e1base en plena axitaci\u00f3n, e a Rep\u00fablica estaba en bancarrota (certamente, cando en 1799 Bonaparte tomou o poder, atopou s\u00f3 60.000 francos no Tesouro Nacional). A participaci\u00f3n rusa supuxo un cambio decisivo sobre a guerra da Primeira Coalici\u00f3n. As forzas rusas en Italia estaban mandadas polo notoriamente desapiadado e nunca derrotado Aleksandr Suv\u00f3rov. A Rep\u00fablica Francesa non dispu\u00f1a de l\u00edderes como Lazare Carnot, o ministro de guerra que levara a Francia \u00e1s sucesivas vitorias que seguiron \u00e1s masivas reformas da primeira guerra. Ademais, Napole\u00f3n Bonaparte estaba ocupado nunha campa\u00f1a no Exipto, co obxectivo de ameazar a India Brit\u00e1nica. Sen dous dos seus m\u00e1is importantes comandantes do conflito anterior, a Rep\u00fablica sufriu sucesivas derrotas contra uns inimigos revitalizados, financiados pola coroa brit\u00e1nica.\n \nNapole\u00f3n Bonaparte volveu en 1799, deixando a campa\u00f1a no Exipto a cargo do seu segundo ao mando, o xeneral Kl\u00e9ber, quen foi posteriormente asasinado. Tomou o control do goberno franc\u00e9s en 1799, derrubando o Directorio coa axuda do ide\u00f3logo Emmanuel Joseph Siey\u00e8s. A ofensiva das forzas austr\u00edacas no Rin e en Italia, converteuse nunha ameaza perentoria para Francia, pero todas as tropas rusas foran retiradas da fronte trala morte da tsarina Catarina II de Rusia. Napole\u00f3n reorganizou a milicia francesa e creou un ex\u00e9rcito de reservistas para apoiar tanto os esforzos no Rin coma en Italia. En todas as frontes, os avances franceses atoparon os austr\u00edacos coa garda baixa. Nese momento, o ex\u00e9rcito franc\u00e9s contaba s\u00f3 con 300.000 soldados loitando contra as forzas da Coalici\u00f3n. En Italia, a situaci\u00f3n era con todo m\u00e1is delicada pola presi\u00f3n de Austria, e Napole\u00f3n viuse forzado a mobilizar o ex\u00e9rcito de reservistas. Chocou cos austr\u00edacos na batalla de Marengo o 14 de xu\u00f1o de 1800, e poder\u00eda perder a batalla de non ser pola decisiva intervenci\u00f3n do xeneral Desaix de Veygoux, que atacou a retagarda austr\u00edaca e venceuna. Desaix morreu na batalla, e Napole\u00f3n conmemorou posteriormente a s\u00faa bravura constru\u00edndolle monumentos e tallando o seu nome no Arco do Triunfo. No Rin, por outro lado, a decisiva batalla chegou cando un ex\u00e9rcito franc\u00e9s de 180.000 homes enfrontouse a 120.000 soldados austr\u00edacos na batalla de Hohenlinden o 3 de decembro. Austria foi definitivamente vencida e abandonou o conflito tralo Tratado de Lun\u00e9ville, en febreiro de 1801.\nO maior problema pendente de Napole\u00f3n era agora o Reino Unido, que permanec\u00eda como unha influencia desestabilizadora nas potencias continentais. O Reino Unido propiciara a Segunda Coalici\u00f3n a trav\u00e9s do seu financiamento. Napole\u00f3n estaba convencido de que, sen unha derrota brit\u00e1nica ou un tratado co Reino Unido, non poder\u00eda conseguir unha verdadeira paz. O ex\u00e9rcito brit\u00e1nico era unha ameaza relativamente pequena para Francia, pero a Armada Real Inglesa era unha continua ameaza para a frota francesa e para as colonias no Caribe. Ademais, os fondos econ\u00f3micos do Reino Unido eran suficientes para unir as grandes potencias do continente contra Francia e, malia as numerosas derrotas, o ex\u00e9rcito austr\u00edaco a\u00ednda era un perigo potencial para a Francia napole\u00f3nica. En calquera caso, Napole\u00f3n non foi capaz de invadir Gran Breta\u00f1a dunha forma directa. Nas famosas palabras do almirante John Jervis, primeiro Conde de San Vicente (en honra \u00e1 hist\u00f3rica vitoria naval da batalla do cabo de San Vicente contra a escuadra franco-espa\u00f1ola): \"Eu non digo, se\u00f1ores, que os franceses non vaian vir; s\u00f3 digo que non vir\u00e1n por mar\" (palabras evidentemente ir\u00f3nicas trat\u00e1ndose Gran Breta\u00f1a dunha illa), expres\u00e1base a situaci\u00f3n tralas derrotas da frota francesa na batalla do Nilo (Aboukir, 1 de agosto de 1798) e a posterior derrota da frota combinada franco-espa\u00f1ola na batalla de Trafalgar (21 de outubro de 1805), ambas co almirante Horatio Nelson ao mando da frota brit\u00e1nica. Para rematar, foi doadamente contida unha expedici\u00f3n francesa a Irlanda.\nA guerra das Canoneiras.\nDinamarca e Noruega, que orixinalmente se declararan neutrais nas guerras napole\u00f3nicas, sacaron proveito da guerra a trav\u00e9s do comercio e estableceron unha armada. Tras unha mostra de intimidaci\u00f3n na primeira batalla de Copenhague (1801), os ingleses prenderon grandes n\u00fameros de naves da frota dinamarquesa, na segunda batalla de Copenhague (1807). Isto rematou coa neutralidade dinamarquesa, encerell\u00e1ndose os dinamarqueses nunha guerra naval de guerrillas, onde con pequenos barcos canoneiros pretend\u00edan atacar aos barcos ingleses -moito maiores- que estivesen en augas dinamarquesas e norueguesas. A guerra das Canoneiras rematou cando a frota inglesa obtivo a vitoria na batalla de Lyng\u00f8r en 1812, na cal foi destru\u00eddo o derradeiro dos buques de guerra dinamarqueses, unha fragata.\nA Paz de Amiens.\nO Tratado de Amiens (1802) deu como resultado a paz entre o Reino Unido e Francia, e significou o colapso final da Segunda Coalici\u00f3n. Con todo, nunca se considerou un tratado duradeiro: ningunha das partes estaba satisfeita e ambas incumpriron partes do mesmo. As hostilidades recomezaron o 18 de maio de 1803. O obxecto do conflito cambiou desde o desexo de restaurar a monarqu\u00eda francesa \u00e1 loita para acabar con Napole\u00f3n Bonaparte.\nBonaparte declarou o Imperio o 28 de maio de 1804, e foi coroado emperador na catedral de Notre-D\u00e1me de Par\u00eds o 2 de decembro.\nA Terceira Coalici\u00f3n.\nNapole\u00f3n planeou a invasi\u00f3n das Illas Brit\u00e1nicas, e reuniu 180.000 soldados en Boulogne. Con todo, cumpr\u00eda conseguir antes a superioridade naval para levala a cabo, ou polo menos, afastar \u00e1 frota brit\u00e1nica da canle da Mancha. Elaborouse un complexo plan para distraer os brit\u00e1nicos, ameazando as s\u00faas posesi\u00f3ns nas Indias Occidentais, pero este plan fallou cando a frota franco-espa\u00f1ola ao mando do almirante Villeneuve retirouse tras unha acci\u00f3n pouco decidida deste na terceira batalla do cabo Fisterra (1805). Villeneuve viuse bloqueado en C\u00e1diz ata que a frota combinada sa\u00edu de novo o 19 de outubro con destino a N\u00e1poles. Esta frota foi prendida e vencida na batalla de Trafalgar o 21 de outubro pola armada inglesa ao mando de Horatio Nelson. Napole\u00f3n enviara nove plans diferentes a Villeneuve, pero este vacilou constantemente, provocando este desastroso resultado.\nTras este contratempo, Napole\u00f3n abandonou (a\u00ednda que non esqueceu) os seus plans para invadir as Illas Brit\u00e1nicas, e volveu a s\u00faa atenci\u00f3n aos seus inimigos no Continente. O ex\u00e9rcito franc\u00e9s deixou Boulogne e trasladouse a Austria.\nA serie de conflitos navais e coloniais, inclu\u00edndo a chamada \"Acci\u00f3n de 1805\", onde tres barcos franceses atacaron un nav\u00edo de li\u00f1a e un cargueiro ingl\u00e9s, foron a t\u00f3nica deses meses, e levaron a Napole\u00f3n \u00e1 s\u00faa decisi\u00f3n de abortar os seus plans de invadir Inglaterra. Isto era tam\u00e9n un claro sinal da nova natureza da guerra. Os conflitos no Caribe pod\u00edan ter un efecto inmediato e directo sobre o conflito europeo, e batallas dadas a miles de quil\u00f3metros influ\u00edan o resultado das outras. Isto era talvez sinal de que as guerras napole\u00f3nicas chegaran a un punto no que se converteron nunha guerra mundial. O \u00fanico precedente dun conflito tan amplo e a tal escala foi a guerra dos Sete Anos.\nEn abril de 1805, o Reino Unido e Rusia asinaron un tratado para expulsar os franceses de Holanda e Su\u00edza. Austria uniuse \u00e1 alianza trala anexi\u00f3n de X\u00e9nova e a proclamaci\u00f3n de Napole\u00f3n como Rei de Italia. Os austr\u00edacos comezaron a guerra invadindo Baviera cun ex\u00e9rcito duns 70.000 homes baixo o mando de Karl Mack von Lieberich, e o ex\u00e9rcito franc\u00e9s sa\u00edu de Boulogne a fins de xullo de 1805 para enfrontarse a eles. Na batalla de Ulm (25 de setembro ao 20 de outubro), Napole\u00f3n tratou de vencer o ex\u00e9rcito de Mack cunha brillante manobra envolvente, forzando a s\u00faa rendici\u00f3n sen substanciais perdas. Co ex\u00e9rcito principal de Austria ao norte dos Alpes vencido (outro ex\u00e9rcito baixo o mando do Arquiduque Carlos de Austria acosara o ex\u00e9rcito de Andr\u00e9 Mass\u00e9na en Italia con resultados pouco conclu\u00edntes), Napole\u00f3n ocupou Viena. Lonxe das s\u00faas li\u00f1as de subministraci\u00f3n, enfrontouse cun ex\u00e9rcito austro-ruso superior ao seu e baixo o mando de Mikhail Kut\u00fazov, cos emperadores Francisco II, Sacro Emperador Romano e Alexandre I de Rusia presentes. No que \u00e9 usualmente considerado a s\u00faa maior vitoria, o 2 de decembro Napole\u00f3n esnaquizou o ex\u00e9rcito combinado austro-ruso na batalla de Austerlitz, en Moravia. Infrinxiu un total de 25.000 baixas a un ex\u00e9rcito numericamente superior mentres tivo menos de 7.000 nas s\u00faas propias filas. Tras Austerlitz, Austria asinou o Tratado de Pressburg, deixando a coalici\u00f3n. Isto custoulle a Austria ceder Venecia ao Reino de Italia (Napole\u00f3nico) e o Tirol a Baviera.\nCoa retirada de Austria da guerra sobreveu un estancamento. O ex\u00e9rcito napole\u00f3nico ti\u00f1a unha marca de vitorias imbatibles en terra, pero a forza total do ex\u00e9rcito ruso a\u00ednda non entrara en xogo.\nA Cuarta Coalici\u00f3n.\nA Cuarta Coalici\u00f3n (1806-1807) de Prusia, Saxonia e Rusia contra Francia formouse s\u00f3 uns meses despois do colapso da coalici\u00f3n precedente. En xullo de 1806, o Emperador de Francia creara a Confederaci\u00f3n do Rin, ignorando os min\u00fasculos estados alem\u00e1ns do val do Rin e do interior de Alema\u00f1a. Moitos dos estados m\u00e1is pequenos anexion\u00e1ronse a electorados, ducados e reinos m\u00e1is grandes para facer do goberno da Alema\u00f1a non prusiana un labor m\u00e1is sinxelo. Os maiores estados foron Saxonia e Baviera, cuxos gobernantes foron elevados ao rango de reis por Napole\u00f3n.\nEn agosto, o rei de Prusia Frederico Guillerme III tomou a decisi\u00f3n de ir \u00e1 guerra independentemente das outras grandes potencias. O curso dos acontecementos m\u00e1is sensato fose declarar a guerra o ano anterior e unirse a Austria e Rusia. Isto poder\u00eda conter a Napole\u00f3n e prevido o desastre aliado na batalla de Austerlitz. As\u00ed as cousas, o ex\u00e9rcito ruso, un aliado de Prusia, atop\u00e1base bastante lonxe cando Guillerme fixo a s\u00faa declaraci\u00f3n de guerra. En setembro, Napole\u00f3n lanzou a todas as forzas francesas sobre o Rin. Eran ao redor de 160.000 homes, cifra que aumentou a medida que a campa\u00f1a desenvolv\u00edase, contra Prusia, e mov\u00e9ronse con tal velocidade que virtualmente aniquilaron ao ex\u00e9rcito Prusiano duns 250.000 homes. Prusia tivo que soportar a morte de 25.000 deles, 150.000 foron feitos prisioneiros e os franceses apropi\u00e1ronse dunhas 4.000 pezas de artiller\u00eda e 100.000 mosquetes, que foron almacenados en Berl\u00edn. O ex\u00e9rcito prusiano foi definitivamente vencido por Napole\u00f3n na batalla de Jena, e polo mariscal Louis Nicolas Davout na batalla de Auerst\u00e4dt (14 de outubro de 1806). Esta \u00faltima batalla enfrontou un simple corpo do ex\u00e9rcito franc\u00e9s contra a maior\u00eda do ex\u00e9rcito Prusiano. En Jena, Napole\u00f3n unicamente loitou contra un destacamento.\nNapole\u00f3n entrou en Berl\u00edn o d\u00eda 27, e visitou a tumba de Frederico II o Grande, ordenando aos seus mariscais quitarse o chapeu e dicindo: \"Se el estivese vivo, n\u00f3s non estariamos aqu\u00ed hoxe\". No total, Napole\u00f3n tardara soamente 19 d\u00edas desde o comezo do seu ataque sobre Prusia ata o final da guerra coa ca\u00edda de Berl\u00edn e a destruci\u00f3n dos seus principais ex\u00e9rcitos en Jena e Auerst\u00e4dt. Como contraste, Prusia loitara durante tres anos na guerra da Primeira Coalici\u00f3n.\nEn Berl\u00edn, Napole\u00f3n promulgou unha serie de decretos, que entraron en vigor o 21 de novembro de 1806, levando a efecto o Bloqueo Continental, que pretend\u00eda eliminar a ameaza brit\u00e1nica a trav\u00e9s de medidas econ\u00f3micas. Como se explicou ao principio deste artigo, o ex\u00e9rcito brit\u00e1nico era unha pequena ameaza para Francia. O Reino Unido manti\u00f1a un ex\u00e9rcito regular de s\u00f3 220.000 homes no momento culminante das guerras napole\u00f3nicas, cando as forzas francesas superaban a cifra dun mill\u00f3n e medio, ademais dos ex\u00e9rcitos de numerosos aliados e moitos centos de miles de gardas que pod\u00edan ser agregados ao ex\u00e9rcito en caso necesario. A Armada Real Inglesa era problem\u00e1tica no concernente ao comercio extra-continental de Francia, pero non pod\u00eda facer nada contra o comercio franc\u00e9s continental, e non supu\u00f1a unha ameaza para o territorio de Francia. Doutra banda, a poboaci\u00f3n e a capacidade de produci\u00f3n francesa eran abafadoramente superiores \u00e1s brit\u00e1nicas; con todo, o dominio dos mares do Reino Unido permitiulle consolidar unha considerable forza econ\u00f3mica, que era suficiente para asegurar que Francia nunca poder\u00eda consolidar a paz polas coalici\u00f3ns que Inglaterra levantaba contra ela. Os gobernantes franceses, en cambio, cr\u00edan que illar a Inglaterra do continente acabar\u00eda coa s\u00faa influencia econ\u00f3mica sobre Europa. Esta era a base do chamado \"Bloqueo Continental\", que foi o que se impuxo.\nA seguinte etapa da guerra levou \u00e1 expulsi\u00f3n de tropas rusas de Polonia e a creaci\u00f3n do novo Gran Ducado de Varsovia. Napole\u00f3n ent\u00f3n tomou rumbo norte para enfrontarse aos restos do ex\u00e9rcito ruso e intentar capturar a nova capital prusiana de K\u00f6nigsberg. Un movemento t\u00e1ctico na batalla de Eylau, entre o 7 e o 8 de febreiro, forzou os rusos a unha posterior rendici\u00f3n. Napole\u00f3n levou o ex\u00e9rcito ruso ent\u00f3n \u00e1 batalla de Friedland, o 14 de xu\u00f1o. Tras esta derrota, Alexandre viuse forzado a asinar a paz con Napole\u00f3n en Tilsit, o 7 de xullo de 1807.\nNo Congreso de Erfurt (1808), Napole\u00f3n e o Tsar Alexandre I acordaron que Rusia deb\u00eda forzar a Suecia a unirse ao Bloqueo Continental, o cal conduciu \u00e1 guerra finlandesa e \u00e1 divisi\u00f3n de Suecia polo golfo de Botnia. A parte oriental foi anexionada por Rusia no Gran Ducado de Finlandia.\nA Quinta Coalici\u00f3n.\nO alzamento popular contra a invasi\u00f3n francesa o 2 de maio de 1808 deu lugar \u00e1 guerra da Independencia espa\u00f1ola, que finalizou en 1814 coa expulsi\u00f3n do trono de Jos\u00e9 Bonaparte e a restauraci\u00f3n da monarqu\u00eda borb\u00f3nica na figura de Fernando VII.\nA Quinta Coalici\u00f3n (1809) do Reino Unido e Austria contra Francia formouse mentres o Reino Unido enfront\u00e1base con Francia na guerra da Independencia espa\u00f1ola.\nDe novo, o Reino Unido quedou s\u00f3, o que se deb\u00eda en gran parte ao feito de que Gran Breta\u00f1a nunca entrara nun conflito en grande escala con Francia, ao contrario que os seus aliados continentais. A actividade militar brit\u00e1nica reduciuse a unha sucesi\u00f3n de pequenas vitorias nas colonias francesas e outras vitorias navais en Copenhaguen (2 de setembro de 1807). En terra, s\u00f3 se intentou a desastrosa Expedici\u00f3n Walcheren (1809). A loita centrouse ent\u00f3n na guerra econ\u00f3mica - Bloqueo Continental contra bloqueo naval. Ambos os lados entraron en combate tratando de reforzar os seus bloqueos; os ingleses combateron os Estados Unidos na guerra de 1812, e os franceses enfront\u00e1ronse na guerra de Independencia en Espa\u00f1a (1808-1814). O conflito na Pen\u00ednsula Ib\u00e9rica comezou cando Portugal continuou comerciando con Inglaterra a pesar das restrici\u00f3ns francesas. Cando tropas espa\u00f1olas venceron os franceses na batalla de Bail\u00e9n, demostrando que unha parte importante do pobo espa\u00f1ol non quer\u00eda manter a s\u00faa alianza con Francia, as tropas francesas ocuparon gradualmente o seu territorio ata entrar en Madrid, o que propiciou a intervenci\u00f3n inglesa.\nAustria, previamente aliada de Francia, aproveitou a oportunidade de intentar recuperar o seu antigo Imperio Alem\u00e1n que existira antes de Austerlitz. Inicialmente tiveron \u00e9xito contra as d\u00e9biles forzas do mariscal Davout. Napole\u00f3n deixara a Davout con soamente 170.000 soldados para defender a fronteira Occidental de Francia. Esta mesma tarefa levouse a cabo nos anos 1790 por 800.000 soldados, e ent\u00f3n ti\u00f1an que defender unha fronte moito menor.\nNapole\u00f3n gozou dun f\u00e1cil \u00e9xito en Espa\u00f1a, retomando Madrid e derrotando a espa\u00f1ois e ingleses, expulsando ao ex\u00e9rcito ingl\u00e9s da pen\u00ednsula. O ataque de Austria colleu desprevido a Napole\u00f3n, que estaba envolvido en vitoriosas operaci\u00f3ns contra o Reino Unido. Isto fixo que abandonase a Pen\u00ednsula Ib\u00e9rica e non volvese nunca m\u00e1is a ela. Na s\u00faa ausencia, e en ausencia dos seus mellores oficiais (Davout permaneceu no leste durante a guerra), a situaci\u00f3n cambiou, especialmente cando chegou o xeneral ingl\u00e9s Sir Arthur Wellesley como comandante das forzas brit\u00e1nicas.\nOs austr\u00edacos introduc\u00edronse no Gran Ducado de Varsovia, pero foron vencidos na batalla de Radzyn, o 19 de abril de 1809. O ex\u00e9rcito polaco recuperou o territorio co\u00f1ecido como Galicia Occidental tras os seus primeiros \u00e9xitos.\nNapole\u00f3n asumiu o mando no leste e alentou ao ex\u00e9rcito para contraatacar en Austria. Unha serie de batallas relativamente menores aseguraron a masiva batalla de Aspern-Essling, a primeira derrota t\u00e1ctica de Napole\u00f3n. O erro do comandante austr\u00edaco, o Arquiduque Carlos, ao querer proseguir tras a s\u00faa pequena vitoria, permitiu a Napole\u00f3n preparar un intento de cercar Viena, cousa que fixo a primeiros de xullo. Venceu aos austr\u00edacos na batalla de Wagram, entre o 5 de xullo e o 6 de xullo. Durante esta batalla o mariscal Bernadotte foi desposu\u00eddo do seu t\u00edtulo e ridiculizado por Napole\u00f3n fronte a outros oficiais do Estado Maior. A Bernadotte ofrec\u00e9ronlle ent\u00f3n a coroa de Pr\u00edncipe de Suecia, que aceptou traizoando as\u00ed a Napole\u00f3n. Posteriormente, Bernadotte participar\u00eda activamente nas guerras contra o seu antigo emperador.\nA guerra da Quinta Coalici\u00f3n terminou co Tratado de Sch\u00f6nbrunn, o 14 de outubro de 1809.\nEn 1810, o Imperio Franc\u00e9s alcanzou a s\u00faa m\u00e1xima extensi\u00f3n. Napole\u00f3n casou coa arquiduquesa Marie-Louise, filla do emperador de Austria, co fin de asegurar unha alianza estable con Austria e proporcionar ao Emperador un herdeiro, algo que a s\u00faa primeira esposa, Xosefina, non puidera darlle. Ademais do Imperio Franc\u00e9s, Napole\u00f3n controlaba a Confederaci\u00f3n Su\u00edza, A Confederaci\u00f3n do Rin, o Gran Ducado de Varsovia e o Reino de Italia. Os territorios aliados inclu\u00edan: o Reino de Espa\u00f1a (Jos\u00e9 Bonaparte), o reino de Westfalia (Xer\u00f3nimo Bonaparte), o reino de N\u00e1poles (Joachim Murat, irm\u00e1n adoptivo), o principado de Lucca e Piombino (F\u00e9lix Bacciocchi, irm\u00e1n adoptivo), e os seus antigos inimigos, Prusia e Austria.\nA Sexta Coalici\u00f3n.\nA Sexta Coalici\u00f3n (1812-1814) consistiu na alianza do Reino Unido, Rusia, Prusia, Suecia, Austria e certo n\u00famero de estados alem\u00e1ns contra Francia.\nEn 1812, Napole\u00f3n invadiu Rusia para obrigar o Emperador Alexandre I de Rusia a permanecer no Bloqueo Continental e eliminar o perigo inminente dunha invasi\u00f3n rusa de Polonia. A \"Grande Arm\u00e9e\", 650.000 homes (270.000 franceses e moitos soldados de pa\u00edses aliados ou s\u00fabditos), cruzaron o r\u00edo Niemen o 23 de xu\u00f1o de 1812. Rusia proclamou a guerra patri\u00f3tica, mentres Napole\u00f3n proclamaba unha segunda guerra polaca, pero en contra das expectativas dos polacos, que forneceron case 100.000 soldados para a forza invasora, Napole\u00f3n evitou dar concesi\u00f3n algunha a Polonia, tendo en mente as posteriores negociaci\u00f3ns con Rusia. Rusia mantivo a t\u00e1ctica de retirarse, deixando tras de si a \"terra queimada\". Os rusos detiv\u00e9ronse e loitaron na batalla de Borodino, o 7 de setembro, que a\u00ednda que foi moi sanguenta, forzou aos rusos a retirarse e deixar expedito o cami\u00f1o cara Moscova. Sobre o 14 de setembro, Moscova era prendida e saqueada. Alexandre I evitou capitular. Sen un signo claro de vitoria \u00e1 vista, Napole\u00f3n viuse forzado a retirarse de Moscova despois de que o gobernador, pr\u00edncipe Rostopchin, ordenase o incendio total da cidade. As\u00ed comezaba a desastrosa Gran Retirada, con 370.000 baixas e 200.000 prisioneiros. En novembro, s\u00f3 quedaban 27.000 soldados para cruzar o r\u00edo Berezina. Napole\u00f3n deixou o seu ex\u00e9rcito para volver a Par\u00eds e preparar a defensa de Polonia do avance ruso. A situaci\u00f3n non era tan desesperada como poder\u00eda semellar ao principio. Os rusos perderan 400.000 homes, e o seu ex\u00e9rcito estaba igualmente esgotado. Con todo ti\u00f1an a vantaxe dunhas li\u00f1as de subministraci\u00f3n m\u00e1is curtas e pod\u00edan renovar as s\u00faas tropas con maior rapidez que os franceses.\nAo mesmo tempo, na guerra espa\u00f1ola, na batalla de Vitoria (21 de xu\u00f1o de 1813), a ocupaci\u00f3n francesa de Espa\u00f1a acabouse definitivamente pola vitoria de Sir Arthur Weasley sobre Xos\u00e9 Bonaparte, e os franceses v\u00edronse forzados a abandonar Espa\u00f1a cruzando os Pireneos.\nVendo unha oportunidade nesta hist\u00f3rica derrota de Napole\u00f3n, Prusia volveu \u00e1 guerra, Napole\u00f3n creu que poder\u00eda crear un novo ex\u00e9rcito tan grande como o que enviara a Rusia, e reforzou axi\u00f1a as s\u00faas forzas no leste de 30.000 a 130.000 homes, que posteriormente chegaron aos 400.000. Napole\u00f3n inflixiu 40.000 baixas nas forzas aliadas na batalla de L\u00fctzen (2 de maio de 1813), e na batalla de Bautzen (20 de maio ao 21 de maio). Ambas as d\u00faas batallas enfrontaron un total de 250.000 homes, convert\u00e9ndose nas maiores batallas de t\u00f3dalas guerras.\nO armisticio declarouse o 4 de xu\u00f1o e continuou ata o 13 de agosto, tempo durante o cal ambas as partes trataron de recuperar o cuarto de mill\u00f3n de baixas que aproximadamente tiveron desde abril. Tam\u00e9n neste per\u00edodo os aliados negociaron para levar a Austria a un enfrontamento aberto con Francia. Form\u00e1ronse dous ex\u00e9rcitos austr\u00edacos que ti\u00f1an ao redor de 800.000 tropas fronteirizas na fronte alem\u00e1, cunha reserva estrat\u00e9xica de 350.000, formada para apoiar as operaci\u00f3ns fronteirizas.\nNapole\u00f3n puido levar a maior\u00eda das forzas imperiais na rexi\u00f3n ata ao redor de 650.000 homes, a\u00ednda que s\u00f3 250.000 estaban baixo o seu mando directo, con outros 120.000 baixo o mando de Nicolas Charles Oudinot e 30.000 baixo o mando de Davout. A Confederaci\u00f3n do Rin equipou a Napole\u00f3n coa maior\u00eda das forzas restantes, sendo Saxonia e Baviera os principais cooperantes. Ademais, o reino de N\u00e1poles de Murat no sur e o reino de Italia de Eugene de Beauharnais ti\u00f1an unha forza combinada total de 100.000 homes, e entre 150.000 e 200.000 tropas procedentes de Espa\u00f1a foran forzadas a retirarse polas forzas espa\u00f1olas e brit\u00e1nicas que acadaban un n\u00famero de ao redor de 150.000. Polo tanto, 900.000 soldados franceses en total opux\u00e9ronse en todas as frontes de batalla ao redor dun mill\u00f3n de efectivos aliados (sen inclu\u00edr as reservas estrat\u00e9xicas que se estaban formando en Alema\u00f1a). As aparencias, con todo, enganaban un pouco xa que moitos dos soldados alem\u00e1ns que loitaban no bando franc\u00e9s non eran nada fiables, e sempre estaban dispostos a desertar ao bando aliado. \u00c9 razoable ent\u00f3n dicir que Napole\u00f3n non pod\u00eda contar con m\u00e1is de 450.000 homes en Alema\u00f1a, o cal significaba que malia t\u00f3dolos seus intentos e prop\u00f3sitos, era superado nunha relaci\u00f3n de d\u00faas sobre un.\nTralo fin do armisticio, Napole\u00f3n parec\u00eda recuperar finalmente a iniciativa en Dresde, onde venceu a un ex\u00e9rcito aliado numericamente superior, e inflixiulle enormes perdas, mentres os franceses sufriran relativamente poucas. Con todo, os fallos dos seus mariscais e unha falta de seguridade no resto da ofensiva pola s\u00faa banda custoulles a vantaxe parcial que esta significativa vitoria puid\u00e9ralles asegurar.\nNa batalla de Leipzig en Saxonia (16 de outubro ao 19 de outubro de 1813), tam\u00e9n chamada \u00abBatalla das Naci\u00f3ns\u00bb, 191.000 franceses loitaron contra m\u00e1is de 450.000 aliados, e os franceses foron derrotados e forzados a retirarse a Francia. Napole\u00f3n loitou nunha serie de batallas, inclu\u00edndo a batalla de Arcis-sur-Aube, en Francia, pero aos poucos foi forzado a retroceder fronte a superioridade dos seus opo\u00f1entes. \nDurante estes d\u00edas tivo lugar a campa\u00f1a dos Seis D\u00edas, na cal ga\u00f1ou m\u00faltiples batallas contra as tropas inimigas que avanzaban cara Par\u00eds, pero nunca conseguiu conducir ao campo de batalla a m\u00e1is de 70.000 homes durante toda a campa\u00f1a, fronte a m\u00e1is de medio mill\u00f3n de tropas aliadas. No Tratado de Chaumont, de 9 de marzo, os aliados acordaron manter a Coalici\u00f3n ata a derrota definitiva de Napole\u00f3n.\nOs aliados entraron en Par\u00eds o 30 de marzo de 1814. Napole\u00f3n estaba decidido a loitar, incapaz de afrontar a s\u00faa ca\u00edda do poder. Durante a campa\u00f1a calculara uns reforzos de 900.000 recrutas frescos, pero s\u00f3 puido mobilizar unha fracci\u00f3n desa cifra, e os esquemas progresivamente m\u00e1is irreais de Napole\u00f3n para a vitoria deixaron paso a unha realidade sen esperanzas. Napole\u00f3n abdicou o 6 de abril grazas ao tratado de Fontainebleau de 1814 e in\u00edciase o 1 de outubro o Congreso de Viena.\nNapole\u00f3n foi exiliado \u00e1 illa de Elba, e restaurouse a dinast\u00eda borb\u00f3nica en Francia baixo Lu\u00eds XVIII.\nA S\u00e9tima Coalici\u00f3n.\nA S\u00e9tima Coalici\u00f3n (1815) uniu o Reino Unido, Rusia, Prusia, Suecia, Austria, os Pa\u00edses Baixos e certo n\u00famero de estados alem\u00e1ns contra Francia.\nO per\u00edodo co\u00f1ecido como os Cen D\u00edas comezou cando Napole\u00f3n abandonou Elba e desembarcou en Cannes, o 1 de marzo de 1815. \u00c1 medida que se trasladaba cara a Par\u00eds, foi solicitando apoios por onde pasaba, e finalmente derrocou o recentemente restaurado Lu\u00eds XVIII. Os aliados prepararon de inmediato os seus ex\u00e9rcitos para enfrontarse a el de novo. Napole\u00f3n alistou 280.000 homes, divididos en moitos ex\u00e9rcitos. Antes da s\u00faa chegada hab\u00eda un ex\u00e9rcito de 90.000 homes, e conseguiu reunir m\u00e1is dun cuarto de mill\u00f3n, veteranos de pasadas campa\u00f1as, e promulgou un decreto para mobilizar ao redor de 2,5 mill\u00f3ns de homes no ex\u00e9rcito franc\u00e9s.\nIsto foi o que dispuxo fronte a un ex\u00e9rcito aliado inicial de ao redor de 700.000 soldados, a\u00ednda que os plans de campa\u00f1a aliados ti\u00f1an previsto o reforzo dun mill\u00f3n de efectivos nas tropas fronteirizas, apoiadas por uns 200.000 soldados de gornici\u00f3n, lox\u00edstica e persoal auxiliar. Pretend\u00edase que esta forza excedese abafadoramente ao numericamente inferior ex\u00e9rcito imperial franc\u00e9s, o cal nunca chegou a aproximarse nin de lonxe ao n\u00famero de efectivos de 2,5 mill\u00f3ns pretendido por Napole\u00f3n. \nNapole\u00f3n conduciu a uns 124.000 homes do ex\u00e9rcito ao norte nunha manobra preventiva para atacar os aliados en B\u00e9lxica. A s\u00faa intenci\u00f3n era atacar os ex\u00e9rcitos aliados antes que chegasen a unirse, coa esperanza de botar os ingleses ao mar e botar aos prusianos da guerra. A s\u00faa marcha \u00e1 fronteira tivo o efecto sorpresa que agardara. Forzou aos prusianos a loitar na batalla de Ligny o 16 de xu\u00f1o, derrot\u00e1ndoos e fac\u00e9ndolles retroceder nunha desordenada desbandada. Ese mesmo d\u00eda, el \u00e1 esquerda do ex\u00e9rcito, baixo o mando do mariscal Michel Ney, detivo con \u00e9xito todas as forzas que Wellington enviaba en axuda do comandante prusiano Bl\u00fccher, cunha acci\u00f3n de bloqueo na batalla de Quatre Bras. Con todo, Ney non puido despexar os cruces, e Wellington reforzou a s\u00faa posici\u00f3n. Cos prusianos en retirada, Wellington viuse forzado a retirarse tam\u00e9n. Agrupouse nunha posici\u00f3n que reco\u00f1ecera previamente nunha ladeira do monte \"Saint Jean\", a poucas millas ao sur da vila de Waterloo, en B\u00e9lxica. Napole\u00f3n levou os seus reservas ao norte, e reuniu as s\u00faas forzas coas de Ney para perseguir o ex\u00e9rcito de Wellington, pero non sen antes ordenar ao mariscal Grouchy que se desviase \u00e1 dereita e detivese a reorganizaci\u00f3n do ex\u00e9rcito prusiano. Grouchy fallou neste empe\u00f1o, porque a\u00ednda que venceu \u00e1 retagarda prusiana baixo o mando do Tenente Xeneral von Thielmann na batalla de Wavre (do 18 de xu\u00f1o ao 19 de xu\u00f1o), o resto do ex\u00e9rcito prusiano \"marchou baixo o son dos can\u00f3ns\" en Waterloo.\nO comezo da batalla de Waterloo, na ma\u00f1\u00e1 do 18 de xu\u00f1o de 1815, atrasouse durante moitas horas, xa que Napole\u00f3n estaba agardando que o chan secase trala choiva da noite anterior. A \u00faltimas horas da tarde, o ex\u00e9rcito franc\u00e9s non puidera expulsar as tropas de Wellington da ladeira escarpada onde estaban. Cando chegaron os prusianos e atacaron o flanco dereito franc\u00e9s en n\u00famero cada vez maior, a estratexia de Napole\u00f3n de manter os aliados divididos fallara, e o seu ex\u00e9rcito atopouse nunha confusa retirada, empuxado por un avance combinado dos aliados.\nGrouchy redimiuse en parte ao organizar con \u00e9xito unha retirada en orde cara Par\u00eds, onde o mariscal Davout ti\u00f1a 117.000 homes preparados para facer retroceder aos 116.000 homes de Bl\u00fccher e Wellington. Isto fora militarmente posible, pero foi a pol\u00edtica finalmente a que precipitou a ca\u00edda do Emperador.\nAo chegar a Par\u00eds, tres d\u00edas despois de Waterloo, Napole\u00f3n a\u00ednda se aferraba \u00e1 esperanza da resistencia nacional, pero os cargos pol\u00edticos, e o pobo en xeral, retiroulle o seu apoio. Napole\u00f3n foi forzado a abdicar de novo o 22 de xu\u00f1o de 1815. Os aliados exili\u00e1rono ent\u00f3n na remota illa de Santa Helena, no Atl\u00e1ntico Sur.\nAs guerras napole\u00f3nicas tiveron tres grandes repercusi\u00f3ns sobre o continente Europeo:\nPero sobre todo, forxouse un novo concepto mundial de Europa. Bonaparte mencionou en moitas ocasi\u00f3ns a s\u00faa intenci\u00f3n de moldear un estado europeo \u00fanico e, a pesar do seu tr\u00e1xico fracaso, este internacionalismo volver\u00eda xurdir ao transcorrer 150 anos, cando se redescubriu a identidade europea logo da segunda guerra mundial.\nLegado militar das guerras.\nAs guerras napole\u00f3nicas, \u00e1 s\u00faa vez, tiveron un fondo impacto no que atinxe ao militar. Ata os tempos de Bonaparte, os estados de Europa empregaran ex\u00e9rcitos relativamente pequenos, cunha alta porcentaxe de mercenarios que, nalgunhas ocasi\u00f3ns, chegaban a atacar os seus pa\u00edses de orixe e pagos por potencias estranxeiras. No entanto, as innovaci\u00f3ns militares de mediados do s\u00e9culo XVIII lograron reco\u00f1ecer o potencial dunha \"naci\u00f3n en guerra\".\nNapole\u00f3n foi innovador na pr\u00e1ctica da mobilidade para enfrontarse \u00e1 desvantaxe num\u00e9rica, como demostrou na s\u00faa triunfal vitoria sobre as forzas austro-rusas na batalla de Austerlitz, 1805. O ex\u00e9rcito franc\u00e9s reorganizou o rol da artiller\u00eda en combate, creando unidades de artiller\u00eda m\u00f3biles e independentes, en oposici\u00f3n ao t\u00edpico ataque da artiller\u00eda como sustento doutras unidades. Bonaparte tam\u00e9n estandarizou os calibres dos can\u00f3ns, co obxectivo de asegurar unha maior facilidade nas subministraci\u00f3ns, e a compatibilidade entre as s\u00faas pezas de artiller\u00eda. Tam\u00e9n propiciou a ciencia, a mi\u00fado aplicada a unha mellor intendencia dos ex\u00e9rcitos.\nNo final do s\u00e9culo XVIII, coa cuarta maior poboaci\u00f3n a escala mundial (27 mill\u00f3ns, comparado cos 12 mill\u00f3ns do Reino Unido e os 35-40 mill\u00f3ns de Rusia), Francia v\u00edase nunha localizaci\u00f3n axeitada para tomar vantaxe das levas en masa. Como a Revoluci\u00f3n e o reinado de Napole\u00f3n aprenderan ben a lecci\u00f3n das guerras comerciais e din\u00e1sticas do s\u00e9culo XVIII, asumiuse erroneamente que estas estratexias foron inventadas pola Revoluci\u00f3n, que o que realmente fixo foi aplicalas.\nTampouco se debe dar todo o m\u00e9rito das innovaci\u00f3ns a Napole\u00f3n. Lazare Carnot desempe\u00f1ou un papel fundamental na reorganizaci\u00f3n do ex\u00e9rcito franc\u00e9s entre 1793 e 1794, un per\u00edodo no que a sorte de Francia mudou, cos ex\u00e9rcitos republicanos avanzando en todas as frontes.\nO Reino Unido ti\u00f1a o n\u00famero total de 747.670 soldados entre os anos 1792 e 1815. Ademais, aproximadamente uns 250.000 eran empregados na Royal Navy. O total do resto dos principais combatentes \u00e9 dif\u00edcil de calcular, pero en setembro de 1812 Rusia ti\u00f1a un total de 904.000 homes alistados nos seus ex\u00e9rcitos de terra, o que significa que o total de rusos que loitaron debeu estar polos dous mill\u00f3ns ou m\u00e1is. As forzas austr\u00edacas acadaron un n\u00famero sobre 576.000, con pouca ou ningunha forza naval. Austria foi o inimigo m\u00e1is persistente de Francia e \u00e9 razoable supor que m\u00e1is dun mill\u00f3n de austr\u00edacos serviron no ex\u00e9rcito. Prusia non tivo m\u00e1is de 320.000 homes en armas nalg\u00fan momento, s\u00f3 xusto detr\u00e1s do Reino Unido. Espa\u00f1a acadou a cifra duns 300.000, pero d\u00e9bese engadir unha considerable forza guerrilleira. As \u00fanicas naci\u00f3ns que tiveron m\u00e1is de 100.000 soldados mobilizados foron ademais o Imperio Otom\u00e1n, Italia, N\u00e1poles e Polonia (sen inclu\u00edr os Estados Unidos, con 286.730 combatentes) ou a Confederaci\u00f3n Maratha. Todas estas pequenas naci\u00f3ns agora ti\u00f1an ex\u00e9rcitos que exced\u00edan en n\u00famero \u00e1s grandes potencias de pasadas guerras.\nNiso tiveron moito que ver as etapas iniciais da Revoluci\u00f3n Industrial. Agora resultaba doada a produci\u00f3n industrial de armas, as\u00ed como a capacidade de equipamento de forzas substancialmente maiores. O Reino Unido foi o maior fabricante de armamento deste per\u00edodo, abastecendo a maior\u00eda das armas usadas polas potencias aliadas ao longo dos conflitos (e usando eles mesmos unha escasa cantidade delas). Francia foi o segundo maior produtor, armando as s\u00faas propias forzas \u00e1 vez que fac\u00eda o propio coas da Confederaci\u00f3n do Rin e outros aliados.\nO tama\u00f1o num\u00e9rico dos ex\u00e9rcitos involucrados \u00e9 unha clara indicaci\u00f3n acerca do cambio no tipo de guerra. Durante a derradeira guerra importante de Europa, a guerra dos Sete Anos, poucos ex\u00e9rcitos superaran o n\u00famero de 200.000 homes. En contraste, o ex\u00e9rcito franc\u00e9s acadou na d\u00e9cada de 1790 a cifra dun mill\u00f3n e medio de franceses alistados. En total, ao redor de 2,8 mill\u00f3ns de franceses loitaron no conflito en terra, e uns 150.000 loitaron no mar, polo que o total de combatentes franceses acadou a cifra duns tres mill\u00f3ns.\nOutra das vantaxes que afectou a guerra foi o uso do tel\u00e9grafo \u00f3ptico, que permit\u00eda ao ministro de guerra Carnot comunicarse coas forzas francesas nas fronteiras, durante os anos 1790. Este sistema seguiuse empregando. Adicionalmente, usouse por primeira vez a vixilancia a\u00e9rea durante as guerras, cando os franceses usaron globos aerost\u00e1ticos para espiar as posici\u00f3ns aliadas antes da batalla de Fleurus, o 26 de xu\u00f1o de 1794. Tam\u00e9n houbo adiantos en fogueter\u00eda militar durante o per\u00edodo de guerras. \nDeste xeito foron as guerras napole\u00f3nicas e todos os integrantes que esta tivo."}
{"id": "88280", "revid": "89787", "url": "https://gl.wikipedia.org/wiki?curid=88280", "title": "Historia de Xohanesburgo", "text": "Dende metade do s\u00e9culo a rexi\u00f3n estaba a ser campo de prospecci\u00f3n dos buscadores de ouro. Foi en 1886 cando en terreos da granxa Langlaagte, nos cerros do Witwatersrand, descubriuse un fil\u00f3n importante. Pronto unha aut\u00e9ntica febre do ouro atraeu ao lugar a ducias de mineiros que se estableceron en campamentos de tendas (Ferreira's Camp o primeiro; Marshall's Town despois).\nA rep\u00fablica boer (\"Zuid-Afrikaansche Republijk\", ou Rep\u00fablica do Transvaal) \u00e1 que pertenc\u00eda o territorio tentou po\u00f1er orde enviando a dous comisionados (Johannes Joubert e Johann Rissik, de a\u00ed o nome da cidade) para elixir o lugar m\u00e1is axeitado para establecer unha poboaci\u00f3n. Acoutan un tri\u00e1ngulo entre as granxas existentes, o chamado Randjeslaagte, ao norte de Marshall's Town e nordeste de Ferreira's Camp, sen auga e non adecuado para a actividade mineira, que no prexudicaba ning\u00fan interese.\nA cuadr\u00edcula d\u00e9ixase en mans de Eduard De Villiers con experiencia previa no dese\u00f1o de cidades mineiras. As constrici\u00f3ns que tivo (o trazado existente de Marshall's Town no sur e as a\u00ednda poucas expectativas que o goberno de Transvaal ti\u00f1a na actividade extractiva), deron lugar a un plan cativo de bloques pequenos e r\u00faas estreitas que a\u00ednda hoxe sofre o centro da cidade.\nCon todo, para 1896 a febre do ouro hab\u00eda atra\u00eddo a xentes de todo o mundo (europeos e americanos), e en solo dez anos, o poeirento campamento de mineiros contaba xa con 100.000 habitantes, sendo a maior cidade de Sur\u00e1frica. A enorme revalorizaci\u00f3n do territorio provocou a tensi\u00f3n e posterior guerra entre o goberno boer e os brit\u00e1nicos (1899-1902), co resultado final do paso da soberan\u00eda de Xohanesburgo a estes \u00faltimos.\nA disposici\u00f3n do intenso crecemento da cidade \u00e9 realmente singular: sempre ao norte dos primeiros asentamentos e do Randjeslaagte, limitado polo sur como estaba pola banda leste-oeste das explotaci\u00f3ns aur\u00edferas no Witwatersrand.\nXa dende 1903 pero especialmente a partir de 1910, a Uni\u00f3n Surafricana, despois Rep\u00fablica Surafricana, mantivo unha pol\u00edtica degradante de segregaci\u00f3n da man de obra maioritariamente de raza negra (\"apartheid\"), que tivo a s\u00faa translaci\u00f3n urbana no confinamento destas inxentes poboaci\u00f3ns en guetos . O m\u00e1is grande e mundialmente famoso, Soweto (de South Western Townships)."}
{"id": "88281", "revid": "23204", "url": "https://gl.wikipedia.org/wiki?curid=88281", "title": "Harare", "text": "Harare (no pasado co\u00f1ecida como Salisbury) \u00e9 a capital de Cimbabue e tam\u00e9n a cidade m\u00e1is populosa e o principal centro administrativo, comercial e da comunicaci\u00f3ns. Como Bulawayo, goza do rango de provincia independente. En 2002 a s\u00faa poboaci\u00f3n era de 1\u00a0903\u00a0510 habitantes. A poboaci\u00f3n da s\u00faa \u00e1rea metropolitana calc\u00falase que se achega aos 2\u00a0800\u00a0000 habitantes.\nUnha da imaxes m\u00e1is difundidas de Harare \u00e9 a das \u00e1rbores xacarand\u00e1 ali\u00f1adas \u00e1 beira das grandes r\u00faas da parte norte do centro urbano.\nHarare \u00e9 sede da Universidade de Cimbabue.\nHistoria.\nHarare foi fundada no ano 1890 como forte da \"Pioneer Column\", forza mercenaria organizada por Cecil Rhodes. Foi denominada Salisbury en honra do ent\u00f3n primeiro ministro brit\u00e1nico, Robert Arthur Talbot Gascoyne-Cecil, III Marqu\u00e9s de Salisbury. Converteuse oficialmente en cidade en 1935. Salisbury foi capital da Federaci\u00f3n de Rhodesia e Nyasaland dende 1953 at\u00e9 1963.\nO nome da cidade mudouse para Harare o 18 de abril de 1982, segundo aniversario da independencia de Cimbabwe, tom\u00e1ndoo do nome do xefe tribal shona Neharawa. Alg\u00fans dos suburbios da cidade mante\u00f1en a\u00ednda un nome europeo, como Warren Park 'D', Borrowdale, Mount Pleasant, Tynwald, Rotten Row e Rietfontein.\nEn maio de 2005, o goberno de Robert Mugabe iniciou a controvertida operaci\u00f3n da demolici\u00f3n dos barrios pobres da cidade, denominada Operation Murambatsvina. O prop\u00f3sito do goberno era eliminar a grande delincuencia e p\u00f3r freo ao comercio ilegal e \u00e1 econom\u00eda submersa, aos que se atribu\u00eda as dificultades econ\u00f3micas do pa\u00eds. Tal operaci\u00f3n de derrubamento suscitou amplas protestas por parte da comunidade internacional, porque se realizaron sen aviso previo e sen prover de alternativas a poboaci\u00f3n afectada, en boa medida composta por persoas provenientes do campo que chegaran \u00e1 cidade en busca de traballo. O partido da oposici\u00f3n (Movemento Democr\u00e1tico) acusou o goberno de botar abaixo deliberadamente tales moradas para castigar cidad\u00e1ns que votaran en contra do partido do \"premier\".\nEconom\u00eda.\nHarare \u00e9 un importante centro de comercio de tabaco, ma\u00ednzo, algod\u00f3n, c\u00edtricos e outros produtos agr\u00edcolas. Hai industrias t\u00e9xtiles, aceir\u00edas e empresas qu\u00edmicas. Nas proximidades \u00e1chanse algunhas minas de ouro.\nClima.\nHarare goza de clima suave e saud\u00e1bel. A media anual de temperaturas \u00e9 de 17,95\u00a0\u00b0C, incluso pode considerarse baixa para os tr\u00f3picos: d\u00e9bese a s\u00faa elevada altitude, pr\u00f3xima aos 1.500 msnm, e ao predominio de ventos frescos provenientes do sueste. Hai tres estaci\u00f3ns principais: unha c\u00e1lida e h\u00famida, entre novembro e abril; outra fresca e seca, desde maio a agosto; e outra c\u00e1lida e seca entre setembro e outubro. A temperatura var\u00eda entre 7\u00a0\u00b0C e 20\u00a0\u00b0C en xullo (mes m\u00e1is fr\u00edo), entre 13\u00a0\u00b0C e 28\u00a0\u00b0C en outubro (mes m\u00e1is quente) e entre 15,5\u00a0\u00b0C e 25\u00a0\u00b0C en xaneiro (metade do est\u00edo). As temperaturas m\u00e1is altas rexistradas son de 1914, cunha media de 19,73\u00a0\u00b0C, e as m\u00e1is fr\u00edas pertencen a 1965, con 17,13\u00a0\u00b0C. A media anual de precipitaci\u00f3ns \u00e9 de cerca de 825\u00a0mm na parte sueste da cidade, e de 855\u00a0mm na parte alta no nord\u00e9s. No per\u00edodo entre maio e setembro a pluviosidade \u00e9 moi baixa, pero breves per\u00edodos de choiva ocorren ao longo de todo o ano. A pluviosidade var\u00eda dun para outro ano, e mesmo se suceden ciclos de per\u00edodos secos e per\u00edodos h\u00famidos dunha dura de 7 a 10 d\u00edas. Os rexistros comez\u00e1ron no mes de outubro de 1890, por\u00e9n os datos das tres estaci\u00f3ns meteorol\u00f3xicas de Harare iiniciaron a difusi\u00f3n dos datos en 2004."}
{"id": "88282", "revid": "72012", "url": "https://gl.wikipedia.org/wiki?curid=88282", "title": "Julio Mart\u00ednez Gonz\u00e1lez", "text": "Julio Mart\u00ednez Gonz\u00e1lez, nado en Ourense en 1922 e finado na mesma cidade o 5 de xullo de 2008, foi un empresario da hostelar\u00eda galego.\nTraxectoria.\nComezou no mundo dos negocios abrindo un bar nunha c\u00e9ntrica r\u00faa da cidade de Ourense, nos anos corenta. En 1951 abriu o restaurante que lle deu sona, o Restaurante Sanmiguel, na r\u00faa hom\u00f3nima da cidade vella ourens\u00e1. O restaurante, que recibiu a medalla ao m\u00e9rito tur\u00edstico, a medalla da Ordre Mondiale des Gourmets D\u00e9gustateurs e a da Cha\u00eene des Rotisseurs, segue aberto na actualidade.\nDistinci\u00f3ns.\nJulio Mart\u00ednez Gonz\u00e1lez recibiu a Medalla de bronce de Galicia en 1999."}
{"id": "88283", "revid": "23204", "url": "https://gl.wikipedia.org/wiki?curid=88283", "title": "Chipilo", "text": "Chipilo \u00e9 unha cidade localizada a 12\u00a0km ao sur da cidade de Puebla, en M\u00e9xico. Est\u00e1 localizada a 2.150 metros sobre o nivel do mar. O seu nome oficial \u00e9 Chipilo de Francisco Javier Mina. O xentilicio dos seus habitantes \u00e9 \"chipile\u00f1os\".\nOrixe hist\u00f3rica.\nChipilo foi fundado o 2 de outubro de 1882 por inmigrantes italianos provenientes da rexi\u00f3n setentrional do V\u00e9neto, a\u00ednda que tam\u00e9n houbo alg\u00fans piamonteses e lombardos entre os fundadores. A maior\u00eda deles vi\u00f1eron de Segusino e dos pobos contiguos nas provincias de Treviso e Belluno, como Quero, Valdobbiadene, Feltre e Maser. Neste sentido, a inmigraci\u00f3n italiana a Chipilo difire da doutros lugares de Latinoam\u00e9rica, pero asemellase \u00f3 das rexi\u00f3ns agrarias da Arxentina, zonas onde a maior\u00eda dos inmigrantes prove\u00f1en das rexi\u00f3ns do Centro-Norte de Italia. Os inmigrantes vi\u00f1eron a M\u00e9xico en busca de terras f\u00e9rtiles e fuxindo da pobreza que azoutaba a rexi\u00f3n do V\u00e9neto nesa \u00e9poca. Moitos deles dedic\u00e1ronse \u00e1 gander\u00eda. Os produtos l\u00e1cteos volv\u00e9ronse famosos en moitos lugares de M\u00e9xico. Durante os primeiros 20 anos da s\u00faa fundaci\u00f3n, Chipilo foi unha colonia de estranxeiros chamada Colonia Fern\u00e1ndez Leal.\nLingua e cultura.\nOs chipile\u00f1os conservan as s\u00faas tradici\u00f3ns de orixe e especialmete a s\u00faa lingua, o V\u00e9neto. A\u00ednda se fala hoxe en Chipilo a lingua v\u00e9neta dos seus bisav\u00f3s. A variante v\u00e9neta que se fala \u00e9 o feltrin-belumat. Resulta sorprendente que a lingua non sufriu grandes influencias do espa\u00f1ol, como, por contra, ocorreu na Arxentina, ou acontece en Italia co influxo da lingua oficial."}
{"id": "88286", "revid": "10599", "url": "https://gl.wikipedia.org/wiki?curid=88286", "title": "Estrella Galicia (hom\u00f3nimos)", "text": "Co nome de Estrella Galicia podemos referirnos a:"}
{"id": "88287", "revid": "25871", "url": "https://gl.wikipedia.org/wiki?curid=88287", "title": "Hammer DeRoburt", "text": "Hammer DeRoburt, pol\u00edtico (1922-1992), foi o presidente de Nauru entre 1968 e 1976."}
{"id": "88291", "revid": "15490", "url": "https://gl.wikipedia.org/wiki?curid=88291", "title": "Bartolom\u00e9 de Nosendo", "text": "Bartolom\u00e9 de Nosendo tam\u00e9n co\u00f1ecido coma Bartolomeu de Nosendo, foi un mestre de canter\u00eda de orixe portuguesa do s\u00e9culo XVI.\nS\u00e1bese que traballou na construci\u00f3n do mosteiro de Xunqueira de Amb\u00eda, na igrexa de Santo Estevo de Sandi\u00e1s (cara ao 1520), e posteriormente no mosteiro do Bon Xes\u00fas de Trandeiras (Xinzo de Limia). A s\u00faa orixe portuguesa compr\u00f3base nas portadas de influencia manuelina do Santo Estevo de Sandi\u00e1s e do mosteiro do Bon Xes\u00fas de Trandeiras."}
{"id": "88293", "revid": "98629", "url": "https://gl.wikipedia.org/wiki?curid=88293", "title": "Objective-C", "text": "Objective-C \u00e9 unha linguaxe de programaci\u00f3n orientada a obxectos creada como un superconxunto de C pero que pon en funcionamento un modelo de obxectos semellante \u00f3 de Smalltalk. Orixinalmente foi creado por Brad Cox e a Corporaci\u00f3n StepStone en 1980. En 1988 foi adoptado como linguaxe de programaci\u00f3n de NEXTSTEP e en 1992 foi liberado baixo licenza GNU para o compilador CCG. Actualmente empr\u00e9gase como linguaxe principal de programaci\u00f3n en Mac OS X e GNUstep.\nHistoria.\nA principios da d\u00e9cada de 1980, o software desenvolv\u00edase empregando programaci\u00f3n estruturada. A programaci\u00f3n estruturada p\u00faxose en funcionamento para axudar a dividir os programas en pequenas partes, facendo o desenvolvemento m\u00e1is sinxelo cando a aplicaci\u00f3n se volv\u00eda m\u00e1is grande. Por\u00e9n, como os problemas segu\u00edan crecendo \u00f3 pasar o tempo, a programaci\u00f3n estruturada volveuse menos \u00fatil, xa que ti\u00f1an que ser escritas unha e outra vez m\u00e1is sentenzas, levando a un c\u00f3digo espaguete e dificultando a reutilizaci\u00f3n de c\u00f3digo.\nMoitos viron que a programaci\u00f3n orientada obxectos ser\u00eda unha soluci\u00f3n \u00f3 problema. De feito Smalltalk xa ti\u00f1a solucionado moitos problemas deste tipo: alg\u00fans dos sistemas m\u00e1is complexos no mundo funcionaban grazas a Smalltalk. Pero, Smalltalk empregaba unha m\u00e1quina virtual que requir\u00eda moita memoria para esa \u00e9poca e corr\u00eda demasiado lenta.\nObjective-C foi creado principalmente por Brad Cox e Tom Love nos inicios da d\u00e9cada de 1980 na s\u00faa compa\u00f1\u00eda Stepstone. Ambos foron iniciados en Smalltalk mentres estaban no Programming Technology Center de ITT en 1981. Cox viuse interesado nos problemas de reutilizaci\u00f3n no desenvolvemento de software. Decatouse de que unha linguaxe como Smalltalk ser\u00eda imprescindible na construci\u00f3n de contornas de desenvolvemento potentes para os desenvolvedores en ITI Corporation. Cox empezou a modificar o compilador de C para agregar algunhas das capacidades de Smalltalk. Pronto tivo unha extensi\u00f3n para engadir a programaci\u00f3n orientada a obxectos a C, a cal chamou \"OOPC\" (\"Object-Oriented Programming in C\"). Love, mentres tanto, foi contratado por Shlumberger Research en 1982 e tivo a oportunidade de adquirir a primeira copia de Smalltalk-80, o que influ\u00edu no seu estilo como programador.\nPara demostrar que se fixeran progresos reais, Cox mostrou que facer compo\u00f1entes de software verdadeiramente intercambiables s\u00f3 necesitaban uns pequenos cambios nas ferramentas existentes. Especificamente, estas necesitaban soportar obxectos de xeito flexible, vir cun set de bibliotecas que fosen utilizables, e permitir que o c\u00f3digo (e calquera recurso necesitado polo c\u00f3digo) puidese ser empaquetado nun formato multiplataforma.\nCox e Love logo fundaron unha nova empresa, Productivity Products International (PPI), para comercializar o seu produto, o cal era un compilador de Objective-C cun conxunto de bibliotecas potentes. En 1986, Cox publicou a principal descrici\u00f3n de Objective-C na s\u00faa forma orixinal, no libro \"Object-Oriented Programming, An Evolutionary Approach\". A\u00ednda que foi coidadoso en resaltar que hai moitos problemas de reutilizaci\u00f3n que non dependen da linguaxe, Objective-C frecuentemente foi comparado detalladamente con outras linguaxes.\nReco\u00f1ecemento por medio de NeXT.\nEn 1988, NeXT, a compa\u00f1\u00eda que iniciou Steve Jobs logo de Apple, licenciou Objective-C de StepStone (o propietario da marca Objective-C) e lanzou o seu propio compilador e bibliotecas de Objective-C nos que estaba baseada a interface gr\u00e1fica de NeXTSTEP. A\u00ednda que as estaci\u00f3ns de traballo de NeXT foron un fracaso, as ferramentas foron moi encomiadas na industria. Isto levou a NeXT a deixar a produci\u00f3n de hardware e enfocarse en ferramentas de software, vendendo NeXTSTEP (e OPENSTEP) como plataformas para programaci\u00f3n.\nO proxecto GNU empezou a traballar nunha versi\u00f3n libre de NeXTSTEP, chamada GNUstep, baseada no est\u00e1ndar OPENSTEP. Dennis Glatting escribiu a contorna de execuci\u00f3n gnu-objc en 1992, e Richard Stallman escribiu a segunda pouco tempo despois. A contorna GNU Objective-C, a cal \u00e9 usada desde 1993, \u00e9 a desenvolvida por Kresten Krab Thorup cando era estudante universitario en Dinamarca.\nLogo de adquirir NeXT en 1996, Apple usou OpenStep no seu novo sistema operativo, Mac OS X. Este inclu\u00eda as ferramentas de desenvolvemento de NeXT, Project Builder (logo substitu\u00eddo por Xcode) e tam\u00e9n o dese\u00f1ador de interfaces, Interface Builder. A maior\u00eda da API actual de Cocoa esta baseada en OpenStep, sendo a contorna de Objective-C m\u00e1is importante para desenvolver software."}
{"id": "88294", "revid": "23204", "url": "https://gl.wikipedia.org/wiki?curid=88294", "title": "Taraf de Ha\u00efdouks", "text": "Taraf de Ha\u00efdouks \u00e9 unha banda romanesa de m\u00fasica roman\u00ed, orixinaria da comuna de Clejani, do distrito Giurgiu. \u00c9 o grupo m\u00e1is c\u00e9lebre do x\u00e9nero na era poscomunista.\nSon co\u00f1ecidos no seu pa\u00eds como Taraful Haiducilor, que v\u00e9n a significar \"banda dos proscritos\". \"Taraf\" \u00e9 tam\u00e9n o nome tradicional dos grupos de l\u0103utaris (m\u00fasicos xitanos da tradici\u00f3n romanesa). \"Haiduk\" \u00e9 unha palabra de orixe turca que significa \"bandido\"; en roman\u00e9s ten unha connotaci\u00f3n arcaica ou r\u00fastica. O nome do grupo \u00e9 co\u00f1ecido internacionalmente como \"Taraf de Ha\u00efdouks\" (construci\u00f3n xenitiva francesa).\nA agrupaci\u00f3n formouse en 1990, pouco despois da morte do ditador Nicolae Ceau\u0219escu. Inicialmente eran doce m\u00fasicos non profesionais, que tocaban por pasalo ben. Son co\u00f1ecidos na Europa occidental mercede \u00f3 etnomusic\u00f3logo su\u00edzo Laurent Aubert e \u00f3s m\u00fasicos belgas St\u00e9phane Karo e Michel Winter."}
{"id": "88295", "revid": "5863", "url": "https://gl.wikipedia.org/wiki?curid=88295", "title": "Linguaxe de programaci\u00f3n Oz", "text": "Oz foi orixinalmente desenvolvido no laboratorio de Programaci\u00f3n de Sistemas na Universidade de Saarland por Gert Smolka e os seus estudantes a comezos de 1990. En 1996 o desenvolvemento de Oz continuou en cooperaci\u00f3n co grupo de investigaci\u00f3n de Seif Haridi no Instituto Sueco de Ciencias da Computaci\u00f3n. Desde 1999, Oz foi continuamente desenvolvido por un grupo internacional, o Consorcio Mozart, que estivo composto orixinalmente pola Universidade de Saarland, o Instituto Sueco de Ciencias da Computaci\u00f3n, e a Universidade Cat\u00f3lica de Louvain. En 2005, a responsabilidade de xestionar o desenvolvemento de Mozart foi transferida a un grupo base, o Taboleiro Mozart, co prop\u00f3sito expreso de abrir o desenvolvemento de Mozart a unha comunidade maior.\nOz ten unha implementaci\u00f3n de gran calidade, o Sistema de Programaci\u00f3n Mozart, o cal foi liberado cunha licenza de C\u00f3digo Aberto polo Consorcio Mozart. Mozart foi portado a diferentes plataformas como Unix, FreeBSD, Linux, Microsoft Windows, e Mac OS X.\nCaracter\u00edsticas da linguaxe.\nOz cont\u00e9n unha forma simple e ben feita da maior\u00eda dos conceptos dos principais paradigmas de programaci\u00f3n, inclu\u00edndo programaci\u00f3n l\u00f3xica, funcional, imperativa, orientada a obxectos, con restrici\u00f3ns, distribu\u00edda, concorrente. Oz ten unha sem\u00e1ntica formal simple e unha implementaci\u00f3n eficiente, o Sistema de Programaci\u00f3n Mozart. Oz \u00e9 unha linguaxe orientada \u00e1 concorrencia, termo introducido por Joe Armstrong, o principal dese\u00f1ador da linguaxe Erlang. Unha linguaxe orientada \u00e1 concorrencia fai \u00e1 concorrencia f\u00e1cil de usar e eficiente.\nComo complemento \u00e1 programaci\u00f3n multiparadigma, as principais vantaxes de Oz radican na programaci\u00f3n con restrici\u00f3ns e a programaci\u00f3n distribu\u00edda. Debido ao seu dese\u00f1o, Oz implementa un modelo de programaci\u00f3n distribu\u00eddo que fai \u00e1 rede transparente. Este modelo fai f\u00e1cil programar aplicaci\u00f3ns abertas e tolerantes a fallas na linguaxe. Para Programaci\u00f3n con restrici\u00f3ns, Oz introduce a idea de espazos de computaci\u00f3n, os cales permiten procuras definidas polo usuario e estratexias de distribuci\u00f3n que son ortogonais ao dominio de restrici\u00f3ns.\nO programa \"\u00a1Ola Mundo!\" en Oz.\n declare"}
{"id": "88296", "revid": "56817", "url": "https://gl.wikipedia.org/wiki?curid=88296", "title": "G\u00e1rgola", "text": "Unha g\u00e1rgola pode referirse a:"}
{"id": "88298", "revid": "23204", "url": "https://gl.wikipedia.org/wiki?curid=88298", "title": "Pe\u00f1arroya-Pueblonuevo", "text": "Pe\u00f1arroya-Pueblonuevo \u00e9 un concello da provincia de C\u00f3rdoba, na comunidade aut\u00f3noma de Andaluc\u00eda. Est\u00e1 a 79\u00a0km da capital da provincia. Est\u00e9ndese por unha \u00e1rea de 63\u00a0km\u00b2, cunha poboaci\u00f3n de algo menos de 12.000 habitantes, 11.918 no ano 2007.\nDemograf\u00eda.\nNa evoluci\u00f3n da poboaci\u00f3n do concello vemos como se vive unha tendencia negativa, perdendo habitantes:\nPol\u00edtica.\nEste concello cordob\u00e9s est\u00e1 gobernado por Jos\u00e9 Ignacio Exp\u00f3sito Prats do PSOE."}
{"id": "88299", "revid": "1131", "url": "https://gl.wikipedia.org/wiki?curid=88299", "title": "Praia de Carragueiros", "text": "A praia de Carragueiros \u00e9 un areal que se encontra en Cabo de Cruz na parroquia de Castro, no concello coru\u00f1\u00e9s de Boiro. Ten 1\u00a0km de longo e uns 20 m de ancho. A area \u00e9 branca e as augas son normalmente tranquilas, a s\u00faa ocupaci\u00f3n \u00e9 alta no ver\u00e1n polo que conta con numerosos servizos."}
{"id": "88304", "revid": "23204", "url": "https://gl.wikipedia.org/wiki?curid=88304", "title": "Fr\u00e9d\u00e9ric Passy", "text": "Fr\u00e9d\u00e9ric Passy, nado en Par\u00eds o 20 de maio de 1822 e finado en Neuilly-sur-Seine o 12 de xu\u00f1o de 1912, foi un economista franc\u00e9s que recibiu o Premio Nobel da Paz en 1901 xunto con Henri Dunant.\nTraxectoria.\nConsagrou a s\u00faa vida \u00f3 ideal pacifista. Despois de estudar dereito foi auditor do Consello de Estado, antes de emprender unha carreira como xornalista.\nEn 1867 accedeu \u00f3 cargo de secretario xeral da Sociedade Francesa da Paz, e posteriormente da Liga Internacional para a Paz Permanente.\nEn 1877 foi elixido como membro da Academia de Ciencias Morais e Pol\u00edticas. Foi elixido para a C\u00e1mara de Deputados nas elecci\u00f3ns de 1881 e 1885, perdendo nas de 1889. Op\u00faxose \u00e1 pol\u00edtica colonialista de Jules Ferry, e permanece na memoria como o deputado que quixo prohibir as guerras. Por outra parte, fixo unha lei sobre os accidentes de traballo favorable \u00f3s obreiros.\nEn 1888, \u00e1 cabeza dunha delegaci\u00f3n de deputados franceses, reuniuse co brit\u00e1nico \"sir\" William Randal Cremer (premio Nobel da Paz en 1903), que dirix\u00eda unha delegaci\u00f3n de deputados brit\u00e1nicos. Como consecuencia desta reuni\u00f3n, un grupo de parlamentarios franceses, brit\u00e1nicos, italianos, espa\u00f1ois, daneses, h\u00fangaros, belgas e americanos fundaron a Uni\u00f3n Interparlamentaria, da que Passy foi un dos seus primeiros presidentes.\nApaixonado pola pedagox\u00eda, non abandonou a s\u00faa vocaci\u00f3n docente ata os 81 anos, escribindo obras sobre este tema. A pedagox\u00eda non foi o \u00fanico obxecto dos seus numerosos escritos. Feminista anticipado, favorable \u00e1 abolici\u00f3n da pena de morte, en materia de econom\u00eda foi partidario do libre mercado.\nEscribiu \"Les causes \u00e9conomiques des guerres\" (1905) e \"Historique du mouvement de la paix\" (1905).\nEn 1901 compartiu o premio Nobel da Paz con Jean Henri Dunant."}
{"id": "88314", "revid": "98629", "url": "https://gl.wikipedia.org/wiki?curid=88314", "title": "Philosophi\u00e6 Naturalis Principia Mathematica", "text": "Philosophi\u00e6 Naturalis Principia Mathematica (en lat\u00edn \"Principios matem\u00e1ticos da filosof\u00eda natural\") \u00e9 unha obra cient\u00edfica de Isaac Newton, na que describe os seus descubrimentos na mec\u00e1nica e no c\u00e1lculo matem\u00e1tico. Foi publicada en 1687 a petici\u00f3n do seu amigo Edmond Halley, e a obra marcou un punto de inflexi\u00f3n na historia da ciencia, pois est\u00e1 considerada como unha das obra cient\u00edfica m\u00e1is importantes xamais publicadas.\nA s\u00faa publicaci\u00f3n demorouse moito polo temor de Newton a que outros tentasen apropiarse dos seus descubrimentos. Por\u00e9n Edmond Halley premeu a Newton ata a s\u00faa publicaci\u00f3n, cousa que Newton lle agradece nas primeiras p\u00e1xinas do libro. Os tres 'libros' (partes) desta obra conte\u00f1en os fundamentos da f\u00edsica e a astronom\u00eda escritos na linguaxe da xeometr\u00eda pura. O Libro I cont\u00e9n o m\u00e9todo das \"primeiras e \u00faltimas raz\u00f3ns\" e, baixo o xeito de notas ou \"escolios\", at\u00f3pase como anexo do Libro III a teor\u00eda das fluxi\u00f3ns. Esta obra monumental aportoulle un gran renome a Newton, pero resulta un traballo dif\u00edcil de ler na actualidade dado a linguaxe e ton utilizados. As\u00ed, por exemplo, a notaci\u00f3n usada hoxe no c\u00e1lculo diferencial \u00e9 a debida a Leibniz (quen parece que traballou no mesmo tema de xeito coet\u00e1neo, v\u00e9xase m\u00e1is abaixo), m\u00e1is intuitiva e que facilita os c\u00e1lculos, e non a de Newton, m\u00e1is dificultosa.\nNo campo da mec\u00e1nica recompilou na s\u00faa obra os achados de Galileo e enunciou as s\u00faas tres famosas leis do movemento. Delas puido deducir a forza gravitatoria entre a Terra e a L\u00faa e demostrar que esta \u00e9 directamente proporcional ao produto das masas e inversamente proporcional ao cadrado da distancia, multiplicando este cociente por unha constante chamada constante de gravitaci\u00f3n universal. Tivo ademais a grande intuici\u00f3n de xeneralizar esta lei a todos os corpos do universo, co que esta ecuaci\u00f3n se converteu na expresi\u00f3n da lei de gravitaci\u00f3n universal.\nO exemplar da primeira edici\u00f3n dos \"Principia\" que pertenceu a Newton, contendo anotaci\u00f3ns e correcci\u00f3ns manuscritas, est\u00e1 depositado na Biblioteca Wren no Trinity College de Cambridge.\nExistiu unha pol\u00e9mica concernente a quen fora o inventor do c\u00e1lculo, t\u00edtulo que se disputaron Newton e Leibniz. O certo \u00e9 que se ben Leibniz publicou antes as s\u00faas ideas, Newton elaborara toda a s\u00faa teor\u00eda moito antes, pero demorouse en publicala.\nResumo do libro.\nEste \u00e9 o resumo de seis segmentos do \u201cPrincipia\u201d de Isaac Newton, estas partes son, definici\u00f3ns, axiomas, un fragmento do Libro Primeiro e do Libro Segundo co seu escolio, outro segmento do Libro Terceiro e o escolio xeral.\nO libro comeza cun conxunto de definici\u00f3ns dos conceptos que vai utilizar. Define materia, cantidade de movemento, forza \u00ednsita da materia, forza impresa, forza centr\u00edpeta, cantidade absoluta dunha forza, cantidade acelerativa dunha forza e cantidade motriz dunha forza. Define a materia como a cantidade xurdida da s\u00faa densidade e magnitude. A cantidade de movemento como a medida xurdida da velocidade e cantidade de materia. A cantidade motriz dunha forza centr\u00edpeta como a medida proporcional ao movemento que xera nun tempo dado. S\u00e9guelle \u00e1s definici\u00f3ns un pequeno escolio en onde exp\u00f3n a importancia do tempo e o espazo absoluto. Newton di \u201c\u2026ser\u00e1 conveniente distinguir al\u00ed entre o absoluto e o relativo, o verdadeiro e aparente, o matem\u00e1tico e o vulgar.\u201d Comenta que se pode distinguir dun movemento absoluto a un relativo, xa que o movemento absoluto s\u00f3 se pode cambiar ao imprimirlle unha forza, e o relativo pode cambiar se se moven os corpos cos cales se est\u00e1 comparando. Finaliza dicindo que o fin deste traballo \u00e9 deducir os verdadeiros movementos a partir dos aparentes e viceversa.\nA parte de axiomas ou leis do movemento comeza indic\u00e1ndonos as famosas tres leis de Newton.\nA estas leis s\u00e9guenlle unha lista de corolarios onde explica como sumar forzas, como \u00e9 que unha forza se pode separar en d\u00faas compo\u00f1entes, a conservaci\u00f3n de momento dun e a conservaci\u00f3n do momento do centro de masa dun sistema, que a\u00ednda que non demostra di que o fai no Lema XXIII.\nEsta secci\u00f3n tam\u00e9n finaliza cun escolio, no que indica non ser o autor destas leis xa que son \u201cprincipios aceptado polos matem\u00e1ticos\u201d. D\u00e1lle o cr\u00e9dito a Galileo que traballou con proxect\u00eds e movemento parab\u00f3lico, e a Wren, Wallis e Huygens, \u201cos mellores xe\u00f3metras do noso tempo\u201d, que traballaron con impactos. Explica unha serie de experimentos para mostrar a certeza das leis.\nO segmento do Libro primeiro este composto por unha serie de lemas matem\u00e1ticos. Nos primeiros est\u00e1 interesado en aproximar \u00e1reas con paralelogramos e afirma que \u201ca suma \u00faltima deses paralelogramos evanescentes coincidir\u00e1 en todas as partes coa figura curvil\u00ednea.\u201d En lemas seguintes traballa con arcos e cordas que se aproximan a tanxentes e afirma que a s\u00faa \u00faltima raz\u00f3n \u00e9 a igualdade.\nA parte do Libro Segundo, chamado \"O Movemento dos Corpos en Medios Resistentes\", cont\u00e9n d\u00faas secci\u00f3ns. Na primeira oc\u00fapase do movemento de corpos que son resistidos na raz\u00f3n da velocidade\u201d, ao principio hai un teorema de canto movemento perden estes corpos, seguida da explicaci\u00f3n do movemento dun corpo en descenso con esta resistencia. Nun corolario explica que a velocidade acada un m\u00e1ximo. A secci\u00f3n II trata \u201csobre o movemento dos corpos que son resistidos como o cadrado da s\u00faa velocidade\u201d, e cont\u00e9n teoremas semellantes aos anteriores. Con todo, no escolio da primeira secci\u00f3n sinala que estas son m\u00e1is hip\u00f3teses matem\u00e1ticas que f\u00edsicas.\nNa \u00faltima parte do Libro Segundo explica por que \u00e9 err\u00f3nea a representaci\u00f3n con v\u00f3rtices do Sistema Solar, xa que os v\u00f3rtices xamais se poden mover en elipses. Esta parte tam\u00e9n \u00e9 unha introduci\u00f3n ao Libro Terceiro xa que a\u00ed se explica de xeito completo o problema dos planetas.\nAo principio do Libro Terceiro Newton escribe, que os libros anteriores son a ferramenta matem\u00e1tica para poder explicar o libro terceiro, e que se algu\u00e9n vai ler este libro ten que estar familiarizado cos principios precedentes. Despois de explicar que se necesita a ferramenta matem\u00e1tica dos dous primeiros libros, denota a importancia dos experimentos, di \u201cas calidades dos corpos s\u00f3 son co\u00f1ecidas por experimentos\u2026 non debemos abandonar a evidencia dos experimentos\u201d. Despois explica que da observaci\u00f3n podemos deducir propiedades universais, xa que todas as cousas que co\u00f1ecemos gravitan, \u201cdebemos como consecuencia desta regra admitir universalmente que todos os corpos sen excepci\u00f3n est\u00e1n dotados dun principio de gravitaci\u00f3n.\u201d\nXa que manifestou a importancia das observaci\u00f3ns, escribe unha parte que se chama Fen\u00f3menos, que est\u00e1 chea de datos experimentais dos planetas. S\u00e9guenlle unha colecci\u00f3n de teoremas que utiliza as demostraci\u00f3ns dos libros anteriores e non incl\u00fae case nada de matem\u00e1ticas. At\u00f3panse propiedades da gravitaci\u00f3n, como que a gravitaci\u00f3n \u00e9 proporcional \u00e1s cantidades de materia; que os pesos dos corpos non dependen da s\u00faa forma, e que a gravidade \u00e9 inversamente proporcional ao cadrado das distancias. Ao final desta secci\u00f3n demostra que os planetas se moven describindo elipses."}
{"id": "88316", "revid": "88215", "url": "https://gl.wikipedia.org/wiki?curid=88316", "title": "Samuel Dumoulin", "text": "Samuel Dumoulin, nado o 20 de agosto de 1980 en V\u00e9nissieux, \u00e9 un ciclista profesional franc\u00e9s.\nCarreira deportiva.\nSamuel Dumoulin empezou de novo como ciclista e conseguiu o campionato de Francia en categor\u00eda cadete. Logo de atravesar diversos equipos de afeccionados e de conseguir algunha vitoria nesta categor\u00eda, f\u00edxose profesional en 2002, primeiro no Jean Delatour, co que debuta no Tour, e logo no AG2R Pr\u00e9voyance a partir de 2004. \u00c9 nese ano precisamente cando un can se lle cruza no medio no Tour e tira con el, o que lle provoca unha baixa de varios meses. En 2008 ficha polo Cofidis, co que consegue a s\u00faa vitoria m\u00e1is importante, ao vencer nunha tirada da rolda gala, na que ti\u00f1a chegada na vila de Nantes.\nAdemais desta vitoria, no seu palmar\u00e9s destaca a vitoria en 2003 no Tour de Normand\u00eda e unha tirada na Dauphin\u00e9 lib\u00e9r\u00e9 de 2005. Participou en cinco ocasi\u00f3ns no Tour de Francia (2003, 2004, 2005, 2006 e 2008), abandonou en 2004 e a s\u00faa mellor clasificaci\u00f3n final foi o posto 119."}
{"id": "88317", "revid": "98629", "url": "https://gl.wikipedia.org/wiki?curid=88317", "title": "Jeet Kune Do", "text": "Jeet Kune Do (en chin\u00e9s: \u622a\u62f3\u9053; canton\u00e9s: \"Jitky\u00f9ndou\"; pinyin: \"Ji\u00e9qu\u00e1nd\u00e0o\", lit. \"O cami\u00f1o do pu\u00f1o que intercepta\"), tam\u00e9n chamado Jeet Kun Do ou JKD, \u00e9 unha arte marcial chinesa desenvolvida por Bruce Lee.\nHistoria.\nFoi creada por Bruce Lee entre os anos 1960 e 1973 a\u00ednda que nun principio estivo baseada no wing chun (esta interpretaci\u00f3n pode verse como unha referencia \u00f3 principio do Wing Chun de simult\u00e1nea defensa e contraataque), o Jeet Kune Do, primeiramente chamado \"Jun Fan Gung Fu\" (chin\u00e9s: \u632f\u85e9\u529f\u592b; canton\u00e9s: Janf\u00e0an G\u016bngf\u016b; pinyin: Zh\u00e8nf\u00e1n G\u014dngf\u016b. Literalmente: \"O Kung Fu de Bruce Lee\") \u00e9 un m\u00e9todo de combate novo.\nJeet Kune Do non \u00e9 Kung Fu chin\u00e9s tradicional. \u00c9 o resultado da investigaci\u00f3n e a \"fusi\u00f3n\" de Wing Chun, o boxeo occidental, a esgrima e de t\u00e9cnicas novas e propias que buscan a efectividade ante todo. Pero o mestre Lee morreu cedo, en 1973, sen poder deixar unha comprensi\u00f3n completa da s\u00faa arte. Por\u00e9n, abriu o cami\u00f1o \u00e1 superaci\u00f3n a varias xeraci\u00f3ns coa s\u00faa forma de pensar, convert\u00e9ndose no mellor loitador e especialista en artes marciais.\nDe todos modos o mestre Bruce Lee reflect\u00eda en todas e cada unha das s\u00faas pel\u00edculas a s\u00faa peculiar arte de combate, o \"Jeet Kune Do\", quedando as\u00ed gardadas algunhas das s\u00faas t\u00e9cnicas nestas e no seu libro, no que demostraba a trav\u00e9s de fotograf\u00edas este estilo tan t\u00e9cnico como efectivo.\nFilosof\u00eda.\nLee defend\u00eda o \"Jeet Kune Do\" como unha filosof\u00eda al\u00e9n das artes marciais: \"\"A arte do Jeet Kune Do \u00e9 sinxelamente o de simplificar. Favorecer a carencia de forma para poder asumir t\u00f3dalas formas\", \"Us\u00e1ndoa no cami\u00f1o como cami\u00f1o e a non limitaci\u00f3n como limitaci\u00f3n\"\".\nO feito de que o fundador do \"Jeet Kune\", Bruce, estudara filosof\u00eda occidental na Universidade de Washington e \u00e1 vez exercera como profesor de filosof\u00eda chinesa, expo\u00f1en a s\u00faa personalidade e traxectoria como froito deste co\u00f1ecemento aplicado \u00e1s artes marciais, o cal esta intimamente vencellado \u00e1s s\u00faas ra\u00edces. As bases chinesas confucianistas (Deus \u00e9 a humanidade e a finalidade do pensamento a harmon\u00eda da vida) e as bases do tao\u00edsmo (unha forma de ver o mundo e de vivir integrada en harmon\u00eda coa natureza); o s\u00edmbolo do tao\u00edsmo \u00e9 a auga; o distintivo \u00e9 o ying-yang; a flexibilidade \u00e9 o concepto fundamental do Tao. Disciplinas como o jiu-jitsu, que consiste en aproveitar o impulso do adversario para desvialo no momento oportuno e derrotalo coa s\u00faa propia forza bas\u00e9anse no tao\u00edsmo.\nNestas mentalidades chinesas, as cousas coti\u00e1s e insignificantes adoitan ter un significado moi profundo.\nO \"Jeet Kune Do\" \u00e9 simple, directo e \"non cl\u00e1sico\": Bruce Lee desenvolveu o concepto \u00fanico das artes marciais para cada persoa, xa que un non se ten que axustar \u00f3 \"Jeet Kune Do\", sen\u00f3n que debe axustar a arte a un mesmo. Pode ser calquera cousa menos est\u00e1tica e, se cadra debido a isto, unha das principais caracter\u00edsticas do \"Jeet Kune Do\" \u00e9 a constante evoluci\u00f3n, e a frase de Lee \"O non-l\u00edmite como l\u00edmite\" que rixe \u00f3s seus practicantes. O proceso de aprendizaxe do \"Jeet Kune Do\" \u00e9 de seu un proceso de \"desaprendizaxe\", \u00e9 simplificar, \u00e9 evitar posici\u00f3ns anatomicamente incorrectas e filosof\u00edas pragmaticamente equ\u00edvocas, \u00e9 centrarse na loita e non ver al\u00e9n do combate en si para non perder o obxectivo: ga\u00f1ar e sobrevivir.\nOs 3 piares do \"Jeet Kune Do\" son a velocidade, a ali\u00f1aci\u00f3n e o desprazamento. Efectividade, e o \"Golpeo e ti non me tocas\" como traduci\u00f3n de \"Jeet Kune Do\", ou \"Pu\u00f1o que intercepta\". \u00c9 dicir, evitar que o ataque do contrario xurda efecto.\nOs movementos son unha combinaci\u00f3n de defensa-ataque baseada na simpleza e efectividade m\u00e1is que en figuras cl\u00e1sicas. A mentalidade fronte \u00f3 combate ha de ser unha mentalidade ga\u00f1adora, sen anticiparse \u00f3 resultado do combate, deixando que a natureza fl\u00faa.\nO arsenal.\nBruce Lee dixo:\nEn canto a golpes de man, est\u00e1n o o \"finger jab\", o \"jab cross\", \"uppercut\" ou os golpes de rev\u00e9s. No plano das patadas, cabe destacar que se considera a patada lateral como o golpe m\u00e1is potente do arsenal t\u00e9cnico. As patadas baixas, \u00f3 igual que as patadas en xiro, frontais, en rev\u00e9s, descendentes, ascendentes, en salto e todo tipo de golpes cos xeonllos, \u00f3 igual que o uso do c\u00f3bado en xiro ascendente, en xiro diagonal ou vertical. As patadas de xiro, se est\u00e1n ben aplicadas, poden ser moi fortes. Absolutamente todo est\u00e1 permitido. \"A r\u00faa non \u00e9 un torneo\". O estilo que m\u00e1is se asemella \u00f3 \"Jeet Kune Do\" \u00e9 o boxeo tailand\u00e9s. A enerx\u00eda prod\u00facese cando a non-intenci\u00f3n inicia o movemento desde o p\u00e9 atrasado e flectado, subindo polos m\u00fasculos da perna, entrando na cadeira, finalmente viaxando polo dorsal entrando no brazo e colapsando no momento do impacto. O corpo debe ser suave e lixeiro, sen forza bruta, para non impedir o devir da enerx\u00eda.\nTam\u00e9n est\u00e1n o \"Chi-Sao\" (\"mans pega\u00f1entas\", sen separar as mans do opo\u00f1ente para obter informaci\u00f3n extra por medio do tacto para as\u00ed mellorar o \"timing\"), e o \"Lop-Sao\" (\"mans que agarran\", suxeitar a man ou brazo do opo\u00f1ente para realizar un contragolpe).\nAs seis enfermidades.\nO \"Jeet Kune Do\" \u00e9 moito m\u00e1is que un m\u00e9todo de combate. \"\u00c9 unha das \u00e1vidas p\u00f3las que a vida nos descobre os seus segredos.\" M\u00e1is que dunha t\u00e9cnica \u00e9 o desenvolvemento f\u00edsico e espiritual do individuo como tal. A mentalidade fronte \u00f3 combate ha de ser unha mentalidade de ga\u00f1ador, ou m\u00e1is ben \"positiva\" (somos parte da natureza), sen anticiparse o resultado do combate, deixando que a natureza fl\u00faa. Unha t\u00e9cnica tan completa pode deformarse se quen a practica comete un destes seis errores fundamentais:\nO m\u00e9todo e a constancia adestrando adoitan solucionar todos estes problemas. Como repet\u00eda Bruce Lee: \"Investiga nas t\u00faas propias experiencias para chegar a entender que funciona de ti.\""}
{"id": "88318", "revid": "98629", "url": "https://gl.wikipedia.org/wiki?curid=88318", "title": "Abelardo Moralejo", "text": "Abelardo Moralejo Laso, nado en Argujillo (Zamora) o 28 de xaneiro de 1898 e finado en Santiago de Compostela o 10 de abril de 1983, foi un latinista e ling\u00fcista de orixe zamorana especializado e destacado, entre outros aspectos, no estudo da toponimia de Galicia.\nTraxectoria.\nEstudou o bacharelato en Zamora, e ingresou logo na Universidade de Salamanca, onde iniciou estudos na facultade de Filosof\u00eda e Letras, onde tivo como profesor a Miguel de Unamuno e onde obtivo a licenciatura en 1921. Pasou ent\u00f3n \u00e1 Universidade Central de Madrid para realizar o doutoramento, \u00e1 vez que ampliaba estudos e colaboraba co Centro de Estudios Hist\u00f3ricos que dirix\u00eda Ram\u00f3n Men\u00e9ndez Pidal. Durante certo tempo foi incorporado ao ex\u00e9rcito e serviu durante o per\u00edodo da Guerra de Marrocos. En 1926 presentou a tese doutoral, dirixida polo profesor e acad\u00e9mico Julio Cejador, que versaba sobre as oclusivas sonoras aspiradas do lat\u00edn. Nese mesmo ano opositou a c\u00e1tedras universitarias de lat\u00edn, e obtivo a correspondente \u00e1 Universidade de Santiago de Compostela, da que tomou posesi\u00f3n a comezos de 1927.\nAbelardo Moralejo estivo durante o resto da s\u00faa vida laboral a cargo desa c\u00e1tedra. A s\u00faa condici\u00f3n de profesor numerario residente, en anos en que era corrente usar o posto en Santiago como trampol\u00edn para optar a outros destinos, fixo que estivese case sempre en cargos, como decano ou secretario da facultade de Filosof\u00eda e Letras, ou ben noutros cargos directivos da universidade. Outras carencias, como a de profesorado especializado, lev\u00e1rono a impartir clases de materias que estaban nos programas de estudos, pero que non eran da s\u00faa especialidade, a\u00ednda que as co\u00f1ecese ben, como pod\u00eda ser lingua \u00e1rabe.\nMoralejo Laso xubilouse no ano 1968, a\u00ednda que, precisamente, publicou a partir dese momento con maior frecuencia. O campo de investigaci\u00f3n de Abelardo Moralejo era a ling\u00fc\u00edstica, mais dentro dela os seus estudos ramif\u00edcanse, grosso modo, entre a ling\u00fc\u00edstica cl\u00e1sica e a romance, e dentro desta c\u00f3mpre destacar o desenvolvemento do estudo da investigaci\u00f3n da toponimia galega e leonesa. Pero os seus traballos poden espallarse a outros campos: indoeuropeo, literatura, o mundo xacobeo, traduci\u00f3ns etc. Foi pai dunha esplendorosa pl\u00e9iade de profesores e investigadores universitarios en diversos campos: os fil\u00f3logos Jos\u00e9 Lu\u00eds e Juan Jos\u00e9 e o historiador da arte Seraf\u00edn, todos apelidados Moralejo \u00c1lvarez."}
{"id": "88327", "revid": "12452", "url": "https://gl.wikipedia.org/wiki?curid=88327", "title": "Queixo de Arz\u00faa", "text": ""}
{"id": "88328", "revid": "12452", "url": "https://gl.wikipedia.org/wiki?curid=88328", "title": "Queixo de Ulloa", "text": ""}
{"id": "88329", "revid": "56817", "url": "https://gl.wikipedia.org/wiki?curid=88329", "title": "Peugeot 207", "text": "O Peugeot 207 \u00e9 un autom\u00f3bil do segmento B producido pola marca francesa Peugeot desde o ano 2006. Do mesmo xeito que o Peugeot 206, o seu predecesor, \u00e9 un tracci\u00f3n dianteira con motor dianteiro transversal.\nEste autom\u00f3bil ofr\u00e9cese con carrocer\u00edas hatchback de tres e cinco portas, familiar de cinco portas (\"207 SW\") e convertible de d\u00faas portas con teito de metal (\"207 CC\"). O \"207 RC\" con carrocer\u00eda hatchback e o \"207 CC\" est\u00e1n homologados para catro prazas, e o resto dos modelos para cinco prazas.\nMotorizaci\u00f3ns.\nO 207 ofreceuse en cinco motorizaciones gasolina e tres Di\u00e9sel. Os gasolina 1.6 litros THP e RC pos\u00faen turbocompresor e inxecci\u00f3n directa, mentres que os outros tres son atmosf\u00e9ricos e incorporan inxecci\u00f3n indirecta. Os tres Di\u00e9sel te\u00f1en turbocompresor e inxecci\u00f3n directa con alimentaci\u00f3n por common rail; soamente o 1.6 litros de 110CV pos\u00fae turbocompresor de xeometr\u00eda variable, e o 1.4 litros carece de intercooler."}
{"id": "88330", "revid": "5749", "url": "https://gl.wikipedia.org/wiki?curid=88330", "title": "San Sim\u00f3n da Costa", "text": ""}
{"id": "88334", "revid": "1576", "url": "https://gl.wikipedia.org/wiki?curid=88334", "title": "C15", "text": ""}
{"id": "88343", "revid": "5863", "url": "https://gl.wikipedia.org/wiki?curid=88343", "title": "Leire Paj\u00edn", "text": "Leire Paj\u00edn Iraola, nada en Donostia en 1976, \u00e9 unha pol\u00edtica espa\u00f1ola afiliada ao Partido Socialista Obrero Espa\u00f1ol que foi ministra de Sanidade e Consumo.\nTraxectoria.\nDesde moza reside en Benidorm onde cursou o Bacharelato. Licenciada en Sociolox\u00eda pola Universidade de Alacant en 1998. Foi presidenta da Asociaci\u00f3n de Estudantes Campus Jove (1995-1997) e membro do Claustro e da Xunta da Facultade de Econ\u00f3micas e Sociolox\u00eda da Universidade de Alacant (1995-1999).\nComo outras funci\u00f3ns tam\u00e9n foi, entre outros cargos en diferentes organizaci\u00f3ns, membro do Comit\u00e9 Federal das Juventudes Socialistas de Espa\u00f1a, secretaria de Pol\u00edtica Institucional das Juventudes Socialistas de Benidorm, presidenta de Solidariedade Internacional e membro do Padroado da Fundaci\u00f3n Jaime Beira.\nNo ano 2000 foi elixida deputada pola provincia de Alacant. Nas elecci\u00f3ns de 2004 renovou o seu escano encabezando a lista do PSOE por Alacant. En abril dese mesmo ano, deixa a s\u00faa acta de deputada, para tomar posesi\u00f3n do cargo de Secretaria de Estado de Cooperaci\u00f3n Internacional. En 2008 volve ser candidata por Alacant, esta vez como n\u00famero dous, tralo ministro de Sanidade Bernat Soria. Secretaria de Organizaci\u00f3n do PSOE desde o XXXVII Congreso Federal (4, 5 e 6 de xullo de 2008), en substituci\u00f3n de Jos\u00e9 Blanco L\u00f3pez, quen pasou a desempe\u00f1ar o cargo de vicesecretario xeral do PSOE."}
{"id": "88344", "revid": "25871", "url": "https://gl.wikipedia.org/wiki?curid=88344", "title": "P\u00fablico (Espa\u00f1a)", "text": "P\u00fablico \u00e9 un xornal espa\u00f1ol editado en castel\u00e1n (e catal\u00e1n en Catalu\u00f1a) e pertencente \u00f3 grupo Mediapro, presidido por Jaume Roures. O diario ten a s\u00faa sede en Madrid e \u00e9 de \u00e1mbito espa\u00f1ol.\nHistoria e caracter\u00edsticas.\nO xornal viu a luz por primeira vez o 26 de setembro de 2007. O seu prezo de venda inicial foi de 0.50 euros de luns a xoves e de 1 euro os venres, s\u00e1bados e domingos.\nO seu logotipo \u00e9 o nome completo do xornal tipografado en cor vermella acompa\u00f1ado \u00e1 s\u00faa dereita da reproduci\u00f3n dunha acuarela de Miquel Barcel\u00f3 realizada para o xornal, que cont\u00e9n \u00e1 parte de p\u00fablico a p\u00e9 tam\u00e9n unha bicicleta p\u00fablica.\nA orientaci\u00f3n ideol\u00f3xica do diario enc\u00e1drase dentro da esquerda e marca como obxectivos contribu\u00edr, a trav\u00e9s da informaci\u00f3n e da opini\u00f3n, a unha sociedade m\u00e1is xusta, aberta, equitativa, solidaria e libre.\nO 3 de xaneiro de 2012 anunciou a s\u00faa creba t\u00e9cnica, suspensi\u00f3n de pagamentos, e concurso de acredores. Naquela altura vend\u00eda 87.000 exemplares diarios e era lido por algo menos de 300.000 persoas.\nPersoal.\nO xornal estivo nun principio dirixido por Ignacio Escolar, sendo o subdirector Jes\u00fas Mara\u00f1a e o director xeral Juan Pedro Valent\u00edn. En 2009 Escolar foi substitu\u00eddo na direcci\u00f3n polo ponferradino F\u00e9lix Monteira, a\u00ednda que o primeiro seguiu a traballar para o xornal, onde mantivo unha columna de opini\u00f3n e m\u00e1is unha ligaz\u00f3n directa ao seu blog. En marzo de 2010 Monteira foi substitu\u00eddo por Jes\u00fas Mara\u00f1a.\nOs seus redactores xefes son Manuel Rico en Nacional, \u00cd\u00f1igo S\u00e1enz de Ugarte en Internacional, Amparo Estrada en econom\u00eda, Patricia Fern\u00e1ndez de Lis en ciencia, Nacho Rojo en internet, Peio Hern\u00e1ndez Ria\u00f1o en culturas e Jos\u00e9 Migu\u00e9lez en deportes.\nA secci\u00f3n de Opini\u00f3n contou con columnistas provenientes tanto do xornalismo como \u00e9 o caso de Javier Ortiz, Manuel Saco ou Enrique Meneses, como do mundo da cultura como Rafael Reig, Espido Freire, Isaac Rosa, Camilo Jos\u00e9 Cela Conde, Jos\u00e9 Antonio Labordeta ou o Gran Wyoming.\nOs vi\u00f1etistas que colaboraron no xornal foron entre outros Mauro Entrialgo, Santi Or\u00fae, Manel Fontdevila, Pepe Medina e Bernardo Vergara, todos eles colaboradores tam\u00e9n da revista de humor \"El jueves\"."}
{"id": "88346", "revid": "47401", "url": "https://gl.wikipedia.org/wiki?curid=88346", "title": "Jenaro de la Fuente \u00c1lvarez", "text": "Jenaro de la Fuente \u00c1lvarez, nado en Vigo o 30 de abril de 1891 e finado na mesma cidade o 4 de xaneiro de 1963, foi un arquitecto galego, un dos incursores do movemento modernista en Vigo. Inicialmente usar\u00e1 motivos pr\u00f3ximos \u00e1 Art Nouveau, sen perder o uso do estilo eclecticista. Entre outros estilos traballou o academicismo e o racionalismo.\nTraxectoria.\nEra fillo de Jenaro de la Fuente Dom\u00ednguez, mestre de obras e facultativo municipal do concello. Obtivo o t\u00edtulo de arquitectura en Madrid no ano 1921 \u00e1 idade de 30 anos. \nLogo de cursar os seus estudos decidiu instalarse en Vigo onde comezar\u00eda a s\u00faa carreira profesional. Ao ano seguinte de chegar \u00e1 cidade, o seu pai falecer\u00eda aos 71 anos de idade, deixando vacante o seu cargo de arquitecto municipal, posto que ocupar\u00eda o fillo.\nPor aquel ent\u00f3n, en Vigo s\u00f3 hab\u00eda tres arquitectos: Jacobo Est\u00e9ns Romeu, Jos\u00e9 Franco Montes e Manuel G\u00f3mez Rom\u00e1n, que era o que m\u00e1is traballo desenvolv\u00eda na cidade.\nA pesar de ser Vigo a cidade onde levou a cabo a meirande parte dos seus traballos, tam\u00e9n fixo proxectos noutras cidades como Santiago de Compostela, onde destacan a Cidade-Xard\u00edn da Rosaleda e a Cidade Universitaria.\nFaleceu en 1963 aos 72 anos de idade, deixando un legado arquitect\u00f3nico de grande beleza, que non est\u00e1 completo xa que alg\u00fans dos seus edificios foron derrubados para especular cos seus soares e edificar en altura."}
{"id": "88347", "revid": "5863", "url": "https://gl.wikipedia.org/wiki?curid=88347", "title": "Manolo Rom\u00f3n", "text": "Manuel Mar\u00eda Rom\u00f3n Alonso, co\u00f1ecido como Manolo Rom\u00f3n, nado en Vigo en 1956, \u00e9 un actor, presentador e escritor galego.\nTraxectoria.\nConduciu un espazo literario \"Libro aberto\" na TVG e participou como actor, desde 2005 ao 2013, na teleserie da mesma canle \"Libro de familia\", onde interpretou o papel de Don Venancio.\nNa s\u00faa traxectoria profesional televisiva destacan as s\u00faas colaboraci\u00f3ns no espazo infantil \"Xabar\u00edn Club\" ou o programa concurso \"Todos a bordo\", do que foi presentador a finais dos 90 entre outros proxectos. Como actor participou en 2001 na serie \"F\u00edos\".\nEn canto \u00e1 s\u00faa faceta literaria, foi membro do Grupo Rompente (no que coincidiu con Ant\u00f3n Reixa, Alberto Avenda\u00f1o e Alfonso Pexegueiro), co que participou na escritura dos libros colectivos \"Silabario da turbina\" (1978), \"A dama que fala\" (1983) e \"Upal\u00e1s\" (1998).\n\u00c9 un bo amigo do grupo musical vigu\u00e9s Siniestro Total, co que ten colaborado en varias ocasi\u00f3ns. Con alg\u00fans dos seus compo\u00f1entes coincidiu na banda predecesora do conxunto liderado por Juli\u00e1n Hern\u00e1ndez, Mari Cruz Soriano y los que afinan su piano.\nNotas.\nDesaparece libro aberto da TVG"}
{"id": "88348", "revid": "1093", "url": "https://gl.wikipedia.org/wiki?curid=88348", "title": "Manuel M. Rom\u00f3n", "text": ""}
{"id": "88349", "revid": "5863", "url": "https://gl.wikipedia.org/wiki?curid=88349", "title": "Libro aberto", "text": "Libro aberto \u00e9 un programa literario emitido na TVG. A s\u00faa primeira emisi\u00f3n tivo lugar o 26 de setembro de 2006.\nManolo Rom\u00f3n \u00e9 o presentador do espazo, que nos seus case dous anos de emisi\u00f3n ten recibido a moitas das principais figuras do mundo das letras galegas, como \u00e9 o caso de Manuel Rivas, Fina Casalderrey, Dar\u00edo Xoh\u00e1n Cabana, Paco Mart\u00edn, Carlos G. Reigosa, Manuel Lourenzo, Xurxo Souto ou Agust\u00edn Fern\u00e1ndez Paz entre outros.\nDirixido por Lu\u00eds Rei N\u00fa\u00f1ez, \"Libro aberto\" conta cun equipo de colaboradores especializados en distintas \u00e1reas: Armando Requeixo (literatura ins\u00f3lita), Ram\u00f3n Nicol\u00e1s (andel de novidades), Xes\u00fas Fraga (letras inglesas), Miguel Anxo Fern\u00e1ndez Fern\u00e1ndez (libros de cine), Susana Cend\u00e1n (libros de arte) e Mercedes Queixas (historia das nosas letras)."}
{"id": "88351", "revid": "98629", "url": "https://gl.wikipedia.org/wiki?curid=88351", "title": "Bret Hart", "text": "Bret Sergeant Hart, nado en Calgary, Alberta, o 2 de xullo de 1957, \u00e9 un loitador profesional retirado, escritor e actor canadense, m\u00e1is co\u00f1ecido como Bret \"Hitman\" Hart. Forma parte da famosa familia de loitadores \"Hart\". \u00c9 o oitavo fillo de Helen Hart e do loitador Stu Hart. A s\u00faa familia compl\u00e9tase con 7 irm\u00e1ns (entre eles at\u00f3panse os loitadores Keith, Smith, Bruce e o falecido Owen Hart) e catro irm\u00e1s, todas elas casadas con loitadores profesionais.\nBret Hart conseguiu durante a s\u00faa carreira un total de 7 campionatos mundiais: 5 veces o Campionato da WWF e 2 veces o Campionato Mundial Peso Pesado da WCW; tam\u00e9n foi 2 veces Campi\u00f3n Intercontinental; ademais de ser un 5 veces Campi\u00f3n dos Estados Unidos; 2 veces Campionato por Parellas da WWF xunto co seu cu\u00f1ado Jim \"The Anvil\" Neidhart. Todo isto converteuno en Campi\u00f3n da Tripla Coroa. Ademais foi co-ga\u00f1ador da edici\u00f3n de 1994 de Royal Rumble e 2 veces ga\u00f1ador do torneo King of the Ring en 1991 e 1993 (sendo at\u00e9 a data o loitador que m\u00e1is veces ga\u00f1ou este t\u00edtulo). Foi l\u00edder do Stable The Hart Foundation. En 2006, Hart foi engadido no Sal\u00f3n da Fama WWE.\nHart foi \"Maint Event\" de 2 Wrestlemania, os cales foron: WrestleMania X e WrestleMania XII.\nCarreira.\nComezos.\nNa s\u00faa adolescencia xogaba nun equipo de h\u00f3ckey xuvenil chamado Calgary Sun e posteriormente uniuse \u00e1s filas dos Calgary Hitmen na Western Hockey League. Os seus comezos na loita libre foron a principios da d\u00e9cada de 1980, cando comezou a traballar para o seu pai en Stampede Wrestling como \u00e1rbitro. Todo cambiou cando un loitador non puido entrar \u00f3 ring e el substitu\u00eduno a petici\u00f3n do seu pai. As\u00ed Bret ingresou por primeira vez como loitador nun ring. Pouco tempo despois uniuse \u00f3 seu irm\u00e1n Keith para ga\u00f1ar 4 veces o campionato en parellas.\nCoa experiencia que ga\u00f1ou no Xap\u00f3n, onde co\u00f1eceu \u00f3 seu adestrador o Sr. Sakurada, foise facendo famoso e, a\u00ednda que reticente a conceder entrevistas e falar en p\u00fablico, Hart ga\u00f1ou o aprecio da xente, ga\u00f1ando t\u00edtulos brit\u00e1nicos como os Campionatos de peso semipesado da Commonwealth, 5 Campionatos Internacionais en Parella e 6 Campionatos Norteamericanos de peso semipesado.\nWorld Wrestling Federation.\n1984-1991.\nEn 1984 trasladouse \u00f3s Estados Unidos. En agosto dese mesmo ano ingresou no WWF, substu\u00edndo o nome de \"Dynamite Kid\" que vi\u00f1a utilizando polo de Bret \"Hitman\" Hart. En 1985 asociouse a Jim Neidhart, creando un equipo dirixido por \"The Mouth of the South\" Jimmy Hart. Este equipo recibiu o nome de Hart Foundation pola similitude dos nomes. Bret e Jim fixeron o seu debut na primeira Royal Rumble de 20 homes, onde ga\u00f1ou Andr\u00e9 The Giant. A axilidade de Bret creu un estilo t\u00e9cnico intrigante, en contraste coa forma de loitar do seu compa\u00f1eiro Jim, que utilizaba a forza.\nHart saltou \u00e1 fama na WWF a mediados dos 80, e \"Hart Foundation\" ga\u00f1ou o WWF Tag Team Championship d\u00faas veces. Finalmente convert\u00e9ronse en \"malos\" e adoptaron o alcume de \"The Pink and Black Attack\". Os seus combates m\u00e1is notables foron con British Bulldogs, The Fabulous Rougeaus, Strike Force, The Rockers e Demolition. O seu primeiro reinado foi o 26 de xaneiro de 1987 \u00f3 vencer \u00f3s \"Bulldogs\" brit\u00e1nicos. Tempo despois perd\u00e9ronno ante \"Strike Force\". En Summerslam 1990,\" Hart Foundation\" iniciou o seu segundo reinado \u00f3 derrotar a \"Demolition\" coa axuda de \"The Legion of Doom\". O 30 de outubro \"Hart Foundation\" perdeu o t\u00edtulo fronte a The Rockers (Marty Jannetty e Shawn Michaels) nunha loita moi pol\u00e9mica. Poucos d\u00edas despois o presidente Jack Tunney cambiou de opini\u00f3n e devolveu os t\u00edtulos a Jim e Bret. O seu reinado durou ata o 24 de marzo de 1991.\nA ra\u00edz dunha derrota que tiveron fronte a The Nasty Boys en \"WrestleMania VII\", os membros de\" Hart Foundation\" tiveron que seguir a s\u00faa carreira individualmente, o que se transformou nun grande \u00e9xito para Bret, xa que en \"SummerSlam 1991\" ga\u00f1ou o seu primeiro Campionato Intercontinental WWF \u00f3 derrotar a \"Mr. Perfect\". Bret tivo despois un combate con \"The Mountie\". Esta inimizade produciuse cando o preparador de Mountie, Jimmy Hart, botou auga sobre Bret, e Mountie f\u00edxolle un \"cattle prod\".\n1992-1993.\nBret, despois de perder o Campionato Intercontinental WWF fronte a \"The Mountie\", sufriu supostamente unha febre, pero s\u00f3 o fixo para protexer ao seu personaxe despois de perder o t\u00edtulo. Logo da derrota ante \"The Mountie\", en \"Royal Rumble 1992\" o campionato pasou a mans de Roddy Piper, pero m\u00e1is tarde Bret recuperar\u00eda o t\u00edtulo en \"WrestleMania VIII\".\nEn xullo de 1992, Bret derrotou a Shawn Michaels no que foi a primeira \"Ladder Match\". A\u00ednda que moitos lembran a Michaels como o principal innovador de \"Ladder Match\", debido ao \u00e9xito que tivo m\u00e1is tarde neste tipo de loita, en realidade era Bret quen ga\u00f1ou por primeira vez.\nDespois ga\u00f1ou o Campionato Intercontinental vencendo ao seu curm\u00e1n Davey Boy Smith en Summerslam 1992, celebrado ante m\u00e1is de 80.000 afeccionados no Estadio de Wembley. O 12 de outubro ga\u00f1ou o Campionato WWF ante Ric Flair, nunha loita que non se emitiu en televisi\u00f3n. Nesa loita, Bret dislocouse un dos dedos da man dereita, pero non lle afectou moito e seguiu coa loita. Bret converteuse as\u00ed no d\u00e9cimo sexto home e o primeiro canadense en alcanzar o campionato da WWF.\nBret tivo que defender o t\u00edtulo contra Papa Shango, Shawn Michaels e Razor Ramon antes de perdelo en WrestleMania IX fronte a Yokozuna coa axuda de Mr. Fuji. \u00c9 ent\u00f3n cando aparece Hulk Hogan para defender a Bret e competir polo t\u00edtulo que ga\u00f1ou por quinta vez.\nPouco despois Bret ga\u00f1ou o primeiro \"Pay-Per-View\" King Of The Ring en 1993, derrotando a Razor Ramon, \"Mr. Perfect\" e \"Bam Bam Bigelow\". Despois de ser coroado como \"Rei do Ring\", Bret foi atacado por \"Jerry \"The King\" Lawler\" quen alegou ser o verdadeiro rei, e as\u00ed empezou a inimizade por parte de Jerry contra Bret e a s\u00faa familia. Esta rematou cun enfrontamento en Summerslam 1993 que, orixinalmente ga\u00f1ou Bret a trav\u00e9s da Sharpshooter. Hart, por\u00e9n, non deixou de lado o suspenso e a decisi\u00f3n inverteuse a unha vitoria de Lawler por descualificaci\u00f3n.\nNese tempo a empresa tivo a idea de crear un feudo entre familias, feito que foi moi ben recibido polo p\u00fablico. \u00c9 por ese \u00e9xito que a Bret se lle agrega un novo enfrontamento, pero esta vez contra Owen Hart, o seu irm\u00e1n m\u00e1is novo. A historia comezou en Survivor Series 1993, cando a familia Hart (Bret, Owen, Bruce Keith) se enfrontou a Shawn Michaels e os seus compa\u00f1eiros. Na loita ning\u00fan dos irm\u00e1ns sa\u00edu eliminado, a excepci\u00f3n de Owen, quen culpou de dita eliminaci\u00f3n a Bret e o retou a unha loita, a cal Bret rexeitou. A historia di que Bret xunto aos seus pais traballaron nas vacaci\u00f3ns de Nadal para xuntar a toda a s\u00faa familia e arranxar as s\u00faas rivalidades.\n1994-1996.\nNo evento Royal Rumble 1994, Owen e Bret perderon a oportunidade de obter o Campionato en parellas da WWF \u00f3 enfrontarse a \"The Quebecers\", xa que Bret sufriu unha lesi\u00f3n no xeonllo durante esta loita. O \u00e1rbitro Tim White detivo o encontro porque considerou que Bret era incapaz de continuar. \u00d3 termo desta loita Owen recriminou ao seu irm\u00e1n por quitarlle a oportunidade de obter o t\u00edtulo e golpeouno no xeonllo ferido. A\u00ednda as\u00ed, Bret puido participar e ga\u00f1ar o \"Royal Rumble\" xunto a Lex Luger, caso que causou controversia xa que foron os \u00faltimos en quedar no ring e caer ao mesmo tempo sobre a terceira corda, polo tanto, ambos foron co-ga\u00f1adores e ambos recibiron a oportunidade de ir polo campionato WWF en Wrestlemania X.\nMentres tanto, Hart centrouse no seu irm\u00e1n, xa que Owen esix\u00eda repetidamente a posibilidade de loitar contra Bret, o cal refusou en t\u00f3dalas ocasi\u00f3ns. Esta situaci\u00f3n estaba complicando a Bret, polo que Jack Tunney decidiu que Hart e Luger ter\u00edan a oportunidade polo t\u00edtulo en \"Wrestlemania X\", pero vironse enfrontados \u00e1 posibilidade de que houbese d\u00faas loitas con Yokozuna (nese tempo campi\u00f3n de WWF) nunha mesma noite. O m\u00e1is xusto foi facer un sorteo televisado e o que ga\u00f1ara ter\u00eda a posibilidade de enfrontarse a Yokozuna primeiro. O sorteo ga\u00f1ouno Luger. Baixo o mando de Tunney, Bret estaba obrigado a enfrontarse con Owen na apertura de Wrestlemania X. Nesa ocasi\u00f3n ga\u00f1ou Owen.\nSegundo as regras, se Luger triunfaba fronte a Yokozuna, loitar\u00eda con Bret esa mesma noite, pero Luger perdeu por descualificaci\u00f3n. \u00c9 as\u00ed como Yokozuna e Bret loitaron polo t\u00edtulo, enfrontamento que ga\u00f1ou Bret conseguindo o seu segundo campionato WWF. Bret seguiu a rivalidade co seu irm\u00e1n Owen e \u00e1 vez con Diesel, nese tempo Jim Neidhart tornouse a unir a Bret. En King Of The Ring 1994, Bret defendeu o seu campionato contra Diesel, e cando Bret estaba por ga\u00f1ar o partido Shawn Michaels interfiriu a favor de Diesel, Diesel apareceu preto da vitoria aplic\u00e1ndolle a Bret un \"Jackknife Powerbomb\", antes de que puidese facer a contaxe, interfere Neidhart. Diesel ga\u00f1ou por descualificaci\u00f3n, pero Bret conserva o t\u00edtulo.\nEn Summerslam 1994, Bret defendeu o t\u00edtulo esta vez fronte a Owen nun Steel Cage Match. Hitman sa\u00edu vitorioso esta vez. Bret, acompa\u00f1ado de Davey Boy Smith finalmente perdeu o t\u00edtulo en Survivor Series 1994 nunha \"Submission match\" fronte a Bob Backlund acompa\u00f1ado de Owen Hart. O feudo entre Bret Hart e Bob Backlund continuar\u00eda en Wrestlemania XI nunha \"I Quit\" Match co seu \u00e1rbitro especial: Roddy Pipper. Bret Hart ga\u00f1a esta loita, xa que Bob mentres aplicaba unha \"Crossface Chickenwing\", di unha palabra inintelixible e Roddy Pipper interpretouna como rendici\u00f3n, galardoando as\u00ed a Bret como triunfador do combate.\nEsta \u00faltima loita que tivo con Bob, arrefriou un pouco as cousas entre Bret e Owen. Pero esta vez Bret centrouse en onde comezou todo: a loita con Jerry \u201cThe King\u201d Lawler. Despois da batalla en \"In Your House\" onde ga\u00f1ou Lawler, con interferencia de Hakushi e Shinja, reun\u00edronse novamente en King Of The Ring 1995, onde Lawler, despois de perder, veuse obrigado a bicar o p\u00e9 de Bret. Jerry avisou disto ao seu dentista Dr. Isaac Yankem (m\u00e1is tarde Kane), a noticia non lle agradou a Yankem, polo que se creou unha loita entre o dentista de Lawler e Bret en Summerslam 1995. Hart, despois disto, empezou a tomar atenci\u00f3n no campionato da WWF, que neses momentos t\u00ed\u00f1ao Diesel. Finalmente consegue o t\u00edtulo en Survivor Series 1995 nunha loita sen descualificaci\u00f3n.\nDespois da s\u00faa vitoria fronte a Diesel, tivo unha pequena ri\u00f1a, que s\u00f3 durou un mes, co seu antigo aliado The British BullDog. Enfront\u00e1ronse en \"In Your House 5\". Shawn Michaels ga\u00f1a Royal Rumble 1996 e enfr\u00f3ntase a Bret Hart nun \"Iron Man Match\" no evento Wrestlemania XII. A loita tivo algunhas complicaci\u00f3ns, xa que o marcador, \u00f3s 60 minutos, iba 0-0, por tanto, o presidente Gorilla Monsoon deu tempo extra. Nesta loita Shawn Michaels levouse o ouro, despois de inserir d\u00faas \"superkicks\" na cara de Bret.\nBret ese ano decidiu tomar un descanso. Durante ese ver\u00e1n Stone Cold foi o novo \"King Of The Ring 1996\" e retou a Bret Hart a unha loita. Despois de 8 meses de ausencia, Bret Hart enfrontar\u00edase a Stone Cold en Survivor Series 1996. Na loita Stone Cold ten a Hart nun \"Million Dollar Dream\", pero Bret inv\u00e9rteo e ga\u00f1a o combate. Esta ser\u00eda a primeira loita entre os dous, unha loita entre a vella escola \"Baby Face\" Bret Hart e a nova escola \"Anti-heroe\" Austin.\n1997.\nO feudo continuou en Royal Rumble 1997, onde Bret se esforzou por ser o primeiro contendente ao campionato, cando logrou eliminar ao seu adversario, Austin, pero este \u00faltimo sobe de novo \u00f3 ring, xa que a s\u00faa eliminaci\u00f3n non foi vista polos \u00e1rbitros, para ga\u00f1ar o \"Royal Rumble\" sacando a Bret do combate. O feito xerou controversia, pero para arranxalo, decidiron facer unha \"Fatal Four Way\" en febreiro no PPV \"In Your House\" entre Bret Hart, Austin e os outros dous individuos eliminados \u00f3 final, Undertaker e Vader.\nA loita converteuse en titular, xa que Shawn Michaels, o campi\u00f3n nese momento, deixou vacante o t\u00edtulo WWF. Os catro homes loitaron durante bastantes minutos, e a\u00ednda ning\u00fan deles era eliminado, ata que Bret cobre a Austin e, m\u00e1is tarde, Undertaker elimina a Vader. Bret sacude as cousas e triunfa nesa oportunidade, para as\u00ed converterse por cuarta vez no campi\u00f3n WWF. A\u00ednda as\u00ed, ese reinado s\u00f3 durou 1 d\u00eda, xa que Bret perdeu o t\u00edtulo a siguinte noite fronte a Sycho Sid, despois de ser golpeado por Stone Cold cunha cadeira.\nBret Hart tornou a formar un grupo, no que estaban Brian Pillman, Jim Neidhart, Owen Hart e The British Bulldog. Denomin\u00e1ronse \u201cThe New Hart Foundation\u201d e destacaban po-lo seu \u00e1mbito antiamericano, sendo moi popular dentro do Canad\u00e1 e os Estados Unidos.\nEn Wrestlemania XIII enfr\u00f3ntanse Bret e Steve Austin nunha \"Submission Match\", con Ken Shamrock como \u00e1rbitro especial. Despois de 22 minutos, Bret Hart aplica a \"Sharpshooter\" e deixa a Austin esvaecido na lona e con abundante sange na fronte. A loita termina con Bret Hart como ga\u00f1ador. A\u00ednda despois de haber ga\u00f1ado, Bret golpea a Austin. As\u00ed inv\u00e9rtense os papeis, Bret conv\u00e9rtese en \"Heel\" e Austin pasa a ser \"Face\".\nAustin e Hart enfr\u00f3ntanse novamente en \"In Your House 14\", esta vez Austin triunfa a trav\u00e9s de DQ, xa que a Fundaci\u00f3n Hart interfireu.\nA noite seguinte Hart sufriu unha lesi\u00f3n no xeonllo despois de que Austin o golpeara cunha cadeira. Hart estivo f\u00f3ra de circulaci\u00f3n durante o mes seguinte, a pesar de que segue sendo a voz da fundaci\u00f3n Hart.\nBret tornou en xullo de 1997 e levou \u00e1 Fundaci\u00f3n Hart a enfrontarse contra Austin, Ken Shamrock, Goldust e Legi\u00f3n of Doom. A Fundaci\u00f3n Hart obtivo a vitoria."}
{"id": "88353", "revid": "1822", "url": "https://gl.wikipedia.org/wiki?curid=88353", "title": "Miraz, Xermade", "text": "San Pedro de Miraz \u00e9 unha parroquia pertencente \u00f3 concello lugu\u00e9s de Xermade. Delimita coas parroquias de Pi\u00f1eiro, Mom\u00e1n, Xermade e Cabreiros, facendo l\u00edmite provincial coa parroquia do Parral, no concello coru\u00f1\u00e9s das Pontes de Garc\u00eda Rodr\u00edguez. En 2011 a poboaci\u00f3n total da parroquia ascend\u00eda a 61 habitantes (29 homes e 32 mulleres) distribu\u00eddos en 9 n\u00facleos de poboaci\u00f3n, o que sup\u00f3n unha diminuci\u00f3n en relaci\u00f3n a 1991 cando ti\u00f1a 107 habitantes.\nNa parroquia p\u00f3dense encontrar numerosos vestixios prehist\u00f3ricos, coma no resto do concello \u00f3 que pertence. Destaca na igrexa da parroquia un retablo salom\u00f3nico."}
{"id": "88356", "revid": "85894", "url": "https://gl.wikipedia.org/wiki?curid=88356", "title": "Santiago Romay", "text": "Santiago Romay Lema, nado o 25 de setembro de 1983 en Malpica de Berganti\u00f1os, \u00e9 un actor galego.\nTraxectoria.\nTitulado en Pedagox\u00eda Teatral pola Universidade da Coru\u00f1a.\n\u00c9 co\u00f1ecido principalmente pola s\u00faa participaci\u00f3n en diversas produci\u00f3ns da TVG. A primeira delas foi \"Mareas vivas\", na que estivo durante toda a serie (entre 1998 e 2002) interpretando o papel de Fito. Al\u00ed compartiu a maior\u00eda das s\u00faas escenas cos demais actores novos da serie, Tamara Canosa, Patricia Fern\u00e1ndez Aufiero e, durante alg\u00fans cap\u00edtulos, Marti\u00f1o Rivas.\nPouco despois colaborar\u00eda nun cap\u00edtulo da serie de Telecinco \"Hospital Central\". Para \u00f3 ano seguinte incorporarse \u00f3 elenco de \"Mi\u00f1a sogra e m\u00e1is eu\", protagonizada por Ana Kiro e que non acadou o \u00e9xito agardado, non pasando da primeira entrega de cap\u00edtulos.\nEn teatro traballou na obra \"Un pa\u00eds de comedia\" (2002), con Quico Cadaval, Ernesto Chao, Mabel Rivera e Carlos Blanco, tam\u00e9n director da obra e co que coincidira en \"Mareas vivas\". Blanco volveu a contar con el para o seu programa de late night \"Somos unha potenzia\", emitido en 2006.\nEn 2006 compartiu escenario con Nerea Barros e \u00c1lvaro Guevara na montaxe teatral \"Yepeto\". No mesmo ano protagonizar\u00eda xunto a Miguel Canalejo a curtametraxe \"Go 'el\" de Francisco Calvelo.\nNo 2008 actuou na serie \"Os Atl\u00e1nticos\", estreada pola TVG en xaneiro, co papel de Brais. En 2012 participou na serie \"Matalobos\", como Ant\u00f3n.\nNo 2012 interpreta o papel de Bento na longametraxe \"Vilamor\" dirixida por Ignacio Vilar.\nNo 2013 interpreta o papel (principal) de Carlitos xunta a Carlos Blanco na webserie \"Clases de lo social, \"do director pontevedr\u00e9s Pablo Cacheda, estreada o 19 de outubro dese mesmo ano. No ano 2014 contin\u00faa no mesmo rol na segunda tempada da devandita webserie."}
{"id": "88357", "revid": "8354", "url": "https://gl.wikipedia.org/wiki?curid=88357", "title": "Miguel Alem\u00e1n Vald\u00e9s", "text": "Miguel Alem\u00e1n Vald\u00e9s, nado en Sayula de Alem\u00e1n (Estado de Veracruz) o 29 de setembro de 1900 e finado en Cidade de M\u00e9xico o 14 de maio de 1983, foi un avogado e pol\u00edtico mexicano, presidente de M\u00e9xico entre 1946 e 1952."}
{"id": "88358", "revid": "56817", "url": "https://gl.wikipedia.org/wiki?curid=88358", "title": "-1178", "text": "Outros.\nHistoria ano a ano"}
{"id": "88360", "revid": "56817", "url": "https://gl.wikipedia.org/wiki?curid=88360", "title": "-1550", "text": "Outros.\nHistoria ano a ano"}
{"id": "88361", "revid": "56817", "url": "https://gl.wikipedia.org/wiki?curid=88361", "title": "-1520", "text": "Outros.\nHistoria ano a ano"}
{"id": "88362", "revid": "1987", "url": "https://gl.wikipedia.org/wiki?curid=88362", "title": "-1342", "text": "Outros.\nHistoria ano a ano"}
{"id": "88363", "revid": "56817", "url": "https://gl.wikipedia.org/wiki?curid=88363", "title": "-1370", "text": "Outros.\nHistoria ano a ano"}
{"id": "88364", "revid": "56817", "url": "https://gl.wikipedia.org/wiki?curid=88364", "title": "-1240", "text": "Outros.\nHistoria ano a ano"}
{"id": "88366", "revid": "56817", "url": "https://gl.wikipedia.org/wiki?curid=88366", "title": "-1235", "text": "Outros.\nHistoria ano a ano"}
{"id": "88369", "revid": "85894", "url": "https://gl.wikipedia.org/wiki?curid=88369", "title": "Paramaribo", "text": "Paramaribo (coloquialmente \"Par'bo\") \u00e9 a capital de Suriname. Est\u00e1 situada no distrito hom\u00f3nimo \u00e1s beiras do r\u00edo Suriname, a uns 15\u00a0km da costa. A s\u00faa poboaci\u00f3n \u00e9 de arredor de 250.000 habitantes, o que representa a metade da poboaci\u00f3n do pa\u00eds. En 2002 foi declarada Patrimonio da Humanidade.\nHistoria.\nA cidade, fundada polos holandeses, foi conquistada polos brit\u00e1nicos en 1630, torn\u00e1ndose en 1650 na capital da nova colonia inglesa. Por\u00e9n, en anos sucesivos houbo cambios na posesi\u00f3n da cidade entre holandeses e brit\u00e1nicos, mais Paramaribo ficou finalmente baixo poder holand\u00e9s desde 1815 at\u00e9 a independecia de Suriname en 1975.\nA maior\u00eda dos seus habitantes son indios asi\u00e1ticos inmigrados, xunto con amerindios, descendentes de africanos, de procedencia indonesia (illa de Xava) e mais descendantes dos holandeses.\nNo mes de xaneiro de 1821, un furioso incendio arrasou a cidade, destru\u00edndo m\u00e1is de 400 casas e outras edificaci\u00f3ns. Un segundo incendio en 1832, destru\u00edu 46 vivendas.\nEconom\u00eda.\nAs actividades econ\u00f3micas principais m\u00f3vense arredor da exportaci\u00f3n de materias primas e produtos semielaborados, principalmente ouro, bauxita, cana de azucre, azucre, arroz, cacao, caf\u00e9, ron e madeira tropical.\nCultura.\nParamaribo \u00e9 a sede da \u00fanica universidade de Suriname, a Anton de Kom, que ten 3 facultades e 16 escolas."}
{"id": "88370", "revid": "1987", "url": "https://gl.wikipedia.org/wiki?curid=88370", "title": "Alva Myrdal", "text": "Alva Reimer Myrdal, nada en Uppsala o 31 de xaneiro de 1902 e finada en Danderyd o 1 de febreiro de 1986, foi unha diplom\u00e1tica sueca que recibiu en 1982 o Premio Nobel da Paz polos seus esforzos polo desarmamento."}
{"id": "88371", "revid": "98629", "url": "https://gl.wikipedia.org/wiki?curid=88371", "title": "Lista de universidades de Espa\u00f1a", "text": "A seguinte \u00e9 unha lista coas universidades de Espa\u00f1a:"}
{"id": "88378", "revid": "2074", "url": "https://gl.wikipedia.org/wiki?curid=88378", "title": "Banda Dese\u00f1ada", "text": ""}
{"id": "88380", "revid": "2074", "url": "https://gl.wikipedia.org/wiki?curid=88380", "title": "Garfield and Friends", "text": ""}
{"id": "88381", "revid": "29443", "url": "https://gl.wikipedia.org/wiki?curid=88381", "title": "Garfield (hom\u00f3nimos)", "text": "Garfield pode referirse a:\nBanda dese\u00f1ada.\n\"Garfield\", a tira c\u00f3mica creada por Jim Davis."}
{"id": "88383", "revid": "98629", "url": "https://gl.wikipedia.org/wiki?curid=88383", "title": "Garfield", "text": "Garfield \u00e9 o nome dunha banda dese\u00f1ada diaria creada por Jim Davis. Publ\u00edcase desde o 19 de xu\u00f1o de 1978 e ten como protagonistas ao gato c\u00ednico e lacaz\u00e1n Garfield, ao non moi listo can chamado Odie e mais ao dono de ambos os dous, o inepto Jon Arbuckle. O nome do protagonista v\u00e9n do av\u00f3 de Jim Davis, James Garfield Davis, que \u00e1 s\u00faa vez fora bautizado en honor ao presidente estadounidense James Abram Garfield.\nAo principio publicouse en s\u00f3 41 xornais, pero rapidamente a s\u00faa tira c\u00f3mica estendeuse por todo o mundo. No ano 2007, aproximadamente 2.580 xornais e revistas publicaban a historieta, que \u00e9 lida diariamente por 263\u00a0000\u00a0000 persoas en todo o mundo. Actualmente pos\u00fae o R\u00e9cord Guinness de ser a tira c\u00f3mica m\u00e1is amplamente imprimida. A popularidade do c\u00f3mic deu p\u00e9 a varios especiais animados para a televisi\u00f3n, d\u00faas series de animaci\u00f3n (a m\u00e1is nova, animada por ordenador, est\u00e1 actualmente en produci\u00f3n), d\u00faas longametraxes de acci\u00f3n e aventuras e tres pel\u00edculas animadas por ordenador que sa\u00edron directamente en v\u00eddeo (as d\u00faas \u00faltimas est\u00e1n actualmente en produci\u00f3n); as\u00ed como unha enorme cantidade de mercanc\u00edas de Garfield.\nO gato Garfield div\u00edrtese d\u00e1ndolle empurr\u00f3ns a Odie para tiralo da mesa; rise dos donos de mascotas e da relaci\u00f3n que te\u00f1en cos seus animais dom\u00e9sticos, que normalmente son os verdadeiros xefes do fogar. Garfield tam\u00e9n loita contra problemas humanos, tales como as dietas, os luns, a apat\u00eda e mais o aburrimento.\nHistoria.\nNos anos 70, Davis escribiu unha tira c\u00f3mica, \"Gnorm Gnat\"; e esta topouse con moitas cr\u00edticas negativas. Un editor contoulle a Davis que \u00aba s\u00faa arte era boa e os chistes eran estupendos\u00bb, pero \u00abningu\u00e9n se pode identificar con bichos\u00bb. Davis f\u00edxolle caso ao consello e creou unha nova historieta cun gato como personaxe principal. Orixinalmente a tira contaba con catro personaxes principais. Garfield, est\u00e1 baseado nos gatos cos que Jim Davis creceu de mozo; colleu o seu nome e personalidade do seu av\u00f3, James Garfield, o cal era, segundo as palabras de Davis, \"un gran t\u00fazaro\". Jon Arbuckle veu dun anuncio de caf\u00e9 dos anos 50, e Odie veu doutro anuncio para a radio que Davis escribiu para Oldsmobile-Cadillac. O cuarto personaxe, Lyman, era o dono orixinal de Odie; foi creado para que Jon tivese a algu\u00e9n con quen falar. M\u00e1is adiante, Davis deuse de conta de que Garfield e mais Jon pod\u00edan \"comunicarse de xeito non verbal\", polo que Lyman foi eliminado. Nun principio, a historieta foi rexeitada por King Features Syndicate e Chicago Tribune-New York News; United Feature Syndicate, non obstante, a aceptou en 1978. Debutou en corenta e un xornais o 19 de xu\u00f1o dese mesmo ano. En 1994, a compa\u00f1\u00eda de Davis, Paws, Inc., adquiriu a United Feature todos os dereitos das tiras de 1978 a 1993. Actualmente a tira c\u00f3mica \u00e9 distribu\u00edda por Universal Press Syndicate, no entanto, os dereitos da historieta a\u00ednda pertencen a Paws.\n\"Garfield\" converteuse rapidamente nun \u00e9xito comercial. En 1981, menos de tres anos tras a s\u00faa primeira publicaci\u00f3n, a tira c\u00f3mica aparec\u00eda en 850 xornais e acumulaba m\u00e1is de 15 mill\u00f3ns de d\u00f3lares en mercanc\u00edas. Para xestionar todos os produtos de \"Garfield\", Davis fundou Paws, Inc. Xa no ano 2002, \"Garfield\" era a historieta m\u00e1is publicada do mundo, dado que se imprim\u00eda en 2570 xornais e contaba con 263 mill\u00f3ns de lectores ao redor do mundo. Un par de anos despois, no 2004, \"Garfield\" aparec\u00eda en preto de 2600 peri\u00f3dicos e ti\u00f1a recadado de 750 mill\u00f3ns a mil mill\u00f3ns de d\u00f3lares en mercanc\u00edas en 111 pa\u00edses.\nEvoluci\u00f3n ao longo das tiras.\nO 19 de xu\u00f1o de 1978 Garfield debutou por primeira vez coa s\u00faa tira c\u00f3mica, data que, ademais, \u00e9 considerada como o seu aniversario.\nO gato sufriu cambio significativos ao longo da vida da banda dese\u00f1ada. Agora, as s\u00faas gadoupas est\u00e1n debuxadas m\u00e1is estilizadas, parecidas \u00e1s mans e p\u00e9s humanos. A partir, m\u00e1is ou menos, de 1982 ten un cello ancho que lle d\u00e1 m\u00e1is expresi\u00f3n \u00e1 tira. Cara \u00e1 metade de 1983, a s\u00faa aparencia (caracterizada daquela por uns ollos con forma oval) molde\u00e1ronse. Daquela, Garfield comeza a cami\u00f1ar a d\u00faas patas e o c\u00f3mic empeza a facer fincap\u00e9 en comedias de situaci\u00f3n, tales como que Garfield fai grazas sobre a estupidez de Jon e a s\u00faa incapacidade de ir de mozas. Jon e mais Odie tam\u00e9n foron evolucionando: de ser delgados e con pouca cor ata os debuxos que son hoxe.\nOs personaxes e situaci\u00f3ns en \"Garfield\" son, actualmente, constantes, sen cambios ou desenvolvemento durante os \u00faltimos anos. Se ben, isto non lle pasa a Garfield como a Calvin en \"Calvin e Hobbes\" e aos nenos de \"Peanuts\" que nunca cumpren anos. Outros c\u00f3mics, como \"For Better or For Worse\", \"Cathy\", \"Doonesbury\" e \"Archie Comics\" mante\u00f1en unha continuidade cos personaxes, os cales se desenvolven, avellentan e poden incluso morrer ao longo da historia. Nunha secuencia particular, non obstante, preto do 25 aniversario de Garfield (datas nas cales Garfield sempre se est\u00e1 a queixar sobre a s\u00faa idade e o resto dos personaxes fan sut\u00eds referencias a el), Jim Davis trouxo de volta ao Garfield de 1978, aquel que cami\u00f1aba a catro patas e que ti\u00f1a sempre o cello engurrado. O novo e mais o vello Garfield falan e danse conta de que, a\u00ednda que o seu aspecto \u00e9 diferente, son demasiado mangall\u00f3ns e territoriais para manterse por si s\u00f3s.\nO 16 de xullo de 2006, unha nova historia lineal comezou coa promesa de que a vida de Garfield combiar\u00eda para sempre (de acordo coa web oficial das tiras c\u00f3micas). Durante as d\u00faas semanas seguintes, Garfield e Jon mancharon por accidente \u00e1 veterinaria de Garfield, Liz Wilson, e Jon esmagouna contra outro home nun restaurante. Despois dun encontro embarazoso, Liz admitiu que Jon lle gustaba e a cita rematou cun bico&lt;ref name=\"7/28/2006 comic\"&gt;&lt;/ref&gt; o 28 de xullo (o d\u00eda do aniversario de Jon e mais de Jim Davis); Jon, por fin, puido dicir que ti\u00f1a unha vida.\nO 7 de xu\u00f1o de 1999, os xornais comezaron a ofrecer as tiras c\u00f3micas da semana de \"Garfield\" a toda cor.\nCambios de aspecto.\nAo longo da s\u00faa historia, Garfield foi trocando o seu aspecto, polo que non ten nada que ver o Garfield orixinal que puidemos ver no ano 1978 co que podemos ollar na actualidade.\nAutor\u00eda.\nJim Davis escribe e fai os chistes para a tira, pero a s\u00faa compa\u00f1\u00eda, Paws, emprega debuxantes e asistentes que fan a maior parte do traballo de rematar o debuxo e repasar con tinta. Normalmente, el simplemente aproba e d\u00e1 o visto e prace \u00e1 tira finalizada, dado que Davis gasta a maior parte do seu tempo xestionando os negocios e as mercanc\u00edas de Garfield.\nJim Davis aprendeu a facer un esforzo para mellorar o seu c\u00f3mic anterior, \"Gnorm Gnat\", e conseguiu que \"Garfield\" fose unha banda dese\u00f1ada para todos os p\u00fablicos mantendo a amplitude dos sues chistes e o humor xeral para todos. Como consecuencia, a historieta evita normalmente os comentarios sociais ou pol\u00edticos presentes nalgunhas das tiras m\u00e1is actuais, como \"The Boondocks\", \"Doonesbury\" e \"Dilbert\". A\u00ednda que nun par de tiras de 1978 Jon aparec\u00eda fumando pipa, os elementos deste tipo foron pu\u00eddos nun intento de manter un atractivo m\u00e1is universal.\nJim Davis debuxouse a si mesmo na tira de Garfield na que se celebraba o seu d\u00e9cimo aniversario, o 19 de xu\u00f1o de 1988. Aparece na primeira vi\u00f1eta, a que leva o t\u00edtulo, entre Jon e Irma. Ao p\u00e9 da derradeira vi\u00f1eta desa tira, p\u00f3dese ler unha mensaxe que di: \u00abFELIZ 10\u00ba ANIVERSARIO, AMIGO, JIM DAVIS\u00bb (\"HAPPY 10TH BIRTHDAY, BUDDY, JIM DAVIS\").\nO 1 de xullo de 2007, un tributo conmemorativo foi amosado nunha tira de Garfield. O logo que todos os domingos pon \u00abGarfield\u00bb na primeira vi\u00f1eta, nesta data ensina os ollos de Garfield sendo perfilados cun pincel, e o nome \u00abVALETTE\u00bb est\u00e1 agochado entre as estrelas que aparecen enriba da casa na \u00faltima vi\u00f1eta. Valette Greene, quen faleceu o 17 de xaneiro de 2007, foi a primeira asistente de Davis e a \u00fanica que pu\u00f1a a tinta \u00e1s tiras c\u00f3micas ata 1997.\nPolo seu traballo na tira c\u00f3mica, o creador Jim Davis recibiu o premio de humor da Sociedade nacional de debuxantes nos anos 1980 e 1985, e o premio Reuben en 1988.\nM\u00e1is al\u00f3 do c\u00f3mic.\nEn 1984, Garfield foi introducido no D\u00eda do Desfile de Macy Thanksgiving como un globo. En anos recentes, aparece suxeitando a Pooky, o seu osi\u00f1o de peluche.\nEn 1990, Garfield fixo unha aparici\u00f3n no especial para a televisi\u00f3n \"Cartoon All-Stars to the Rescue\". Se ben, el estaba na habitaci\u00f3n da irm\u00e1 Corey; era unha l\u00e1mpada, tras un cadro de ALF.\nTelevisi\u00f3n.\nA tira c\u00f3mica converteuse nun especial de debuxos animados para a televisi\u00f3n en 1982, chamado \"Aqu\u00ed v\u00e9n Garfield\" (\"Here Comes Garfield\"). O actor Lorenzo Music, antes co\u00f1ecido por ser o que pu\u00f1a a voz de Carlton, o porteiro no programa \"Rhoda\", foi o elixido para p\u00f3rlle a voz a Garfield. O cantante de soul Lou Rawls proporcionou a m\u00fasica. Doce especiais de televisi\u00f3n foron feitos (ata 1991), as\u00ed como unha serie para os s\u00e1bados pola ma\u00f1\u00e1, \"Garfield e mailos seus amigos\" (\"Garfield and Friends\"), que foi emitida no \"Xabar\u00edn Club\", programa infantil-xuvenil da Televisi\u00f3n de Galicia.\nPel\u00edculas.\nM\u00e1is tarde f\u00edxose unha pel\u00edcula de acci\u00f3n e aventuras baseada no c\u00f3mic. Chamouse \"\" (\"Garfield: A pel\u00edcula\") e tivo a s\u00faa estrea nos Estados Unidos o 11 de xu\u00f1o de 2004. O filme empregou a un Garfield animado por computador e un Odie real. Lorenzo Music morreu antes de que comezase a gravaci\u00f3n, polo Bill Murray tivo que substitu\u00edlo como a voz do gato mangall\u00f3n. Murray converteuse as\u00ed no quinto actor que lle po\u00f1\u00eda a voz a Garfield: Tommy Smothers pux\u00e9ralla nun anuncio de comida para gatos, outro dobrador pux\u00e9ralla noutro anuncio de televisi\u00f3n e a voz do \"disc jockey\" de San Francisco Scott Beach fora empregada para a primeira aparici\u00f3n de Garfield na televisi\u00f3n, antes do casting no que Lorenzo Music foi elixido.\nA segunda longametraxe de Garfield, \"\", foi estreada o 16 de xu\u00f1o de 2006.\nO 20 de novembro de 2007, a primeira longamentraxe de Garfield sacada directamente en DVD foi posta \u00e1 venda. \"Garfield Gets Real\" (\"Garfield faise real\"), unha pel\u00edcula animada por computador escrita por Jim Davis. Unha secuela deste filme, \"Garfield's Fun Fest\" (tam\u00e9n escrita por Davis), foi estreada o 5 de agosto de 2008.\nGarfield en Internet.\nNa tira do d\u00eda 30 de xullo de 2000, Odie cami\u00f1a cara a un ordenador e teclea algunha informaci\u00f3n nel. O computador anuncia que a s\u00faa orde vai ser procesada; logo, vese a Jon mirando dubitativo a p\u00e1xina web Dingleball.com. M\u00e1is adiante, o 7 de setembro de 2000, Garfield accede a Coffeequick.com e pide unha cunca de caf\u00e9. Axi\u00f1a chega un home \u00e1 porta da s\u00faa casa cunha cunca de caf\u00e9, e Garfield declara que \"oficialmente ama a internet\". Estas d\u00faas p\u00e1xinas web (as cales existen) foron feitas en ambas ocasi\u00f3ns en caso de que os lectores procurasen por elas en Internet. O que amosar\u00edan ao acceder a elas ser\u00edan os respectivos xogos, \"Dingleball\" e \"Bean Me\", que estaban dispo\u00f1ibles na p\u00e1xina oficial de Garfield.\nNunha ocasi\u00f3n, un estudante da Universidade de Washington ofreceu o \"Eagle_Fire Garfield Randomizer\". O estudante atopou unha \"porta traseira\" no arquivo de c\u00f3mics de ucomics.com, e, posteriormente, codificou unha p\u00e1xina para ceder paneis de anos de tiras que pod\u00edan ser combinadas. Despois diso, uComics enviou unha carta de \"cese e desista\"; o webmaster fixo unha entrada coa carta na s\u00faa p\u00e1xina antiga, xunto co c\u00f3digo necesario para recrear o sitio orixinal.\nDoutra vez, un blogueiro creou un \"remix\" da tira, chamouna Garfield Minus Garfield (\"Garfield sen Garfield\"). Nesa p\u00e1xina elimina dixitalmente a Garfield das tiras, deixando a Jon falando s\u00f3 consigo mesmo. O \"Blogue de Riff\" en MotherJones.com chamou \u00e1s novas versi\u00f3ns \"devastadores (e divertid\u00edsimos) tratados en soidade, sen li\u00f1as historiais ou chistes, lembrando os horrorosos primeiros c\u00f3mics de \"Peanuts\".\". Nunha entrevista de Jim Davis co \"The Washington Post\", este califica a obra como \"unha cousa inpiradora para facer\".\nOutra p\u00e1xina web, chamada Arbuckle, recrea as tiras c\u00f3micas de Garfield sen ning\u00fan dos cadros que mostran os pensamentos de Garfield, co fin de cambiar a informaci\u00f3n da tira e ensinarnos que \u00e9 o que Jon experimentar\u00eda, de a\u00ed que o nome da tira sexa \"Arbuckle\". O creador da p\u00e1xina escribe: \"\"Garfield\" cambiou de ser un c\u00f3mic acerca dun felino insolente e corpulento a converterse nunha imaxe dun home solitario, pat\u00e9tico e desilusionado que conversa coas s\u00faas mascotas. Considerando ese Jon, de acordo co gui\u00f3n do Garfield orixinal, Jon non pode o\u00edr os seus pensamentos. Este \u00e9 o mundo tal e como o ve. Esta \u00e9 a s\u00faa historia.\"\nPersonaxes principais.\nGarfield.\nGarfield \u00e9 o personaxe principal da historieta. Tr\u00e1tase dun gato tabby de cor laranxa. En canto \u00e1 s\u00faa personalidade, \u00e9 pesimista, c\u00ednico, groseiro, lacaz\u00e1n, ego\u00edsta e ten sobrepeso. Div\u00edrtese comendo, durmindo e sendo sarc\u00e1stico. Tam\u00e9n lle gusta destru\u00edr cousas, atacar o carteiro e atormentar a Odie; ademais de facer comentarios maliciosos, normalmente relacionados coa incapacidade de Jon para ter unha cita cunha moza. De feito, nunha tira, cando Jon se lamenta polo feito de que ningunha moza sair\u00e1 con el en Aninovo, Garfield replica: \"Non te sintas mal, Jon. Non querer\u00edan sa\u00edr contigo a\u00ednda que non fose Aninovo.\" (\"Don't feel bad Jon. They wouldn't go out with you even if it weren't New Year's.\").\nGarfield naceu na coci\u00f1a do restaurane italiano da Mama Leoni, o cal foi revelado no especial para a televisi\u00f3n de Garfield chamado \"Garfield: His Nine Lives\" (\"Garfield: As s\u00faas nove vidas\") e posteriormente desenvolveu un gusto pola lasa\u00f1a e desde ent\u00f3n sempre foi a s\u00faa comida preferida. Ao nacer, Garfield pesou 2,4 quilogamos (5 libras), e \u00e9 moi com\u00fan que nos chistes das histotietas se bromee coa obesidade de Garfield; co seu odio ao exercicio (ou a calquera forma de traballo), \u00e1s dietas e mais aos luns.\nNas s\u00faas aparici\u00f3ns como debuxo animado, Garfield ten por costume causar trasnadas en cada episodio. O 26 de marzo de 1979, introduciuse nas tiras c\u00f3micas un alter ego de Garfield, \"The Caped Avenger\" (\"O vingador da capa\"). \"The Caped Avenger\" \u00e9 s\u00f3 un dos seus alter egos imaxinarios. Outros alter egos incl\u00faen: \"Amoeba Man\" (\"O home ameba\"), \"Banana Man\" (\"O home pl\u00e1tano\"), \"The Chicken Man\" (\"O home polo\"), \"the Claw\" (\"A gadoupa\"), \"The Mummy\" (\"A momia\"), \"Count Cat\" (\"O gato conde\"), \"The Sock\" (\"O calcet\u00edn\"), \"Freedom Fighter\" (\"O loitador pola liberdade\"), \"Judo Cat\" (\"O gato judoka\") e \"Karate Cat\" (\"O gato karateka\").\nJonathan Q. \"Jon\" Arbuckle.\nJon \u00e9 o dono de Garfield e Odie. Naceu o 28 de xullo de 1951 (na mesma data que Jim Davis, seis anos despois) nunha granxa pusostamente con poucos servizos. De feito, nunha tira, seu pai, tras ver un retrete no interior da casa de Jon, di: \"Vaites! Non \u00e9 fabulosa a ciencia?\" (\"Woo-ha! Ain't science something?\"). De cando en vez Jon vai \u00e1 granxa visitar a s\u00faa familia (que est\u00e1 formada por s\u00faa nai, seu pai e seu irm\u00e1n).\nA mi\u00fado \u00e9 descrito como un torpe \"geek\" que ten problemas para ter citas coas mozas. Jon ama (ou, ocasionalmente, rexeita) a Garfield e todos os gatos. Moitos dos chistes c\u00e9ntranse nisto; a s\u00faa incapacidade de ter unha cita \u00e9 atribu\u00edda \u00e1 s\u00faa falta de habilidades sociais, ao seu pobre gusto pola moda (Garfield, despois de asomarse ao seu armario, comentou que \"duascentas couzas se suicidaran\" (\"two hundred moths committed suicide\"); noutra tira, a \"polic\u00eda geek\" ordena a Jon que \"tire a s\u00faa gravata\") e aos seus exc\u00e9ntricos intereses, os cales van desde coleccionar selos, medir o crecemento das u\u00f1as dos seus p\u00e9s a ver pel\u00edculas con \"ninjas polka\". Outras historietas retr\u00e1tano como falto de intelixencia (nunha tira v\u00e9selle lendo un libro con debuxos en tres dimensi\u00f3ns).\nOdie.\nOdie, un perro amarelo coas orellas longas ao que lle caen as babas e cami\u00f1a a catro patas, orixinalmente era a mascota de Lyman, o amigo de Jon. Non obstante, Jon adoptouno despois de que Lyman fose eliminado das historietas. As m\u00e1is das veces Odie \u00e9 descrito como inxenuo e parvo, a\u00ednda que nunha tira c\u00f3mica se lle v\u00eda lendo \"Guerra e paz\" e vendo o programa de televisi\u00f3n \"Un ser\u00e1n con Mozart\" (\"An Evening With Mozart\"), despois de que Jon e mais Garfield o deixasen s\u00f3 na casa. Odie, ademais, \u00e9, a mi\u00fado, sometido a abusos f\u00edsicos por parte de Garfield."}
{"id": "88386", "revid": "1131", "url": "https://gl.wikipedia.org/wiki?curid=88386", "title": "Universidade de Bolo\u00f1a", "text": "A Universidade de Bolo\u00f1a (en italiano Universit\u00e0 di Bologna) \u00e9 unha instituci\u00f3n p\u00fablica italiana. Fundada en Bolo\u00f1a en 1088 da man de Irnerius, \u00e9 a universidade m\u00e1is antiga da Europa e do mundo occidental.\nHistoria.\nNa Idade Media, foi famosa en toda Europa polas s\u00faas escolas de humanidades e dereito, tanto can\u00f3nico coas figuras de Graci\u00e1 e o seu Concordia Discord\u00e1ntium C\u00e1nonum e de Irnerius no dereito civil levando ao dereito a unha \u00e9poca de esplendor en Europa provocando a s\u00faa independencia como ciencia xur\u00eddica da ret\u00f3rica.\nOs poetas Dante e Petrarca estudaron nesta universidade. Denominada oficialmente \"Alma mater studiorum\", a universidade \u00e9 unha instituci\u00f3n para estudantes de dous sexos, mantida polo sido. Ofrece cursos de artes, dereito, medicina, farmacia, matem\u00e1tica, enxe\u00f1er\u00eda, agronomia, medicina veterinaria e pedagox\u00eda. O semi\u00f3logo e escritor italiano Umberto Eco \u00e9 o titular da c\u00e1tedra de semi\u00f3tica desta universidade. O ex-primeiro ministro de Italia, Romano Prodi, \u00e9 profesor do departamento de econom\u00eda."}
{"id": "88387", "revid": "89787", "url": "https://gl.wikipedia.org/wiki?curid=88387", "title": "Castelldefels", "text": "Castelldefels \u00e9 un municipio espa\u00f1ol da comarca do Baix Llobregat, na provincia de Barcelona, Catalu\u00f1a.\nAs primeiras menci\u00f3ns da cidade fix\u00e9ronse co nome de \"Castrum Felix\". Unha forma romanizada, \"Castello de Feles\", serviu como semente para o nome actual da poboaci\u00f3n. Durante varios anos castelanizouse o nome a \"Casteldefels\", e as\u00ed figura nalg\u00fans dicionarios de top\u00f3nimos, se ben est\u00e1 caendo en desuso dende que se adoptou a forma \"Castelldefels\" como \u00fanica oficial.\nCastelldefels foi en principio unha poboaci\u00f3n formada por unha serie de mas\u00edas dispersas. At\u00e9 o s\u00e9culo XX non tivo unha aut\u00e9ntica estrutura urbana. Co desenvolvemento econ\u00f3mico da cidade de Barcelona e a popularizaci\u00f3n do autom\u00f3bil, Castelldefels trocouse nun lugar de veraneo de moitos barceloneses a mediados dos anos 1950. En 1957 hab\u00eda m\u00e1is de 40 urbanizaci\u00f3ns en construci\u00f3n."}
{"id": "88414", "revid": "98629", "url": "https://gl.wikipedia.org/wiki?curid=88414", "title": "Pedro V de Portugal", "text": "Pedro V de Portugal, alcumado \"o Esperanzado\", (nado en Lisboa o 16 de setembro de 1837 e finado o 11 de novembro de 1861), foi rei de Portugal entre 1853 e 1861.\nEra o fillo m\u00e1is vello da ra\u00ed\u00f1a Mar\u00eda II e do rei consorte Fernando II. Pedro V foi un rei traballador que, guiado polo seu pai, realizou unha modernizaci\u00f3n radical no Estado portugu\u00e9s e nas s\u00faas infraestruturas. Durante o seu reinado, constru\u00edronse estradas, tel\u00e9grafos e v\u00edas f\u00e9rreas; tam\u00e9n se realizaron melloras na sa\u00fade p\u00fablica.\nEstas melloras, con todo, non serviron para salvar a vida do novo rei que morreu de c\u00f3lera en 1861. Estaba casado coa princesa Estefan\u00eda de Hohenzollern-Sigmaringen pero non tiveron fillos, as\u00ed que o trono pasou ao seu irm\u00e1n Lu\u00eds."}
{"id": "88415", "revid": "51526", "url": "https://gl.wikipedia.org/wiki?curid=88415", "title": "Lu\u00eds I de Portugal", "text": "Lu\u00eds I de Portugal, alcumado \"o Popular\", nado en Lisboa o 31 de outubro de 1838 e finado en Cascais o 19 de outubro de 1889, foi rei de Portugal entre 1861 e 1889. Era ou segundo fillo da ra\u00ed\u00f1a Mar\u00eda e do rei consorte Fernando, e foi Duque do Porto.\nTraxectoria.\nLu\u00eds era un home culto, afeccionado a escribir poes\u00eda. Con todo, non posu\u00eda capacidades pol\u00edticas, xa que se viu coroado trala morte dos seus dous irm\u00e1ns Pedro e Fernando en 1861 como consecuencia dunha epidemia de c\u00f3lera. O reinado de Lu\u00eds caracterizouse por unha serie de cambios de goberno, formados en diversas ocasi\u00f3ns polos liberais e outras polos conservadores. Durante o seu goberno, Portugal devaluouse en relaci\u00f3n con outros pa\u00edses europeos en termos de educaci\u00f3n, pol\u00edtica, estabilidade, progreso tecnol\u00f3xico e estabilidade econ\u00f3mica. En temas coloniais, a ba\u00eda de Delagoa confirmouse como posesi\u00f3n portuguesa en 1875 mentres que as actividades belgas no Congo negaban a Portugal un terreo entre Angola e Mozambique.\nA pesar dunha filtraci\u00f3n coa sucesi\u00f3n espa\u00f1ola antes da Guerra franco-prusiana de 1870-1871, Lu\u00eds foi sobre todo un home de ciencia, cunha especial paix\u00f3n pola oceanograf\u00eda. Investiu gran parte da s\u00faa fortuna en financiar barcos de investigaci\u00f3n dedicados a recoller esp\u00e9cimes nos oc\u00e9anos do mundo. Foi o responsable da creaci\u00f3n dun dos primeiros acuario do mundo, o \"Vasco da Gama\" en Lisboa, que segue a\u00ednda aberto ao p\u00fablico, inclu\u00edndo unha lura de 10 metros de longo. O seu amor polas ciencias e cousas novas foi pasado aos seus dous fillos.\nO matrimonio de Lu\u00eds e os seus descendentes.\nLu\u00eds I contraeu matrimonio o 6 de outubro de 1862 con Mar\u00eda P\u00eda de Savoia (16 de outubro de 1847 - 5 de xullo de 1911), filla de V\u00edtor Manuel II de Italia e Mar\u00eda Adelaida de Habsburgo. Eles tiveron dous fillos."}
{"id": "88416", "revid": "72012", "url": "https://gl.wikipedia.org/wiki?curid=88416", "title": "Carlos I de Portugal", "text": "Carlos Fernando Lu\u00eds Maria Victor Miguel Rafael Gabriel Gonzaga Xavier Francisco de Assis Jos\u00e9 Sim\u00e3o de Saxonia-Coburgo-Gotha e Bragan\u00e7a, co\u00f1ecido como Carlos I de Portugal, alcumado \"o Martirizado\" ou \"o M\u00e1rtir\", nado en Lisboa o 28 de setembro de 1863 e finado o 1 de febreiro de 1908, foi o pen\u00faltimo rei de Portugal.\nTraxectoria.\nEra fillo do rei Lu\u00eds Filipe e da princesa Mar\u00eda P\u00eda de Savoia, filla de V\u00edtor Manuel II, rei de Italia.\nCarlos converteuse en rei o 10 de outubro de 1889. Home intelixente pero propenso \u00e1 extravagancia, as pol\u00edticas, despilfarros e amor\u00edos extramaritais de Carlos selaron o destino da monarqu\u00eda portuguesa. Os tratados coloniais co Reino Unido (un asinado en agosto de 1890, que definiu as s\u00faas fronteiras africanas ao longo do Zambeze e o Congo, e outros asinados o 14 de outubro de 1899 que confirmaban os tratados coloniais do s\u00e9culo XVII) estabilizaron a situaci\u00f3n en \u00c1frica. En pol\u00edtica interior, Portugal foi declarada en bancarrota d\u00faas veces -o 14 de xu\u00f1o de 1892, e novamente o 10 de maio de 1902 - causando disturbios industriais, antagonismo con socialistas e republicanos, e a cr\u00edtica da prensa \u00e1 monarqu\u00eda. Carlos respondeu ao nomear a Jo\u00e3o Franco como primeiro ministro e subsecuentemente aceptando a disoluci\u00f3n do Parlamento.\nO 1 de febreiro de 1908, a familia real regresaba do palacio de Vila Vi\u00e7osa a Lisboa. Viaxaban en coche cara a Almada, e logo tomaron un barco para cruzar o r\u00edo Texo, e desembarcaron en Cais do Sodr\u00e9, no centro de Lisboa. No seu cami\u00f1o cara ao palacio real, a carruaxe con Carlos I e a s\u00faa familia pasou por Terreiro do Pa\u00e7o. Namentres cruzaban a praza, foron disparados varios tiros desde a multitude por polo menos dous homes: Alfredo Costa e Manuel Bui\u00e7a. O rei morreu inmediatamente, o seu herdeiro Lu\u00eds Filipe foi mortalmente ferido, e o pr\u00edncipe Manuel foi alcanzado nun brazo. Os asasinos foron mortos a tiros no lugar polos escoltas e posteriormente reco\u00f1ecidos como membros do Partido Republicano. Aproximadamente vinte minutos despois, o pr\u00edncipe Lu\u00eds Filipe morreu, e d\u00edas m\u00e1is tarde, Manuel foi proclamado rei de Portugal, o \u00faltimo da dinast\u00eda dos Bragan\u00e7a-Saxonia-Coburgo-Gotha (Bragan\u00e7a-Wettin).\nDescendencia.\nCarlos casou coa princesa Am\u00e9lie de Orle\u00e1ns en 1886. Ela era filla de Philippe, Conde de Par\u00eds e de Marie Isabelle de Orle\u00e1ns. Os seus fillos foron:\nCoa nobre Maria Am\u00e9lia Lared\u00f3 e Mur\u00e7a:"}
{"id": "88417", "revid": "98629", "url": "https://gl.wikipedia.org/wiki?curid=88417", "title": "Manuel II de Portugal", "text": "Manuel II de Portugal, alcumado \"o Patriota\" ou \"o rei perdido\", nado en Lisboa o 19 de marzo de 1889 e finado en Twickenham (Inglaterra) o 2 de xullo de 1932, foi un nobre da casa de Bragan\u00e7a, \u00faltimo rei de Portugal entre 1908 e 1910.\nTraxectoria.\nO seu reinado iniciouse en 1908, ano no que radicais republicanos asasinaron o seu pai, o rei Carlos e ao seu irm\u00e1n m\u00e1is vello, Lu\u00eds Felipe, Pr\u00edncipe Real.\nO novo rei tivo que salvar a posici\u00f3n da Casa de Bragan\u00e7a forzando \u00e1 dimisi\u00f3n do primeiro ministro Jo\u00e3o Franco e de todo o gabinete en 1908. Declar\u00e1ronse elecci\u00f3ns libres nas que os republicanos e os socialistas tiveron cerca de 14 %. A revoluci\u00f3n iniciouse o 4 de outubro de 1910 e Manuel fuxiu a Xibraltar con toda a familia real.\nViviu no exilio no Reino Unido. O 4 de setembro de 1913 casou coa princesa Augusta Vitoria de Hohenzollern-Sigmaringen. O rei morreu novo polo que os movementos realistas que quer\u00edan restaurar a dinast\u00eda de Bragan\u00e7a fracasaron. Ao non deixar descendencia, os pretendentes ao trono de Portugal foron diversos, sen que se determinase quen era o lex\u00edtimo herdeiro ao trono.\nManuel II escribiu unha importante gu\u00eda sobre a literatura portuguesa medieval e do renacemento."}
{"id": "88426", "revid": "88215", "url": "https://gl.wikipedia.org/wiki?curid=88426", "title": "Stefan Schumacher", "text": "Stefan Schumacher, nado o 21 de xullo de 1981 en Ostfildern, \u00e9 un ciclista alem\u00e1n.\nCarreira deportiva.\nStefan Schumacher debutou profesionalmente no ciclismo en 2002, no equipo ciclista Deutsche Telekom. En 2003 ficha polo Lamonta. En 2004 consegue a primeira vitoria como profesional ao ga\u00f1ar unha tirada da Volta a Baviera, e ese mesmo ano consegue o subcampionato alem\u00e1n de ciclismo en estrada e \u00e9 seleccionado dentro do equipo alem\u00e1n para os mundiais de Verona. Ficha ent\u00f3n polo Shimano, e consegue na primavera de 2005 as vitorias na Volta \u00e1 Baixa Saxonia e na Volta \u00e1 Renania-Palatinado. Pero nunha das tiradas desta proba f\u00e1iselle un control antidopaxe e at\u00f3panlle catina, ao parecer procedente dun medicamento que lle receitara a s\u00faa nai para combater a alerxia ao pole. Despois duns meses sen poder conseguir, asina un contrato co equipo Gerolsteiner.\nEn 2006 vence en d\u00faas tiradas do Giro de Italia, e leva por dous d\u00edas o maill\u00f3 rosa de l\u00edder provisional. Nas grandes probas alterna bos resultados nos espr\u00edns con grandes performances nas contra o reloxo. Vence ese mesmo ano, na \u00faltima tirada, e por un segundo, a Volta ao Benelux, despois de derrubar accidentalmente o l\u00edder, o franc\u00e9s George Hincapie, preto da chegada. Meses despois consegue a vitoria na Volta a Polonia e vence ademais en d\u00faas tiradas.\nEn 2007 compite en varias probas medianas con \u00e9xito, e obt\u00e9n a vitoria na cl\u00e1sica Amstel Gold Race. Vence na Volta a Baviera e logo nese ano fai o seu primeiro Tour de Francia, sen demasiado \u00e9xito, perdendo moito tempo na monta\u00f1a, e remata 89\u00ba. Participa na Volta a Espa\u00f1a e aband\u00f3naa antes de rematar para participar nos mundiais de Stuttgart, onde consegue a medalla de bronce. Alg\u00fans d\u00edas despois de colleitar ese \u00e9xito, a Federaci\u00f3n Alem\u00e1 de Ciclismo anuncia que detectou, uns d\u00edas antes dos mundiais, unha taxa de hematocrito demasiado elevado no seu sangue, que foi atribu\u00eddo a unha diarrea. A\u00ednda que a Uni\u00f3n Ciclista Internacional lle d\u00e1 a raz\u00f3n, eses mesmos d\u00edas ten un accidente de coche e no control de alcolemia policial posterior at\u00f3paselle unha taxa de alcol ilegal para conducir e a presenza de anfetaminas, se ben como era en \u00e9poca de non competici\u00f3n non foi considerado dopaxe.\nEn 2008 vence nas d\u00faas contra o reloxo do Tour, disputada a primeira delas en Cholet e a segunda con chegada en Saint-Amand-Montrond."}
{"id": "88430", "revid": "1131", "url": "https://gl.wikipedia.org/wiki?curid=88430", "title": "Aldo Manuzio", "text": "Aldo Manuzio, nado en Bassiano en 1449 e finado en Venecia o 6 de febreiro de 1515, foi un humanista e impresor italiano, fundador da Imprenta Aldina. O seu nome en italiano era Teobaldo Mannucci, pero \u00e9 m\u00e1is co\u00f1ecido pola forma latina do seu nome, Aldus Manutius, adaptada ao galego como Aldo Manucio.\nTraxectoria.\nNaceu na cidade de Bassiano, que pola \u00e9poca do seu nacemento pertenc\u00eda aos Estados Pontificios. Recibiu unha xenerosa educaci\u00f3n: estudou lat\u00edn e grego en Roma e Ferrara, respectivamente, baixo a titor\u00eda de Guarino d\u00e1 Verona. En 1482 foi vivir \u00e1 cidade de Mirandola co seu vello amigo e compa\u00f1eiro de estudos Giovanni Pico; al\u00ed pasou dous anos, perfeccionando os seus estudos de literatura grega. Cando Pico se trasladou a Florencia, deixou en mans de Manuzio a titor\u00eda dos seus sobri\u00f1os Alberto e Lionello P\u00edo, pr\u00edncipes de Carpi; pouco tempo despois, o pr\u00edncipe Alberto P\u00edo proporcionoulle a Aldo terras en Carpi e os fondos necesarios para iniciar un obradoiro de impresi\u00f3n.\nA literatura grega.\nUnha das ambici\u00f3ns de Manuzio era evitar que as obras da literatura grega caesen no esquecemento ou a perda f\u00edsica, polo que as converteu nos seus principais proxectos de edici\u00f3n. Na \u00e9poca, s\u00f3 catro cidades italianas compart\u00edan a honra de publicar obras mestras da literatura grega: Mil\u00e1n, coa gram\u00e1tica de Lascaris, Esopo, Te\u00f3crito, un Salterio grego e Is\u00f3crates, publicadas entre 1476 e 1493; Venecia co \"Erotemata\" de Chrysoloras publicado en 1484; Vicenza coas reimpresi\u00f3ns da gram\u00e1tica de Lascaris e o \"Erotemata\" de 1488 e 1490 respectivamente; e para rematar, a cidade de Florencia co Homero impreso por Lorenzo dei Alopa en 1488. Destes traballos, s\u00f3 o Te\u00f3crito e o Is\u00f3crates publicados en Mil\u00e1n e o Homero florentino eran cl\u00e1sicos gregos.\nTraslado a Venecia.\nManucio seleccionou a cidade de Venecia como o lugar m\u00e1is adecuado para desenvolver os seus labores; estableceuse al\u00ed no ano de 1490, e pouco tempo despois brindou ao mundo as edici\u00f3ns de \"Hero e Leandro\" de Museo, o \"Galeomyomachia\", e o Salterio grego. Estes primeiros libros non est\u00e1n datados, pero sen d\u00fabida son as edici\u00f3ns m\u00e1is antigas sacadas pola imprenta Aldina e son considerados como \"os precursores da biblioteca grega\"\nAo establecerse definitivamente en Venecia, Manucio rodeouse dun numeroso equipo de estudosos gregos e compo\u00f1edores de texto ou caixistas. O seu negocio foi administrado por gregos e por tal raz\u00f3n o grego foi o idioma no que traballou: As instruci\u00f3ns aos encargados de empastar os libros e os caixistas eran dadas en grego e o limiar de todas as s\u00faas edici\u00f3ns escrib\u00edase nesta lingua. Cidad\u00e1ns gregos da illa de Creta revisaron manuscritos, leron probas de impresi\u00f3n e d\u00e9ronlle a Manucio modelos de caligraf\u00eda grega para fundir tipos deste alfabeto. Sen contar aos artes\u00e1ns empregados nos labores do seu taller, Manucio mantivo polo menos a trinta destes asistentes gregos dentro da s\u00faa familia; A s\u00faa enerx\u00eda, as\u00ed como a industria editorial dese tempo era incesante. No ano de 1495 produciu o primeiro volume da edici\u00f3n dun libro de Arist\u00f3teles. Catro volumes m\u00e1is foron completados entre 1497 e 1498. Nove comedias de Arist\u00f3fanes public\u00e1ronse en 1498. Tuc\u00eddides, S\u00f3focles e Herodoto foron os seguintes libros publicados no ano de 1502; o \"Hellenos\" de Xenofonte e un libro de Eur\u00edpides en 1503 e Dem\u00f3stenes en 1504.\nOs problemas de Italia, que oprim\u00edan duramente \u00e1 cidade de Venecia, detiveron os traballos de Manucio durante un tempo. Foi en 1508 cando retomou a s\u00faa serie cunha edici\u00f3n dos oradores gregos, e en 1509 publicou os traballos menores de Plutarco. Tras isto veu outra parada motivada pola guerra da Liga de Cambrai (1508-16). En 1513 reaparece cunha edici\u00f3n de Plat\u00f3n, que dedica a Le\u00f3n X nun prefacio elocuente e sincero comparando as miserias da guerra e os inimigos de Italia cos obxectos tranquilos e sublimes da vida do estudante. P\u00edndaro, Hesiquio e Ateneo seguiron en 1514.\nEsta \u00e9 a lista de traballos principais de Manucio sobre literatura grega. M\u00e1is tarde os seus sucesores continuaron o seu labor publicando as primeiras edici\u00f3ns de Pausanias, Estrab\u00f3n, Esquilo, Galeno, Hip\u00f3crates e Lonxino. Outras imprentas traballaban en Italia; e, dos cl\u00e1sicos publicados en Florencia, Roma ou Mil\u00e1n, Manucio tomounas dedic\u00e1ndose a cotexalos cos c\u00f3dices e a correcci\u00f3n dos textos.\nTampouco estivo a Imprenta Aldina ociosa con respecto aos cl\u00e1sicos latinos e italianos. Os \"Asolani\" de Bembo, a colecci\u00f3n de textos de Poliziano, o \"Hypnerotomachia Poliphili\" (So\u00f1o de Pol\u00edfilo), a Divina Comedia de Dante, os poemas de Petrarca, unha colecci\u00f3n de poetas latinos da \u00e9poca cristi\u00e1, as cartas de Plinio o Mozo, os poemas de Pontano, a \"Arcadia\" de Sannazaro, Quintiliano, Valerio M\u00e1ximo e os \"Adagia\" de Erasmo foron impresos, ben primeiras edici\u00f3ns ou cunha beleza dos tipos e o papel non alcanzada anteriormente, entre os anos 1495 e 1514. Para esas publicaci\u00f3ns Manucio utilizou a tipograf\u00eda que leva o seu nome. Dise que foi copiada da escritura propia de Petrarca, e gravada baixo a direcci\u00f3n de Francesco Griffo.\nO entusiasmo de Manucio pola literatura grega sa\u00edu da s\u00faa imprenta. Ga\u00f1ou o reco\u00f1ecemento dos estudosos contempor\u00e1neos, as\u00ed como a dos seus compa\u00f1eiros de traballo. Para promocionar os estudos de grego, Manucio fundou unha academia de helenistas en 1500, co nome de \"A Nova Academia\".\nEn 1499, Manucio casa con Mar\u00eda, filla de Andrea Torresano de Arrasa. Andrea xa comprara a imprenta de Nicolas Jenson de Venecia. O nome de Aldo e Asolano asoci\u00e1ronse nas publicaci\u00f3ns da imprenta Aldina. Tras a s\u00faa morte en 1515, o seu fillo Paolo (1512-1574) e posteriormente o seu neto Aldo (1547-1597) continuaron co seu labor de impresi\u00f3n.\nA Manucio atrib\u00faeselle a creaci\u00f3n da tipograf\u00eda it\u00e1lica en 1501. Con todo, \u00e9 probable que o verdadeiro creador sexa Francesco Griffo, colaborador do impresor. O seu uso difer\u00eda do actual: utiliz\u00e1base para crear textos m\u00e1is compactos e poder facer libros en formatos de peto.\nProxecto Manucio.\nO nome de Aldo Manucio inspirou o Progetto Manuzio , un proxecto italiano similar ao proxecto Gutenberg.\nAldus.\nA s\u00faa figura deu nome a empresa de software gr\u00e1fico Aldus, creadora do Pagemaker para Apple Macintosh, que combinados coa linguaxe de descrici\u00f3n de p\u00e1xinas Postscript e a impresora l\u00e1ser cambiaron o panorama do dese\u00f1o gr\u00e1fico nos anos 80 coa difusi\u00f3n da autoedici\u00f3n."}
{"id": "88431", "revid": "127505", "url": "https://gl.wikipedia.org/wiki?curid=88431", "title": "Tri\u00e1ngulo de Amor Bizarro", "text": "Tri\u00e1ngulo de Amor Bizarro \u00e9 un grupo galego de shoegaze, indie rock e noise rock formado no ano 2004 na Coru\u00f1a. \nAta a data leva editado seis \u00e1lbums de estudio e est\u00e1 composto por Isabel Cea (baixo, voz), Rodrigo Caama\u00f1o (guitarra, voz), Rafael Mallo (bater\u00eda) e Zippo (guitarra, teclado).\nBiograf\u00eda.\nO grupo formouse na Coru\u00f1a a\u00ednda que os seus membros iniciais eran orixinarios de distintos lugares do Barbanza, mentres que o bater\u00eda era de Albacete. Colleron o seu nome do t\u00edtulo da canci\u00f3n \"Bizarre Love Triangle\" do grupo brit\u00e1nico New Order. Antes da gravaci\u00f3n do seu primeiro disco, Tri\u00e1ngulo de Amor Bizarro gravou d\u00faas maquetas auto-producidas que acadar\u00edan as semifinais dos concurso de maquetas \"Proxecto DEMO\" do Festival de Benicassim dos anos 2004 e 2005. Neses comezos o grupo foi cuarteto, derivando co tempo en quinteto antes da gravaci\u00f3n do primeiro disco no que se fixar\u00e1 a formaci\u00f3n definitiva de tr\u00edo con Isabel Cea no baixo e nas voces, Rodrigo Caama\u00f1o na guitarra e nas voces e Juli\u00e1n Ulpiano na bater\u00eda. A formaci\u00f3n foi esta ata a entrada en 2009 de Rafael Mallo, substitu\u00edndo a Ulpiano, e Oscar Vilari\u00f1o, encargado dos teclados e a guitarra.\nUnha vez que ficharon polo selo Mushroom Pillow, gravaron o seu disco de estrea, \"Tri\u00e1ngulo de Amor Bizarro\" (2007), co t\u00e9cnico Carlos Hern\u00e1ndez, co\u00f1ecido pola produci\u00f3n de discos de m\u00fasica independente de bandas ben co\u00f1ecidas coma Los Planetas, Sr. Chinarro ou Mercromina. O disco recolleu moi boa cr\u00edtica entre a prensa especializada, aparecendo nos primeiros postos entre os discos espa\u00f1ois do 2007 (posto 2 na revista Mondosonoro e 9 na Rockdelux).\nEse mesmo ano publicouse tam\u00e9n \"El hombre del siglo V\", disco no que se compilan as canci\u00f3ns das s\u00faas d\u00faas maquetas xunto con descartes do seu \u00e1lbum de estrea.\nTam\u00e9n participaron no 2007 no disco homenaxe a Surfin' Bichos \"Family Album II\", cunha versi\u00f3n do tema \"Un perro feliz\".\nA finais do ano 2009 comezaron a gravar o seu segundo traballo, titulado \"A\u00f1o Santo\", que foi publicado no mes de maio do 2010. \"A\u00f1o Santo\" tivo mellor acollida que o primeiro disco, tanto pola prensa como polo p\u00fablico, e foi celebrado como un dos mellores \u00e1lbums estatais dese ano. Con el xiraron por M\u00e9xico e participaron nos festivais m\u00e1is importantes da pen\u00ednsula, como o FIB ou o Paredes de Coura, e de M\u00e9xico, onde tocaron no Corona Capital, ao lado de bandas como Pixies ou Interpol. A xira promocional estendeuse durante o ano 2011.\nEn 2011 entrou Zippo no grupo e sa\u00edu Oscar Vilari\u00f1o. Ga\u00f1aron o premio IMAS en M\u00e9xico \u00e1 mellor banda espa\u00f1ola. \"A\u00f1o Santo\" foi nomeado a 9 categor\u00edas nos premios da m\u00fasica independente (UFI), resultando premiados en catro delas, inclu\u00edndo \u00c1lbum do Ano e Mellor Directo.\nEn 2012 gravaron nos estudios Red Bull de Madrid o sinxelo dixital \"Ellas se burlaron de mi magia,\" producido por Peter Kember (Sonic Boom) e mesturado por Roberto Mallo. A finais dese ano comezaron a gravaci\u00f3n do seu terceiro disco de estudo, \"Victoria M\u00edstica\", que foi editado en xullo de 2013, producido pola propia banda, gravado no seu propio estudo por Roberto Mallo con mesturas de Manny Nieto (Breeders, Health, Los Lobos). A masterizaci\u00f3n correu a cargo de Shane Smith.\nEn 2016 publicaron o seu disco \"Salve Discordia\" e pasaron o ano dando concertos en salas e festivais coma o BBK de Bilbao ou o Noroeste Pop Rock de A Coru\u00f1a. O disco tivo un recibimento excelente por parte da cr\u00edtica e ga\u00f1ou o premio Ru\u00eddo ao mellor disco nacional de 2016.\nEn 2018 publicaron un novo EP de catro canci\u00f3ns da man de Mushroom Pillow, co nome de \"El gatopardo\". O primeiro avance deste disco foi a canci\u00f3n \"O Isa\". Dous anos despois publicouse o seu sexto \u00e1lbum, titulado \"o\u0279\u0279\u0250z\u0131q\u0279o\u026f\u0250\u01ddpoln\u0183u\u0250\u0131\u0279\u0287\", o nome da banda do rev\u00e9s.\nInfluencias.\nEntre as s\u00faas influencias m\u00e1is evidentes estar\u00edan grupos brit\u00e1nicos da escena Shoegaze - Noise de finais dos oitenta como The Jesus and Mary Chain, My Bloody Valentine ou The Telescopes. Dentro da escena alternativa espa\u00f1ola actual estar\u00edan emparentados co grupo navarro El Columpio Asesino, e son seguidores dos desaparecidos Surfin' Bichos. Nun dos temas do seu disco de debut (\"Tri\u00e1ngulo de Amor Bizarro\", 2007) contan coa colaboraci\u00f3n de Joaqu\u00edn Pascual, antigo integrante de Surfin' Bichos e Mercromina, e na actualidade l\u00edder do grupo Travolta."}
{"id": "88434", "revid": "85894", "url": "https://gl.wikipedia.org/wiki?curid=88434", "title": "San\u00e1", "text": "San\u00e1 (en , \"\u1e62an\u02bf\u0101\u02be\"), antes xa capital de Iemen do Norte, \u00e9 desde 1990 capital do Iemen reunificado. En 2007 a s\u00faa poboaci\u00f3n era de 2.000.000 de habitantes.\nSituada no centro dun vasto altiplano, est\u00e1 cercada de murallas, das que sobresaen os t\u00edpicos pazos iemen\u00eds. \u00c9 o centro comercial, cultural e econ\u00f3mico do Pa\u00eds. Interiormente est\u00e1 dividida por muros en tres barrios (\u00e1rabe, turco e hebreo).\nXeograf\u00eda.\nSan\u00e1 \u00e9rguese no coraz\u00f3n das terras altas do Iemen, sobre un planalto dunha altitude media de 2.200 m sobre o nivel do mar, arrodeada por varias monta\u00f1as das que salientan o Jabal Nuqum e Aiban. A cidade est\u00e1 a uns 370\u00a0km ao norte de Aden, que \u00e9 o centro econ\u00f3mico do Iemen.\nO clima \u00e9 fresco e seco, e a\u00ednda en inverno poden caer xeadas leves. As temperaturas extremas rexistradas son -3\u00a0\u00b0C e 34,4\u00a0\u00b0C. Goza dun tempo suave durante os meses comprendidos entre abril e outubro. As tormentas de madrugada son correntes e provocan boa parte das precipitaci\u00f3ns que recibe San\u00e1.\nHistoria.\nLenda fundacional.\nConsonte a tradici\u00f3n a fundaci\u00f3n da cidade remonta a tempos b\u00edblicos, que se atrib\u00fae a Sem, fillo m\u00e1is vello de No\u00e9 e ep\u00f3nimo da poboaci\u00f3n semita. Sem despois de ter abandonado o seu pa\u00eds atopou primeiro o Rub\u02bf al-Kh\u0101l\u012b, o \"Cuarto Baleiro\" - terr\u00edbel deserto areoso - e, m\u00e1is tarde, unha terra de altas monta\u00f1as e vales f\u00e9rtiles, na que decidiu fundar unha cidade: San\u00e1.\nPasado hist\u00f3rico.\nSan\u00e1 \u00e9 unha das cidades iemen\u00eds m\u00e1is antigas pois remonta \u00e1 dinast\u00eda sabea do s\u00e9culo VI a.C.. As referencias escrita m\u00e1is antigas \u00e1 cidade at\u00f3panse en inscrici\u00f3ns que datan do s\u00e9culo I. Tense suxerido que San\u00e1 foi a capital do reino himyarita a inicios do s\u00e9culo VI.\nCando o rei Yousf Athar (ou Dhu Nuwas), o derradeiro monarca himyarite, estaba no apoxeo do seu poder, San\u00e1 era tam\u00e9n a capital dos vicerreis de Etiop\u00eda, en 570 xa baixo dominio persas. Nos albores do islam, San\u00e1 perdurou como sede dunha gobernadur\u00eda. Paulatinamente a cidade asumiu un papel m\u00e1is importante e todos os estados iemen\u00eds ficaron controlados desde San\u00e1.\nOs mamelucos chegaron at\u00e9 o Iemen en 1517. \u00e4 ca\u00edda deles, a mans do Imperio turco, Iemen pasou tam\u00e9n ao seu dominio; durante todo o primeiro per\u00edodo do dominio otom\u00e1n, entre 1538 e 1635, San\u00e1 foi a capital dun vilaiato, e seguiuno a ser nun segundo per\u00edodo otom\u00e1n entre 1872 e 1918, data en que, como consecuencia da primeira guerra mundial, o Imperio turco ficou desfeito.\nEn 1918, San\u00e1 pasou a ser capital do Iemen do Norte, que dirix\u00eda Imam Yahya. Cando en 1962 a revoluci\u00f3n derrubou o goberno do imanato, San\u00e1 pasou a ser a capital da nova Rep\u00fablica \u00c1rabe do Iemen, e desde 1990 continuou a conservar o seu status como capital do Iemen unificado.\nMonumentos e sitios de interese.\nSalienta o mercado: \"S\u016bq al-mil\u1e25\", que en realidade \u00e9 un complexo duns corenta s\u016bq, cada un especializado nun tipo de produtos.\nArredores: Dar al-Hajar.\nA uns 15\u00a0km, no noroeste de San\u00e1, nunha fenda entre monta\u00f1as \u00e1brese unha verde valgada f\u00e9rtil todo o ano, no que medran unha gran variedade de froitas mediterr\u00e1neas. \u00c9 o val chamado Wadi Dhahr, percorrido por un torrente seco (o termo Wadi significa 'torrente'), que durante a estaci\u00f3n dos monz\u00f3ns recolle e \u00e9nchese coas abundantes choivas.\nNeste val xorde o Palacio da Rocha (Dar al-Hajar), un dos sitios m\u00e1is fotografados do Iemen, que se ten convertido nun s\u00edmbolo do pa\u00eds talvez pola s\u00faa ins\u00f3lita posici\u00f3n. Dar al-Hajar \u00e9 un sorprendente edificio de 5 plantas, constru\u00eddo encima dunha formaci\u00f3n rochosa. Foi levantado en torno aos anos da d\u00e9cada de 1930, por designio do im\u00e1n Yahya como residencia estival, sobre das ru\u00ednas dun edificio anterior. Na actualidade o palacio \u00e9 propiedade do goberno. En 1990 unha asociaci\u00f3n alem\u00e1 financiou a reestruturaci\u00f3n do palacio, que foi transformado nun museo, no que a mesma vivenda \u00e9 o principal obxecto, que periodicamente acolla mostras fotogr\u00e1ficas.\nNo cinema.\nNo ano 1970 Pier Paolo Pasolini rodou en San\u00e1 escenas do filme \"Le mille e una notte\"; no derradeiro d\u00eda da rodaxe, impresionado pola fermosura da cidade, decidiu rodar \"'Le mura di Sana'a\", un breve documental, co cal chamar a atenci\u00f3n da UNESCO para que decidise protexer e conservar as belezas da antiga cidade como patrimonio hist\u00f3rico-cultural de toda a humanidade. A chamada de atenci\u00f3n de Pasolini foi atendida e en 1986 a cidade vella de San\u00e1 foi declarada Patrimonio da Humanidade."}
{"id": "88435", "revid": "98629", "url": "https://gl.wikipedia.org/wiki?curid=88435", "title": "Full Metal Jacket", "text": "Full Metal Jacket \u00e9 a pen\u00faltima pel\u00edcula de Stanley Kubrick baseada na novela \"The Short-Timers\" de Gustav Hasford, cont\u00e9n a s\u00faa visi\u00f3n moi persoal do conflito de Vietnam. A pel\u00edcula foi aclamada pola cr\u00edtica e o p\u00fablico, a pesar da s\u00faa notable dose de violencia.\nSinopse.\nA cinta est\u00e1 claramente dividida en d\u00faas partes: a primeira no campo de adestramento dun pelot\u00f3n do Corpo de Marines dos Estados Unidos que se preparan para a guerra; a segunda \u00e9 xa propiamente o campo de batalla en Vietnam. No primeiro segmento de pel\u00edcula, Kubrick c\u00e9ntrase en tres personaxes: o sarxento Hartman (interpretado, cunha extensa e ofensiva linguaxe, polo militar real R. Le Ermey) e os soldados Pyle (Vincent D'Onofrio) e Joker (Matthew Modine), o primeiro un cadete gordo e torpe. Na segunda parte, os soldados, feitos \"m\u00e1quinas para matar\", at\u00f3panse xa na guerra, sendo Joker un correspondente de guerra.\nComentarios.\nCon referencias \u00e1s pel\u00edculas de John Wayne, \u00e1 cultura pop norteamericana da d\u00e9cada de 1960 e ata \u00f3 club de Mickey Mouse, Kubrick converteu \"Full Metal Jacket\" nunha pel\u00edcula de culto. Estreada s\u00f3 uns meses logo da tam\u00e9n \u00e9pica de Vietnam, \"Platoon\" de Oliver Stone, a pel\u00edcula c\u00e9ntrase m\u00e1is nos personaxes e nas s\u00faas relaci\u00f3ns. A c\u00e1mara segue incesantemente o sarxento en toda a primeira metade da cinta, dando un toque de realismo \u00e1 posta en escena. A c\u00e1mara en man tam\u00e9n segue os soldados na segunda parte, mentres se enfrontan a un desapiadado francotirador.\nOrixe do t\u00edtulo.\nO t\u00edtulo orixinal \"Full Metal Jacket\" fai referencia \u00f3 tipo de munici\u00f3n habitual nas armas persoais de guerra, como rifles de asalto, pistolas, e metralladoras. \u00c9 a t\u00edpica bala redondeada usada en armas curtas, como 9\u00a0mm ou cal. 38; ou ben puntiaguda como o calibre 7.62\u00d751mm OTAN, munici\u00f3n do M-14 e o M-16 usados polo Ex\u00e9rcito dos Estados Unidos en Vietnam, co que na sociedade dos Estados Unidos, tan habituada \u00f3 uso de armas e familiarizados con estas, o t\u00edtulo \u00e9 unha \"chiscadela\" que xa d\u00e1 pistas do contido da pel\u00edcula."}
{"id": "88436", "revid": "1410", "url": "https://gl.wikipedia.org/wiki?curid=88436", "title": "Mickey Mouse", "text": "Mickey Mouse \u00e9 un personaxe de debuxos animados e emblema da compa\u00f1\u00eda Disney. Creado en 1928, \u00e9 un rato antropom\u00f3rfico. Walt Disney prestou a s\u00faa voz \u00f3 personaxe desde 1929 ata 1946, cando foi substitu\u00eddo polo t\u00e9cnico de son Jimmy MacDonald. Desde 1977 a voz \u00e9 de Wayne Allwine. \u00d3 longo dos anos Mickey apareceu en debuxos animados, tiras c\u00f3micas, videoxogos, e converteuse na icona da compa\u00f1\u00eda Walt Disney.\nOrixe.\nMickey Mouse creouse como substituto de Oswald the Lucky Rabbit, un personaxe de banda dese\u00f1ada creado en 1927 por Ub Iwerks para o estudio Disney con contrato co produtor Charles Mintz para a Universal Studios, que se compromet\u00eda a realizar 26 curtametraxes cun orzamento de 2250$ por filme que adquire popularidade e na primavera de 1928, Disney p\u00eddelle a Mintz un aumento do orzamento dos filmes ata 2500$, ao que Mintz retruca cunha petici\u00f3n de baixada do presuposto nun 20% a porcentaxe dos benefecios, l\u00e9mbrandolle que era a Universal a que ti\u00f1a os dereitos dos personaxes e ti\u00f1a so contrato a varios dos debuxantes de Disney, este negouse a chegar a un acordo pero cumpriu o contrato e produciu os filmes que lle restaban de Oswald. Tras a crise o novo estudio de Disney apenas contaba con Ub Iwerks, Les Clark e Wilfred Jackson. A lenda oficial explica que foi creado por Walt Disney durante unha viaxe en tren, e que o seu nome inicial foi \"Mortimer\", pero que cambiou a \"Mickey\" a petici\u00f3n da s\u00faa esposa, Lillian. Segundo Bob Thomas, a lenda do nome \u00e9 ficticia, e cita o caso dun personaxe chamado Mortimer Mouse, que naceu en 1936, t\u00edo de Minnie Mouse. A versi\u00f3n m\u00e1is veros\u00edmil \u00e9 Disney pediu a Iwerks que dese\u00f1ara ideas para un novo personaxe, realizando varias ideas baseadas en animais, unha vaca e un cabalo que Disney rexeitou, pero m\u00e1is tarde retom\u00e1ronse como Clarabelle Cow e Horace Horsecollar.. Mickey non \u00e9 m\u00e1is que unha variaci\u00f3n do personaxe de Oswald. A Walt Disney hai que atribu\u00edrlle tanto a voz do personaxe (dobrouno durante 17 anos) como a personalidade e o car\u00e1cter do rato.\nThe Walt Disney Company celebra o aniversario de Mickey o 18 de novembro de 1928, a ra\u00edz da estrea de \"Steamboat Willie\", primeira curtametraxe sonora de debuxos animados."}
{"id": "88438", "revid": "127505", "url": "https://gl.wikipedia.org/wiki?curid=88438", "title": "V\u00edctor Coyote", "text": "V\u00edctor Mar\u00eda Aparicio Abundancia, m\u00e1is co\u00f1ecido como V\u00edctor Coyote, nado en Tui en 1958, \u00e9 un artista polifac\u00e9tico galego.\nTraxectoria.\nEn 1981 comezou a s\u00faa carreira musical, coincidindo coa movida viguesa e coa movida madrile\u00f1a. Movementos culturais a medio cami\u00f1o entre o underground e a cultura de masas.\nNesa primeira etapa que se inicia en 1979 formou parte do grupo Los Coyotes, que liderou a canda Fernando Gilabert. Desta formaci\u00f3n tomou o seu alcume Victor Coyote. A partir de 1988 o grupo muda de nome, e pasa a chamarse Los Coyotes de V\u00edctor Abundancia, co que gravan \"Esta noche me voy a bailar\", un dos seus grandes \u00e9xitos.\nPosteriormente continuou a s\u00faa carreira en solitario, tanto con alcume de V\u00edctor Coyote coma co de V\u00edctor Abundancia. Achegouse \u00f3 p\u00fablico infantil galego a trav\u00e9s das s\u00faas colaboraci\u00f3ns no programa Xabar\u00edn Club, para o que gravou temas coma \"Pode ser\", que aparece na compilaci\u00f3n \"A Cantar con Xabar\u00edn\". Ademais, o seu tema \"Jaguarundi\" foi o tema escollido por TVE como banda sonora da Vuelta Ciclista a Espa\u00f1a de 1995.\nAdemais de \u00e1 m\u00fasica, tense dedicado tam\u00e9n \u00f3 dese\u00f1o e \u00e1 pintura, e ten traballado en multitude de exposici\u00f3ns, mostras, gravaci\u00f3ns e traballos audiovisuais. Como actor, fixo pequenos papeis en varios filmes."}
{"id": "88440", "revid": "127505", "url": "https://gl.wikipedia.org/wiki?curid=88440", "title": "Lamatumb\u00e1", "text": "Lamatumb\u00e1 \u00e9 un grupo musical galego creado en marzo de 1998 que combina multitude de estilos na s\u00faa m\u00fasica, pero sempre coa premisa fundamental da festa e da verbena. Dun tempo foron un dos maiores expo\u00f1entes da m\u00fasica galega ata a s\u00faa separaci\u00f3n temporal en 2012.\nHistoria.\nPrimeira formaci\u00f3n (1998 - 2007).\nEn marzo de 1998, en San Pedro de Moreiras, Ourense, un grupo de amigos funda Lamatumb\u00e1. Axi\u00f1a comezaron a tocar por diferentes lugares de Galicia levando consigo unha mescolanza de estilos e m\u00fasicas. O seu estilo abarcaba estilos como a cumbia, o reggae, o ska ou o pasodoble, mais sempre imbu\u00eddos do esp\u00edrito da festa e da verbena.\nEn 2001 editan o seu primeiro disco titulado \"Pachang\u00fc\u00edlanu\u00ed\" coa etiqueta Xingreira, e comezan a compartir escenario con artistas coma Manu Chao, Mau Mau, Bar\u00f3n Rojo ou Hechos contra el Decoro, e mesmo colaboran na banda sonora da serie da TVG \"Terra de Miranda\".\nCunha formaci\u00f3n xa estable tras varios cambios, comezan a tocar f\u00f3ra de Galicia, inclu\u00edndo, entre outros, o concerto de Nunca M\u00e1is en Madrid, e unha xira coma abreconcertos da banda arxentina Bersuit que os leva polas mellores salas de todo o estado como a Razzmatazz ou a Sala Capitol.\nO seu seguinte traballo \u00e9 \"Lume (para que saia o sol)\" gravado nos estudos \"G\u00e1rate\" (Biscaia), que viu a luz no 2005 baixo o selo Falcatruada. O disco incl\u00fae d\u00faas canci\u00f3ns en portugu\u00e9s (\"Desertor\" e \"Despedida\") e como \"bonus track\" a cantiga popular \"Se vas ao San Beniti\u00f1o\". Con este traballo consol\u00eddanse coma un dos nomes de referencia no panorama musical galego e comezan a tocar con grupos do calibre de Guezos, Ruxe Ruxe, Galegoz, O Jarbanzo Negro, Os Cemp\u00e9s, Sk\u00e1rnio, Betagarri, Rosendo, Asian Dub Foundation, US3 ou Rino\u00e7erose. Tam\u00e9n participaron nalg\u00fans dos festivais m\u00e1is importantes de Galicia e gravaron un videoclip para o programa da TVG \"Xabar\u00edn Club\".\nSegunda formaci\u00f3n (2007 - 2012).\nA comezos de 2007 prod\u00facense novos cambios coa escisi\u00f3n da formaci\u00f3n e a entrada na banda de novos m\u00fasicos: Sergio (voz), Rafita (guitarra el\u00e9ctrica) e Nico (trompeta), que se unen a Txitxas (bater\u00eda), Puntxa (percusi\u00f3n), Pedro (baixo), Tonhito (guitarra), Iv\u00e1n (saxo) e Anxo (saxo e clarinete). Mentres que unha parte contin\u00faa a se chamar Lamatumb\u00e1, a outra pasa a ser O sonoro max\u00edn. A pesar desta escisi\u00f3n, o grupo mant\u00e9n a s\u00faa calidade musical e os seus fans e participa en festivais coma o Senglarock, con bandas coma The Toasters, Fermin Muguruza, Sepultura ou Sidonie. Mais o evento m\u00e1is importante do ano \u00e9 a participaci\u00f3n na feira de m\u00fasica m\u00e1is importante de Europa, o Popkomm, en Berl\u00edn.\nEn 2008 volven \u00f3s estudos de gravaci\u00f3n, con Segundo Grand\u00edo na Casa de Tolos, para lanzar o seu \u00falitmo proxecto, \"Paraugas Universal\", baixo o selo PAI-M\u00fasica. O nome do \u00e1lbum prov\u00e9n do \"Pirand\u00e1rgallo\", o invento de Xan da Coba consistente nun paraugas universal que \"bastaba po\u00f1elo aberto no curuto do Polo Norte para que as pingueiras da chuvia nin sequera chiscasen a panza do Ecuador da Esfera Terr\u00e1quea\". No ano 2008 Benja entra a formar pare do grupo en substituci\u00f3n de Nico (trompeta). En xaneiro de 2012 a banda comunica a trav\u00e9s da s\u00faa p\u00e1xina web a s\u00faa separaci\u00f3n temporal, \"un descansi\u00f1o para facer outras cousas\".\nO disco \"Ao Vivo\" (2003) incl\u00fae \"Como te quiero yo\" (en castel\u00e1n) e unha versi\u00f3n en galego de \"No Woman No Cry\" de Bob Marley, co t\u00edtulo \"Non chores m\u00e1is\".\nCaracter\u00edsticas.\nO son de Lamatumb\u00e1 caracter\u00edzase pola mestura de diferentes sons e diferentes estilos, abarcando a cumbia, o reggae, o ska, o pasodoble, o rock e o folk, entre outros. Nas s\u00faas canci\u00f3ns p\u00e1lpase a ledicia e as ganas de troula, propias das verbenas m\u00e1is enxebres do pa\u00eds. As s\u00faas letras van acompa\u00f1adas, na maior\u00eda das ocasi\u00f3ns, dunha forte cr\u00edtica social ou dun enaltecemento da tradici\u00f3n galega, como se pode comprobar no xa himno popular \"Licor caf\u00e9\". Froito dos seus ritmos pegadizos, \u00e9 moi normal ver \u00e1 xente bailando entre a masa dos seus concertos, ataviados con sombreiros ou mesmo complementos propios do entroido. Nos seus concertos adoitan tocar versi\u00f3ns doutros grupos e mesmo mesturar anacos nas s\u00faas propias."}
{"id": "88441", "revid": "5312", "url": "https://gl.wikipedia.org/wiki?curid=88441", "title": "Esc\u00e1ncer", "text": "O esc\u00e1ncer com\u00fan, ou liscanzo, \"Anguis fragilis\", \u00e9 un r\u00e9ptil da orde dos escamosos, familia dos \u00e1nguidos e subfamilia dos anguinos, unha das cinco integradas no x\u00e9nero \"Anguis\". \nTen as s\u00faas patas atrofiadas, polo que semella unha pequena cobra. \n\u00c9 habitual en toda Galicia e, en contra das crenzas populares, \u00e9 completamente inofensivo.\nRecibe o cualificativo de \"com\u00fan\" para diferencialo doutra especie similar, o esc\u00e1ncer cego (\"Blanus cinereus\"), moito m\u00e1is pequeno e escaso e doutra familia.\nTaxonom\u00eda.\nPertence \u00e1 suborde dos lacertilios (\"Sauria\" ou \"Lacertilia\"), que se divide en 16 familias, das que nos interesan catro:\nFamilia \u00c1nguidos.\nA maior parte das especies desta familia caracter\u00edzanse pola ausencia de extremidades, tomando o aspecto de cobras de pequeno tama\u00f1o. Esta atrofia das patas constit\u00fae un caso claro de converxencia evolutiva como a que, con diferentes \u00f3rganos, tam\u00e9n se d\u00e1 noutros grupos zool\u00f3xicos.\nOs representantes desta familia est\u00e1n distribu\u00eddos por Europa, Asia, Am\u00e9rica e norte de \u00c1frica, e ausentes en Australia.\nDescr\u00edbense tres subespecies de \"Anguis fragilis\", que se diferencian pola tonalidade da cor da pel e a disposici\u00f3n das escamas da cabeza:\nDescrici\u00f3n.\nO esc\u00e1ncer com\u00fan \u00e9 un lac\u00e9rtido que carece totalmente de extremidades, de corpo cil\u00edndrico e un tama\u00f1o de 20\u201330\u00a0cm, sen conta-lo rabo, o que lle d\u00e1 unha lonxitude total de 50\u201360\u00a0cm. O rabo \u00e9 longo, do mesmo tama\u00f1o que o corpo ou lixeiramente superior (mentres que nas cobras \u00e9 sempre sensiblemente m\u00e1is pequeno). Os machos adoitan ser menores c\u00e1s femias.\nOutra diferenza a destacar entre o esc\u00e1ncer e as cobras \u00e9 a facilidade coa que se desprenden da cola en caso necesario (ante un traumatismo ou como mecanismo de defensa), cousa que nunca sucede nestas \u00faltimas. Por esta raz\u00f3n denom\u00ednase tam\u00e9n \"serpe de vidro\" ou \"de cristal\", sendo a rexeneraci\u00f3n lenta e incompleta. Este fen\u00f3meno de poder desprenderse voluntariamente da cola ch\u00e1mase \"autotom\u00eda\".\nA cabeza \u00e9 pequena e roma, cun pescozo pouco definido. As p\u00e1lpebras son funcionais e non est\u00e1n soldadas, o que lles permite pecha-los ollos (outro trazo diferenciador respecto das cobras). A cor var\u00eda desde a gris ou ocre ata a casta\u00f1a, coa parte inferior m\u00e1is escura. A pel \u00e9 r\u00edxida pola presenza de osteodermos baixo as escamas.\nA pel \u00e9 moi lisa \u00f3 tacto, con escamas moi pequenas, semellantes en forma e tama\u00f1o tanto no dorso como na superficie ventral (o que tam\u00e9n serve para diferencialas das cobras, que te\u00f1en o ventre cuberto dunha \u00fanica fila de escamas grandes). Os machos adoitan ter unha coloraci\u00f3n uniforme, parda, ocre ou amarelada, con zonas irregulares de cor gris escura. En ocasi\u00f3ns presentan algunhas manchas azuis nos lados, manchas que nunca pos\u00faen as femias. Estas mostran como signo caracter\u00edstico unha banda dorsal ocre clara ou parda, percorrida por unha estreita li\u00f1a vertebral negra; os costados e o ventre mostran cor marr\u00f3n ou moura.\nOs exemplares xuven\u00eds presentan un dorso de cor ocre clara ou abrancazada, cunha fina li\u00f1a vertebral negra ben patente. O ventre \u00e9 negro brillante. Na imaxe lateral, dun exemplar xuvenil, n\u00f3tese a li\u00f1a vertebral negra e a perda do rabo.\nEcolox\u00eda.\nO esc\u00e1ncer gusta de lugares sombr\u00edos e h\u00famidos, terras cubertas de vexetaci\u00f3n abundante, pero de car\u00e1cter herb\u00e1ceo, arbustivo ou monte baixo, e tam\u00e9n en zonas pedregosas umbrosas. Deste xeito, pod\u00e9molo ver en prados, leiras cultivadas, beiras de cami\u00f1os, sebes etc., agoch\u00e1ndose baixo as pedras, troncos ou follas secas, as\u00ed como nas galer\u00edas escavadas polos ratos de campo.\nEst\u00e1 presente en toda Galicia (ata altitudes m\u00e1ximas de 1.600 metros), inclu\u00eddas as illas C\u00edes, Ons, S\u00e1lvora, Sisargas e outras. En Espa\u00f1a est\u00e9ndese por todo o terzo norte peninsular, desde o norte de Portugal ata Catalu\u00f1a, distribu\u00edndose tam\u00e9n por toda Europa e Asia, ata o \u00c1rtico.\nHabitualmente saen dos seus refuxios \u00f3 amencer, no solpor ou durante as primeiras horas da noite.\n\u00c9 ovoviv\u00edparo (\u00e9 dicir: pare cr\u00edas vivas desenvolvidas a partir de ovos que permanecen no interior do corpo das femias). Paren entre 6 e 12 cr\u00edas (con citas de ata 22 cr\u00edas), entre agosto e setembro, que nacen xa cuns 10\u00a0cm de lonxitude. Os machos alcanzan a madurez sexual \u00f3s 3 anos, e as femias \u00f3s 4 anos. Os exemplares mantidos en catividade poden vivir 30 ou 40 anos, co\u00f1ec\u00e9ndose un caso en que chegaron a cumprir 54 anos.\nComo outros r\u00e9ptiles, o esc\u00e1ncer hiberna durante o inverno, recuperando a actividade entre febreiro-marzo (en zonas m\u00e1is fr\u00edas, incluso en maio) ata outubro-novembro. A hibernaci\u00f3n real\u00edzase en galer\u00edas fondas, moitas veces baixo as ra\u00edces de \u00e1rbores, e, normalmente, en grupos numerosos de varias ducias (hai citas destas invernadas comunais de ata cen exemplares). Poden comparti-lo mesmo refuxio con outras especies de cobras ou anfibios.\nAlimentaci\u00f3n.\nCo\u00f1\u00e9cese pouco do r\u00e9xime alimenticio dos esc\u00e1nceres. \u00d3 ser de movementos lentos, as s\u00faas presas tam\u00e9n o han de ser. Comen vermes, larvas de insectos, ar\u00e1cnidos e pequenas lesmas. Citouse tam\u00e9n o caso de comer mi\u00f1ocas, cr\u00edas de lagartas e mesmo casos de canibalismo.\n\u00c9 obxecto de predaci\u00f3n doutras cobras, aves de rapina, must\u00e9lidos e do porco bravo.\nResulta absolutamente inofensiva e nunca traba, mesmo cando se colle na man. Esta ausencia total de perigo non impide que sexa obxecto, como tam\u00e9n as cobras, \u00e1s que se parece, de medos e persecuci\u00f3n. De feito, autores antigos, non especializados, aseguraban que a s\u00faa picadura era velenosa:"}
{"id": "88446", "revid": "98629", "url": "https://gl.wikipedia.org/wiki?curid=88446", "title": "R\u00edo Potomac", "text": "O r\u00edo Potomac fl\u00fae ata a Ba\u00eda de Chesapeake, e at\u00f3pase na costa Atl\u00e1ntica dos Estados Unidos. O r\u00edo mide aproximadamente 665\u00a0km., cunha zona de influencia de preto duns 38.000\u00a0km\u00b2. O Potomac \u00e9 o 4\u00ba r\u00edo da costa Atl\u00e1ntica estadounidense en termos de \u00e1rea irrigada, e ocupa o posto 21 na clasificaci\u00f3n do pa\u00eds. M\u00e1is de 5 mill\u00f3ns de persoas viven nas ribeiras do r\u00edo Potomac, onde as precipitaci\u00f3ns subministran mais de 8 m\u00b3 (8000 litros) de auga por persoa cada ano.\nXeograf\u00eda.\nO r\u00edo forma parte da fronteira entre Maryland e Washington, D.C. na ribeira esquerda e Virxinia Occidental e Virxinia na ribeira dereita. A rama baixa do r\u00edo Potomac est\u00e1 considerado como parte de Maryland, c\u00e1 excepci\u00f3n dunha pequena porci\u00f3n que se atopa no Distrito de Columbia. Exceptuando unha pequena porci\u00f3n das s\u00faas augas iniciais en Virxinia Occidental, a rama norte do r\u00edo Potomac se considera parte de Maryland ata a parte m\u00e1is baixa do nivel da auga na ribeira oposta. Na rama sur do r\u00edo Potomac, este cruza o estado de Virxinia Occidental exceptuando o seu inicio que est\u00e1 en Virxinia.\nO r\u00edo Potomac recorre 616 Km. (383 millas) dende Fairfax Stone en Virxinia Occidental hata Point Lookout en Maryland e rega uns 38018\u00a0km\u22832. O caudal medio \u00e9 de 306.600 litros por segundo. O maior caudal rexistrado no Potomac pasando por Washington foi en marzo de 1936, cando este chegou ata os 12.000.000 litros/segundo. O caudal mais baixo rexistrado foi no mesmo lugar con 17.000 litros por segundo en setembro de 1966.\nO r\u00edo ten 2 fontes. A fonte para a rama norte at\u00f3pase en Fairfax Stone, na fronteira dos condados de Grant, Tucker e Preston de Virxinia Occidental. A fonte da rama sur at\u00f3pase preto de Hightown \u00f3 norte do condado de Highland, Virxinia. As d\u00faas ramas do r\u00edo confl\u00faen \u00f3 leste de Green Spring no condado de Hampshire (Virxinia Occidental) para formar o Potomac.\nUnha vez que o Potomac cae dende o Piedmont cara a planicie preto da costa, as mareas te\u00f1en maior forza. N\u00f3tase dende Washington, D.C. en diante. A salinidade no estuario do r\u00edo crece c\u00e1 proximidade \u00e1 desembocadura. O estuario faise mais amplo, alcanzando os 17\u00a0km na boca do r\u00edo, entre Point Lookout (Maryland) e Smith Point (Virxinia) antes de desembocar na Ba\u00eda de Chesapeake."}
{"id": "88447", "revid": "89787", "url": "https://gl.wikipedia.org/wiki?curid=88447", "title": "Jean de La Fontaine", "text": "Jean de La Fontaine, nado en Ch\u00e2teau-Thierry, na rexi\u00f3n de Aisne, o 8 de xullo de 1621 e finado en Par\u00eds o 13 de abril de 1695. foi un poeta franc\u00e9s. Est\u00e1 enterrado no cemiterio parisiense de P\u00e8re-Lachaise. O monumento funerario foi clasificado por un decreto de novembro de 1983.\nTraxectoria.\nProcedente dunha familia de comerciantes de teas en proceso de ennobrecemento, pasou os seus primeiros anos en Ch\u00e2teau-Thierry, na mansi\u00f3n que os seus pais compraron en 1617 ao casar. La Fontaine traballou de mestre particular at\u00e9 1671. O poeta mantivo esa casa at\u00e9 1676, ap\u00f3s ter malgastado a fortuna do seu pai. Catalogada como monumento hist\u00f3rico en 1887, a casa do fabulista alberga agora o museo Jean-de-La-Fontaine.\nAs s\u00faas f\u00e1bulas foron ilustradas por diferentes personalidades ao longo dos s\u00e9culos, as\u00ed Grandville il\u00fastrar\u00edas no 1838, no 1867, Gustave Dor\u00e9; e nos naceres do s\u00e9culo XX realizar\u00eda o propio Benjamin Rabier.\nOs seus contos e novelas est\u00e1n inspirados en Ariosto, Boccaccio, Fran\u00e7ois Rabelais e Margarida de Navarra. Tam\u00e9n \u00e9 autor de \"Contes,\" que rozaban, ou mesmo transgred\u00edan a moral da \u00e9poca, adaptados ao cine por Jos\u00e9 B\u00e9naz\u00e9raf. En 1683 converteuse en membro da Academia Francesa. \nA s\u00faa obra principal publicada foi unha adaptaci\u00f3n (1654) de \"Eunuco\", do dramaturgo romano Terence. Por\u00e9n, a s\u00faa fama literaria reside nos seus \"Contos e historias en verso\" (1644), que foi inclu\u00eddo pola Igrexa no seu \u00cdndice de Libros Prohibidos en 1703 at\u00e9 a s\u00faa \u00faltima edici\u00f3n de 1948.\nFoi membro dun destacado grupo literario franc\u00e9s que inclu\u00eda aos dramaturgos Moli\u00e8re e Racine, e ao cr\u00edtico e poeta Nicolas Boileau-Despr\u00e9aux."}
{"id": "88448", "revid": "3471", "url": "https://gl.wikipedia.org/wiki?curid=88448", "title": "Bob Sinclair", "text": ""}
{"id": "88449", "revid": "23204", "url": "https://gl.wikipedia.org/wiki?curid=88449", "title": "Hadiboh", "text": "Hadiboh (en \u00e1rabe \u062d\u0627\u062f\u064a\u0628\u0648 tam\u00e9n transcrito \"Hadibu\", \"Hadibuh\" e \"Hudaybu\", e tam\u00e9n denominada Tamrida) \u00e9 a capital administrativa da illa de Socotra e do seu arquip\u00e9lago, que pertencen a Iemen. Ten 8,545 habitantes (census 2004).\nDescrici\u00f3n.\nEst\u00e1 situada na costa norte da illa, sobre o litoral do Oc\u00e9ano \u00cdndico, ao p\u00e9 da monta\u00f1a Jabal al-Jabir.\nA cidade experimentou un espectacular crecemento nos anos \u00faltimos, pasando de ter uns 2.000 habitantes a mediados do s\u00e9culo XX aos cerca de 9.000 que se lle calculan actualmente. Nas proximidades conta cun aer\u00f3dromo. O seu pequeno porto mar\u00edtimo s\u00f3 \u00e9 utiliz\u00e1bel a metade do ano.\nDurante o s\u00e9culo XIX e a primeira metade do s\u00e9culo XX resid\u00eda con frecuencia na cidade o sult\u00e0n mahra de Kishn e Socotra, que subsist\u00edu como soberano protexido polos brit\u00e1nicos at\u00e9 o ano 1967. No exilio seguiu reivindicando os seus dereitos."}
{"id": "88450", "revid": "25871", "url": "https://gl.wikipedia.org/wiki?curid=88450", "title": "R\u00edo Suriname", "text": "O Suriname \u00e9 un r\u00edo de Am\u00e9rica do Sur, que percorre o pa\u00eds hom\u00f3nimo, ao que d\u00e1 nome, durante 480\u00a0km e desembocar finalmente no Oc\u00e9ano Atl\u00e1ntico.\nCurso.\nO Suriname ten as s\u00faas fontes nas Monta\u00f1as da Guaiana na lindes entre as Monta\u00f1as Wilhelmina e os Montes Eilerts de Haan, zona na que \u00e9 co\u00f1ecido como o Gran R\u00edo (sic en espa\u00f1ol). Pasa logo por Brokopondo, Berg en Dal, despois entre ast comunidades trashumantes de Klaaskreek e Nieuw-Lomb\u00e9, Jodensavanne, Carolina, Ornamibo e Domburg, antes de alcanzar a capital Paramaribo, na beira esquerda, e Meerzorg na beira dereita. En Nieuw Amsterdam xuntaselle o Commewijne, que \u00e9 o seu afluente m\u00e1is importante, e moi logui\u00f1o, no areal de Braamspunt rende as s\u00faas augas no Oc\u00e9ano Atl\u00e1ntico.\nEncoros.\nO Suriname ten varios r\u00e1pidos e cachoeiras, as\u00ed como alg\u00fans encoros, o maior dos cales \u00e9 o Afobakadam.\nDivisi\u00f3n en dous brazos.\nO curso do r\u00edo \u00e9 interrompido polo Brokopondo Reservoir, que divide o r\u00edo en d\u00faas secci\u00f3ns. A corrente superior fl\u00fae case enteiramente s\u00f3 polo distrito de Sipaliwini, mentres que a inferior constit\u00fae o curso principal e atravesa os distritos de Brokopondo, Para, Commewijne, Wanica e por \u00faltimo o de Paramaribo.\nNavegaci\u00f3n fluvial.\nO Suriname \u00e9 unha v\u00eda de transporte vital para o pa\u00eds. Os barcos poden entrar desde o Atl\u00e1ntico en Braamspunt, para descargar ou cargar no porto de Paramaribo (xusto no sur do centro da cidade), a 15\u00a0km da foz do r\u00edo, ou ben seguir r\u00edo arriba at\u00e9 os portos de Smalkalden e Paranam - a uns 30\u00a0km de Paramaribo -, que son puntos vitais para a indistria de aluminio.\nPontes.\nHai d\u00faa pontes principais sobre a corrente do Suriname. No ano 2000, foi inaugurada a ponte Jules Wijdenbosch en Paramaribo, que permite comunicar a capital coa zona oriental do pa\u00eds. \nEn Carolina, a uns 50\u00a0km ao sur de Paramaribo, existe unha ponte de madeira sobre o r\u00edo."}
{"id": "88451", "revid": "89787", "url": "https://gl.wikipedia.org/wiki?curid=88451", "title": "Comparativo", "text": "O comparativo ou tam\u00e9n chamado \u00e1s veces ecuativo, \u00e9 un caso que expresa a comparaci\u00f3n, a asimilaci\u00f3n ou a identidade. \nO ecuativo foi usado na historia por unhas poucas linguas. Foi empregado no sumerio.\nExemplos.\nEn sumerio, o ecuativo form\u00e1base engadindo o sufixo -gin7 ao nome:\nEn oseto, o ecuativo \u00e9 marcado pola terminaci\u00f3n \"-\u0430\u0443\" (pron. [au]) :\nEn quechua, util\u00edzase o sufixo \"-naw\" (variantes centrais) ou \"-hina\" (variantes perif\u00e9ricas) :\nHomonimia.\nO ecuativo pode tam\u00e9n designar un grao de comparaci\u00f3n do adxectivo : \u00e9 por tanto un sin\u00f3nimo de \"comparativo de igualdade\". O termo \u00e9 empregado particularmente na descrici\u00f3n das linguas c\u00e9lticas.\nV\u00e9xase tam\u00e9n.\nLigaz\u00f3ns externas.\nDefinici\u00f3n do comparativo (SIL International) ."}
{"id": "88452", "revid": "853075", "url": "https://gl.wikipedia.org/wiki?curid=88452", "title": "Caso comitativo", "text": ""}
{"id": "88454", "revid": "23204", "url": "https://gl.wikipedia.org/wiki?curid=88454", "title": "Highlands", "text": "As Highlands ou Terras Altas Escocesas (Highlands en ingl\u00e9s, A' Gh\u00e0idhealtachd en ga\u00e9lico escoc\u00e9s, Hielands en scots), \u00e9 unha rexi\u00f3n monta\u00f1osa do norte de Escocia. \u00c9 unha \u00e1rea con baixa densidade de poboaci\u00f3n, e cun relevo moi variado. O principal centro administrativo \u00e9 Inverness. \nRespecto da cultura, o trazo m\u00e1is distintivo \u00e9 a influencia celta na cultura, inclu\u00edndo o mantemento do ga\u00e9lico escoc\u00e9s como a lingua materna dunha parte da poboaci\u00f3n, e un maior predominio da actividade agr\u00edcola e gandeira, comparado co resto do pa\u00eds. \nDurante os s\u00e9culos XVIII e XIX miles de persoas foron desaloxadas e forzadas a emigrar ao sur ou a Am\u00e9rica e Australia. Produciuse cando o sistema feudal entrou en crise. \nA unidade administrativa do condado denominado Highland soamente ocupa un 40% (aproximadamente) da rexi\u00f3n xenericamente denominada \"Highlands\". O resto do territorio est\u00e1 repartido entre os condados de Aberdeenshire, Angus, Argyll e Bute, Moray, Perth e Kinross, e Stirling. "}
{"id": "88455", "revid": "1308", "url": "https://gl.wikipedia.org/wiki?curid=88455", "title": "Terras Altas Escocesas", "text": ""}
{"id": "88459", "revid": "98629", "url": "https://gl.wikipedia.org/wiki?curid=88459", "title": "Amandi, Sober", "text": "Santa Mar\u00eda de Amandi \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 66 habitantes, 32 eran homes e 34 eran mulleres.\nLimita coas parroquias de Doade ao norte e oeste, Lobios e Pinol ao oeste, e con Sacardebois, San Lourenzo de Barxacova, Cristosende e Lumeares ao sur, estas \u00faltimas na provincia de Ourense e separadas de Amandi polo r\u00edo Sil."}
{"id": "88461", "revid": "98629", "url": "https://gl.wikipedia.org/wiki?curid=88461", "title": "Anllo, Sober", "text": "Santo Estevo de Anllo \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 227 habitantes, 104 eran homes e 123 eran mulleres.\nLimita coas parroquias de Acedre e Rosende ao norte, Front\u00f3n ao oeste, San Marti\u00f1o de Anllo ao leste, e Vilar de Cerreda e Santo Estevo de Ribas de Sil ao sur, as d\u00faas na provincia de Ourense e separadas polo r\u00edo Sil."}
{"id": "88462", "revid": "98629", "url": "https://gl.wikipedia.org/wiki?curid=88462", "title": "Arroxo, Sober", "text": "San Marti\u00f1o de Arroxo \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 360 habitantes, 182 eran homes e 178 eran mulleres.\nLimita coas parroquias de Refoxo ao nord\u00e9s, Proendos ao sueste, Mill\u00e1n ao suroeste e Vilaescura ao noroeste."}
{"id": "88464", "revid": "98629", "url": "https://gl.wikipedia.org/wiki?curid=88464", "title": "Barantes, Sober", "text": "San Xo\u00e1n de Barantes \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 60 habitantes, 31 eran homes e 29 eran mulleres.\nLimita ao norte coa parroquia de Figueiro\u00e1, ao oeste coa de Bolmente, ao leste coa de Santiorxo, e ao sur coa de Caxide, no concello ourens\u00e1n de Parada de Sil, do que est\u00e1 separada polo r\u00edo Sil."}
{"id": "88465", "revid": "98629", "url": "https://gl.wikipedia.org/wiki?curid=88465", "title": "Bolmente, Sober", "text": "Santa Mar\u00eda de Boelmente \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 185 habitantes, 85 eran homes e 100 eran mulleres."}
{"id": "88466", "revid": "98629", "url": "https://gl.wikipedia.org/wiki?curid=88466", "title": "Brosmos, Sober", "text": "Santa Cruz de Brosmos \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 55 habitantes, 27 eran homes e 28 eran mulleres.\nLendas.\nDisque en Brosmos existiu un lugar chamado Ibia, fundado polos Ibios, descendentes de No\u00e9. A lenda conta que cando rematou o Diluvio, No\u00e9 e os seus fillos subiron polo Mi\u00f1o e o Sil ata chegar a Brosmos, onde se instalaron, estendendo o cultivo da vide. Crese que alg\u00fans dos restos do lugar son as casas daqueles ibios."}
{"id": "88467", "revid": "98629", "url": "https://gl.wikipedia.org/wiki?curid=88467", "title": "Bulso, Sober", "text": "San Pedro de Bulso \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 51 habitantes, 30 eran homes e 21 eran mulleres."}
{"id": "88468", "revid": "98629", "url": "https://gl.wikipedia.org/wiki?curid=88468", "title": "Canaval, Sober", "text": "San Pedro de Canaval \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE en 2010 ti\u00f1a 190 habitantes (90 homes e 100 mulleres), 35 menos ca en 1999.\nTop\u00f3nimo.\nO top\u00f3nimo galego \"Canaval\" fai referencia a un lugar poboado de canas.\nPatrimonio.\nDentro da arquitectura relixiosa destaca a igrexa de San Pedro, e na Ponte hai un peto de \u00e1nimas. Entre a arquitectura civil salienta Vila Consuelo. Nesta parroquia est\u00e1 a estaci\u00f3n de Canaval."}
{"id": "88469", "revid": "98629", "url": "https://gl.wikipedia.org/wiki?curid=88469", "title": "Doade, Sober", "text": "San Marti\u00f1o de Doade \u00e9 unha parroquia do concello de Sober, na comarca de Terra de Lemos, na provincia de Lugo. \nLimita ao norte e leste co concello de Monforte de Lemos, ao oeste coa parroquia de Brosmos, e ao sur coa parroquia de Amandi e cos concellos ourens\u00e1ns da Teixeira e Castro Caldelas, dos que est\u00e1 separado polo r\u00edo Sil.\nTi\u00f1a unha poboaci\u00f3n de 120 habitantes en 2016, 57 homes e 63 mulleres, agrupados nas entidades do Bidual, Castro, Ceceda, Doade, Francos, A Lampaza, Mourent\u00e1n, Vilach\u00e1 e Vilar de Mouros.\nEn plena Ribeira Sacra, \u00e9 co\u00f1ecida polas s\u00faas vi\u00f1as e adegas desa denominaci\u00f3n de orixe. Algunhas das vides at\u00f3panse en pendente, na ribeira dereita do r\u00edo Sil, que forma nesa zona un profundo can\u00f3n. Entre o seu patrimonio destacan a igrexa parroquial, do s\u00e9culo XVII, as capelas de San Pedro e San Amaro, a fonte de San Xerm\u00e1n e os miradoiros sobre o can\u00f3n.\nAs localidades de A Lambaza e Vilar de Mouros forman un exclave de 5,4 quil\u00f3metros cadrados de superficie que est\u00e1 situado 450 metros ao leste do resto da parroquia. Este exclave limita ao norte, leste e oeste con Monforte de Lemos e ao sur co r\u00edo Sil."}
{"id": "88470", "revid": "98629", "url": "https://gl.wikipedia.org/wiki?curid=88470", "title": "Figueiro\u00e1, Sober", "text": "San Salvador de Figueiro\u00e1 \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 75 habitantes, 37 eran homes e 38 eran mulleres."}
{"id": "88471", "revid": "98629", "url": "https://gl.wikipedia.org/wiki?curid=88471", "title": "Gundiv\u00f3s, Sober", "text": "Santiago de Gundiv\u00f3s \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 186 habitantes, 86 eran homes e 100 eran mulleres."}
{"id": "88472", "revid": "98629", "url": "https://gl.wikipedia.org/wiki?curid=88472", "title": "Li\u00f1ar\u00e1n, Sober", "text": "San Marti\u00f1o de Li\u00f1ar\u00e1n \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 10 habitantes, 4 eran homes e 6 eran mulleres."}
{"id": "88473", "revid": "98629", "url": "https://gl.wikipedia.org/wiki?curid=88473", "title": "Lobios, Sober", "text": "San Xillao de Lobios \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 102 habitantes, 52 eran homes e 50 eran mulleres."}
{"id": "88474", "revid": "98629", "url": "https://gl.wikipedia.org/wiki?curid=88474", "title": "Neiras, Sober", "text": "San Salvador de Neiras \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 118 habitantes, 56 eran homes e 62 eran mulleres."}
{"id": "88476", "revid": "98629", "url": "https://gl.wikipedia.org/wiki?curid=88476", "title": "Pinol, Sober", "text": "San Vicente de Pinol \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 101 habitantes, 46 eran homes e 55 eran mulleres."}
{"id": "88477", "revid": "98629", "url": "https://gl.wikipedia.org/wiki?curid=88477", "title": "Proendos, Sober", "text": "Santa Mar\u00eda de Proendos \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 216 habitantes, 98 eran homes e 118 eran mulleres."}
{"id": "88478", "revid": "98629", "url": "https://gl.wikipedia.org/wiki?curid=88478", "title": "Refoxo, Sober", "text": "Santo Estevo de Refoxo \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 87 habitantes, 40 eran homes e 47 eran mulleres.\nXentilicio.\nO seu xentilicio \u00e9 refoxao."}
{"id": "88479", "revid": "98629", "url": "https://gl.wikipedia.org/wiki?curid=88479", "title": "Rosende, Sober", "text": "San Miguel de Rosende \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 105 habitantes.\nAt\u00f3pase a 3\u00a0km ao oeste da vila de Sober, a uns 673 m de altura, na beira esquerda do r\u00edo Cabe.\nXentilicio.\nO seu xentilicio \u00e9 rosendino.\nEconom\u00eda.\nO sector primario, dedicado \u00e1 gandar\u00eda bovina criada para consumo e a cr\u00eda porcina, xunto coa agricultura orientada ao cultivo da vide, son as fontes de ocupaci\u00f3n da poboaci\u00f3n. En Rosende hai unha adega destinada a elaborar vi\u00f1os menc\u00eda e godello, inclu\u00eddos no consello da denominaci\u00f3n de Orixe Ribeira Sacra e clasificados na subzona regulada da ribeira do Mi\u00f1o.\nOutras actividades do sector dos servizos est\u00e1n asociadas \u00e1 Escola de Hosteler\u00eda da Fundaci\u00f3n Belarmino Fern\u00e1ndez, no pazo de Ribas, ou \u00e1 Casa Grande de Rosende, establecemento de turismo rural integrado na rede Pazos de Galicia.\nPatrimonio.\nA igrexa parroquial foi reconstru\u00edda en diversas ocasi\u00f3ns. O edificio orixinal pertenc\u00eda ao mosteiro de San Miguel de Rosende, da orde de San Bieito e existente polo menos desde 1246, dependente como priorado do mosteiro de Santo Estevo de Ribas de Sil. Do primitivo edificio cons\u00e9rvanse restos rom\u00e1nicos decorativos na torre campanario, mentres que o anexo do antigo priorado presenta unha balconada de estilo se\u00f1orial. No interior g\u00e1rdase un interesante retablo maior de estilo rococ\u00f3 con d\u00faas alturas.\nA casa grande de Rosende, tam\u00e9n co\u00f1ecida \"A Casa das Se\u00f1oritas\", \u00e9 un pazo que data do ano 1511. Foi rehabilitada a finais do s\u00e9culo XX e na actualidade funciona como casa de turismo rural. De sobria fachada destaca a s\u00faa torre, a solaina que da cara a un patio traseiro e o seu coidado interior.\nAs festas patronais cel\u00e9branse o \u00faltimo s\u00e1bado de setembro. Tam\u00e9n son populares as festas da Virxe do Carme."}
{"id": "88480", "revid": "98629", "url": "https://gl.wikipedia.org/wiki?curid=88480", "title": "San Marti\u00f1o de Anllo, Sober", "text": "San Marti\u00f1o de Anllo \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 211 habitantes, 105 eran homes e 106 eran mulleres."}
{"id": "88481", "revid": "98629", "url": "https://gl.wikipedia.org/wiki?curid=88481", "title": "Santiorxo, Sober", "text": "San Xurxo de Santiorxo \u00e9 unha parroquia do concello de Sober, na comarca de Terra de Lemos, na provincia de Lugo. Segundo o IGE, no ano 2007 ti\u00f1a unha poboaci\u00f3n de 74 habitantes, 41 eran homes e 33 eran mulleres."}
{"id": "88482", "revid": "25871", "url": "https://gl.wikipedia.org/wiki?curid=88482", "title": "Aventura", "text": " \nUnha aventura \u00e9 unha experiencia de natureza arriscada normalmente composta de eventos inesperados. Unha aventura pode constar de tarefas arriscadas, encontros con persoas, cousas ou situaci\u00f3ns impactantes, a realizaci\u00f3n de metas importantes na vida dun individuo, ou un arriscado proxecto de negocios.\nA experimentaci\u00f3n dunha aventura pode crear estimulaci\u00f3n f\u00edsica e psicol\u00f3xica no individuo, que pode ser considerada contraproducente (por exemplo, o medo) ou beneficiosa (incremento na autoestima) dependendo do desenlace de devandita aventura. Para algunhas persoas, a aventura v\u00f3lvese un factor moi importante nas s\u00faas vidas. Ver \"deporte extremo\".\nAplicaci\u00f3ns do termo.\nA aventura \u00e9 un concepto que pode aplicarse en varios contextos e situaci\u00f3ns. Por exemplo, \u00e9 un elemento clave na narrativa literaria, o drama e o entretemento derivado destas fontes, tal como os xogos de rol. \u00e9 un x\u00e9nero cinematogr\u00e1fico e un concepto que se alude moito en varias campa\u00f1as publicitarias que desexan apelar ao interese dun p\u00fablico novo. Tam\u00e9n se entende por aventura unha relaci\u00f3n, a mi\u00fado il\u00edcita e/ou informal, entre d\u00faas persoas atra\u00eddas entre si."}
{"id": "88483", "revid": "56817", "url": "https://gl.wikipedia.org/wiki?curid=88483", "title": "Poliformismo", "text": "O poliformismo \u00e9 a presenza de d\u00faas ou m\u00e1is variantes herdables para unha mesma caracter\u00edstica que coexisten dentro dunha poboaci\u00f3n.\nEsta caracter\u00edstica pode ser apreciable tanto a nivel morfol\u00f3xico, como o n\u00famero de porcas en \"Drosophila melanogaster\" (mosca com\u00fan da froita), como a nivel molecular, tal \u00e9 o caso das alozimas."}
{"id": "88485", "revid": "15490", "url": "https://gl.wikipedia.org/wiki?curid=88485", "title": "O bebedor de asente", "text": "O bebedor de asente, no orixinal franc\u00e9s \"Le Buveur d'absinthe\", \u00e9 unha tea realizada polo pintor \u00c9douard Manet en 1856. Constit\u00fae a primeira obra orixinal do artista, realizada na s\u00faa xuventude. O estilo claramente realista e prosaico do lenzo simboliza unha verdadeira ruptura coa formaci\u00f3n recibida polo seu antigo mestre, Thomas Couture. As\u00ed mesmo, a obra pos\u00fae unha forte influencia da pintura do espa\u00f1ol, Diego Vel\u00e1zquez e o seu \"\"."}
{"id": "88495", "revid": "5863", "url": "https://gl.wikipedia.org/wiki?curid=88495", "title": "El Cubo del Vino", "text": "El Cubo del Vino, El Cubo de la Tierra del Vino ou El Cubo \u00e9 un concello da provincia de Zamora, na comunidade aut\u00f3noma de Castela e Le\u00f3n; dentro da comarca de Tierra del Vino. Est\u00e9ndese por unha \u00e1rea de 34\u00a0km\u00b2 onde no ano 2007 viv\u00edan 428 habitantes. Est\u00e1 situado a tan s\u00f3 29\u00a0km da capital da provincia, Zamora. a econom\u00eda deste pobo xira arredor da vide e da agricultura en xeral.\nDemograf\u00eda.\nEvoluci\u00f3n da poboaci\u00f3n cubina dende a d\u00e9cada dos 50 ata agora:"}
{"id": "88496", "revid": "5863", "url": "https://gl.wikipedia.org/wiki?curid=88496", "title": "Mayalde", "text": "Mayalde \u00e9 un concello da provincia de Zamora, na comunidade aut\u00f3noma de Castela e Le\u00f3n; dentro da comarca de Tierra del Vino. Est\u00e9ndese por unha \u00e1rea de 44\u00a0km\u00b2 onde no ano 2007 viv\u00edan 235 habitantes. Est\u00e1 situado a tan s\u00f3 32\u00a0km da capital da provincia, Zamora.\nDemograf\u00eda.\nEvoluci\u00f3n da poboaci\u00f3n de Mayalde dende a d\u00e9cada dos 50 ata agora:\nPol\u00edtica.\nO concello est\u00e1 gobernado polo socialista (PSOE) Fidel Gonz\u00e1lez Hern\u00e1ndez, cuxo partido ocupa 80 % dos escanos do municipio."}
{"id": "88497", "revid": "5863", "url": "https://gl.wikipedia.org/wiki?curid=88497", "title": "Arcos de la Polvorosa", "text": "Arcos de la Polvorosa \u00e9 un concello da provincia de Zamora, na comunidade aut\u00f3noma de Castela e Le\u00f3n. Est\u00e9ndese por unha \u00e1rea de 12.30\u00a0km\u00b2 onde no ano 2007 viv\u00edan 269 habitantes.\nDemograf\u00eda.\nEvoluci\u00f3n da poboaci\u00f3n dende a d\u00e9cada dos 50 ata agora:\nPol\u00edtica.\nO concello est\u00e1 gobernado polo Partido Popular, cuxo partido ocupa 100% dos escanos do municipio."}
{"id": "88498", "revid": "5863", "url": "https://gl.wikipedia.org/wiki?curid=88498", "title": "Arga\u00f1\u00edn", "text": "Arga\u00f1\u00edn \u00e9 un concello da provincia de Zamora, na comunidade aut\u00f3noma de Castela e Le\u00f3n. Est\u00e9ndese por unha \u00e1rea de 12.63\u00a0km\u00b2 onde no ano 2007 viv\u00edan 84 habitantes.\nDemograf\u00eda.\nEvoluci\u00f3n da poboaci\u00f3n de Arga\u00f1\u00edn dende a d\u00e9cada dos 50 ata agora:\n \nPol\u00edtica.\nO concello est\u00e1 gobernado polo Partido Popular, cuxo partido ocupa 100% dos escanos do municipio."}
{"id": "88499", "revid": "22570", "url": "https://gl.wikipedia.org/wiki?curid=88499", "title": "Risco biol\u00f3xico", "text": "Un risco biol\u00f3xico (en ingl\u00e9s \"biohazard\") consiste na presenza dun organismo, ou a substancia derivada dun organismo, que exp\u00f3n (sobre todo) unha ameaza \u00e1 sa\u00fade humana. Isto pode inclu\u00edr os residuos sanitarios, mostras dun microorganismo, virus ou toxina (dunha fonte biol\u00f3xica) que pode resultar pat\u00f3xena. O termo e o seu s\u00edmbolo asociado util\u00edzase xeralmente como advertencia, de modo que esas persoas potencialmente expostas \u00e1s substancias o saiban para tomar precauci\u00f3ns.\nContaminantes biol\u00f3xicos.\nAs condici\u00f3ns de traballo poden resultar negativas se se realizan en presenza de contaminantes biol\u00f3xicos. Estes contaminantes son aqueles axentes biol\u00f3xicos que cando se introducen no corpo humano ocasionan enfermidades de tipo infeccioso ou parasitario.\nO concepto de axente biol\u00f3xico incl\u00fae, pero non est\u00e1 limitado, a bacterias, fungos, virus, protozoos, clamidias, endopar\u00e1sitos humanos, produtos de recombinaci\u00f3n, cultivos celulares humanos ou de animais e os axentes biol\u00f3xicos potencialmente infecciosos que estas c\u00e9lulas poidan conter, pri\u00f3ns e outros axentes infecciosos.&lt;ref name=\"GuiaRD664/1997\"&gt;Fern\u00e1ndez Sanchez, Leodegario (2001), Definici\u00f3n de contaminante biol\u00f3xico, en \"Gu\u00eda t\u00e9cnica para la evaluaci\u00f3n y prevenci\u00f3n de los riesgos relacionados con la exposici\u00f3n a agentes biol\u00f3gicos\", INHT, Ministerio Trabajo y Asuntos Sociales, Espa\u00f1a [16-11-2007]&lt;/ref&gt;\nV\u00edas de penetraci\u00f3n no organismo.\nAs principais v\u00edas de penetraci\u00f3n no corpo humano son:\nNiveis de risco.\nO Centro de control e a prevenci\u00f3n de enfermidades de Estados Unidos (CDC) categoriza varias enfermidades segundo os niveis de risco, sendo 1 o risco m\u00ednimo e 4 o risco extremo. En Espa\u00f1a estes niveis establ\u00e9cense no Real Decreto 664/1997."}
{"id": "88500", "revid": "5863", "url": "https://gl.wikipedia.org/wiki?curid=88500", "title": "Villalpando", "text": "Villalpando \u00e9 un concello da provincia de Zamora, na comunidade aut\u00f3noma de Castela e Le\u00f3n; dentro da comarca de Terra de Campos. Est\u00e9ndese por unha \u00e1rea de 127\u00a0km\u00b2 onde no ano 2007 viv\u00edan 1.651 habitantes. Est\u00e1 situado a tan s\u00f3 49\u00a0km da capital da provincia, Zamora.\nDemograf\u00eda.\nEvoluci\u00f3n da poboaci\u00f3n de Villalpando dende a d\u00e9cada dos 50 ata agora:\nPol\u00edtica.\nO concello est\u00e1 gobernado por F\u00e9lix Gonz\u00e1lez Ares de UPZ (Uni\u00f3n del Pueblo Zamorano), cuxo partido ocupa 45 % dos escanos do municipio.\n&lt;br&gt;"}
{"id": "88501", "revid": "5863", "url": "https://gl.wikipedia.org/wiki?curid=88501", "title": "Villaralbo", "text": "Villaralbo \u00e9 un concello da provincia de Zamora, na comunidade aut\u00f3noma de Castela e Le\u00f3n. Est\u00e9ndese por unha \u00e1rea de 22\u00a0km\u00b2 onde no ano 2007 viv\u00edan 1.793 habitantes. Enc\u00f3ntrase a tan so 5\u00a0km da capital, Zamora.\nDemograf\u00eda.\nEvoluci\u00f3n da poboaci\u00f3n de Arga\u00f1\u00edn dende a d\u00e9cada dos 50 ata agora:\n \nPol\u00edtica.\nO repartimento de escanos quedou deste xeito:"}
{"id": "88502", "revid": "5863", "url": "https://gl.wikipedia.org/wiki?curid=88502", "title": "Roales", "text": "Roales \u00e9 un concello da provincia de Zamora, na comunidade aut\u00f3noma de Castela e Le\u00f3n. Est\u00e9ndese por unha \u00e1rea de 10.89\u00a0km\u00b2 onde no ano 2007 viv\u00edan 523 habitantes. Enc\u00f3ntrase a tan s\u00f3 7\u00a0km da capital, Zamora.\nDemograf\u00eda.\nEvoluci\u00f3n da poboaci\u00f3n de Roales dende a d\u00e9cada dos 50 ata agora:\n \nPol\u00edtica.\nO repartimento de escanos quedou deste xeito:"}
{"id": "88504", "revid": "56817", "url": "https://gl.wikipedia.org/wiki?curid=88504", "title": "Linguas de Alema\u00f1a", "text": "A lingua oficial de Alema\u00f1a \u00e9 o alem\u00e1n est\u00e1ndar, e arredor do 95% da poboaci\u00f3n do pa\u00eds fala alem\u00e1n est\u00e1ndar ou outra forma dialectal como primeira lingua. Esta cifra incl\u00fae os falantes de baixo sax\u00f3n, que nas estat\u00edsticas non \u00e9 considerado un idioma diferenciado.\nAs principais linguas aut\u00f3ctonas minoritarias son:"}
{"id": "88505", "revid": "1131", "url": "https://gl.wikipedia.org/wiki?curid=88505", "title": "Pobra de Seabra", "text": "Pobra de Seabra (en castel\u00e1n: \"Puebla de Sanabria\", en leon\u00e9s: \"La Puebla\" ou \"La Viella\") \u00e9 un concello da provincia de Zamora, na comunidade aut\u00f3noma de Castela e Le\u00f3n, capital da comarca de Seabra.\nEst\u00e9ndese por unha \u00e1rea de 81\u00a0km\u00b2 onde no ano 2017 viv\u00edan 1.432 habitantes. Enc\u00f3ntrase a 111\u00a0km da capital, Zamora. As localidades que forman o concello de Pobra de Seabra son: A Pobra de Seabra, Robledo (\"El Robr\u00e9u\" en leon\u00e9s), Ungilde (\"Unxilde\") e Castellanos.\nHistoria.\nSeabra aparece documentada desde o s\u00e9culo VII como parroquia sueva e ceca visigoda baixo o nome de \"Senapria\". No s\u00e9culo X a \"Urbs Senabrie\" \u00e9 citada como referente territorial nos primeiros diplomas do mosteiro de San Mart\u00edn de Casta\u00f1eda. A consolidaci\u00f3n deste n\u00facleo urbano como cabeza de toda a comarca xabresa debeu producirse a partir do reinado de Afonso VII, posteriormente Afonso VIII fomentou o seu desenvolvemento mediante o outorgamento dunha carta poboa o 1 de setembro de 1220, inspirada no Foro de Benavente. O texto de devandito foro \u00e9 co\u00f1ecido a trav\u00e9s dun privilexio de Afonso X (Sevilla, 19 de maio de 1263) polo que confirma e modifica parcialmente a carta foral de Afonso VIII.\nDurante o s\u00e9culo XVII sufriu a Guerra de Separaci\u00f3n de Portugal ao estar situada en plena fronte de batalla. De igual xeito, durante a Guerra de Sucesi\u00f3n ocorrida en Espa\u00f1a entre os partidarios de Filipe de Anjou e o Arquiduque Carlos, a vila foi ocupada por tropas portuguesas, sendo recuperada pola Monarqu\u00eda Hisp\u00e1nica o 24 de decembro de 1715, consonte o previsto na Paz de Utrecht.\nO 27 de xu\u00f1o de 1931, cando se proclamou a Primeira Rep\u00fablica Galega, na Pobra de Seabra realizouse unha manifestaci\u00f3n na cal se izou a bandeira galega e se exhibiu un cartel que pu\u00f1a: \u00abQueremos anexarnos a Galicia\u00bb.\nDemograf\u00eda.\nA poboaci\u00f3n de Pobra de Seabra non variou demasiado nos \u00faltimos 100 anos. Houbo continuos aumentos e diminuci\u00f3ns da poboaci\u00f3n. O crecemento dos anos 70 d\u00e9bese a que absorbeu outro concello, Ungilde.\nPol\u00edtica.\nA repartici\u00f3n de escanos quedou deste xeito:\nFestas.\nO 8 de setembro cel\u00e9branse as festas da nosa Se\u00f1ora das Vitorias, que duran toda a semana e \u00e1s que acoden xentes de toda a comarca, dados os importantes espect\u00e1culos que ofrecen."}
{"id": "88507", "revid": "10599", "url": "https://gl.wikipedia.org/wiki?curid=88507", "title": "Puebla de Sanabria", "text": ""}
{"id": "88509", "revid": "5863", "url": "https://gl.wikipedia.org/wiki?curid=88509", "title": "Matilla la Seca", "text": "Matilla la Seca \u00e9 un concello da provincia de Zamora, na comunidade aut\u00f3noma de Castela e Le\u00f3n. Est\u00e9ndese por unha \u00e1rea de 12.19\u00a0km\u00b2 onde no ano 2007 viv\u00edan s\u00f3 58 habitantes.\nDemograf\u00eda.\nEvoluci\u00f3n da poboaci\u00f3n de Matilla la Seca dende a d\u00e9cada dos 50 ata agora:\nPol\u00edtica.\nO repartimento de escanos quedou deste xeito:"}
{"id": "88512", "revid": "23204", "url": "https://gl.wikipedia.org/wiki?curid=88512", "title": "Windhoek", "text": "Windhoek \u00e9 a capital e a cidade m\u00e1is importante de Namibia, con preto de 290.000 habitantes. Importante centro de comercio de coiros de ovella, Windhoek era orixinariamente residencia dun xefe do grupo nama, que desprazara os habitantes herero da rexi\u00f3n no s\u00e9culo XIX. Alema\u00f1a ocupou a zona en 1885, e a localidade converteuse na sede do goberno colonial en 1892, como capital da colonia da \u00c1frica do Suroeste. Durante a primeira guerra mundial Windhoek foi tomada por tropas surafricanas.\nXeograf\u00eda.\nA cidade est\u00e1 asentada nun altiplano semides\u00e9rtico a algo m\u00e1is de 1.600 metros sobre o nivel do mar. O clima \u00e9 seco e temperado, con temperaturas medias que oscilan entre 7\u00a0\u00b0C e 21\u00a0\u00b0C en xu\u00f1o e xullo e entre os 18\u00a0\u00b0C e 31\u00a0\u00b0C en decembro (pola s\u00faa situaci\u00f3n austral ver\u00e1n e inverno est\u00e1n invertidos respecto do hemisferio norte), a\u00ednda que se te\u00f1en rexistrado m\u00ednimas de -4\u00a0\u00b0C e m\u00e1ximas de 36\u00a0\u00b0C.\nHistoria.\nA cidade \u00e9 tradicionalmente co\u00f1ecida con dous nomes ind\u00edxenas: Ai-Gams para os namas (nome que alude aos mananciais de augas quentes que en tempos formaban parte da cidade) e Otjomuise (que significa \"sitio de vapores\") para os herero.\nOs primeiros asentamentos en Windhoek deb\u00e9ronse \u00e1s augas das fontes termais ou caldas. A mediados do s\u00e9culo XIX o capit\u00e1n Jan Jonker Afrikaner radicouse cerca dunha das principais caldas, situada na actual Klein-Windhoek, un suburbio rico da cidade.\nHai diversas teor\u00edas sobre como Ai-Gams/Otjomuise chegou ao nome actual. A maior\u00eda explica o top\u00f3nimo como derivado do termo afrikaans \"Wind-Hoek\", que significa \"\u00e1ngulo ou esquina ventosa\". C\u00f3idase que os afrikaner pux\u00e9ronlle tal nome en lembranza do Monte Windhoek, en Tulbagh, en Sur\u00e1frica, de onde proced\u00edan os primeiros colonos surafricanos. Daquela Windhoek era o punto de contacto entre os namas, dirixidos por Jan Jonker Afrikaner, e os hereros.\nEn Windhoek, os surafricanos constru\u00edron unha igrexa, que foi usada tam\u00e9n como escola. Dous misioneiros renanos, Hugo Hahn e Heinrich Kleinschmidt, comezaron o seu labor al\u00ed nos anos da d\u00e9cada de 1840. Cre\u00e1ronse xard\u00edns e durante certo tempo Windhoek prosperou, mais a guerra entre namas e hereros levou \u00e1 destruci\u00f3n da cidade. En xu\u00f1o de 1885, un bot\u00e1nico su\u00edzo anotou que no lugar s\u00f3 se encontraban chacais e faraone esfameados, entre \u00e1rbores con froitas descuidadas.\nNo 1878, os brit\u00e1nicos apoder\u00e1ronse de Walvis Bay e incorpor\u00e1rona ao Cabo de Boa Esperanza en 1884, mais o Reino Unido non estaba interesado en estender a s\u00faa influencia na \u00c1frica suroccidental. Unha reclamaci\u00f3n dos negociantes de Luderitzbucht acabou cunha declaraci\u00f3ne de protectorato alem\u00e1n sobre \u00c1frica do Suroeste no mesmo ano de 1884. A colonia alem\u00e1 foi posta en marcha coa determinaci\u00f3n dos seus conf\u00edns en 1890 e desde Alema\u00f1a foi enviado un destacamento militar, o chamado Schutztruppe (tropas de protecci\u00f3n), \u00e1s ordes do maior Curt von Fran\u00e7ois. Von Fran\u00e7ois despregou a s\u00faa gornici\u00f3n en Windhoek, situada estratexicamente entre os namas e os hereros. As doce fontes termais fornec\u00edan a auga para consumo humano e para cultivos.\nA actual Windhoek foi fundada o 18 de outubro de 1890, cando Von Fran\u00e7ois puxo a primeira pedra do forte, hoxe chamado \"Alte Feste\" (Vella Fortaleza). Nos catorce anos seguintes Windhoek medrou lentamente, s\u00f3 foron erguidos os edificios gobernativos e privados considerados esenciais. En Klein-Windhoek, as parcelas foron alugadas a colonos, que principiaron a cultivar, en pequena escala, froita e tabaco e a criar gando bovino.\nDespois de 1907 acelerouse o desenvolvemento da cidade merc\u00e9 \u00e1 inmigraci\u00f3n desde o resto do pa\u00eds e mesmo do exterior. Houbo tam\u00e9n unha forte afluencia de colonos occidentais provenientes na maior\u00eda de Alema\u00f1a e Sur\u00e1frica. Foron abertas \u00e1reas comerciais ao longo da \"Kaiser Strasse\", hoxe denominada \"Independence Avenue\", e no cordal monta\u00f1oso que domina a cidade cos seus tres baluartes.\nO per\u00edodo colonial alem\u00e1n chegou a s\u00faa fin durante a primeira guerra mundial, cando as tropas surafricanas, en maio de 1915, ocuparon Windhoek por conta da Gran Breta\u00f1a. Nos seguintes cinco anos un goberno militar administrou Namibia. O desenvolvemento de Windhoek e do pa\u00eds en xeral atinx\u00edu un estancamento. Logo da segunda guerra mundial o desenvolvemento de Windhoek retomou velocidade, en tanto houbo capitais dispo\u00f1\u00edbeles para mellorar o clima econ\u00f3mico. Despois de 1955 emprend\u00e9ronse grandes proxectos p\u00fablicos, como a edificaci\u00f3n de novas escolas e hospitais, asfaltado de r\u00faas urbanas (iniciado en 1928), e a construci\u00f3n de dique e condutos para asegurar o abastecemento de auga.\nCoa independencia de Namibia respecto do vello r\u00e9xime colonial surafricano do apartheid, no 1990, a cidade experimentou novos aires de cambio que levaron a un medr\u00edo acelerado. Windhoek se converteu en sede do primeiro goberno democraticamente electo da Rep\u00fablica de Namibia, dirixido polo presidente Sam Nujoma.\nComunicaci\u00f3ns.\nBoa parte da rede varia da cidade est\u00e1 asfaltada (arredor de 500\u00a0km). Li\u00f1as de autobuses p\u00fablicos serven de comunicaci\u00f3n interna.\nWindhoek ten dous aeroportos: o Aeroporto Eros, na periferia, para avi\u00f3ns de porte menor, e mais o Aeroporto Internacional Windhoek Hosea Kutako, a 45\u00a0km ao leste da cidade. Diversas compa\u00f1\u00edas a\u00e9reas estranxeiras operan voos desde e para Windhoek. Hai a\u00ednda dispo\u00f1ibilidade para voos charter e alugueiro de helic\u00f3pteros e aparatos a\u00e9reos diversos.\nSitios de interese.\nEntre os lugares de interese cultural e tur\u00edstico de Windhoek c\u00f3mpre enumerar:"}
{"id": "88514", "revid": "1093", "url": "https://gl.wikipedia.org/wiki?curid=88514", "title": "Luis Moya", "text": ""}
{"id": "88517", "revid": "1131", "url": "https://gl.wikipedia.org/wiki?curid=88517", "title": "Basauri", "text": "Basauri \u00e9 un concello da provincia de Biscaia, na comunidade aut\u00f3noma do Euskadi. Est\u00e9ndese por unha \u00e1rea de 7.16\u00a0km\u00b2 onde no ano 2007 viv\u00edan 43.250 habitantes. Enc\u00f3ntrase a tan s\u00f3 7\u00a0km da capital, Bilbao.\nDemograf\u00eda.\nEvoluci\u00f3n da poboaci\u00f3n de Basauri dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88518", "revid": "1093", "url": "https://gl.wikipedia.org/wiki?curid=88518", "title": "Selecci\u00f3n nacional de f\u00fatbol sala de Galicia", "text": ""}
{"id": "88521", "revid": "1131", "url": "https://gl.wikipedia.org/wiki?curid=88521", "title": "Iribarnes", "text": ""}
{"id": "88522", "revid": "89787", "url": "https://gl.wikipedia.org/wiki?curid=88522", "title": "Filadelfia", "text": "Filadelfia (en ingl\u00e9s \"Philadelphia\") \u00e9 unha cidade estadounidense situada no condado de Filadelfia, Pensilvania. Segundo o censo de 2000, a poboaci\u00f3n era de 1\u00a0517\u00a0550 habitantes, convert\u00e9ndoa na quinta cidade m\u00e1is poboada dos Estados Unidos.\nXeograf\u00eda e poboaci\u00f3n.\n\u00c9 a m\u00e1is setentrional das cidades estadounidense en ser considerada dentro da zona clim\u00e1tica subtropical h\u00famida. Os ver\u00e1ns son calorosos, outonos e primaveras t\u00e9pedos e invernos fr\u00edos. A media de nevadas por ano \u00e9 de 534\u00a0mm , a\u00ednda que esta cantidade \u00e9 moi variable de ano en ano, present\u00e1ndose invernos de s\u00f3 nevadas leves e outros con grandes tormentas de neve.\nA conformaci\u00f3n racial da cidade \u00e9 de 45% brancos, 43,2% afroamericanos, 5,5% asi\u00e1ticos, 0,3% amerindio 0,1% illas do pac\u00edfico e 5,8% doutras razas. Os hispanos ou latinos constit\u00faen o 10,5% da poboaci\u00f3n.\nHistoria.\nEn 1681, cando William Penn obtivo a concesi\u00f3n de Carlos II de Inglaterra do territorio despois chamado Pensilvania, o val do r\u00edo Delaware onde pensou establecer unha vila capital era a terra dos indios lenape da naci\u00f3n algonquina, quen ti\u00f1an al\u00ed un poboado chamado Shackamaxon.\nNo 1682, Penn firmou un tratado de amizade co xefe lenape, e inda que non ti\u00f1a obriga, mercoulle a terra, todo porque a s\u00faa idea era establecer unha colonia ut\u00f3pica de paz e harmon\u00eda, unha cidade que non precisase murallas defensivas e que fose un lugar de comercio, progreso e co\u00f1ecemento para todos sen discriminar a ningu\u00e9n. As\u00ed o nome que lle deu foi Filadelfia (en grego \"amor fraternal\").\nPlan de William Penn.\nA planta da nova cidade (ao sur de Shackamaxon) foi a cl\u00e1sica cuadr\u00edcula hipod\u00e1mica estendida rectangularmente, d\u00faas millas ao longo por unha ao ancho, entre o Delaware e o seu afluente polo oeste, o Schuylkill. As augas do primeiro brindaban un protexido porto, e as do segundo unha v\u00eda de penetraci\u00f3n na colonia que se estend\u00eda m\u00e1is al\u00f3 dos Apalaches, ata os Grandes Lagos.\nFoi o primeiro plan con esta ambici\u00f3n e a esta escala nesta parte de Norteam\u00e9rica. D\u00faas grandes e amplas avenidas (hoxe Market e Broad Street) cortaban a malla en catro cuadrantes cada un cun baleiro para parque, e no seu encontro no centro abr\u00edase unha gran praza cos edificios p\u00fablicos significativos.\nTan ambicioso que ata case que o final do s\u00e9culo XIX non foi completado. Pola contra, xa no s\u00e9culo XVIII desbordouse na fronte ao Delaware cunha chea de peiraos. Para o tempo da independencia era a cidade m\u00e1is poboada das trece colonias. Pasaba por seren un centro do saber e a cultura (\"Atenas de Am\u00e9rica\", impulsado por Benjamin Franklin, que se establecera na cidade en 1723) ademais de ser famosa pola s\u00faa loita antiescravista e tolerancia relixiosa que atraeu xentes de toda Europa e afroamericanos do sur. Nese ambiente ilustrado desenvolveuse un foco revolucionario.\nDeclaraci\u00f3n da Independencia.\nDende 1753 o edificio da State House de Pensilvania (cun engadido que cumpr\u00eda coma concello e outro coma futuro congreso) dominaba cos chapiteis das igrexas o perfil da cidade. Foi al\u00ed onde en 1776 se asinou a Declaraci\u00f3n de Independencia dos Estados Unidos de Am\u00e9rica. Entre outros asinantes figuraban Benjamin Franklin, John Adams e Thomas Jefferson. Despois, en 1790, a Declaraci\u00f3n de Dereitos (constituci\u00f3n) e a capitalidade provisional da nova naci\u00f3n ata 1799 no que foi rematada Washington. O edificio presidiu dende ent\u00f3n a Independence Square lindeira \u00e1 praza do sueste (futura Washington Square).\nIndustrializaci\u00f3n: \"taller do mundo\".\nO s\u00e9culo XIX foi para Filadelfia (a pesar da perda de importancia coma porto en beneficio de Nova York) o dun extraordinario crecemento froito dunha completa revoluci\u00f3n industrial: t\u00e9xtil, metalurxia, fabricaci\u00f3n de papel e material ferroviario, construci\u00f3n naval, agro-alimentaria acompa\u00f1ada das necesarias infraestruturas: cami\u00f1os, canais e ferrocarr\u00eds que a converteron no maior centro fabril dos Estados Unidos (\"o taller do mundo\" ti\u00f1a por alcume). A m\u00e1is, era o primeiro centro financeiro do pa\u00eds. Grandes continxentes de inmigraci\u00f3n europea e afroamericana dos estados do sur arriban para fornecer a man de obra que se precisaba. Unha primeira ponte sobre o Schuylkill constr\u00faese en 1804 continuando Market Street e permitindo o desenvolvemento de West Philadelphia.\nAs epidemias de fins do XVIII e a forte industrializaci\u00f3n fixeron urxente un plan para o saneamento e abastecemento de augas da cidade (Fairmount Water Works, o primeiro e modelo para as cidades norteamericanas). De resultas do cal Filadelfia se dotou no seu \u00e1ngulo noroeste, augas arriba do Schuylkill, dunha extensa zona verde, Fairmount Park, que co tempo se foi ampliando e dotando con instalaci\u00f3ns de ocio (zoo) e instituci\u00f3ns culturais (sinaladamente o Museo de Arte). Al\u00ed, co gallo do centenario da Independencia, celebrouse a Exposici\u00f3n Universal de 1876 (primeira f\u00f3ra de Europa).\nS\u00e9culo XX.\nXurdiu a necesidade de unir o parque e o centro da cidade cunha grande avenida. Inspirada nos Campos Elisios de Par\u00eds, a Benjamin Franklin Parkway (1918) foi a irrupci\u00f3n na trama ortogonal de Penn dun grande eixo diagonal enlazando o novo auditorio municipal (rematado en 1884 na praza central) co Museo de Arte (1928), enriquecendo o seu percurso cunha serie de academias de ciencia e arte (vg. o Museo Rodin).\nEn 1926, o Delaware Bridge (hoxe B. Franklin Bridge) significou a primeira ponte de uni\u00f3n coa beira de Nova Jersey (Camden). E nos anos cincuenta levouse a cabo un proxecto que dende os trinta pretend\u00eda esponxar o vello centro hist\u00f3rico do lado do Delaware, cun parque ao redor da Independence Square (o Independence National Historical Park), ao que se uniu perpendicularmente outro plan (1962) que buscaba preservar conmemorativamente aqueles lugares e acontecementos que deran orixe \u00e1 naci\u00f3n americana, o Independence Mall.\nEn xeral, o s\u00e9culo pasado foi para a cidade o dun estancamento se non unha lenta decadencia no conxunto dos Estados Unidos. A obsolescencia do seu tecido industrial sen atopar un substitutivo axeitado e a corrupci\u00f3n municipal lev\u00e1rona a perder posici\u00f3ns entre as grandes metr\u00f3poles americanas."}
{"id": "88526", "revid": "12452", "url": "https://gl.wikipedia.org/wiki?curid=88526", "title": "Selecci\u00f3n nacional de f\u00fatbol de Uruguai", "text": ""}
{"id": "88527", "revid": "839", "url": "https://gl.wikipedia.org/wiki?curid=88527", "title": "Selecci\u00f3n nacional de f\u00fatbol de Togo", "text": ""}
{"id": "88528", "revid": "12452", "url": "https://gl.wikipedia.org/wiki?curid=88528", "title": "Selecci\u00f3n nacional de f\u00fatbol de Bielorrusia", "text": ""}
{"id": "88529", "revid": "839", "url": "https://gl.wikipedia.org/wiki?curid=88529", "title": "Selecci\u00f3n nacional de f\u00fatbol de Italia", "text": ""}
{"id": "88530", "revid": "839", "url": "https://gl.wikipedia.org/wiki?curid=88530", "title": "Selecci\u00f3n nacional de f\u00fatbol de Croacia", "text": ""}
{"id": "88532", "revid": "839", "url": "https://gl.wikipedia.org/wiki?curid=88532", "title": "Selecci\u00f3n nacional de f\u00fatbol de Inglaterra", "text": ""}
{"id": "88533", "revid": "839", "url": "https://gl.wikipedia.org/wiki?curid=88533", "title": "Selecci\u00f3n nacional de f\u00fatbol de Hungr\u00eda", "text": ""}
{"id": "88534", "revid": "839", "url": "https://gl.wikipedia.org/wiki?curid=88534", "title": "Selecci\u00f3n nacional de f\u00fatbol de Austria", "text": ""}
{"id": "88536", "revid": "839", "url": "https://gl.wikipedia.org/wiki?curid=88536", "title": "Selecci\u00f3n nacional de f\u00fatbol de Armenia", "text": ""}
{"id": "88537", "revid": "839", "url": "https://gl.wikipedia.org/wiki?curid=88537", "title": "Selecci\u00f3n nacional de f\u00fatbol de Andorra", "text": ""}
{"id": "88538", "revid": "839", "url": "https://gl.wikipedia.org/wiki?curid=88538", "title": "Selecci\u00f3n nacional de f\u00fatbol de Alema\u00f1a", "text": ""}
{"id": "88539", "revid": "1093", "url": "https://gl.wikipedia.org/wiki?curid=88539", "title": "Lista de selecci\u00f3ns nacionais de f\u00fatbol", "text": ""}
{"id": "88542", "revid": "98629", "url": "https://gl.wikipedia.org/wiki?curid=88542", "title": "Abeto de Douglas", "text": "O abeto de Douglas, tam\u00e9n co\u00f1ecido como pi\u00f1eiro de Oreg\u00f3n, (Pseudotsuga menziesii) \u00e9 unha \u00e1rbore do x\u00e9nero \"Pseudotsuga\" orixinaria de Am\u00e9rica do Norte.\nEn Galicia \u00e9 moi empregado con fins ornamentais e en repoboaci\u00f3ns forestais.\nDescrici\u00f3n.\n\u00c9 unha \u00e1rbore de folla perenne e monoica. Adoita chegar aos 75 m de altura, a\u00ednda que existen exemplares de ata 100 metros. Est\u00e1 considerada como unha das \u00e1rbores m\u00e1is altas do mundo. O abeto m\u00e1is alto de que se ten constancia era co\u00f1ecido como \"Mineral Tree\". Medrou preto de Mount Rainier, en Washington; ti\u00f1a 1020 anos de idade e 119,8 m de altura, e caeu en 1930. Na actualidade o m\u00e1is alto \u00e9 o abeto \"Brummit\", descuberto en 1991 en Coos County, no Estado de Oreg\u00f3n. Mide 100,27 m de altura e 3,5 m de di\u00e1metro, e ten un volume de 296,63 m\u00b3.\nA s\u00faa cortiza \u00e9 grosa, m\u00e1is ou menos profundamente fendida e de cor marr\u00f3n avermellada. As follas son ac\u00edculas flexibles e acanaladas na face, de 2 a 3\u00a0cm de lonxitude e de cor verde escura, cun forte olor a lim\u00f3n ou mandarina ao fretar. As inflorescencias masculinas son verde-amareladas e as femininas verdosas ou vermellas. Pi\u00f1a grande, de cor marr\u00f3n clara e con br\u00e1cteas que sobresaen entre as escamas.\nUsos.\nUtilizada con fins ornamentais e como madeira, ten moitas aplicaci\u00f3ns na carpintar\u00eda e \u00fasase, ademais, para facer pasta de papel, vigas, travesas de ferrocarril etc."}
{"id": "88548", "revid": "1131", "url": "https://gl.wikipedia.org/wiki?curid=88548", "title": "La Puebla de Montalb\u00e1n", "text": "La Puebla de Montalb\u00e1n \u00e9 un concello da provincia de Toledo, na comunidade aut\u00f3noma de Castela-A Mancha. Est\u00e9ndese por unha \u00e1rea de 141,16\u00a0km\u00b2 onde no ano 2007 viv\u00edan 8.004 habitantes. Enc\u00f3ntrase a 35\u00a0km da capital, Toledo.\nDemograf\u00eda.\nEvoluci\u00f3n da poboaci\u00f3n de Puebla de Montalb\u00e1n dende a d\u00e9cada dos 50:\n \nPol\u00edtica.\nA repartici\u00f3n de escanos quedou deste xeito, dando a alcald\u00eda \u00e1 socialista Araceli Ladera D\u00edaz-Chir\u00f3n :"}
{"id": "88549", "revid": "5863", "url": "https://gl.wikipedia.org/wiki?curid=88549", "title": "Malpica de Tajo", "text": "Malpica de Tajo \u00e9 un concello da provincia de Toledo, na comunidade aut\u00f3noma de Castela-A Mancha. Est\u00e9ndese por unha \u00e1rea de 80\u00a0km\u00b2 onde no ano 2007 viv\u00edan 2.073 habitantes. Enc\u00f3ntrase a 51\u00a0km da capital, Toledo.\nDemograf\u00eda.\nEvoluci\u00f3n da poboaci\u00f3n de Malpica de Tajo dende a d\u00e9cada dos 50:\n \nPol\u00edtica.\nA repartici\u00f3n de escanos quedou deste xeito, dando a alcald\u00eda \u00f3 socialista Jos\u00e9 G\u00f3mez Mata :"}
{"id": "88550", "revid": "2269", "url": "https://gl.wikipedia.org/wiki?curid=88550", "title": "Deserto de Kalahari", "text": ""}
{"id": "88551", "revid": "2269", "url": "https://gl.wikipedia.org/wiki?curid=88551", "title": "Deserto do Kalahari", "text": ""}
{"id": "88552", "revid": "89787", "url": "https://gl.wikipedia.org/wiki?curid=88552", "title": "Benalup-Casas Viejas", "text": "Benalup-Casas Viejas \u00e9 un concello da provincia de C\u00e1diz, na comunidade aut\u00f3noma de Andaluc\u00eda. Est\u00e9ndese por unha \u00e1rea de 60.70\u00a0km\u00b2 onde no ano 2016 viv\u00edan 7.003 habitantes, cunha densidade de 115.37 hab./km\u00b2. Enc\u00f3ntrase a 63\u00a0km da capital, C\u00e1diz.\nDemograf\u00eda.\nEvoluci\u00f3n da poboaci\u00f3n de Benalup-Casas Viejas dende a d\u00e9cada dos 50 ata agora:\n \nPol\u00edtica.\nA repartici\u00f3n de escanos quedou deste xeito, dando a alcald\u00eda \u00f3 socialista Francisco Gonz\u00e1lez Caba\u00f1a :"}
{"id": "88554", "revid": "85894", "url": "https://gl.wikipedia.org/wiki?curid=88554", "title": "Chipiona", "text": "Chipiona \u00e9 un concello da provincia de C\u00e1diz, na comunidade aut\u00f3noma de Andaluc\u00eda. Est\u00e9ndese por unha \u00e1rea de 33\u00a0km\u00b2 onde no ano 2007 viv\u00edan 18.182 habitantes, cunha densidade de 551,14 hab./km\u00b2. Enc\u00f3ntrase a 54\u00a0km da capital, C\u00e1diz.\nDemograf\u00eda.\nEvoluci\u00f3n da poboaci\u00f3n de Chipiona dende a d\u00e9cada dos 50 ata agora:\n \nPol\u00edtica.\nO repartimento de escanos quedou deste xeito, dando a alcald\u00eda \u00f3 socialista Manuel Garc\u00eda Moreno :"}
{"id": "88556", "revid": "1308", "url": "https://gl.wikipedia.org/wiki?curid=88556", "title": "National Aeronautics and Space Administration", "text": ""}
{"id": "88557", "revid": "85894", "url": "https://gl.wikipedia.org/wiki?curid=88557", "title": "Vila da Area, San Xurxo da Mari\u00f1a, Ferrol", "text": "Vila da Area \u00e9 un lugar da parroquia de San Xurxo da Mari\u00f1a no concello de Ferrol na provincia da Coru\u00f1a. Ti\u00f1a 229 habitantes no ano 2007 segundo datos do Instituto Galego de Estat\u00edstica dos cales eran 120 homes e 109 mulleres, o que sup\u00f3n unha diminuci\u00f3n con relaci\u00f3n ao ano 2004 cando ti\u00f1a 237 habitantes.\nNeste lugar est\u00e1 a praia de San Xurxo, un dos areais m\u00e1is concorridos de Ferrol. No ver\u00e1n aumenta considerablemente a s\u00faa poboaci\u00f3n \u00f3 contar cun importante n\u00famero de vivendas empregadas como segunda residencia."}
{"id": "88558", "revid": "89787", "url": "https://gl.wikipedia.org/wiki?curid=88558", "title": "Escudo de Irlanda", "text": " \nO escudo de Irlanda (en ingl\u00e9s \"Coat of arms of Ireland\", en ga\u00e9lico \"Armas na h\u00c9ireann\") \u00e9 o escudo de armas oficial da Rep\u00fablica de Irlanda dende o 9 de novembro de 1945. Consiste nun bras\u00f3n azur cun arpa dourada con cordas de prata, consolidando as\u00ed a tradici\u00f3n da arpa ga\u00e9lica, a chamada \"cl\u00e0rsach\", como o emblema her\u00e1ldico tradicional de Irlanda.\nA arpa irlandesa.\nA arpa \u00e9 reco\u00f1ecida como un s\u00edmbolo de Irlanda xa dende o s\u00e9culo XIII, e a s\u00faa primeira aparici\u00f3n nas cu\u00f1axes monetarias anglo-irlandesas data de 1536, durante o reinado de Henrique VIII, aparecendo como o terceiro cuarto do escudo de armas real do Reino Unido.\nA arpa foi escollida como o emblema estatal tralo establecemento do Estado Libre de Irlanda, e unha das s\u00faas primeiras aplicaci\u00f3ns foi no Gran Selo do Estado Libre de Irlanda, e seguiu sendo o emblema estatal despois de que se adoptase a Constituci\u00f3n de Irlanda. A imaxe da arpa \u00e9 empregada nas cu\u00f1axes monetarias, pasaportes e outros documentos oficiais estatais, as\u00ed como nos emblemas do Presidente, o Taoiseach, o T\u00e1naiste e os Ministros do Goberno e outros cargos oficiais.\nA arpa das moedas cu\u00f1adas en 1928 est\u00e1 baseada no arpa de Galway e na do Trinity College, mentres que unha versi\u00f3n moito m\u00e1is modificada introduciuse na cu\u00f1axe de 1939, que \u00e9 a que subsiste hoxe d\u00eda nas moedas de euro de Irlanda.\nO escudo de armas real de Irlanda.\nA partir da chegada da dinast\u00eda Estuardo aos tronos de Inglaterra e Irlanda en 1603, o escudo de armas real comezou a usar a arpa irlandesa representando ao Reino de Irlanda. A trav\u00e9s dos anos, a arpa foi alterada e recolocada representando os diferentes cambios no panorama pol\u00edtico ata que o escudo de armas real brit\u00e1nico acadou a oficialidade coa ascensi\u00f3n ao trono do Reino Unido da ra\u00ed\u00f1a Vitoria I en 1819, momento dende o cal permaneceu inalterado. Este escudo de armas mostra a arpa irlandesa tanto en Inglaterra, Escocia e Gales coma no escudo de armas do Canad\u00e1, no cuarto inferior esquerdo.\nA arpa de Brian Boru.\nA arpa de Brian Boru (tam\u00e9n denominada como a \"Arpa do Trinity College\") data concretamente de finais do s\u00e9culo XIV e m\u00f3strase de xeito permanente na Gran Sala da biblioteca do Trinity College de Dubl\u00edn, sendo a representaci\u00f3n desta arpa m\u00e1is antiga que a\u00ednda existe en Irlanda. Esta arpa foi as\u00ed denominada por Brian Boru, Gran Rei de Irlanda, a\u00ednda que morreu 400 anos antes de que a arpa fose fabricada, xa que logo non puido pertencer a el."}
{"id": "88559", "revid": "85894", "url": "https://gl.wikipedia.org/wiki?curid=88559", "title": "Vila da Eirexa, San Xurxo da Mari\u00f1a, Ferrol", "text": "Vila da Eirexa \u00e9 un lugar da parroquia de San Xurxo da Mari\u00f1a no concello de Ferrol na provincia da Coru\u00f1a. Segundo o IGE en 2017 ti\u00f1a 197 habitantes, dous m\u00e1is ca en 2007, cando estaban censados 99 homes e 96 mulleres, e doce menos ca en 2004.\nNeste lugar est\u00e1 a igrexa parroquial que lle d\u00e1 o seu nome."}
{"id": "88560", "revid": "43749", "url": "https://gl.wikipedia.org/wiki?curid=88560", "title": "Illa de Gran Breta\u00f1a", "text": ""}
{"id": "88561", "revid": "23204", "url": "https://gl.wikipedia.org/wiki?curid=88561", "title": "Rep\u00fablica Irlandesa", "text": "A Rep\u00fablica Irlandesa (en irland\u00e9s: \"Poblacht na h\u00c9ireann\" ou \"Saorst\u00e1t \u00c9ireann\") foi un estado revolucionario que declarou a s\u00faa independencia unilateral de Gran Breta\u00f1a no Levantamento de Pascua de 1916, estabelec\u00e9ndose en xaneiro de 1919 polo D\u00e1il \u00c9ireann. A declaraci\u00f3n de independencia polo D\u00e1il coincidiu co comezo da Guerra de Independencia irlandesa, que durou entre 1919 e 1922, enfrontando ao Reino Unido e ao Ex\u00e9rcito Republicano Irland\u00e9s.\nNome.\nEn ingl\u00e9s o estado revolucionario foi co\u00f1ecido como \"Irish Republic\" (en galego: \"Rep\u00fablica Irlandesa\") e, ocasionalmente, como \"Republic of Ireland\" (\"Rep\u00fablica de Irlanda\"). Dous t\u00edtulos diferentes en irland\u00e9s foron usados: \"Poblacht na h\u00c9ireann\" e \"Saorst\u00e1t \u00c9ireann\", baseados en d\u00faas traduci\u00f3ns Irlandesas da palabra rep\u00fablica: \"Poblacht\" e \"Saorst\u00e1t\". \"Poblacht\" \u00e9 unha derivaci\u00f3n de \"pobail\" (xente) e do lat\u00edn \"Res Publica\". \"Saorst\u00e1t\", doutra banda, era unha palabra composta baseada en d\u00faas palabras irlandesas xa existentes: \"saor\" (\"libre\") e \"st\u00e1t\" (\"estado\"). A s\u00faa traduci\u00f3n literal, directa era \"estado libre\". Unha lixeira variante do t\u00edtulo \"Saorst\u00e1t\" era usada algunhas veces nos \u00faltimos d\u00edas as\u00ed en lat\u00edn: \"Respublica Hibernica\".\nO termo \"Poblacht na h\u00c9ireann\" foi o utilizado na Proclamaci\u00f3n de Pascua de 1916. Ademais, a Declaraci\u00f3n de Independencia e outros documentos adoptados en 1919 escolleron este t\u00edtulo en favor de \"Saorst\u00e1t \u00c9ireann\". Cando o Estado Libre Irland\u00e9s foi establecido ao final da Guerra Anglo-Irlandesa, \"Saorst\u00e1t \u00c9ireann\" foi adoptado como o t\u00edtulo oficial irland\u00e9s. Con todo este Estado Libre non era unha rep\u00fablica sen\u00f3n unha forma de monarqu\u00eda constitucional dentro do Imperio Brit\u00e1nico. Por esta raz\u00f3n, e dende ent\u00f3n, a palabra \"saorst\u00e1t\" entrou en desuso como traduci\u00f3n de \"rep\u00fablica\". Cando o estado Irland\u00e9s converteuse na Rep\u00fablica de Irlanda en 1949, por exemplo, a s\u00faa descrici\u00f3n oficial Irlandesa foi \"Poblacht na h\u00c9ireann\".\nHistoria.\nEstablecemento.\nEn 1916 os rebeldes nacionalistas participantes no Levantamento de Pascua publicaron a Proclamaci\u00f3n da Rep\u00fablica. Mediante esta declaraci\u00f3n declaraban o establecemento dun estado independente chamado \"Rep\u00fablica Irlandesa\", proclamando que os l\u00edderes da rebeli\u00f3n servir\u00edan como \"Goberno Provisional da Rep\u00fablica Irlandesa\" at\u00e9 que se volvese posible elixir un parlamento nacional. O levantamento de Pascua foi de curta duraci\u00f3n, principalmente limitado a Dubl\u00edn e, na s\u00faa \u00e9poca, tivo pouco apoio do pobo Irland\u00e9s en xeral.\nA proclamaci\u00f3n da rep\u00fablica por parte dos l\u00edderes integrantes non contou co apoio do Sinn F\u00e9in liderado por Arthur Griffith, o cal pretend\u00eda o establecemento dunha forma de monarqu\u00eda dual entre Irlanda e o Reino Unido. Por\u00e9n, en 1917 este partido nacionalista uniuse cos partidarios republicanos de \u00c9amon de Valera, adoptando a partir daquel momento a tese independentista para desenvolver a curto prazo, coa intenci\u00f3n de dar a oportunidade aos irlandeses de escoller a forma de goberno que preferisen. Con todo, este acordo estaba suxeito \u00e1 condici\u00f3n de que se o pobo escoll\u00eda a monarqu\u00eda como forma de goberno, ning\u00fan membro da casa real brit\u00e1nica seria convidado a ocupar este cargo. \nNas elecci\u00f3ns xerais de 1918 os candidatos radicais do Sinn F\u00e9in, inclu\u00edndo moitos que participaran na rebeli\u00f3n de 1916, defenderon un manifesto que compromet\u00eda ao partido a boicotear o Parlamento do Reino Unido e a establecer unilateralmente unha nova asemblea irlandesa en Dubl\u00edn. Os candidatos do Sinn F\u00e9in foron os grandes ga\u00f1adores das elecci\u00f3ns e, o 21 de xaneiro de 1919, reun\u00edronse na \"Mansion House\" de Dubl\u00edn, establecendo a primeira sesi\u00f3n do D\u00e1il \u00c9ireann. Nesta reuni\u00f3n o D\u00e1il adoptou a Declaraci\u00f3n de independencia de Irlanda, e debido \u00e1 Proclamaci\u00f3n de Pascua adoptada xa o 1916 o D\u00e1il retrospectivamente ratificou o establecemento da Rep\u00fablica Irlandesa.\nO mesmo d\u00eda que a declaraci\u00f3n de independencia foi publicada, dous membros da \"Royal Irish Constabulary\", unha das forzas policiais existentes naqueles momentos ao pa\u00eds, foron asasinados na poboaci\u00f3n de Soloheadbeg por membros dos \"\u00d3glaigh na h\u00c9ireann\" (en galego, Voluntarios Irlandeses). Este incidente non fora ordenado polo D\u00e1il mais o curso dos feitos levou nesta c\u00e1mara a reco\u00f1ecer aos \"\u00d3glaigh na h\u00c9ireann\" como o ex\u00e9rcito propio da Rep\u00fablica Irlandesa. As\u00ed, o incidente a Soloheadbeg converteuse o incidente que deu p\u00e9 \u00e1 Guerra Angloirlandesa entre a Rep\u00fablica Irlandesa e o Reino Unido.\nA decisi\u00f3n de establecer unha rep\u00fablica en 1919, no canto de calquera outra forma de goberno, foi significativa porque respond\u00eda a un total repudio de toda relaci\u00f3n constitucional coa Gran Breta\u00f1a, e pu\u00f1a ao partido contra calquera compromiso que puidese prexudicar o autogoberno inicial ou a continua pertenza ao Imperio Brit\u00e1nico. A vol\u00e1til cuesti\u00f3n dos Unionistas do nordeste, indicando que eles non participar\u00edan en calquera forma de rep\u00fablica, foi deixada sen resolver e o seis condados daquela zona permaneceron como parte do Reino Unido baixo a Lei de Goberno de Irlanda de 1920 e despois no Tratado Angloirland\u00e9s.\nInstituci\u00f3ns de goberno.\nA instituci\u00f3n central da rep\u00fablica foi o D\u00e1il \u00c9ireann, que se configurou como un parlamento unicameral. Mentres que o Primeiro D\u00e1il consistiuse de membros electos en 1918, d\u00faas elecci\u00f3ns xerais conducidas polo goberno Brit\u00e1nico en Irlanda foron tam\u00e9n tratadas polos nacionalistas como elecci\u00f3ns para o D\u00e1il. O Segundo D\u00e1il consistiu en membros elixidos nas elecci\u00f3ns de 1921 para o Parlamento de Irlanda do Norte e o temporal Parlamento de Irlanda do Sur; o Terceiro D\u00e1il foi electo en 1922 como o \"parlamento provisional\" de \"Irlanda do Sur\", como foi provisto polo Tratado Anglo-Irland\u00e9s.\nNa s\u00faa primeira reuni\u00f3n o D\u00e1il adoptou unha constituci\u00f3n curta e provisional co\u00f1ecida como a Constituci\u00f3n do D\u00e1il. Esta dotaba de autoridade executiva a un gabinete chamado o \"Aireacht\" ou \"Ministros\". O Aireacht era cuestionable polo D\u00e1il (que tam\u00e9n elixiu o seu xefe), co\u00f1ecido inicialmente como o \"Pr\u00edomh Aire\", literalmente \"primeiro ministro\". M\u00e1is tarde o t\u00edtulo \"Presidente do D\u00e1il \u00c9ireann\" tam\u00e9n se usou para o mesmo posto, especialmente durante a xira do Presidente \u00c9amon de Valera polos Estados Unidos. Inicialmente, debido \u00e1 divisi\u00f3n entre republicanos e monarquicos, a Rep\u00fablica Irlandesa non ti\u00f1a un xefe de estado expl\u00edcito. En agosto de 1921, de Valera, postul\u00e1ndose para re-elecci\u00f3n como Presidente de D\u00e1il \u00c9ireann, fixo que o D\u00e1il renomeara o posto como \"Presidente da Rep\u00fablica\", xa que as\u00ed ser\u00eda referido como xefe de estado.\nO brazo militar da Rep\u00fablica Irlandesa eran os \"\u00d3glaigh na h\u00c9ireann\" quen, pouco despois do inicio da Guerra de Independencia, foron renomeados como o \"Ex\u00e9rcito Republicano Irland\u00e9s\" (IRA) para reflectir o seu status de ex\u00e9rcito nacional da declarada rep\u00fablica. A pesar de estar teoricamente baixo as ordes do Ministro do D\u00e1il, na pr\u00e1ctica varias columnas individuais do IRA gozaron dun alto nivel de autonom\u00eda.\nO brazo xudicial da Rep\u00fablica Irlandesa consistiu nunha rede de Cortes do D\u00e1il administrada por oficiais do IRA, quen ao principio operaron en paralelo co sistema xudicial Brit\u00e1nico, e gradualmente abandon\u00e1rono mentres a opini\u00f3n p\u00fablica volveuse contra os Brit\u00e1nicos. Estes foron establecidos primeiramente en xu\u00f1o de 1919. O cumprimento de leis e decretos das Cortes do D\u00e1il estaban a cargo da Polic\u00eda Republicana Irlandesa.\nReco\u00f1ecemento.\nOs esforzos do Presidente de Valera nos Estados Unidos de Am\u00e9rica, e do \"embaixador\" da rep\u00fablica \u00e1 Conferencia de Paz de Par\u00eds, Se\u00e1n T. O'Kelly, para ga\u00f1ar reco\u00f1ecemento internacional fallaron. O'Kelly xa estabelecera a \"embaixada\" da Rep\u00fablica na cidade de Par\u00eds en abril de 1919, \u00e1s veces que Patrick McCartan fac\u00eda o mesmo en Washington D.C.. A pesar da ampla promoci\u00f3n por notables norteamericanos de ascendencia irlandesa, o Presidente Woodrow Wilson negouse a levar o caso irland\u00e9s \u00e1 conferencia. O \u00fanico reco\u00f1ecemento estranxeiro foi o da Rep\u00fablica Socialista Sovi\u00e9tica Federativa de Rusia, encabezada por Vladimir Lenin, que obtivo di\u00f1eiro do Ministro de Finanzas de Michael Collins e que posteriormente foron devoltos con partes das xoias da coroa dos tsares. Foi un pequeno pulo cara a unha postura m\u00e1is socialista do movemento republicano.\nA Rep\u00fablica Irlandesa non foi reco\u00f1ecida polo Goberno Brit\u00e1nico. No ano 1921, e de acordo coas demandas Unionistas do Ulster, o goberno Brit\u00e1nico decidiu partir Irlanda en d\u00faas rexi\u00f3ns, chamadas Irlanda do Sur e Irlanda do Norte, cos seus propios parlamentos que se xuntaban en xu\u00f1o. Por\u00e9n, os nacionalistas irlandeses neg\u00e1ronse a reco\u00f1ecer a autoridade dos brit\u00e1nicos para levar a cabo esta partici\u00f3n.\nCando, en decembro de 1921, a rep\u00fablica enviou representantes a negociar unha tregua co goberno de David Lloyd George o D\u00e1il os comisionounos como \"enviados plenipotenciarios\", actuando baixo a autoridade do Presidente da Rep\u00fablica Irlandesa. Con todo Lloyd George negouse a considerar as negociaci\u00f3ns como relaci\u00f3ns bilaterais entre dous estados soberanos, sen\u00f3n con delegados que representaban ao pobo irland\u00e9s. Cando o Tratado Angloirland\u00e9s foi rematado, o goberno Brit\u00e1nico insistiu que fose enviado \u00e1 C\u00e1mara dos Com\u00fans de Irlanda do Sur para a ratificaci\u00f3n irlandesa, considerada polos brit\u00e1nicos a c\u00e1mara parlamentaria legal no canto do D\u00e1il \u00c9ireann. A\u00ednda que isto foi, en parte, unha medida para salvar a reputaci\u00f3n do Reino Unido ante os ollos internacionais, tam\u00e9n se axustou ao feito que o tratado non ser\u00eda reco\u00f1ecido polas leis brit\u00e1nicas a menos que estivese ratificado por unha instituci\u00f3n reco\u00f1ecida polo Reino Unido.\nFinalmente, no per\u00edodo de transici\u00f3n que levou ao establecemento do Estado Libre de Irlanda, o goberno Brit\u00e1nico transferiu a gobernaci\u00f3n sobre Irlanda do Sur a un \u00f3rgano chamado o \"Goberno Provisional\", no canto de ao ministerio da Rep\u00fablica Irlandesa, outro feito dese\u00f1ado para salvar a reputaci\u00f3n brit\u00e1nica.\nDisoluci\u00f3n.\nAprobado o Tratado Anglo-Irland\u00e9s en decembro de 1921 e a Constituci\u00f3n do Estado Libre Irland\u00e9s en outubro de 1922 o D\u00e1il temporalmente accedeu \u00e1 disoluci\u00f3n da Rep\u00fablica Irlandesa e a s\u00faa substituci\u00f3n co sistema de monarqu\u00eda constitucional do Estado Libre Irland\u00e9s. En 1922 viu a luz o Goberno Provisional, mais a Rep\u00fablica Irlandesa non foi desmantelada e as s\u00faas instituci\u00f3ns continuaron operando en paralelo coas da autoridade provisional. Por un tempo, o estado interino tivo, nominalmente, dous xefes de goberno. Michael Collins foi designado como Presidente do Goberno Provisional, en teor\u00eda cuestionable pola C\u00e1mara dos Com\u00fans de Irlanda do Sur, e designado polo Lord Tenente.\nEn contraste o \"Aireach\" da rep\u00fablica continuou con Arthur Griffith como Presidente despois da renuncia de \u00c9amon de Valera. Con todo as d\u00faas administraci\u00f3ns foron progresivamente mesturadas at\u00e9 que en agosto, seguindo as mortes de Griffith e Collins, William T. Cosgrove asumiu ambos liderados simultaneamente, volv\u00e9ndose as\u00ed as d\u00faas oficinas m\u00e1is importantes unha, producindo un h\u00edbrido constitucional \u00fanico; un primeiro ministro asignado pola coroa e un presidente da rep\u00fablica.\n\u00c1mbolos parlamentos, o Segundo D\u00e1il e a C\u00e1mara dos Com\u00fans, foron substitu\u00eddos por un parlamento conxunto co\u00f1ecido como o Terceiro D\u00e1il ou \"Parlamento Provisional\" que, como unha asemblea constitu\u00ednte, promulgou unha nova constituci\u00f3n. O 6 de decembro de 1922 a Constituci\u00f3n do Estado Libre Irland\u00e9s entrou en efecto e as instituci\u00f3ns de ambos, a Rep\u00fablica Irlandesa e o Goberno Provisional, deixaron de existir.\nLegado.\nA meta daqueles que estableceron a Rep\u00fablica Irlandesa era crear unha rep\u00fablica independente de facto que inclu\u00edse a totalidade da illa de Irlanda. Fallaron no seu obxectivo, pero a Rep\u00fablica Irlandesa pavimentou o cami\u00f1o para a creaci\u00f3n do Estado Libre Irland\u00e9s, un dominio da Commonwealth Brit\u00e1nica con autogoberno, e un territorio que se estend\u00eda aos vinte e seis condados orixinalmente previstos na Lei de Goberno Local (1914). En 1949 o Estado Libre converteuse nunha rep\u00fablica totalmente independente, a Rep\u00fablica de Irlanda.\nFalando no D\u00e1il \u00c9ireann o 29 de abril de 1997 Bertie Ahern, l\u00edder do partido Fianna F\u00e1il, sucesor da parte antitratado do Sinn F\u00e9in, e o ent\u00f3n Taoiseach John Bruton, l\u00edder do partido Fine Gael, sucesor da parte pro-tratado do Sinn F\u00e9in, accedeu a que como base dunha conmemoraci\u00f3n inclusiva, a data en que a independencia irlandesa deb\u00eda ser medida non era a formaci\u00f3n da Rep\u00fablica Irlandesa en 1919, sen\u00f3n o establecemento en 1922 do Estado Libre Irland\u00e9s, o primeiro estado moderno Irland\u00e9s en lograr independencia de facto e reco\u00f1ecemento internacional.\nA Rep\u00fablica despois do Tratado.\nDende a Guerra Civil de 1922-1923 a Rep\u00fablica Irlandesa foi un s\u00edmbolo importante para os radicais republicanos. A Guerra Civil empezou en xu\u00f1o de 1922 cando o Sinn F\u00e9in e o IRA separ\u00e1ronse entre pragmatistas, que apoiaban o Tratado, e aqueles rep\u00fablicanos de li\u00f1a dura que se opu\u00f1an aos compromisos que conti\u00f1a. En particular a facci\u00f3n Anti-Tratado obxectaba o continuo rol na constituci\u00f3n Irlandesa que lle ser\u00eda outorgado ao monarca brit\u00e1nico no Estado Libre Irland\u00e9s. Cando o D\u00e1il ratificou o Tratado os seus opo\u00f1entes sa\u00edron, argumentando que o D\u00e1il tentaba \"destru\u00edr\" a Rep\u00fablica Irlandesa, e que os seus membros non ti\u00f1an dereito a facelo. Despois de que o electorado irland\u00e9s votase a nunha maior\u00eda de candidatos pro-Tratado, \u00c9amon de Valera declarou que \"a xente non ten dereito a facer o err\u00f3neo\".\nOs opo\u00f1entes ao Tratado neg\u00e1ronse a reco\u00f1ecer ao Goberno Provisional e, cando se estableceu, ao Estado Libre Irland\u00e9s, insistindo en que a Rep\u00fablica Irlandesa continuaba existindo como unha entidade \"de iure\". A facci\u00f3n anti-tratado tam\u00e9n se negou a reco\u00f1ecer ao Terceiro D\u00e1il, xa que o Segundo D\u00e1il nunca se reuniu para disolverse. Estes republicanos por tanto consideraban ao Terceiro D\u00e1il, e a t\u00f3dalas instituci\u00f3ns que xurdisen del, como ilegais.\nO lado anti-tratado foi derrotado na Guerra Civil. A maior\u00eda da oposici\u00f3n militante contra o tratado cesou fin o 24 de maio de 1923 cando Frank Aiken, xefe de persoal do IRA, ordenou de \"baixar armas\" e \u00c9amon de Valera publicou o seu discurso \"Lexi\u00f3n da Retagarda\". De Valera continuou como presidente do partido pol\u00edtico Sinn F\u00e9in. En marzo de 1926, de Valera, xunto coa maior\u00eda dos pol\u00edticos anti-Tratado, fundaron un novo partido chamado Fianna F\u00e1il e terminaron o seu boicot das instituci\u00f3ns do Estado Libre.\nCon todo unha pequena minor\u00eda de li\u00f1a dura continuou rexeitando a lexitimidade do Estado Libre e o seu sucesor, a Rep\u00fablica de Irlanda. O IRA Provisional (PIRA), levou a cabo unha campa\u00f1a de bombardeos e tiroteos en Irlanda do Norte dende finais dos anos 1960 at\u00e9 1998, e o seu brazo pol\u00edtico, o moderno partido Sinn F\u00e9in, adoitaba insistir en que a Rep\u00fablica Irlandesa segu\u00eda existindo legalmente, sendo o IRA o seu ex\u00e9rcito nacional, e o Consello Armado do IRA o \u00fanico goberno lex\u00edtimo. Estes puntos de vista foron mantidos por outros grupos radicais tales como o CIRA e o RIRA. At\u00e9 o 2006, o IRA Provisional continuou utilizando o t\u00edtulo \"\u00d3glaigh na h\u00c9ireann\", o t\u00edtulo oficial irland\u00e9s para as forzas armadas da Rep\u00fablica de Irlanda. Posteriormente Gerry Adams, presidente do Sinn F\u00e9in, reco\u00f1eceu o feito legal da partici\u00f3n asinando o Acordo de Venres Santo e aceptou a lexitimidade do goberno da Rep\u00fablica de Irlanda."}
{"id": "88563", "revid": "89787", "url": "https://gl.wikipedia.org/wiki?curid=88563", "title": "Azur", "text": "Azur \u00e9 a cor azul her\u00e1ldica. Tr\u00e1tase dun azul intenso.\nNalg\u00fans textos her\u00e1ldicos tam\u00e9n se refiren a esta cor como:\nO seu nome v\u00e9n do franc\u00e9s \"azur\", referido ao azul do mar. Tam\u00e9n se sost\u00e9n que prov\u00e9n dos termos \"l\u0101z\u016br\" ou \"Lazurt\" que en \u00e1rabe e persa queren dicir \"cor azul\". Esta \u00faltima teor\u00eda \u00e9 a m\u00e1is probable, pois os cruzados, cando volveron aos seus pa\u00edses de orixe, tinguiron toda a s\u00faa her\u00e1ldica con verbas daquelas terras.\n\u00c9 unha das cores empregadas nos vervos.\nRepresentaci\u00f3n.\nCorresp\u00f3ndese un azul intenso. Para a representaci\u00f3n en cor non existe definici\u00f3n das s\u00faas caracter\u00edsticas nos textos her\u00e1ldicos. Todos os sistemas de definici\u00f3n num\u00e9rica das cores son modernos.\nPara a representaci\u00f3n en branco e negro empr\u00e9ganse li\u00f1as horizontais paralelas."}
{"id": "88565", "revid": "89787", "url": "https://gl.wikipedia.org/wiki?curid=88565", "title": "Ouro (her\u00e1ldica)", "text": "Ouro nos textos her\u00e1ldicos \u00e9 unha cor tam\u00e9n chamada:\nRepresentaci\u00f3n.\n\u00c9 un metal, e designa o ouro. Repres\u00e9ntase en her\u00e1ldica como un amarelo intenso. En gravado repres\u00e9ntase mediante li\u00f1as de puntos, con separaci\u00f3n equidistante e alternados respecto da li\u00f1a seguinte."}
{"id": "88566", "revid": "1131", "url": "https://gl.wikipedia.org/wiki?curid=88566", "title": "Alar\u00f3", "text": "Alar\u00f3 \u00e9 un concello das Illas Baleares. Est\u00e9ndese por unha \u00e1rea de 45,63\u00a0km\u00b2 onde no ano 2007 viv\u00edan 5.018 habitantes. Enc\u00f3ntrase a 26\u00a0km da capital, Palma.\nDemograf\u00eda.\nEvoluci\u00f3n da poboaci\u00f3n de Alar\u00f3 dende a d\u00e9cada dos 50 ata agora:\nPol\u00edtica.\nO repartimento de escanos quedou deste xeito:"}
{"id": "88567", "revid": "1131", "url": "https://gl.wikipedia.org/wiki?curid=88567", "title": "Alaior", "text": "Alaior \u00e9 un concello espa\u00f1ol situado na illa de Menorca, nas Illas Baleares. Est\u00e9ndese por unha \u00e1rea de 110\u00a0km\u00b2 onde no ano 2020 viv\u00edan 9\u00a0467 habitantes, sendo o terceiro concello m\u00e1is poboado da illa.\nAs s\u00faas principais actividades son o turismo, a industria de calzado, os queixos e os materiais de construci\u00f3n. En Alaior at\u00f3pase tam\u00e9n o campus menorquino da Universidade das Illas Baleares.\nDemograf\u00eda.\nEvoluci\u00f3n da poboaci\u00f3n de Alaior dende a d\u00e9cada dos 50 ata agora:\nPol\u00edtica.\nAo longo das diferentes elecci\u00f3ns municipais dende 1979, os alcaldes e alcaldesas elixidos son os seguintes."}
{"id": "88568", "revid": "1131", "url": "https://gl.wikipedia.org/wiki?curid=88568", "title": "Airas Peres Vuitoron", "text": "Airas Peres Vuitoron foi un trobador probablemente galego do s\u00e9culo XIII que estivo activo entre 1245-1275.\nTraxectoria.\nNun principio considerouse que era de orixe portuguesa en base ao contido dalgunhas das s\u00faas cantigas, con todo, Carolina Michaelis xa se inclinaba \u00e1 s\u00faa procedencia galega, apuntando a que pod\u00eda ser fillo dun vigairo xeral do bispo de Lugo, do mesmo xeito que Ant\u00f3nio Resende de Oliveira. Pode ser membro dunha familia da baixa nobreza, as\u00ed Resende de Oliveira apunta a que pode ser fillo Pero Pais \"Vultoran\" e irm\u00e1n de Johan Perez \"Voytorun\", o primeiro documentado nunha doaz\u00f3n ao mosteiro de Vilanova de Doz\u00f3n. Xabier Ron Fern\u00e1ndez sost\u00e9n que a familia pode proceder da localidade de Buitor\u00f3n que pertence a Mux\u00eda.\nFoi un fiel partidario de Sancho II de Portugal na loita contra o seu irm\u00e1n Afonso III de Portugal. Tras o triunfo de Afonso III tivo que exiliarse en Castela. Relaci\u00f3naselle cos trobadores Pero d\u00e1 Ponche, Bernal de Bonaval e Pero Garc\u00eda Burgal\u00e9s, entre outros.\nObra.\nCons\u00e9rvanse doce cantigas, ademais doutra de dubidosa autor\u00eda. Todas elas son cantigas de escarnio e maldicir, das cales cinco son s\u00e1tiras pol\u00edticas."}
{"id": "88569", "revid": "1131", "url": "https://gl.wikipedia.org/wiki?curid=88569", "title": "Alc\u00fadia", "text": "Alc\u00fadia \u00e9 un concello das Illas Baleares, situado ao norte da illa de Mallorca. En 2007 ti\u00f1a 17\u00a0435 habitantes, e ten unha \u00e1rea de 59,89\u00a0km\u00b2.\nDemograf\u00eda.\nEvoluci\u00f3n da poboaci\u00f3n de Alc\u00fadia dende a d\u00e9cada de 1950:\nPol\u00edtica.\nO repartimento de escanos quedou deste xeito:"}
{"id": "88570", "revid": "35560", "url": "https://gl.wikipedia.org/wiki?curid=88570", "title": "Parlamento de Irlanda", "text": "Oireachtas \u00e9 o nome en irland\u00e9s (a\u00ednda que tam\u00e9n se emprega o nome ingl\u00e9s) do \"Parlamento Nacional\" da Rep\u00fablica de Irlanda. Est\u00e1 composto polo Presidente de Irlanda e as d\u00faas c\u00e1maras: \"D\u00e1il \u00c9ireann\" (c\u00e1mara baixa) e \"Seanad \u00c9ireann\" (Senado).\n\u00c9 un caso de bicameralismo asim\u00e9trico, xa que a D\u00e1il pos\u00fae m\u00e1is atribuci\u00f3ns c\u00f3 Senado. a sede de ambas as d\u00faas c\u00e1maras at\u00f3pase nun edificio chamado \"Leinster House\", no centro de Dubl\u00edn."}
{"id": "88571", "revid": "98629", "url": "https://gl.wikipedia.org/wiki?curid=88571", "title": "Diego Pezelho", "text": "Diego Pezelho Diego foi un xograr do s\u00e9culo XIII, compositor de l\u00edrica galego-portuguesa. Activo contra a segunda metade do s\u00e9culo XIII. \nTraxectoria.\nS\u00e1bese que era un xograr pola r\u00fabrica que cont\u00e9n un dos cancioneros. Estudosos como Giuseppe Tavani cren que \u00e9 de orixe portuguesa, con todo, a s\u00faa presenza en Portugal, entre 1245 e 1247, puido deberse a que formase parte do s\u00e9quito de Afonso X que tomou parte a favor de Sancho II de Portugal.\nObra.\nCons\u00e9rvase unha cantiga de escarnio e maldicir, recollida no Cancionero da Biblioteca Vaticana e no Cancionero da Biblioteca Nacional de Lisboa. \u00c9 un sirvent\u00e9s pol\u00edtico, en que simulando ser o comandante dunha fortaleza, ataca ao arcebispo por non ceder a praza a Afonso III, gardando fidelidade a Sancho II."}
{"id": "88572", "revid": "1308", "url": "https://gl.wikipedia.org/wiki?curid=88572", "title": "Oireachtas", "text": ""}
{"id": "88574", "revid": "1131", "url": "https://gl.wikipedia.org/wiki?curid=88574", "title": "Algaida", "text": "Algaida \u00e9 un concello das Illas Baleares. Est\u00e9ndese por unha \u00e1rea de 89.70\u00a0km\u00b2 onde no ano 2007 viv\u00edan 4.527 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Algaida dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88575", "revid": "1131", "url": "https://gl.wikipedia.org/wiki?curid=88575", "title": "Roi Queimado", "text": "Roi Queimado foi un trobador portugu\u00e9s, activo na segunda metade do s\u00e9culo XIII.\nTraxectoria.\n\u00c9 autor de 24 textos: 16 cantigas de amor, inclu\u00edndo 3 burlescas, 4 cantigas de escarnio e 4 cantigas de amigo. O uso e abuso do t\u00f3pico de morrer por amor nas s\u00faas cantigas de amor foi motivo de s\u00e1tira por parte de contempor\u00e1neos seus, como Pero Garcia Burgal\u00eas."}
{"id": "88576", "revid": "1131", "url": "https://gl.wikipedia.org/wiki?curid=88576", "title": "Fernan Fernandez de Cogominho", "text": "Fernan Fernandez Cogominho foi un trobador portugu\u00e9s, activo contra 1255-1274. Foi vasalo de Afonso III e alcalde de Co\u00edmbra. \u00c9 autor de 11 textos: 8 cantigas de amor, centrados nos temas de ausencia da dama e coita amorosa e 3 cantigas de amigo, coa mesma tem\u00e1tica, mais desde unha perspectiva feminina."}
{"id": "88577", "revid": "1131", "url": "https://gl.wikipedia.org/wiki?curid=88577", "title": "Andratx", "text": "Andratx \u00e9 un concello das Illas Baleares. Est\u00e9ndese por unha \u00e1rea de 81.45\u00a0km\u00b2 onde no ano 2007 viv\u00edan 10.939 habitantes. Enc\u00f3ntrase na illa de Mallorca e incl\u00fae Dragonera.\nDemograf\u00eda.\nEvoluci\u00f3n da poboaci\u00f3n de Andratx dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88581", "revid": "1131", "url": "https://gl.wikipedia.org/wiki?curid=88581", "title": "Ariany", "text": "Ariany \u00e9 un concello das Illas Baleares. Est\u00e9ndese por unha \u00e1rea de 23.14\u00a0km\u00b2 onde no ano 2007 viv\u00edan 799 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Ariany dende o ano 2000 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88583", "revid": "1131", "url": "https://gl.wikipedia.org/wiki?curid=88583", "title": "Art\u00e0", "text": "Art\u00e0 \u00e9 un concello das Illas Baleares. Est\u00e9ndese por unha \u00e1rea de 139.79\u00a0km\u00b2 onde no ano 2007 viv\u00edan 6802 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Art\u00e0 dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88590", "revid": "23204", "url": "https://gl.wikipedia.org/wiki?curid=88590", "title": "Uni\u00f3n de Kalmar", "text": "Por Uni\u00f3n de Kalmar, de 1397, co\u00f1\u00e9cese ao estado n\u00f3rdico xurdido a ra\u00edz da fusi\u00f3n das tres monarqu\u00edas n\u00f3rdicas (Noruega, Suecia e Dinamarca) nunha mesma persoa, a ra\u00ed\u00f1a Margarida I de Dinamarca, ra\u00ed\u00f1a de Noruega e Dinamarca en 1387, e nomeada ra\u00ed\u00f1a de Suecia en 1397.\nOs reinos escandinavos tentaron en diversas ocasi\u00f3ns, ao longo do s\u00e9culo XIV, chegar \u00e1 unidade pol\u00edtica mediante enlaces matrimoniais. A primeira Uni\u00f3n logrouse en 1319 entre noregueses e suecos. M\u00e1is tarde os tres reinos formar\u00edan parte da Uni\u00f3n coa uni\u00f3n entre Margarida de Dinamarca e Haakon de Noruega e Suecia.\nDeste xeito, orixinouse un grande reino n\u00f3rdico que englobaba non s\u00f3 os actuais reinos que o formaban, sen\u00f3n tam\u00e9n os seus territorios dependentes, como Groenlandia, Islandia e as Illas Feroe (dependentes de Noruega), e Finlandia (pertencente a Suecia).\nPor\u00e9n, o reino n\u00f3rdico non chegou a consolidarse, por mor do receo da aristocracia sueca cara a Dinamarca, que exerc\u00eda de potencia dominante dentro da Uni\u00f3n. Tras varias revoltas dos suecos (en 1444-1446, en 1464 e a definitiva revolta de 1521), a Uni\u00f3n disolveuse en 1523, coa elecci\u00f3n de Gustavo Vasa como rei de Suecia. Dinamarca e Noruega, pola s\u00faa parte, permaneceron unidas at\u00e9 1814."}
{"id": "88592", "revid": "85894", "url": "https://gl.wikipedia.org/wiki?curid=88592", "title": "Cari\u00f1o, Doni\u00f1os, Ferrol", "text": "Cari\u00f1o \u00e9 un lugar da parroquia de Doni\u00f1os no concello de Ferrol na provincia da Coru\u00f1a. Ti\u00f1a 20 habitantes no ano 2007 segundo datos do Instituto Galego de Estat\u00edstica dos cales eran 12 homes e 8 mulleres, o que sup\u00f3n un aumento con relaci\u00f3n ao ano 2004 cando ti\u00f1a 15 habitantes.\nMoi preto deste lugar est\u00e1 a bater\u00eda de San Carlos, que era a segunda defensa na entrada da boca da r\u00eda de Ferrol."}
{"id": "88593", "revid": "85894", "url": "https://gl.wikipedia.org/wiki?curid=88593", "title": "A Chousa, Doni\u00f1os, Ferrol", "text": "A Chousa \u00e9 un lugar da parroquia de Doni\u00f1os no concello de Ferrol na provincia da Coru\u00f1a. Ti\u00f1a 74 habitantes no ano 2007 segundo datos do Instituto Galego de Estat\u00edstica dos cales eran 37 homes e 37 mulleres, o que sup\u00f3n unha diminuci\u00f3n con relaci\u00f3n ao ano 2004 cando ti\u00f1a 75 habitantes."}
{"id": "88594", "revid": "85894", "url": "https://gl.wikipedia.org/wiki?curid=88594", "title": "O Confurco, Doni\u00f1os, Ferrol", "text": "O Confurco \u00e9 un lugar da parroquia de Doni\u00f1os no concello de Ferrol na provincia da Coru\u00f1a. Segundo o Instituto Galego de Estat\u00edstica en 2007 ti\u00f1a cinco habitantes (tres homes e d\u00faas mulleres), dous m\u00e1is ca en 2004."}
{"id": "88595", "revid": "1131", "url": "https://gl.wikipedia.org/wiki?curid=88595", "title": "Binissalem", "text": "Binissalem \u00e9 un concello das Illas Baleares. Est\u00e9ndese por unha \u00e1rea de 29.8\u00a0km\u00b2 onde no ano 2007 viv\u00edan 6773 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Binissalem dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88596", "revid": "2338", "url": "https://gl.wikipedia.org/wiki?curid=88596", "title": "Doni\u00f1os, Doni\u00f1os, Ferrol", "text": "Doni\u00f1os \u00e9 un lugar da parroquia de Doni\u00f1os no concello de Ferrol na provincia da Coru\u00f1a. Ti\u00f1a 150 habitantes no ano 2007 segundo datos do Instituto Galego de Estat\u00edstica dos cales eran 74 homes e 76 mulleres, o que sup\u00f3n un aumento con relaci\u00f3n ao ano 2004 cando ti\u00f1a 145 habitantes."}
{"id": "88597", "revid": "85894", "url": "https://gl.wikipedia.org/wiki?curid=88597", "title": "Font\u00e1, Doni\u00f1os, Ferrol", "text": "Font\u00e1 \u00e9 un lugar da parroquia de Doni\u00f1os no concello de Ferrol na provincia da Coru\u00f1a. Segundo o Instituto Galego de Estat\u00edstica en 2018 ti\u00f1a 165 habitantes (85 homes e 80 mulleres), dous menos ca en 2004."}
{"id": "88598", "revid": "1131", "url": "https://gl.wikipedia.org/wiki?curid=88598", "title": "B\u00fager", "text": "B\u00fager \u00e9 un concello das Illas Baleares. Est\u00e9ndese por unha \u00e1rea de 8.24\u00a0km\u00b2 onde no ano 2007 viv\u00edan 1062 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de B\u00fager dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88599", "revid": "98629", "url": "https://gl.wikipedia.org/wiki?curid=88599", "title": "Moug\u00e1, Doni\u00f1os, Ferrol", "text": "Moug\u00e1 \u00e9 un lugar da parroquia de Doni\u00f1os no concello de Ferrol na provincia da Coru\u00f1a. Ti\u00f1a 11 habitantes no ano 2007 segundo datos do Instituto Galego de Estat\u00edstica dos cales eran 4 homes e 7 mulleres, o que sup\u00f3n un aumento con relaci\u00f3n ao ano 2005 cando ti\u00f1a 10 habitantes.\nExisten var\u00edas agras de m\u00e1moas nos montes de Moug\u00e1 e Campai\u00f1as. A zona estivo ocupada por varias construci\u00f3ns militares do ex\u00e9rcito Espa\u00f1ol das que s\u00f3 segue operativo o Polvoreira de Moug\u00e1. Na zona est\u00e1 o xa selado vertedeiro do lixo do Concello de Ferrol."}
{"id": "88600", "revid": "85894", "url": "https://gl.wikipedia.org/wiki?curid=88600", "title": "O Pieiro, Doni\u00f1os, Ferrol", "text": "O Pieiro \u00e9 un lugar da parroquia de Doni\u00f1os no concello de Ferrol na provincia da Coru\u00f1a. Ti\u00f1a 6 habitantes no ano 2007 segundo datos do Instituto Galego de Estat\u00edstica dos cales eran 4 homes e 2 mulleres, o que sup\u00f3n un aumento con relaci\u00f3n ao ano 2003 cando ti\u00f1a 5 habitantes."}
{"id": "88601", "revid": "85894", "url": "https://gl.wikipedia.org/wiki?curid=88601", "title": "Val\u00f3n, Doni\u00f1os, Ferrol", "text": "Val\u00f3n \u00e9 un lugar da parroquia de Doni\u00f1os no concello de Ferrol na provincia da Coru\u00f1a. Ti\u00f1a 326 habitantes no ano 2007 segundo datos do Instituto Galego de Estat\u00edstica dos cales eran 161 homes e 165 mulleres, o que sup\u00f3n unha diminuci\u00f3n con relaci\u00f3n ao ano 2004 cando ti\u00f1a 338 habitantes."}
{"id": "88602", "revid": "85894", "url": "https://gl.wikipedia.org/wiki?curid=88602", "title": "Val\u00f3n Vello, Doni\u00f1os, Ferrol", "text": "Val\u00f3n Vello \u00e9 un lugar da parroquia de Doni\u00f1os no concello de Ferrol na provincia da Coru\u00f1a. Ti\u00f1a 10 habitantes no ano 2007 segundo datos do Instituto Galego de Estat\u00edstica dos cales eran 4 homes e 6 mulleres, o que sup\u00f3n unha diminuci\u00f3n con relaci\u00f3n ao ano 2004 cando ti\u00f1a 11 habitantes."}
{"id": "88603", "revid": "85894", "url": "https://gl.wikipedia.org/wiki?curid=88603", "title": "Vilar, Doni\u00f1os, Ferrol", "text": "Vilar \u00e9 un lugar da parroquia de Doni\u00f1os no concello de Ferrol na provincia da Coru\u00f1a. Segundo o Instituto Galego de Estat\u00edstica en 2007 ti\u00f1a 81 habitantes (48 homes e 33 mulleres), un m\u00e1is ca en 2005."}
{"id": "88604", "revid": "85894", "url": "https://gl.wikipedia.org/wiki?curid=88604", "title": "Aneiros, Serantes, Ferrol", "text": "Aneiros \u00e9 un lugar da parroquia de Serantes no concello de Ferrol na provincia da Coru\u00f1a. Segundo o Instituto Galego de Estat\u00edstica en 2007 ti\u00f1a 172 habitantes (78 homes e 94 mulleres), catro menos ca en 2004."}
{"id": "88605", "revid": "85894", "url": "https://gl.wikipedia.org/wiki?curid=88605", "title": "Avenida do 19 de Febreiro, Serantes, Ferrol", "text": "Avenida do 19 de Febreiro \u00e9 un lugar da parroquia de Serantes no concello de Ferrol na provincia da Coru\u00f1a. Segundo o Instituto Galego de Estat\u00edstica en 2007 ti\u00f1a 105 habitantes (55 homes e 50 mulleres), 35 m\u00e1is ca en 2004.\nToponimia.\nA Avenida do 19 de Febreiro atravesa Serantes desde a estrada de Covas ata A Malata. Durante un tempo levou o nome do aviador ferrol\u00e1n Ram\u00f3n Franco, mais tras a integraci\u00f3n do Concello de Serantes no de Ferrol p\u00faxoselle o nome da data do derradeiro pleno dese municipio, celebrado o 19 de febreiro de 1940."}
{"id": "88606", "revid": "85894", "url": "https://gl.wikipedia.org/wiki?curid=88606", "title": "Bosque, Serantes, Ferrol", "text": "Bosque \u00e9 un lugar da parroquia de Serantes no concello de Ferrol na provincia da Coru\u00f1a. Segundo o Instituto Galego de Estat\u00edstica en 2007 ti\u00f1a 85 habitantes (39 homes e 46 mulleres), cinco menos ca en 2003."}
{"id": "88607", "revid": "85894", "url": "https://gl.wikipedia.org/wiki?curid=88607", "title": "Os Corr\u00e1s, Serantes, Ferrol", "text": "Os Corr\u00e1s \u00e9 un lugar da parroquia de Serantes no concello de Ferrol na provincia da Coru\u00f1a. Segundo o Instituto Galego de Estat\u00edstica en 2007 ti\u00f1a 372 habitantes (181 homes e 191 mulleres), 62 menos ca en 2004."}
{"id": "88608", "revid": "85894", "url": "https://gl.wikipedia.org/wiki?curid=88608", "title": "O Coto, Serantes, Ferrol", "text": "O Coto \u00e9 un lugar da parroquia de Serantes no concello de Ferrol na provincia da Coru\u00f1a. Segundo o Instituto Galego de Estat\u00edstica en 2007 ti\u00f1a 63 habitantes (26 homes e 37 mulleres), seis m\u00e1is ca en 2004."}
{"id": "88609", "revid": "85894", "url": "https://gl.wikipedia.org/wiki?curid=88609", "title": "A Malata, Serantes, Ferrol", "text": "A Malata \u00e9 un lugar da parroquia de Serantes no concello de Ferrol na provincia da Coru\u00f1a na comarca de Ferrol. Segundo o Instituto Galego de Estat\u00edstica en 2007 ti\u00f1a 128 habitantes (63 homes e 65 mulleres), 16 m\u00e1is ca en 2004.\nNo lugar da Malata est\u00e1 boa parte do equipamento deportivo da cidade de Ferrol, co Estadio Municipal da Malata, polideportivo, pistas de f\u00fatbol sala, pista de atletismo, canchas de tenis e p\u00e1del e piscina de kaiak polo."}
{"id": "88611", "revid": "85894", "url": "https://gl.wikipedia.org/wiki?curid=88611", "title": "Pazos, Serantes, Ferrol", "text": "Pazos \u00e9 un lugar da parroquia de Serantes no concello de Ferrol na provincia da Coru\u00f1a. Segundo o Instituto Galego de Estat\u00edstica en 2007 tTi\u00f1a 401 habitantes (181 homes e 220 mulleres), catro menos ca en 2004."}
{"id": "88612", "revid": "85894", "url": "https://gl.wikipedia.org/wiki?curid=88612", "title": "Serantellos, Serantes, Ferrol", "text": "Serantellos \u00e9 un lugar da parroquia de Serantes no concello de Ferrol na provincia da Coru\u00f1a. Segundo o IGE en 2011 ti\u00f1a 252 habitantes (132 homes e 120 mulleres), catorce m\u00e1is ca en 2005."}
{"id": "88613", "revid": "56817", "url": "https://gl.wikipedia.org/wiki?curid=88613", "title": "Amhr\u00e1n na bhFiann", "text": "Amhr\u00e1n na bhFiann \u00e9 o himno nacional da Rep\u00fablica de Irlanda. Tam\u00e9n co\u00f1ecido pola s\u00faa traduci\u00f3n ao ingl\u00e9s como \"A Soldier's Song\" (a Canci\u00f3n dun soldado). As\u00ed mesmo \u00e9 co\u00f1ecido tam\u00e9n como Amhr\u00e1n N\u00e1isi\u00fanta na h\u00c9ireann/National Anthem of Ireland (Himno Nacional de Irlanda). A letra da canci\u00f3n \u00e9 de Peadar Kearney e a m\u00fasica de Kearney e Patrick Heeney. Composto en 1907 foi publicado por primeira vez en \"Irish Freedom\" en 1912.\nA canci\u00f3n \u00e9 o himno nacional oficial dende 1926 cando substitu\u00edu ao himno non oficial God Save Ireland. \u00c9 cantada en irland\u00e9s e s\u00f3 o coro.\nVersi\u00f3n completa en irland\u00e9s.\n1\u00aa estrofa,\nSeo dh\u00edbh a chairde duan \u00d3glaigh,\nCaithr\u00e9imeach, br\u00edoghmhar, ceolmhar.\n\u00c1r dtinte cn\u00e1mh go buacach t\u00e1id,\n\u2019S an sp\u00e9ir go m\u00ednr\u00e9alt\u00f3gach.\nIs fionmhar faobhrach sinn chun gleo,\n\u2019S go ti\u00fanmhar gl\u00e9 roimh th\u00edocht don l\u00f3,\nF\u00e9 chi\u00fanas chaomh na ho\u00edche ar seol,\nSeo libh, cana\u00eddh amhr\u00e1n na bhFiann.\n2\u00aa estrofa,\nCois b\u00e1nta r\u00e9idhe, ar ardaibh sl\u00e9ibhe,\nBa bhuadhach \u00e1r sinsir romhainn,\nAg l\u00e1mhach go tr\u00e9an f\u00e9n s\u00e1rbhrat s\u00e9in,\n\u2019T\u00e1 thuas sa ghaoith go seolta,\nBa dh\u00fachas riamh d\u00e1r gcine ch\u00e1idh,\nGan iomp\u00e1il siar \u00f3 imirt \u00e1ir,\n\u2019S ag si\u00fal mar iad i gcoinne n\u00e1mhad,\nSeo libh, cana\u00eddh Amhr\u00e1n na bhFiann.\n3\u00aa estrofa,\nA bhu\u00edon nach fann d\u2019fhuil Ghaeil is Gall,\nSin breacadh lae na saoirse,\nT\u00e1 sc\u00e9imhle \u2019s scanradh i gcro\u00edthe n\u00e1mhad\nRoimh ranna laochra \u00e1r dt\u00edre,\n\u00c1r dtinte is tr\u00e9ith gan spr\u00e9ach anois,\nSin luisne ghl\u00e9 sa sp\u00e9ir anoir,\n\u2019S an b\u00edobha i raon na bpil\u00e9ar agaibh,\nSeo libh cana\u00eddh Amhr\u00e1n na bhFiann.\nVersi\u00f3n completa en ingl\u00e9s.\n1\u00aa estrofa,\nWe'll sing a song, a soldier's song,\nWith cheering, rousing chorus,\nAs round our blazing fires we thong,\nThe starry heavens o'er us;\nImpatient for the coming fight,\nAnd as we wait the mornings light,\nHere in the silence of the night,\nWe'll sing a soldier's song,\n2\u00aa estrofa,\nIn valley green or towering crag,\nOur fathers fought before us,\nAnd conquered 'neath the same old flag,\nThat's floating o'er us,\nWe're children of a fighting race,\nThat never yet has known disgrace,\nAnd as we march the foe to face,\nWe'll sing a soldier's song\n3\u00aa estrofa,\nSons of the Gael! Men of the Pale!,\nThe Long watched day is breaking;\nThe serried ranks of Innisfail,\nShall set the tyrant quaking.\nOur camp fires now are burning low;\nSee in the east a silvery glow,\nOut yonder waits the saxon foe,\nSo sing a soldier's song."}
{"id": "88614", "revid": "85894", "url": "https://gl.wikipedia.org/wiki?curid=88614", "title": "Vilad\u00f3niga, Serantes, Ferrol", "text": "Vilad\u00f3niga \u00e9 un lugar da parroquia de Serantes no concello de Ferrol na provincia da Coru\u00f1a. Ti\u00f1a 381 habitantes no ano 2007 segundo datos do Instituto Galego de Estat\u00edstica dos cales eran 190 homes e 191 mulleres, o que sup\u00f3n un aumento con relaci\u00f3n ao ano 2004 cando ti\u00f1a 377 habitantes."}
{"id": "88615", "revid": "85894", "url": "https://gl.wikipedia.org/wiki?curid=88615", "title": "Bustelo, Mandi\u00e1, Ferrol", "text": "Bustelo \u00e9 un lugar da parroquia de Mandi\u00e1 no concello de Ferrol na provincia da Coru\u00f1a. Ti\u00f1a 233 habitantes no ano 2007 segundo datos do Instituto Galego de Estat\u00edstica dos cales eran 108 homes e 125 mulleres, o que sup\u00f3n unha diminuci\u00f3n con relaci\u00f3n ao ano 2004 cando ti\u00f1a 247 habitantes."}
{"id": "88616", "revid": "85894", "url": "https://gl.wikipedia.org/wiki?curid=88616", "title": "Ch\u00e1, Mandi\u00e1, Ferrol", "text": "Ch\u00e1 \u00e9 un lugar da parroquia de Mandi\u00e1 no concello de Ferrol na provincia da Coru\u00f1a. Ti\u00f1a 150 habitantes no ano 2007 segundo datos do Instituto Galego de Estat\u00edstica dos cales eran 77 homes e 73 mulleres, o que sup\u00f3n unha diminuci\u00f3n con relaci\u00f3n ao ano 2004 cando ti\u00f1a 156 habitantes."}
{"id": "88617", "revid": "85894", "url": "https://gl.wikipedia.org/wiki?curid=88617", "title": "O Confurco, Mandi\u00e1, Ferrol", "text": "O Confurco \u00e9 un lugar da parroquia de Mandi\u00e1 no concello de Ferrol na provincia da Coru\u00f1a. Segundo o Instituto Galego de Estat\u00edstica en 2007 ti\u00f1a 15 habitantes (oito homes e sete mulleres), tres menos ca en 2002."}
{"id": "88618", "revid": "89787", "url": "https://gl.wikipedia.org/wiki?curid=88618", "title": "Tigre c\u00e9ltico", "text": "O Tigre Celta (en irland\u00e9s: \"T\u00edogar Ceilteach\", en ingl\u00e9s: \"The Celtic Tiger\") \u00e9 un alcume da Rep\u00fablica de Irlanda relativo ao r\u00e1pido crecemento econ\u00f3mico que experimentou durante os anos noventa ata 2001 ou 2002. En sentido estrito, a expresi\u00f3n empr\u00e9gase tanto para o per\u00edodo de tempo (\"os anos do Tigre Celta\") e para o pa\u00eds durante ese per\u00edodo. M\u00e1is recentemente apareceu nos medios a expresi\u00f3n \"Tigre Celta 2\" (\"Celtic Tiger 2\"), que se emprega dende 2004, ano no que o PIB do pa\u00eds creceu un 5% a pesar da recesi\u00f3n no resto de Europa, convertendo ao PIB per c\u00e1pita da Rep\u00fablica de Irlanda no segundo m\u00e1is elevado da Uni\u00f3n Europea.\nA expresi\u00f3n \"Celtic Tiger\" foi empregada por vez primeira nun informe de Morgan Stanley de agosto de 1994. Supu\u00f1a unha analox\u00eda co alcume \"os Tigres Asi\u00e1ticos\" (\u00e1s veces chamados tam\u00e9n, \"drag\u00f3ns\") que se aplicaba a Corea do Sur, Singapur, Hong Kong, Taiw\u00e1n e outros pa\u00edses de Asia Oriental durante o seu per\u00edodo de crecemento acelerado nos anos oitenta e noventa. \u00c1 econom\u00eda do Tigre Celta tam\u00e9n \u00e9 co\u00f1ecida coma \"o Boom\" ou \"o milagre econ\u00f3mico irland\u00e9s\".\nO Tigre Celta (1996-2001).\nO primeiro per\u00edodo de Tigre Celta produciuse a finais dos anos noventa e durou ata a recesi\u00f3n econ\u00f3mica mundial de 2001. Entre 1991 e 2003 a econom\u00eda irlandesa medrou a un ritmo medio anual do 6,8%, aumentando o nivel de vida irland\u00e9s de xeito espectacular ata o punto de exceder o de moitos estados do resto da Europa Occidental. O punto de maior crecemento foi 1999, ano no que o PIB medrou un 11,1%, despois de subidas do 8,7% e do 10,8% en 1998 e 1997 respectivamente. A pesar deste alto nivel de crecemento continuado, a econom\u00eda seguiu crecendo ao redor dun 6% en 2001, 2002 e 2003."}
{"id": "88619", "revid": "1308", "url": "https://gl.wikipedia.org/wiki?curid=88619", "title": "Tigre celta", "text": ""}
{"id": "88620", "revid": "85894", "url": "https://gl.wikipedia.org/wiki?curid=88620", "title": "Fontela, Mandi\u00e1, Ferrol", "text": "Fontela \u00e9 un lugar da parroquia de Mandi\u00e1 no concello de Ferrol na provincia da Coru\u00f1a. Ti\u00f1a 37 habitantes no ano 2007 segundo datos do Instituto Galego de Estat\u00edstica dos cales eran 20 homes e 17 mulleres, o que sup\u00f3n unha diminuci\u00f3n con relaci\u00f3n ao ano 2004 cando ti\u00f1a 39 habitantes."}
{"id": "88621", "revid": "85894", "url": "https://gl.wikipedia.org/wiki?curid=88621", "title": "Rilo, Mandi\u00e1, Ferrol", "text": "Rilo \u00e9 un lugar da parroquia de Mandi\u00e1 no concello de Ferrol na provincia da Coru\u00f1a. Ti\u00f1a 38 habitantes no ano 2007 segundo datos do Instituto Galego de Estat\u00edstica dos cales eran 18 homes e 20 mulleres, o que sup\u00f3n unha diminuci\u00f3n con relaci\u00f3n ao ano 2004 cando ti\u00f1a 42 habitantes."}
{"id": "88622", "revid": "85894", "url": "https://gl.wikipedia.org/wiki?curid=88622", "title": "Taboada, Mandi\u00e1, Ferrol", "text": "Taboada \u00e9 un lugar da parroquia de Mandi\u00e1 no concello de Ferrol na provincia da Coru\u00f1a. Ti\u00f1a 171 habitantes no ano 2007 segundo datos do Instituto Galego de Estat\u00edstica dos cales eran 85 homes e 86 mulleres, o que sup\u00f3n unha diminuci\u00f3n con relaci\u00f3n ao ano 2004 cando ti\u00f1a 212 habitantes."}
{"id": "88623", "revid": "1131", "url": "https://gl.wikipedia.org/wiki?curid=88623", "title": "O Bosque", "text": "Un bosque \u00e9 a un tipo de ecosistema arb\u00f3reo. Como top\u00f3nimo, Bosque pode referirse a:"}
{"id": "88624", "revid": "85894", "url": "https://gl.wikipedia.org/wiki?curid=88624", "title": "Vilela, Mandi\u00e1, Ferrol", "text": "Vilela \u00e9 un lugar da parroquia de Mandi\u00e1 no concello de Ferrol na provincia da Coru\u00f1a. Ti\u00f1a 107 habitantes no ano 2007 segundo datos do Instituto Galego de Estat\u00edstica dos cales eran 52 homes e 55 mulleres, o que sup\u00f3n unha diminuci\u00f3n con relaci\u00f3n ao ano 2003 cando ti\u00f1a 108 habitantes."}
{"id": "88626", "revid": "85894", "url": "https://gl.wikipedia.org/wiki?curid=88626", "title": "Beleic\u00f3n, Santa Cecilia de Trasancos, Ferrol", "text": "Beleic\u00f3n \u00e9 un lugar da parroquia de Santa Cecilia de Trasancos no concello de Ferrol na provincia da Coru\u00f1a. Segundo o Instituto Galego de Estat\u00edstica en 2007 ti\u00f1a 56 habitantes (28 homes e 28 mulleres), catro menos ca en 2003."}
{"id": "88627", "revid": "85894", "url": "https://gl.wikipedia.org/wiki?curid=88627", "title": "Calvario, Santa Cecilia de Trasancos, Ferrol", "text": "Calvario \u00e9 un lugar da parroquia de Santa Cecilia de Trasancos no concello de Ferrol na provincia da Coru\u00f1a. Segundo o Instituto Galego de Estat\u00edstica en 2007 ti\u00f1a 133 habitantes (62 homes e 71 mulleres), 47 m\u00e1is ca en 2004."}
{"id": "88628", "revid": "85894", "url": "https://gl.wikipedia.org/wiki?curid=88628", "title": "Castro, Santa Cecilia de Trasancos, Ferrol", "text": "Castro \u00e9 un lugar da parroquia de Santa Cecilia de Trasancos no concello de Ferrol na provincia da Coru\u00f1a. Ti\u00f1a 87 habitantes no ano 2007 segundo datos do Instituto Galego de Estat\u00edstica, dos cales eran 38 homes e 49 mulleres, o que sup\u00f3n unha diminuci\u00f3n con relaci\u00f3n ao ano 2004, cando ti\u00f1a 95 habitantes.\nO lugar leva o nome de castro polo Castro de Santa Cecilia."}
{"id": "88629", "revid": "85894", "url": "https://gl.wikipedia.org/wiki?curid=88629", "title": "Espi\u00f1o, Santa Cecilia de Trasancos, Ferrol", "text": "Espi\u00f1o \u00e9 un lugar da parroquia de Santa Cecilia de Trasancos no concello de Ferrol na provincia da Coru\u00f1a. Segundo o Instituto Galego de Estat\u00edstica en 2007 ti\u00f1a 39 habitantes (20 homes e 19 mulleres), sete menos ca en 2004."}
{"id": "88630", "revid": "85894", "url": "https://gl.wikipedia.org/wiki?curid=88630", "title": "A Pallota, Santa Cecilia de Trasancos, Ferrol", "text": "A Pallota \u00e9 un lugar da parroquia de Santa Cecilia de Trasancos no concello de Ferrol na provincia da Coru\u00f1a. Ti\u00f1a 145 habitantes no ano 2007 segundo datos do Instituto Galego de Estat\u00edstica dos cales eran 67 homes e 78 mulleres, o que sup\u00f3n un aumento con relaci\u00f3n ao ano 2003 cando ti\u00f1a 143 habitantes."}
{"id": "88631", "revid": "85894", "url": "https://gl.wikipedia.org/wiki?curid=88631", "title": "A Pega, Santa Cecilia de Trasancos, Ferrol", "text": "A Pega \u00e9 un lugar da parroquia de Santa Cecilia de Trasancos no concello de Ferrol na provincia da Coru\u00f1a. Ti\u00f1a 50 habitantes no ano 2007 segundo datos do Instituto Galego de Estat\u00edstica dos cales eran 23 homes e 27 mulleres, o que sup\u00f3n un aumento con relaci\u00f3n ao ano 2003 cando ti\u00f1a 36 habitantes."}
{"id": "88632", "revid": "85894", "url": "https://gl.wikipedia.org/wiki?curid=88632", "title": "O Souto de San Pedro, Santa Cecilia de Trasancos, Ferrol", "text": "O Souto de San Pedro \u00e9 un lugar da parroquia de Santa Cecilia de Trasancos no concello de Ferrol na provincia da Coru\u00f1a. Segundo o IGE en 2007 ti\u00f1a 18 habitantes (9 homes e 9 mulleres), un m\u00e1is ca en 2003.\nNeste lugar est\u00e1 situada o Pazo do Monte, do s\u00e9culo XVIII. Foi casa da li\u00f1axe dos Berm\u00fadez de Mandi\u00e1, antigos se\u00f1ores da xurisdici\u00f3n, na actualidade en propiedade dos seus sucesores os Moreno-Berm\u00fadez. Na actualidade o pazo est\u00e1 dedicado \u00e1 restauraci\u00f3n."}
{"id": "88633", "revid": "85894", "url": "https://gl.wikipedia.org/wiki?curid=88633", "title": "Vinculeiro, Santa Cecilia de Trasancos, Ferrol", "text": "Vinculeiro \u00e9 un lugar da parroquia de Santa Cecilia de Trasancos no concello de Ferrol na provincia da Coru\u00f1a. Segundo o Instituto Galego de Estat\u00edstica en 2007 ti\u00f1a 125 habitantes (64 homes e 61 mulleres), catro menos ca en 2003."}
{"id": "88634", "revid": "25871", "url": "https://gl.wikipedia.org/wiki?curid=88634", "title": "Andrei Kolkoutine", "text": "Andrei Kolkoutine, nado en 1957, \u00e9 un pintor ruso.\nTraxectoria.\nKolkoutine empezou a s\u00faa carreira de pintor facendo retratos de turistas. En 1982 realizou o seu exame da Academia de Arte de Repin en San Petersburgo. Hoxe \u00e9 co\u00f1ecido internacionalmente polo seu talento \u00e9 as s\u00faas obras caracter\u00edsticas. Nas s\u00faas pinturas apr\u00e9cianse influencias do vangardismo ruso (por exemplo o suprematismo) e as tradici\u00f3ns da arte rusa como as iconas relixiosas."}
{"id": "88636", "revid": "854570", "url": "https://gl.wikipedia.org/wiki?curid=88636", "title": "Parten\u00f3n de Atenas", "text": ""}
{"id": "88640", "revid": "89787", "url": "https://gl.wikipedia.org/wiki?curid=88640", "title": "Festa Mar\u00edtima Internacional de Brest", "text": "A Festa Mar\u00edtima Internacional de Brest (Les tonnerres de Brest ou \"F\u00eates maritimes de Brest\") \u00e9 unha concentraci\u00f3n mar\u00edtima de \u00e1mbito mundial que se realiza na cidade bretoa de Brest cada catro anos desde 1992.\nC\u00e9ntrase na navegaci\u00f3n tradicional e nos veleiros cl\u00e1sicos. En 2008, e segundo a organizaci\u00f3n, houbo 25 naci\u00f3ns representadas, 2000 veleiros tradicionais ou cl\u00e1sicos, 50 grandes veleiros, 15000 mari\u00f1eiros e 300 expositores.\nParticipaci\u00f3n de Galicia.\nA edici\u00f3n de 2008 ten como pa\u00eds convidado de honra a Galicia, xuntamente con Noruega, Vietnam, Madagascar e Croacia. Galicia acudiu cunha delegaci\u00f3n de 25 embarcaci\u00f3ns representativas das diversas tipolox\u00edas dos mares e r\u00edos de Galicia e do Norte de Portugal organizada pola Federaci\u00f3n Galega pola Cultura Mar\u00edtima e Fluvial. A relaci\u00f3n de embarcaci\u00f3ns asistentes:\nO d\u00eda de Galicia no evento foi o 16 de xullo, na que se botou unha dorna que se rematou de constru\u00edr en Brest e realizouse un desfile de toda a frota galega.\nUnha goleta de 1924 con base en Eivissa afundiu \u00f3 chegar a Brest. Non formaba parte da delegaci\u00f3n galega, pero fixera escala en Vigo na s\u00faa viaxe cara a Brest."}
{"id": "88641", "revid": "98629", "url": "https://gl.wikipedia.org/wiki?curid=88641", "title": "Sergio Dalma", "text": "Josep Sergi Capdevila Querol, de nome art\u00edstico Sergio Dalma, nado o 28 de setembro de 1964 en Sabadell, \u00e9 un cantante catal\u00e1n.\nTraxectoria.\nSergio Dalma iniciou a s\u00faa carreira musical actuando con orquestras e coros, ata que se deu a co\u00f1ecer no programa \"Gent d\u2019aqu\u00ed\" do circu\u00edto catal\u00e1n de TVE, que lle valeu un contrato na sala Shadows (de Barcelona). Sergio fichou pola discogr\u00e1fica Horus, coa que editou o seu primeiro disco, \"Esa chica es m\u00eda\", en 1989. A\u00ednda que non tivo moito \u00e9xito, a discogr\u00e1fica deulle unha nova oportunidade con \"Sinti\u00e9ndonos la piel\", en 1991. Ese mesmo ano, Sergio Dalma representou a Espa\u00f1a no Festival de Eurovisi\u00f3n de 1991 coa canci\u00f3n \"Bailar pegados\", no que rematou cuarto. Esta participaci\u00f3n levouno \u00e1 fama.\nEn Am\u00e9rica Latina, pa\u00edses como a Arxentina, Chile, M\u00e9xico e Venezuela abr\u00edronlle as portas. Tam\u00e9n participou en d\u00faas oportunidades no Festival Internacional de Vi\u00f1a del Mar, de Chile, en 1992 e 2002.\nEn 1992 publicou \"Adivina\", que acadou o n\u00famero un grazas \u00e1 canci\u00f3n \"Ave Luc\u00eda\". Posteriormente fichou por Polygram Ib\u00e9rica, coa que editou catro discos, e despois pola s\u00faa actual discogr\u00e1fica, Universal, coa que publicou outros cinco ata a data, inclu\u00edndo un CD dobre de grandes \u00e9xitos. Entre as s\u00faas canci\u00f3ns con m\u00e1is sona, \"Galilea\", \"Mi historia entre tus dedos\", \"S\u00f3lo para ti\" ou \"D\u00e9jame olvidarte\". Alg\u00fans dos seus discos, como \"Lo mejor de Sergio Dalma\" e \"Todo lo que quieres\", conte\u00f1en d\u00faas canci\u00f3ns en catal\u00e1n, unha en galego e outra en italiano. Con \"A buena hora\", disco publicado en 2008, entrou directamente \u00f3 posto n\u00famero 1 na s\u00faa primeira semana nas listas de vendas, todo un \u00e9xito. O seu \u00faltimo disco ata o momento \u00e9 \"Via Dalma III\", publicado en 2017, do que se extraeu o sinxelo \"Solo t\u00fa\".\nVida persoal.\nSergio Dalma casou coa modelo Maribel Sanz en 1997. O seu fillo Sergi naceu en agosto de 1995. Divorciouse en xullo de 1998."}
{"id": "88642", "revid": "1822", "url": "https://gl.wikipedia.org/wiki?curid=88642", "title": "Anguis fragilis", "text": ""}
{"id": "88643", "revid": "1822", "url": "https://gl.wikipedia.org/wiki?curid=88643", "title": "Liscanzo", "text": ""}
{"id": "88644", "revid": "85894", "url": "https://gl.wikipedia.org/wiki?curid=88644", "title": "Kuwait (cidade)", "text": "Kuwait (en \u00e1rabe \u0645\u062f\u064a\u0646\u0629 \u0627\u0644\u0643\u0648\u064a\u062a, Mad\u012bnat al-K\u016bwait, literalmente \u00abCidade de Kuwait\u00bb) \u00e9 a capital de Kuwait e da gobernaci\u00f3n ou distrito (\"muhafazah\") de al-Asimah. Coloquialmente \u00e9 chamada, simplemente, \u00ab ACidade\u00bb (\"Al-Diera\"). O municipio estrito ten unha poboaci\u00f3n estimada de 32.500 habitantes (2005), mais a s\u00faa \u00e1rea metropolitana alcanza uns 2\u00a0380\u00a0000. Na cidade te\u00f1en a s\u00faa sede o parlamento de Kuwait ou \"Majlis al-Umma\", a maior parte das oficinas do goberno e os principais bancos e empresas do Estado kuwait\u00ed. \u00c9 o centro pol\u00edtico, cultural e econ\u00f3mico do emirato.\nSituaci\u00f3n.\nEst\u00e1 situada no coraz\u00f3n do pa\u00eds, a 29\u00b022'11\" N e 47\u00b058'42\" E, na costa do golfo P\u00e9rsico, nunha ba\u00eda do mesmo.\nComunicaci\u00f3ns.\nAs necesidades comerciais e de comunicaci\u00f3ns est\u00e1n ben servidas por medio do Aeroporto Internacional de Kuwait e os portos de Mina al-Shuwaikh e de Mina al-Ahmadi, sitos a 50\u00a0km ao sur, na costa do golfo P\u00e9rsico.\nHistoria.\nA cidade foi fundada a comezos do s\u00e9culo XVIII polo clan al-Sab\u0101h, m\u00e1is adiante familia gobernante de Kuwait, rama da tribo dos al-Ut\u016bb (que tam\u00e9n inclu\u00eda o clan al-Khal\u012bfah, a familia gobernante de Bahrain), e polo seu l\u00edder, o xeque Sab\u0101h I. O top\u00f3nimo seguramente deriva dunha antiga fortificaci\u00f3n abandonada, dita \"K\u016bt\" (\u0643\u0648\u062a), que \u00e9 como se denomina \u00e1rabe unha fortaleza \u00e1 beira do mar.\nA localidade medrou con rapidez, de xeito que na \u00e9poca en que se levantou a primeira muralla (1760), xa ti\u00f1a a s\u00faa propia frota de 800 dhows e manti\u00f1a relaci\u00f3ns comerciais con Bagdad e Damasco. A inicios do s\u00e9culo XIX era un porto reco\u00f1ecido pola importancia do seu tr\u00e1fico.\nAs tensi\u00f3ns das autoridades locais coa Sublime Porta, nominalmente polo menos, autoridade superposta, chegaron ao cumio en 1896, cando o xeque Mub\u0101rak al-Sab\u0101h asasinou a seu irm\u00e1n, o emir Muhammad al-Sab\u0101h, e buscou protecci\u00f3nbrit\u00e1nica. A cambio de protecci\u00f3n naval brit\u00e1nica., Mub\u0101rak non pod\u00eda negociar ou ceder territorios a ning\u00fan outro poder estranxeiro sen consentimento brit\u00e1nico.\nA ra\u00edz do descubrimento de petr\u00f3leo en 1936, o nivel de vida da cidade acrecentouse de maneira espectacular, inclu\u00edndose servizos sanitarios e educativos.\nO 2 de agosto de 1990, as forzas iraqu\u00eds puxeron asedio \u00e1 cidade e o d\u00eda 8 de agosto anexionaron o emirato a Iraq.\nDespois da retirada das tropas iraqu\u00eds, entre xaneiro e febreiro de 1991, os investimentos estranxeiros e do goberno kuwait\u00ed foron dedicados de modo preferente \u00e1 reconstruci\u00f3n e \u00e1 modernizaci\u00f3n da cidade, con idea de convertela nun centro de negocios de primeira orde. Despois da guerra do Golfo, Kuwait experimentou un gran crecemento econ\u00f3mico, constru\u00edndose un bo n\u00famero de hoteis, centros comerciais e oficinas de empresas de todo tipo."}
{"id": "88645", "revid": "98629", "url": "https://gl.wikipedia.org/wiki?curid=88645", "title": "Historia de Italia", "text": "A historia de Italia \u00e9 unha das m\u00e1is importantes de toda Europa e de todo o mundo. Herdeira de m\u00faltiples culturas antigas como a dos etruscos e latinos, e receptora da colonizaci\u00f3n grega e cartaxinesa, viu nacer o Imperio Romano, legador dunha gran parte da cultura occidental e un dos maiores da historia. Trala ca\u00edda do Imperio, Italia sufriu unha serie de invasi\u00f3ns xermanas alternadas con intentos bizantinos e francos de reconstru\u00edr a unidade do Imperio Romano.\nDurante a Idade Media Italia converter\u00edase nun mosaico de cidades-estado que loitaban entre si para conseguir a hexemon\u00eda sobre o resto, con frecuentes intervenci\u00f3ns das potencias circundantes e da Igrexa. Nos s\u00e9culos XV e XVI converteuse no centro cultural de Europa dando orixe ao Renacemento e foi un dos campos nos que se decidiu a supremac\u00eda europea do Imperio Espa\u00f1ol.\nTralo declive da monarqu\u00eda hisp\u00e1nica, o Imperio Austroh\u00fangaro pasar\u00eda a controlar a rexi\u00f3n. Transformada nun campo de batalla durante as guerras revolucionarias, pasar\u00eda a loitar pola s\u00faa independencia. Entre 1856 e 1870 levou a cabo a Unificaci\u00f3n de Italia logo dunha serie de guerras que implicou enfrontarse ao Imperio Austr\u00edaco e os Estados Pontificios. Posteriormente, Italia levar\u00eda a cabo pol\u00edticas imperialistas que a levaron a participar na primeira guerra mundial ao lado do Acordo, \u00e1 invasi\u00f3n de Abisinia e a participar na segunda guerra mundial como aliado de Hitler.\nNa actualidade Italia \u00e9 un pa\u00eds democr\u00e1tico, pertencente a organizaci\u00f3ns tan importantes como a Uni\u00f3n Europea ou o G-8, e unha das principais potencias econ\u00f3micas da Terra.\nDefinici\u00f3n de Italia.\nO nome de Italia v\u00e9n sendo empregado dende antigo para designar \u00e1 xente do centro do que hoxe chamamos Pen\u00ednsula It\u00e1lica, facendo referencia aos pobos it\u00e1licos, falantes das linguas chamadas igualmente. A s\u00faa orixe \u00e9 incerto: Pallotino defende que deriva dun asentamento en Calabria e que foi usado polos gregos como termo xeral para designar aos habitantes de toda a pen\u00ednsula.\nO termo asentouse cando a Rep\u00fablica Romana unificou toda a pen\u00ednsula ao conquistar ao resto de tribos contempor\u00e1neas. O nome de Italia foi empregado tam\u00e9n en moedas acu\u00f1adas pola coalici\u00f3n de pobos que se levantou contra Roma no s\u00e9culo I antes de Cristo con capital en \"Corfinium\" que inclu\u00eda samnitas, umbros, sabinos e outros. Finalmente, o emperador romano Augusto inclu\u00edu baixo o nome de Italia toda a pen\u00ednsula, ao que se rematou engadindo a Galia Cisalpina no 42 a.dC., como unidade central do imperio.\nTrala ca\u00edda do Imperio Romano de Occidente, as palabras Italia e italiano pasaron a facer referencia ao conxunto de estados que poboaban o antigo territorio da Italia romana e que compart\u00edan unha certa afinidade cultural, destacando especialmente un mesmo conxunto de dialectos do lat\u00edn que dar\u00edan orixe ao italiano. S\u00e9culos despois, o nacionalismo rom\u00e1ntico baseou nesta unidade cultural a s\u00faa procura dunha unidade pol\u00edtica que desembocar\u00eda no moderno estado italiano.\nIdade de Ferro (s. VIII ao V a.dC.).\nA Cultura de Villanova.\nCo s\u00e9culo VIII chegan dende o norte novos poboadores de distinta orixe que traen consigo unha cultura metal\u00farxica que domina o ferro. Tr\u00e1tase da Cultura de Villanova as\u00ed chamada por un dos principais sitios arqueol\u00f3xicos. S\u00e1bese, ademais, que practicaban a cremaci\u00f3n e incineraci\u00f3n dos seus mortos, caracteriz\u00e1ndose as s\u00faas necr\u00f3poles por unhas urnas t\u00edpicas de forma c\u00f3nica. Falaban as linguas it\u00e1licas, de orixe indoeuropea. Asent\u00e1ronse principalmente ao norte, xunto ao r\u00edo Po e en Umbr\u00eda e Emilia, e no centro da pen\u00ednsula (Etruria e o Lacio). M\u00e1is ao sur, a\u00ednda que a pr\u00e1ctica xeral era a inhumaci\u00f3n atop\u00e1ronse tam\u00e9n soterramentos desta cultura ata Capua, Campania.\nOs Etruscos.\n \nOs etruscos foron un enigm\u00e1tico pobo cuxo n\u00facleo hist\u00f3rico foi a Toscana, \u00e1 cal deron o seu nome (eran chamados \u03a4\u03c5\u03c1\u03c3\u03b7\u03bd\u03bf\u03af (tyrsenoi) ou \u03a4\u03c5\u03c1\u03c1\u03b7\u03bd\u03bf\u03af (tyrrhenoi) polos gregos e tuscii ou etruscii polos romanos; eles denomin\u00e1banse a si mesmos \"rasena\" ou \"raa\u0161na\"). A s\u00faa orixe \u00e9 incerta: os poucos rexistros que quedan sobre eles semellan indicar que vi\u00f1eron do Oriente, posiblemente da Asia Menor, o que parece corroborar certos estudos a\u00ednda que sen probas definitivas.\nDende a Toscana espall\u00e1ronse polo sur cara ao Lacio e parte setentrional da Campania, onde bateron coas colonias gregas; cara ao norte da pen\u00ednsula it\u00e1lica ocuparon a zona ao redor do val do r\u00edo Po, na actual rexi\u00f3n da Lombard\u00eda. Chegaron a ser unha gran potencia naval no Mediterr\u00e1neo Occidental, o cal permitiulles establecer factor\u00edas en Sarde\u00f1a e C\u00f3rsega. Con todo, cara ao s\u00e9culo V a.dC. comezou a deteriorarse fortemente o seu poder\u00edo, en gran medida, ao ter que afrontar case ao mesmo tempo as invasi\u00f3ns dos celtas e os ataques de gregos e cartaxineses. A s\u00faa derrota definitiva, polos romanos, viuse facilitada por tales enfrontamentos e polo feito de que os \"rasena\" ou etruscos nunca formaron un estado solidamente unificado sen\u00f3n unha especie de feble confederaci\u00f3n de cidades de mediano tama\u00f1o. En certo xeito predecesora de Roma e herdeira do mundo hel\u00e9nico, a s\u00faa cultura (foron destacados ourives, as\u00ed como innovadores construtores navais) e t\u00e9cnicas militares superiores fixeron deste pobo o dono do norte e centro da Pen\u00ednsula It\u00e1lica dende o s\u00e9culo VIII a.dC. ata a chegada de Roma. A tal punto que os primeiros reis de Roma foron etruscos. Cara o ano 40 a.dC., Etruria (nome do pa\u00eds dos etruscos) foi conquistada polos romanos.\nMagna Grecia.\nA zona sur recibiu principalmente unha forte influencia grega. O descontento coa clase dirixente, o aumento demogr\u00e1fico, a falta de terras e o desexo de crear novas factor\u00edas comerciais levou aos antigos gregos a crear numerosas colonias no estranxeiro. A s\u00faa proximidade, as\u00ed como a s\u00faa relativa pouca resistencia a este fen\u00f3meno, fixo de Italia unha das principais zonas de asentamento gregas, recibindo o nome de Magna Grecia. Varias das principais cidades gregas situ\u00e1ronse na pen\u00ednsula: Taranto, S\u00edbari, Crotona...\nA colonizaci\u00f3n grega abrangueu tam\u00e9n os territorios insulares que rodean a pen\u00ednsula. En Sicilia, os gregos asent\u00e1ronse na zona norte, cerca do Estreito de Mesina, e na costa oriental, onde cidades como Siracusa tiveron un papel importante no mundo grego. Bateu con todo co imperialismo cartaxin\u00e9s. As guerras entre gregos e p\u00fanicos non tiveron un vencedor, a\u00ednda que a illa rematou dividida en d\u00faas esferas de influencia: \nAlgo semellante aconteceu cos intentos gregos de establecer colonias fronte ao mar Tirreno. A\u00ednda que os comezos en C\u00f3rsega foron prometedores, a derrota fronte a etruscos e p\u00fanicos na batalla de Alalia deixou C\u00f3rsega e Sarde\u00f1a en mans cartaxinesas.\nRoma (s. V a.dC. ao V d.C.).\n \nO nacemento de Roma.\nNo 753 a.dC. fundouse a beiras do r\u00edo T\u00edber clave para a historia: Roma. A s\u00faa orixe \u00e9 incerta: a mitolox\u00eda romana vencella a orixe de Roma e da instituci\u00f3n mon\u00e1rquica ao heroe troiano Eneas, quen, fuxindo da destruci\u00f3n da s\u00faa cidade, navegou cara ao Mediterr\u00e1neo occidental ata chegar a Italia tras un longo periplo. Al\u00ed, tras casar coa filla do rei dos latinos, pobo do centro de Italia, fundou a cidade de \"Lavinium\". Posteriormente o seu fillo Iulo fundar\u00eda Alba Longa, de cuxa familia real descender\u00edan os xemelgos R\u00f3mulo e Remo, os fundadores de Roma.\nIsto dar\u00edalle unha orixe latina, ao que mediante o lendario episodio do rapto das sabinas engadir\u00edanse os seus veci\u00f1os centroit\u00e1licos sabinos. Con todo, outras teor\u00edas, baseadas na s\u00faa proximidade \u00e1 Toscana etrusca, a s\u00faa posici\u00f3n nas rutas comerciais destes, algunhas hip\u00f3teses topon\u00edmicas e a orixe dalg\u00fans dos seus primeiros reis semellan indicar unha notable presenza etrusca.\nA Monarqu\u00eda romana.\nA monarqu\u00eda romana (en lat\u00edn, \"Regnum Romanum\") foi a primeira forma pol\u00edtica de goberno da cidade-estado de Roma, dende o momento lendario da s\u00faa fundaci\u00f3n o 21 de abril do 753 a.dC., ata o final da monarqu\u00eda no 510 a.dC., cando o derradeiro rei, Tarquinio o Soberbio, foi expulsado, instaur\u00e1ndose a rep\u00fablica romana.\nAs orixes da monarqu\u00eda son imprecisas, a\u00ednda que parece claro que foi a primeira forma de goberno da cidade, un dato que parecen confirmar a arqueolox\u00eda e a ling\u00fc\u00edstica. Mitoloxicamente, enra\u00edzase na lenda de R\u00f3mulo e Remo. De calquera xeito, tras R\u00f3mulo e o sabino Numa Pompilio, chegou ao poder Tulio Hostilio, que expandiu o porto de escala na ruta costeira do sal que era Roma \u00e1 conta dos seus veci\u00f1os, transformando Roma na m\u00e1is influente cidade do Lacio.\nDespois do reinado de Anco Marcio, ascendeu ao poder unha dinast\u00eda de orixe etrusca, os Tarquinios, baixo a que Roma ampliou a\u00ednda m\u00e1is o seu poder na rexi\u00f3n. Con todo, os excesos de Tarquinio o Soberbio que foron orixe de disputas internas, \u00e1s que se sumou a coalici\u00f3n de etruscos e latinos ameazados pola cidade, desembocaron na expulsi\u00f3n do rei grazas \u00e1 intervenci\u00f3n de Lucio Xu\u00f1o Bruto e Lucio Tarquinio Colatino. Roma perdeu a meirande parte do seu poder, ao que se sumou a humillaci\u00f3n dun saqueo por celtas liderados por Breno que arrasaron varias cidades italianas.\nA Rep\u00fablica romana.\nA Rep\u00fablica (509 a.dC. - 27 a.dC.) foi a seguinte etapa da Roma Antiga na cal a cidade de Roma e os seus territorios manti\u00f1an un sistema republicano de goberno. En circunstancias hist\u00f3ricas pouco claras, a monarqu\u00eda romana foi abolida o 509 a.dC., e substitu\u00edda pola Rep\u00fablica.\nUnha caracter\u00edstica do cambio foi que a administraci\u00f3n da cidade e os seus distritos rurais quedou regulada no dereito de apelar ao pobo contra calquera decisi\u00f3n dun maxistrado concernente \u00e1 vida ou ao estatuto xur\u00eddico. A administraci\u00f3n executiva quedou dotada de \"Imperium\" ou poder omn\u00edmodo o cal ti\u00f1a unha orixe relixiosa que arrincaba do propio deus X\u00fapiter. Os maxistrados dotados de \"imperium\" eran os c\u00f3nsules, pretores e, eventualmente, os ditadores. Con todo, o \"imperium\" s\u00f3 se exerc\u00eda \"extra pomoerium\", \u00e9 dicir, f\u00f3ra das murallas de Roma. En consecuencia, ti\u00f1a un car\u00e1cter esencialmente militar. Na cidade nas s\u00faas funci\u00f3ns civ\u00eds, os maxistrados estaban sometidos a limitaci\u00f3ns legais e controis mutuos.\nCo paso dos anos a cidade foi conquistando aos seus veci\u00f1os latinos, etruscos e sabinos, aos que agrupar\u00eda na Liga Latina e recuperando o seu antigo poder no Lacio. A expansi\u00f3n continuou cara ao sur, e aceptando unha petici\u00f3n de protecci\u00f3n dos samnitas de Capua fronte aos seus veci\u00f1os monta\u00f1osos involucrouse nas guerras samnitas, coas que rematar\u00eda obtendo Campania. Unha a unha as diversas tribos it\u00e1licas foron conquistadas e Roma impuxo un protectorado sobre as colonias gregas do sur, encabezadas por Taranto, que a pesar da campa\u00f1a do rei Pirro de Epiro remataron baixo o xugo romano.\nA petici\u00f3n de socorro dos mamertinos, un grupo de mercenarios que se apropiaron de Mesina, fixo que o avance romano continuase cara Sicilia, onde bateu cos cartaxineses. Tras ga\u00f1ar a primeira guerra p\u00fanica, Roma anexionouse a illa, \u00e1 que axi\u00f1a seguiron Sarde\u00f1a e C\u00f3rsega ante a debilidade de Cartago durante a guerra dos mercenarios. Convertida nunha das principais potencias do Mediterr\u00e1neo, xunto a Cartago e os reinos hel\u00e9nicos, Roma practicou unha pol\u00edtica exterior cada vez m\u00e1is importante. Datan desa \u00e9poca as guerras ilirias e os primeiros serios choques co Reino de Macedonia e as tribos da Galia e o Adri\u00e1tico.\nO rearmamento cartaxin\u00e9s liderado por Am\u00edlcar Barca levou \u00e1 ocupaci\u00f3n de boa parte dos territorios ib\u00e9ricos e a un novo per\u00edodo de rivalidade con Roma. Coa escusa do asedio aos aliados romanos de Sagunt, o fillo e sucesor de Amilcar, Han\u00edbal invadir\u00eda Italia a trav\u00e9s dos Alpes. Durante esta segunda guerra p\u00fanica, Han\u00edbal inflixiu hist\u00f3ricas derrotas aos romanos, culminando en Cannas, pero finalmente imp\u00faxose a vitoriosa campa\u00f1a de Publio Cornelio Escipi\u00f3n en Iberia, que rematou trasladando a guerra ao norte de \u00c1frica e levou \u00e1 Zama, vitoria definitiva dos romanos.\nRoma foi a partir de ent\u00f3n a maior potencia mediterr\u00e1nea. Anexionouse as provincias cartaxinesas en Hispania, que ampliou mediante numerosas guerras nos dous s\u00e9culos seguintes. Roma comezou a intervir en Grecia e Macedonia, que tras unha vitoria en Pidna conquistou. Tras unha terceira guerra p\u00fanica puxo o p\u00e9 en \u00c1frica, no que hoxe \u00e9 Tunisia. A herdanza do rei Atalo III en Asia e de Nicomedes na rexi\u00f3n de Bitinia, lev\u00e1ronlle a outra guerra con Mitr\u00eddates VI do Ponto e Tigranes I de Armenia coas que o seu dominio ampliouse a Siria e Turqu\u00eda, mentres conquistaba aos seus antigos aliados n\u00famidas liderados por Iugurta que se volveron contra Roma.\nEste incombustible expansionismo tivo importantes consecuencias sociais, sobre todo debidas ao feito de que o ex\u00e9rcito romano non estaba concibido para as longas campa\u00f1as de ultramar. A ausencia dos seus fogares ti\u00f1a duras consecuencias para os pequenos agricultores que compu\u00f1an a base do ex\u00e9rcito romano, tanto cidad\u00e1ns como it\u00e1licos conquistados. Unha rebeli\u00f3n it\u00e1lica (guerra social) foi duramente reprimida, e ante a ameaza dun ex\u00e9rcito de centos de miles de xermanos, o ex\u00e9rcito foi reformado por Caio Mario sendo a partir de ent\u00f3n principalmente recrutado entre os m\u00e1is pobres, que recib\u00edan terras ao final do seu servizo.\nAs reivindicaci\u00f3ns das clases m\u00e1is pobres, que dende os intentos de reforma agraria dos irm\u00e1ns Tiberio e Caio Sempronio Graco aspiraban \u00e1 repartici\u00f3n de terras p\u00fablicas, e o novo ex\u00e9rcito, que depend\u00eda do poder do seu xeneral para obter terras ao licenciarse deu p\u00e9 a unha serie de conflitos e pulsi\u00f3ns internas. Lucio Cornelio Sila reinstaurou a paz tras unha ditadura persoal, pero anos despois, a inimizade entre o pol\u00edtico e xeneral que conquistara as Galias, Xulio C\u00e9sar, e a maior parte da aristocracia desembocaron nunha cruenta sucesi\u00f3n de guerras civ\u00eds, ao final das cales o seu fillo adoptivo e sucesor Caio Xulio C\u00e9sar Octaviano, f\u00edxose co poder.\nO imperio romano.\nO Imperio Romano foi a derradeira etapa da civilizaci\u00f3n romana na Antig\u00fcidade cl\u00e1sica caracterizada por unha forma de goberno autocr\u00e1tica. O termo \u00e9 a traduci\u00f3n da expresi\u00f3n latina Imperium Romanum, que non significa outra cousa que o dominio de Roma sobre un territorio.\nO nacemento do imperio v\u00e9n precedido pola expansi\u00f3n da s\u00faa capital, Roma, que espallou o seu control en torno ao Mar Mediterr\u00e1neo, e a longa sucesi\u00f3n de conflitos internos que marcaron o final da Rep\u00fablica. Trala vitoria final de Augusto, estableceuse por fin unha paz perdurable, caracterizada pola concentraci\u00f3n de poder en mans do devandito, primeiro como Princep e logo como Domine. Paralelamente, continuouse coa pacificaci\u00f3n interna e a expansi\u00f3n exterior, buscando a co\u00f1ecida como Pax Romana, un longo per\u00edodo de estabilidade e paz que viviu Europa, o norte de \u00c1frica e Oriente Medio baixo o xugo romano.\nEste imperio foi un dos maiores focos culturais, art\u00edsticos, literarios e filos\u00f3ficos do seu tempo, cun notable desenvolvemento cient\u00edfico e t\u00e9cnico. En Roma e Italia adoptouse a cultura grega, que tivo unha digna continuaci\u00f3n latina. A existencia dunha serie de estados organizados ao longo de Eurasia permitiu a creaci\u00f3n da Ruta da Seda, que enlazaba Occidente co Imperio Chin\u00e9s. A capital do Imperio, Roma, converteuse nunha das maiores urbes do mundo, con habitantes vidos de t\u00f3dalas provincias romanas.\nBaixo a etapa imperial os dominios de Roma seguiron aumentando, chegando \u00e1 s\u00faa m\u00e1xima extensi\u00f3n durante o reinado de Traxano, abarcando desde o Oc\u00e9ano Atl\u00e1ntico ao oeste ata as beiras do Mar Negro, o Mar Vermello e o Golfo P\u00e9rsico ao leste, e dende o deserto do S\u00e1hara ao sur ata as terras boscosas \u00e1s beiras dos r\u00edos Rin e Danubio e a fronteira con Caledonia ao norte. A s\u00faa superficie m\u00e1xima estimada ser\u00eda duns 6\u00b414 mill\u00f3ns de km\u00b2.\nCo tempo, a derrota ante os xermanos en Teotoburgo, as constantes guerras co Imperio Parto no oeste e as dificultades para xestionar o xa inmenso territorio imperial levaron \u00e1 construci\u00f3n de limes ou fronteiras fortificadas para defender un imperio que comezaba a dar sinais de esgotamento. O sistema imperial manter\u00eda a s\u00faa vixencia ata a chegada de Diocleciano, quen tratou de salvar un imperio que ca\u00eda cara ao abismo dividindo o imperio para facilitar a s\u00faa xesti\u00f3n entre Occidente e Oriente. O imperio volveuse a unir e a separar en diversas ocasi\u00f3ns seguindo o ritmo de guerras civ\u00eds, usurpadores e repartici\u00f3ns entre herdeiros ao trono ata que, \u00e1 morte de Teodosio I o Grande, quedou definitivamente dividido.\nA decadencia.\nAs tribos xerm\u00e1nicas, empurradas cara ao Oeste pola presi\u00f3n dos pobos hunos, procedentes das estepas asi\u00e1ticas, penetraron no Imperio Romano. As fronteiras cederon por falta de soldados que as defendesen. En moitas ocasi\u00f3ns cheg\u00e1ronse a ceder provincias fronteirizas aos xermanos a cambio de que as defendesen dos seus compatriotas, pois o servizo militar fora abolido entre os italianos. O imperio, sofisticado e rico como poucos na historia, era xa decadente, e nos s\u00e9culos III e IV, as s\u00faas derradeiras glorias vi\u00f1eron de xenerais de orixe b\u00e1rbara como Aecio e Estilic\u00f3n. A gloriosa cidade de Roma foi saqueada polos visigodos de Alarico I no ano 410.\nParalelamente, a capitalidade fora desprazada a Mil\u00e1n primeiro, e R\u00e1vena despois, mentres que varias provincias \u00edan sendo conquistadas por diversos pobos xermanos. A parte oriental, m\u00e1is rica e militarmente forte, converteuse no gran foco de poder do Mediterr\u00e1neo. O cristianismo, outrora perseguido, converteuse en relixi\u00f3n oficial grazas aos edictos de Mil\u00e1n de Constantino I o Grande e Tesal\u00f3nica de Teodosio I o Grande. As cidades decaeron, produc\u00edndose unha emigraci\u00f3n ao campo, co consecuente efecto negativo no comercio, a cultura e a ciencia.\nO emperador de Roma xa non controlaba o Imperio, de tal xeito que no ano 476, un xefe b\u00e1rbaro, Odoacro, destitu\u00edu a R\u00f3mulo Aug\u00fastulo, un neno de 10 anos que foi o derradeiro emperador Romano de Occidente e enviou as insignias imperiais a Zen\u00f3n, emperador Romano de Oriente.\nAlta Idade Media (s. V ao XII).\nOs ostrogodos.\nOs ostrogodos eran un grupo de godos que foran dominados polos hunos. Trala s\u00faa liberaci\u00f3n daqueles, elixiron a Teodomiro como rei e asent\u00e1ronse baixo protecci\u00f3n bizantina en Panonia, na canle do Danubio. A este sucedeulle o seu fillo Teodorico o Grande, que coa bendici\u00f3n do emperador de Oriente conduciu ao seu pobo a Italia no ano 488.\nNa pen\u00ednsula gobernaba o h\u00e9rulo Odoacro tras depor ao derradeiro emperador romano en 476. Tras unha campa\u00f1a no Norte da pen\u00ednsula, Teodorico tomou a capital, R\u00e1vena, matando a Odoacro en 493 e establec\u00e9ndose como se\u00f1or do pa\u00eds. O seu reinado foi lembrado por manter a administraci\u00f3n romana, que protexeu, logrando manter a estabilidade de Occidente. En 526 a morte de Teodorico rematou con esta etapa de paz, herdando Italia o seu neto, Atalarico. O reino ostrogodo desapareceu.\nOs bizantinos.\n \nBaixo Xustiniano I, o Imperio Bizantino iniciou unha serie de campa\u00f1as co obxectivo de reconstru\u00edr a unidade mediterr\u00e1nea. A debilidade do reino ostrogodo, e os desexos bizantinos de recobrar a cidade de Roma converteron a Italia nun obxectivo.\nEn 535, o xeneral Belisario, invadiu Sicilia e marchou a trav\u00e9s da pen\u00ednsula, tomando N\u00e1poles, chegando a Roma en 536. Proseguiu cara ao norte e tomou \"Mediolanum\" (Mil\u00e1n) e R\u00e1vena en 540. Un acordo cos ostrogodos, que conservaron un reino no noroeste de Italia trouxo a paz.\nBelisario foi ent\u00f3n chamado a Oriente, onde os persas ameazaban as fronteiras. O seu sucesor, Xo\u00e1n, non logrou manter o control, e en 541 os godos estaban inimizados con Bizancio, liderados por Totila que recuperara a Italia do Norte. A volta de Belisario permitiu recuperar Roma, para perdela de novo non moito despois.\nEn 548, o eunuco Nars\u00e9s substitu\u00edu a Belisario. Totila foi asasinado, e o ex\u00e9rcito godo derrotado. Cara o 561 os bizantinos conseguiron pacificar a zona.\nOs longobardos.\nEntre os diferentes pobos xerm\u00e1nicos que abandonaran a s\u00faa antiga morada para vivir en mellores terras, cont\u00e1banse os longobardos, aos que Xustiniano I deixara asentarse en Panonia, a condici\u00f3n de que defendesen a fronteira. Atra\u00eddos pola riqueza de Italia, atravesaron os Alpes ocupando as actuais rexi\u00f3ns de Piemonte, Liguria, Lombard\u00eda e V\u00e9neto sen moita oposici\u00f3n. A falta dunha autoridade central posibilitou a fragmentaci\u00f3n de Italia en trinta e seis ducados independentes.\nMentres se enfrontaban \u00e1 oposici\u00f3n do Imperio Bizantino en Oriente, e \u00e1 dos francos en Occidente, os longobardos conseguiron recompor unha monarqu\u00eda com\u00fan electiva, tradicionalmente xerm\u00e1nica. \u00c9 de destacar o reinado de Axilulfo que abandonou o arianismo e converteuse ao catolicismo, aumentando a divisi\u00f3n interna.\nMentres os conflitos iconoclastas ocupaban a Bizancio e o inimizaban co Papa (pois a posici\u00f3n do Emperador de Oriente tam\u00e9n rex\u00eda nas s\u00faas provincias italianas) os longobardos aumentaron os seus dominios, co pretexto de socorrer ao Papa. No 750, Aistolfo tomou a cidade imperial de R\u00e1vena.\nOs francos e o Imperio Carolinxio.\nA presi\u00f3n dos longobardoss sobre o Papa fixo que o rei dos francos, Pipino o Breve, realizase entre 756 e 758 repetidas campa\u00f1as no norte de Italia. O Papa, en agradecemento, confirmoulle como rei dos francos (a pesar de usurpar o t\u00edtulo) e concedeu o rango de patricio \u00e1 familia real de Francia.\nA situaci\u00f3n agravouse \u00e1 morte de Pipino. O reino franco foi dividido entre os seus fillos, aumentando de novo a presi\u00f3n longobarda sobre o papado. Con todo a reunificaci\u00f3n dos francos baixo Carlomagno levou a unha nova intervenci\u00f3n en Italia no 774. Tras unha curta batalla, Carlos f\u00edxose co reino da Lombard\u00eda, que, mantendo a s\u00faa autonom\u00eda, integrouse no Imperio Carolinxio que co tempo unir\u00eda \u00e1 maior parte da Europa Occidental. Carlomagno auspiciou un renacemento cultural e unha unidade pol\u00edtica e relixiosa, que cristalizou coa s\u00faa coroaci\u00f3n como \"Emperador de Occidente\" polo Papa Le\u00f3n III no ano 800. O seu novo imperio consider\u00e1base herdeiro do Imperio Romano de Occidente, sendo o emperador a m\u00e1xima autoridade temporal de Europa e o encargado de velar pola Cristiandade.\nOs Estados Pontificios.\n \nParte das terras arrebatadas aos longobardos foron cedidas ao Papa, que creou ent\u00f3n un estado no centro de Italia, os Estados Pontificios. Estes eran administrados directamente ou mediante vasalos.\nDeste estado derivar\u00eda o interese pol\u00edtico do Papa en Italia, do que ser\u00eda unha potencia durante s\u00e9culos. A Igrexa ser\u00eda pois unha gran potencia pol\u00edtica en Italia durante a Idade Media. Os Estados Pontificios perdurar\u00edan ata a unificaci\u00f3n de Italia, a\u00ednda que o Papado rematar\u00eda por recuperar o Vaticano, que se mant\u00e9n hoxe en d\u00eda como estado independente.\nO sur.\nOs ducados longobardos do sur non chegaron a ser conquistados por Carlomagno e non formaron parte do Sacro Imperio. Estas rexi\u00f3ns foron con frecuencia invadidas e gobernadas polo Imperio Bizantino, que con todo acusaba os retrocesos contra o islam.\nAs\u00ed, o Imperio Bizantino sufriu a perda da Illa de Sicilia, conquistada en tempos de Xustiniano I aos v\u00e1ndalos fronte aos \u00e1rabes no s\u00e9culo X, convert\u00e9ndose nun Emirato.\nPor aquela \u00e9poca, o sur da pen\u00ednsula foi conquistada polos normandos, que establecer\u00edan un reino en N\u00e1poles. A finais do s\u00e9culo XII dito reino pasou \u00e1 dinast\u00eda imperial alem\u00e1 dos Hohenstaufen, que rematou espall\u00e1ndose cara Sicilia.\nBaixa Idade Media (s. XII ao XV).\nA fragmentaci\u00f3n pol\u00edtica: o Sacro Imperio e a Liga Lombarda.\n\u00c1 morte de Carlomagno, o seu imperio foi repartido entre os seus diversos fillos, inici\u00e1ndose un per\u00edodo de guerras civ\u00eds que non se estabilizaron ata a creaci\u00f3n a comezos do s\u00e9culo X do Reino de Francia e do conglomerado do Sacro Imperio no que hoxe \u00e9 Alema\u00f1a, o norte e centro de Italia, Su\u00edza, Pa\u00edses Baixos e outras provincias orientais dos seus dominios.\nA ausencia dun poder central forte supuxo a atomizaci\u00f3n destas rexi\u00f3ns en principados, bispados, condados e cidades practicamente independentes e con frecuencia enfrontamentos entre si. Isto foi particularmente importante en Italia, onde as ricas cidades do norte emerxeron como cidades-estado comerciais case-independentes.\nO emperador era elixido polos principais nobres, o que facilitou este clima de enfrontamento que tivo en numerosas ocasi\u00f3ns Italia como campo de batalla. No s\u00e9culo X, introduciuse un novo elemento de discordia: o enfrontamento entre a Igrexa e o Imperio, que foi co\u00f1ecido como a Querela das Investiduras e que iniciou unha serie de conflitos pola primac\u00eda do Papa ou o Emperador na cristiandade e o Sacro Imperio que dividiron Italia entre g\u00fcelfos e xibelinos.\nPor mor disto diversos emperadores, como Frederico I Barbarroxa enfront\u00e1ronse ao Papa e invadiron Lombard\u00eda, apoiando cando lles convi\u00f1a a antipapas. En resposta, diversos emperadores foron excomungados, mentres os Estados Pontificios rexeitaron o poder temporal do Emperador e promoveron facci\u00f3ns prol-eclesi\u00e1sticas.\nAs cidades do norte de Italia v\u00edronse involucradas na guerra, cambiando frecuentemente de partido. A Liga Lombarda foi unha alianza establecida o 1 de decembro de 1167 entre 26 Cidades Opositoras do Norte de Italia, entre as que destacan Mil\u00e1n, Cremona, Mantua, B\u00e9rgamo, Brescia, Plasencia, Bolo\u00f1a, Padua, Treviso, Vicenza, Verona, Lodi, Parma e Venecia. Posteriormente un\u00edronse outras catro cidades m\u00e1is, ata formar un total de 30.\nO prop\u00f3sito inicial da Liga era combater a pol\u00edtica italiana de Frederico I, que naquel momento reclamaba o control total sobre o norte de Italia. A resposta imperial quedou expresada na Dieta de Rocaglia e foi levada a cabo coa invasi\u00f3n de 1158 e logo outra vez en 1166. A Liga recibiu o apoio incondicional do Papa Alexandre III e os seus sucesores, desexosos tanto de verse libres da influencia imperial como de aumentar o seu poder na Pen\u00ednsula It\u00e1lica. Na Batalla de Legnano (29 de maio de 1176), as tropas imperiais foron derrotadas e Frederico viuse forzado a asinar unha tregua de seis anos (1177-1183). A situaci\u00f3n resolveuse ao finalizar esta, cando ambas as d\u00faas partes asinaron o Tratado de Constanza, segundo o cal as cidades italianas reco\u00f1ec\u00edan a soberan\u00eda do emperador de Alema\u00f1a, pero \u00e1 s\u00faa vez este v\u00edase obrigado a reco\u00f1ecer a xurisdici\u00f3n propia de cada cidade sobre si mesma e o seu territorio circundante, o que supuxo o reco\u00f1ecemento da s\u00faa independencia de facto.\nA Coroa de Arag\u00f3n.\nA morte sen herdeiros homes do rei de Sicilia, levou ao rei aragon\u00e9s Pedro III a reclamar o reino, ao ser a s\u00faa muller filla do rei. Foi con todo entregado \u00e1 Casa de Anjou, reinante en Francia, s\u00f3 para ser expulsada durante as V\u00e9speras Sicilianas de 1282 e rematar efectivamente en mans aragonesas, o que lle valeu enfrontarse ao Papa e Francia.\nComo foi t\u00edpico na Coroa de Arag\u00f3n, este novo territorio rematou en mans dunha rama menor da familia real. Posteriormente, por mor dunha concesi\u00f3n do Papa Bonifacio VIII no s\u00e9culo XIII, a Coroa de Arag\u00f3n anexionouse Sarde\u00f1a, cuxa dominaci\u00f3n efectiva significou longas guerras e conflitos din\u00e1sticos.\nFoi Pedro IV de Arag\u00f3n, o Cerimonioso, quen de novo logrou unir Mallorca, o Rosell\u00f3n e Sicilia ao tronco principal, e pacificar Sarde\u00f1a. Posteriormente Afonso V, conquistar\u00eda o Reino de N\u00e1poles en 1442, que legou ao seu fillo bastardo, Ferrante.\nAs rep\u00fablicas comerciais.\nO rexurdimento econ\u00f3mico e demogr\u00e1fico dos s\u00e9culos XI e XII tivo un grande efecto en Italia, onde conflu\u00edan dous dos principais eixos econ\u00f3micos da cristiandade. Al\u00ed interconect\u00e1banse a ruta que dende as cidades comerciais do norte de Alema\u00f1a e o B\u00e1ltico (agrupadas na Hansa) atravesaba o Rin e o R\u00f3dano cara Italia coas rutas mar\u00edtimas que ao longo do Mediterr\u00e1neo transportaban as especias e produtos de luxo de Oriente e os pa\u00edses musulm\u00e1ns.\nConvertidas en emporios comerciais, moitas cidades italianas experimentaron un desenvolvemento econ\u00f3mico que lles levou a crear frotas mercantes e barrios comerciais en Oriente (Palestina, Bizancio, Exipto...). Algunhas, particularmente X\u00e9nova e Venecia, espallaron o seu dominio a illas e portos ao longo do mar Mediterr\u00e1neo e o mar Negro forxando aut\u00e9nticos imperios de ultramar.\nPoliticamente, supuxo o ascenso social dos comerciantes, que formaron unha oligarqu\u00eda gobernante en moitas das cidades do centro e norte de Italia.\nO Renacemento (s. XV ao XVI).\nO Renacemento italiano iniciou a era do Renacemento, un per\u00edodo de grandes logros e cambios culturais en Europa que se estendeu dende fins do s\u00e9culo XIV ata ao redor de 1600, constitu\u00edndo a transici\u00f3n entre o medievo e Europa a moderna.\nA\u00ednda que as orixes do movemento confinado principalmente \u00e1 cultura literaria, o esforzo intelectual e o mecenado poden rastrexarse ata comezos do s\u00e9culo XIV. Moitos aspectos da cultura italiana permanec\u00edan no seu estado medieval e o Renacemento non se desenvolveu totalmente ata fin de s\u00e9culo.\nA palabra \"Renacemento\" (\"Rinascimento\" en italiano) ten un significado expl\u00edcito , que representa o renovado interese do per\u00edodo na cultura da antig\u00fcidade cl\u00e1sica, logo do que al\u00ed mesmo etiquetouse como a \"idade escura\" por \"Idade Media\". Estes cambios, a\u00ednda que significativos, estiveron concentrados nas clases altas, e para a gran maior\u00eda da poboaci\u00f3n a vida cambiou pouco en relaci\u00f3n \u00e1 Idade Media.\nO renacemento italiano comezou na Toscana, con epicentro nas cidades de Florencia e Siena. Logo tivo un importante impacto en Roma, que foi ornamentada con alg\u00fans edificios no estilo \"antigo\", e despois fortemente reconstru\u00edda polos Papas do s\u00e9culo XVI. O cumio do movemento deuse a fins do s\u00e9culo XV, mentres os invasores estranxeiros sum\u00edan \u00e1 rexi\u00f3n no caos. Con todo, as ideas e ideais do renacemento difund\u00edronse polo resto de Europa, posibilitando o Renacemento n\u00f3rdico, centrado en Fontainebleau e Antuerpen, e o renacemento ingl\u00e9s.\nO renacemento italiano \u00e9 ben co\u00f1ecido polos seus logros culturais. Isto incl\u00fae creaci\u00f3ns literarias con escritores como Petrarca, Castiglione, e Maquiavelo, obras de arte de Miguel Anxo e Leonardo da Vinci, e grandes obras de arquitectura, como a Igrexa de Santa Mar\u00eda do Fiore en Florencia e a Bas\u00edlica de San Pedro en Roma.\nPoliticamente foi un per\u00edodo de constantes loitas polo poder, cambios din\u00e1sticos, guerras e invasi\u00f3ns estranxeiras.\nOs Borxia.\nEn 1492 ascendeu ao trono papal o cardeal de orixe espa\u00f1ola Rodrigo Borxia, que tomar\u00eda o nome de Alexandre VI. O seu goberno axi\u00f1a se fixo famoso polo seu nepotismo e a s\u00faa lendaria falta de moral. O novo Papa era partidario dunha recuperaci\u00f3n do poder pol\u00edtico en Italia pola Igrexa, o que o levou a establecer m\u00faltiples e cambiantes alianzas cos seus veci\u00f1os.\nA situaci\u00f3n pol\u00edtica segu\u00eda marcada polo desexo franc\u00e9s de espallarse cara ao sur. Tras terse oposto aos intentos franceses de intervir en Italia en X\u00e9nova, Mil\u00e1n ou N\u00e1poles, e ser derrotada a s\u00faa pol\u00edtica polas incursi\u00f3ns de Carlos VIII de Francia no norte de Italia co apoio de Mil\u00e1n, o Papa coligouse con Venecia, os Reis Cat\u00f3licos e o o Emperador contra os franceses. Con todo, a morte do rei franc\u00e9s en 1498, sendo substitu\u00eddo polo seu primo Lu\u00eds XII, permitiulle cambiar de bando. As\u00ed, emitiu unha bula que permit\u00eda o novo matrimonio do rei coa muller do seu predecesor a cambio do seu apoio.\nO novo rei, emparentado cos Visconti, antigos duques de Mil\u00e1n, reclamou exitosamente o Ducado de Mil\u00e1n que fora ocupado polos Sforza. Coas s\u00faas tropas, o fillo do Papa e capit\u00e1n dos ex\u00e9rcitos pontificios, C\u00e9sar Borxia, conquistou unha tras outra as cidades da Roma\u00f1a, que se converteu no seu se\u00f1or\u00edo particular como representante do Papado.\nEntre tanto, un pacto en Granada repartira o Reino de N\u00e1poles entre Francia e Espa\u00f1a, mais as discrepancias posteriores desembocaron nunha guerra na que Gonzalo Fern\u00e1ndez de C\u00f3rdoba, o Gran Capit\u00e1n expulsou do pa\u00eds aos franceses.\nEn 1503, mentres a situaci\u00f3n complic\u00e1base, o Papa morreu, sendo elixido como sucesor o cardeal franc\u00e9s Della Rovere, co nome de Xulio II, inimigo dos predecesores. O papado axi\u00f1a perdeu o conquistado no centro de Italia, mentres que o choque entre Francia e Espa\u00f1a fac\u00edase inminente.\nAs guerras hispano-francesas.\nOs constantes cambios de bando fixeron que o novo Papa ali\u00e1sese sucesivamente con franceses e espa\u00f1ois contra Venecia, con venecianos e espa\u00f1ois contra Francia logrando recuperar parte do perdido para \u00e1 s\u00faa vez perdelo coa s\u00faa morte. O paso do tempo trouxo a substituci\u00f3n xeracional e Francisco I converteuse no rei de Francia e Carlos I en rei de Espa\u00f1a.\nA guerra converteuse ent\u00f3n nun gran conflito internacional, con repercusi\u00f3ns en Borgo\u00f1a, o sur de Francia, as Illas Brit\u00e1nicas ou os Pa\u00edses Baixos. Libr\u00e1ronse numerosas guerras con batallas destacadas como Cerisoles ou Bicoca e episodios como o Saqueo de Roma.\nFinalmente na Batalla de Pav\u00eda de 1525, onde Francisco I foi prendido, marcou o punto de inflexi\u00f3n a favor de Espa\u00f1a. A\u00ednda que trala s\u00faa liberaci\u00f3n negouse a cumprires os termos do acordo, a perda do Milanesado a mans de Espa\u00f1a foi xa definitiva, e Italia pasou a estar controlada por Espa\u00f1a. Despois dalg\u00fans enfrontamentos posteriores, o tratado de Cateau-Cambresis ou tam\u00e9n co\u00f1ecido como das damas, puxo fin \u00e1s guerras en 1559. Polas s\u00faas condici\u00f3ns, Francia renunciaba a Italia, onde Espa\u00f1a lograba a supremac\u00eda\nA Toscana.\nFlorencia non intervi\u00f1era especialmente nas loitas de poder pola pen\u00ednsula, pero influ\u00eddas por elas sufrira as s\u00faas propias convulsi\u00f3ns. A Rep\u00fablica Florentina pasara a estar controlada polo patriarca da familia Medici, principal casa de comerciantes da localidade. Trala morte de Lourenzo de Medici en 1492, quen levara \u00e1 cidade ao esplendor cultural e econ\u00f3mico que lle ga\u00f1ou o sobrenome de \"il Magn\u00edfico\", a cidade caeu en mans do predicador e monxe Savonarola, fan\u00e1tico relixioso e defensor dunha reforma eclesi\u00e1stica. Isto conduciu a unha tempada de disturbios famosos polas s\u00faas fogueiras de vaidades nas que se queimaron numerosas obras de arte.\nO enfrontamento co papa Alexandre VI levoulles a excomungarse mutuamente, o que rematou significando o arresto e, trala morte do seu defensor Carlos VIII de Francia, a execuci\u00f3n na fogueira do monxe coa consecuente restauraci\u00f3n da preeminencia dos Medici, liderados polo fillo de Lorenzo, Piero de Medici. Con todo este careceu da diplomacia do seu pai, labr\u00e1ndose numerosos inimigos entre os defensores do goberno republicano, que remataron por expulsalo. Adicouse dende ent\u00f3n a tentar recobrar o poder, infrutuosamente.\nEsta Rep\u00fablica viuse marcada polas guerras contra Pisa, Arezzo e outras cidades da Toscana que intentaron aproveitar estas disputas para minar a supremac\u00eda florentina na rexi\u00f3n. A ascensi\u00f3n en 1513 dun dos fillos de Lorenzo como Papa, baixo o nome de Le\u00f3n X, foi determinante para o retorno da familia \u00e1 preeminencia na cidade. Tras un interregno no que volveron perder o poder trala morte do Papa, restablec\u00e9ronse coa elecci\u00f3n do tam\u00e9n Medici Clemente VII. As posteriores alianzas co Papado e o Imperio de Carlos V de Alema\u00f1a reforzaron o seu dominio e convert\u00e9rono nun se\u00f1or\u00edo hereditario a partir de Cosme I, ao principio duque de Florencia e, tras unificar o resto de cidades da rexi\u00f3n en 1537, Gran Duque de Toscana.\nO dominio estranxeiro e a Unificaci\u00f3n (s. XVI ao XIX).\nO dominio espa\u00f1ol (1559-1714).\n \nCarlos V acabou abdicando no seu fillo, Filipe II, que herdou as numerosas posesi\u00f3ns do seu pai, inclu\u00edndo Sarde\u00f1a, Sicilia, N\u00e1poles, Presidios da Toscana e Mil\u00e1n. A\u00ednda que o rei estableceuse en Espa\u00f1a, designou vicerreis para os antigos reinos aragoneses e un gobernador para Mil\u00e1n que xestionasen a administraci\u00f3n das provincias italianas.\nAs numerosas guerras que encarou a monarqu\u00eda hisp\u00e1nica tam\u00e9n tiveron o seu efecto en Italia. A\u00ednda que como parte da Coroa de Arag\u00f3n librouse de soportar a parte m\u00e1is dura do esforzo b\u00e9lico (que levou a un endebedamento soportado grazas aos banqueiros xenoveses), pasou a ser parte do cami\u00f1o espa\u00f1ol, a ruta pola que os soldados espa\u00f1ois marchaban aos campos de batalla dos Pa\u00edses Baixos e Alema\u00f1a. As\u00ed mesmo, a actividade pirata dos turcos e berberiscos arrasou as costas do golfo de Taranto e Sicilia. A contribuci\u00f3n italiana, non xa napolitana e siciliana sen\u00f3n ata de aliados venecianos, xenoveses, florentinos e romanos, foi constante nas guerras contra o imperio otom\u00e1n, como no Sitio de Malta ou a batalla de Lepanto.\nO seu fillo e sucesor, Filipe III centrou a s\u00faa pol\u00edtica italiana no asunto da Valtelina, os vales do norte de Mil\u00e1n que comunicaban con Su\u00edza e Alema\u00f1a. O territorio, historicamente disputado entre Mil\u00e1n e os gris\u00f3ns, foi ocupado polos espa\u00f1ois s\u00f3 para ser expulsados de novo polos protestantes su\u00edzos co pol\u00e9mico apoio franc\u00e9s do Cardeal Richelieu. Tam\u00e9n baixo o seu reinado, os receos de Savoia e Venecia ao poder espa\u00f1ol en Italia explotaron na chamada Conxuraci\u00f3n de Venecia, que supuxo a persecuci\u00f3n dos pro-espa\u00f1ois.\nA Espa\u00f1a do seu sucesor Filipe IV, xa en franca decadencia, viu os seus derradeiros logros coa Guerra de Sucesi\u00f3n de Mantua, onde, tendo morto sen sucesi\u00f3n o derradeiro Duque de Mantua, Francia defendeu a un candidato \u00e1 sucesi\u00f3n contra Savoia e Espa\u00f1a. A guerra permitiu a Filipe anexionarse o territorio, a\u00ednda que a Guerra dos Trinta Anos distraeu a s\u00faa atenci\u00f3n de Italia. As revoluci\u00f3ns da d\u00e9cada de 1640, en plena decadencia marcada por Rocroi e os Pireneos, supuxeron unha sublevaci\u00f3n de car\u00e1cter nacionalista e antiespa\u00f1ol no Reino de N\u00e1poles as\u00ed como en Sicilia.\nO reinado do derradeiro Habsburgo, Carlos II de Espa\u00f1a, non trouxo grandes cambios na vida pol\u00edtica italiana, a\u00ednda que o problema sucesorio que plantou o seu testamento, en favor dun parente franc\u00e9s xerou unha Guerra de Sucesi\u00f3n que implicou a practicamente toda Europa occidental. Mentres na Pen\u00ednsula Ib\u00e9rica os acontecementos favorables a un e outro bando altern\u00e1banse, o Duque de Savoia e Austria tomaron as posesi\u00f3ns espa\u00f1olas en Italia. A vitoria final de Filipe V levou \u00e1 Paz de Utrecht, que supuxo o fin da presenza espa\u00f1ola en Italia.\nO predominio austr\u00edaco (1712-1796).\nTras a Guerra de Sucesi\u00f3n Espa\u00f1ola en 1714, as posesi\u00f3ns do Imperio Espa\u00f1ol f\u00f3ra da Pen\u00ednsula Ib\u00e9rica, entre elas o dominio de Mil\u00e1n, N\u00e1poles e Sarde\u00f1a, pasaron \u00e1 outra rama da familia Habsburgo, emperadores de Alema\u00f1a e se\u00f1ores de Austria. A Casa de Savoia, polo seu apoio na guerra recibiu o t\u00edtulo de rei e a illa de Sicilia, que con todo intercambiaron posteriormente por Sarde\u00f1a, dando orixe ao Reino de Sarde\u00f1a ou do Piemonte.\nEn 1717 houbo un intento espa\u00f1ol de recobrar as posesi\u00f3ns italianas perdidas que tomou Sicilia e Sarde\u00f1a, pero unha coalici\u00f3n de Austria, Francia, Gran Breta\u00f1a e Holanda derrotou aos espa\u00f1ois na batalla de Cabo Pessaro. O acordo final de paz, logrado grazas aos Pactos de Familia deu a coroa do Reino das D\u00faas Sicilias a unha rama menor da nova dinast\u00eda espa\u00f1ola, os Borb\u00f3n-Dous Sicilias.\nA dinast\u00eda dos Habsburgo-Lorena, rama da familia gobernante en Austria que tam\u00e9n alcanzou o trono imperial, logrou adquirir a partir de Leopoldo II de Austria o t\u00edtulo de Gran Duque de Toscana, o que supuxo o dominio indirecto da Habsburgo tam\u00e9n no centro de Italia. A principal potencia en Italia foi a partir de ent\u00f3n Austria, que pronto se ga\u00f1ou a oposici\u00f3n do nacente nacionalismo italiano.\nAs guerras napole\u00f3nicas (1796-1815).\n \nTras a Revoluci\u00f3n Francesa de 1789 Italia non se converteu nun gran campo de batalla, a\u00ednda que houbo enfrontamentos con Savoia cando os franceses trataron de ocupar as terras situadas m\u00e1is al\u00f3 dos Alpes (Niza e o condado de Savoia). A cousa complicouse dado que o Imperio austr\u00edaco, inimigo dos revolucionarios, dominaba boa parte do pa\u00eds. Por iso, encomendouse en 1796 ao mozo xeral Napole\u00f3n Bonaparte que realizase unha manobra de distracci\u00f3n contra os intereses austr\u00edacos no sur, mentres que as principais forzas atacaban polo Norte.\nSorprendentemente, foi o d\u00e9bil ex\u00e9rcito de Italia o que en batallas como Lodi e Dego obtivo a vitoria mentres o ex\u00e9rcito do Rhin quedaba estancado. Napole\u00f3n puxo fin ao dominio austr\u00edaco de Italia, que dividiu en rep\u00fablicas af\u00edns a Francia como a Rep\u00fablica L\u00edgur, a Rep\u00fablica Cisalpina, e a Rep\u00fablica Partenopea mentres conquistaba a gloria militar e escalaba postos no seu ascenso ao poder. Tras sufrir repetidas derrotas, os austr\u00edacos asinaron en 1797 o tratado de Campoformio co que Austria se rend\u00eda a Francia e reco\u00f1ec\u00edalle as s\u00faas conquistas, inclu\u00eddas Lombard\u00eda, a cambio de Venecia. O fracaso da seguinte expedici\u00f3n de Napole\u00f3n en Exipto deu a oportunidade a Austria de volver intervir en Italia, pero a derrota na Batalla de Marengo supuxo a definitiva renuncia a Italia, que desde ent\u00f3n foi un dos territorios m\u00e1is firmemente controlados por Napole\u00f3n.\nAs diversas rep\u00fablicas converter\u00edanse na Rep\u00fablica de Italia, cuxo presidente foi Napole\u00f3n e que se converter\u00edan no Reino de Italia. N\u00e1poles foi conquistada, e o Reino de N\u00e1poles entregado a Jos\u00e9 Bonaparte, primeiro, e a Murat posteriormente. Os Estados Pontificios foron anexionados a Francia en 1804, ante a pouca cooperaci\u00f3n do Papa.\nDurante o posterior transcurso das Guerras Napole\u00f3nicas Italia estar\u00eda controlada polos franceses ata os \u00faltimos momentos. O Congreso de Viena de 1815 marcar\u00eda a restauraci\u00f3n do sistema pol\u00edtico previo.\nA unificaci\u00f3n (1815-1914).\nA Europa posterior ao Congreso de Viena estivo marcada por un desenvolvemento do nacionalismo vencellado ao romanticismo, unha intensa actividade revolucionaria de car\u00e1cter liberal e, a partir do conflito social da Revoluci\u00f3n Industrial, polo movemento obreiro. Italia non foi allea a estas loitas, que tiveron o seu foco no desexo de unir \u00e1s distintas rexi\u00f3ns de fala e cultura italiana nun mesmo pa\u00eds.\nO Reino do Piemonte foi o protagonista deste proceso. O conde de Cavour, primeiro ministro, conquistou con apoio franc\u00e9s Lombard\u00eda en 1859. Parma e M\u00f3dena un\u00edronse a Piemonte despois de que se fixese un referendo e xunto con elas uniuse Toscana. Posteriormente Giuseppe Garibaldi conquistar\u00eda o Reino das D\u00faas Sicilias.\nO 17 de marzo de 1861, o rei do Piemonte, V\u00edtor Manuel II era coroado Rei de Italia. En 1866, aproveitando que Alema\u00f1a entraba en guerra con Austria os italianos tam\u00e9n lles declararon a guerra e ao conclu\u00edr esta anexion\u00e1ronse o V\u00e9neto. Para rematar, en 1870, e aproveitando que Alema\u00f1a lle declarou a guerra a Francia e que esta tivo que chamar a t\u00f3dalas tropas que defend\u00edan Roma dunha posible invasi\u00f3n italiana, V\u00edtor Manuel invadiu os Estados Pontificios e declarou Roma a capital de Italia, o que xerou un conflito entre Igrexa e Estado que non se resolver\u00eda ata 1929 coa creaci\u00f3n do Vaticano.\nO nacionalismo italiano seguiu mantendo con todo as s\u00faas reclamaci\u00f3ns sobre rexi\u00f3ns que eles consideraban italianas, pero que permanec\u00edan en mans estranxeiras, \u00e1s que cualificaban de \"Italia Irredenta\". Isto inclu\u00eda varias cidades e comarcas na fronteira con Austria e Croacia, \u00e1s que os sectores m\u00e1is extremistas engad\u00edan Niza e Savoia, Malta, C\u00f3rsega e a rexi\u00f3n italoparlante de Su\u00edza.\nDa unificaci\u00f3n \u00e1 actualidade.\nDende 1861 ata 1922, Italia foi unha monarqu\u00eda constitucional cun parlamento elixido mediante sufraxio censatario ata 1913 cando se instaurou o sufraxio universal masculino. Foi chamado Statuto Albertino, e permaneceu sen cambios dende que Carlo Alberto concedeuno en 1848 a pesar dos amplos poderes concedidos ao rei (como, por exemplo, nomear aos senadores).\nO novo estado sufr\u00eda varios problemas tanto pola pobreza xeral e o analfabetismo como das profundas diferenzas culturais (non hab\u00eda unha linguaxe com\u00fan) entre varias partes: ata houbo revoltas polo retorno \u00e1s antigas leis.\nEn pol\u00edtica exterior, Italia foi namentres exclu\u00edda da repartici\u00f3n colonial de \u00c1frica na Conferencia de Berl\u00edn. Logrou con todo establecer algunhas posici\u00f3ns en Eritrea e Somalia cando a empresa italiana de navegaci\u00f3n Rubattino mercou a Ba\u00eda de Assab, que o goberno comprar\u00e1 o 10 de marzo de 1882. Co tempo, as forzas italianas foron conquistando a costa enteira ata ocupar a cidade portuaria de Massawa no 5 de febreiro de 1885. O 1 de xaneiro de 1890 decl\u00e1rase Eritrea colonia italiana. A expansi\u00f3n non logra avanzar moito m\u00e1is, fracasando no seu intento de conquistar Etiop\u00eda, que liderada por Menelik II expulsounos na batalla de Adua.\nA primeira guerra mundial (1914-1918).\nAs axitaci\u00f3ns nos Balc\u00e1ns permitiron a Italia ocupar as Illas do Dodecaneso e a actual Libia ante a debilidade do Imperio Otom\u00e1n. Mentres o ambiente internacional \u00edase enrarecendo, Italia achegouse ao bloque alem\u00e1n, debido aos conflitos coloniais con Francia, que na s\u00faa expansi\u00f3n por Alxeria e Tunisia ameazaba a posibilidade de espallarse polo norte de \u00c1frica de Italia.\nCon todo, ao comezo da primeira guerra mundial, Italia permaneceu neutral, xa que a Tripla Alianza s\u00f3 ti\u00f1a intereses defensivos, e o Imperio Austroh\u00fangaro era o que comezaba a guerra. Con todo, ambos os dous bandos trataron de achegar a Italia ao seu lado, e no 15 de abril de 1915 o goberno italiano uniuse ao Pacto de Londres ao declarar a guerra a Austria a cambio de varios territorios (Trento, Trieste, Istria, Dalmacia). En outubro de 1917, os austr\u00edacos, que recibiran reforzos alem\u00e1ns, romperon as li\u00f1as italianas en Caporetto, pero os italianos, axudados polos aliados, pararon o seu avance no r\u00edo Piave, non lonxe de Venecia. Logo doutro ano de guerra de trincheiras e unha triunfal ofensiva italiana, a exhausta Austria rend\u00edase aos aliados o 4 de novembro de 1918, sendo axi\u00f1a seguida por Alema\u00f1a.\nO R\u00e9xime Fascista (1919-1939).\nNa posguerra, Italia recibiu os territorios prometidos no acordo de 1915 ag\u00e1s Dalmacia, que pasou ao recentemente formado reino de Iugoslavia. Italia proseguiu a s\u00faa expansi\u00f3n polo Adri\u00e1tico, bombardeando e ocupando Corf\u00fa en 1923 como resposta ao asasinato dun diplom\u00e1tico italiano, e anexion\u00e1ndose a cidade de Fiume (hoxe Rijeka) en 1924 que fora declarada libre.\nAlg\u00fans traballadores italianos, inspirados na Revoluci\u00f3n Rusa, causaron medo ao goberno, o que produciu a aparici\u00f3n dun pequeno partido fascista, liderado por Benito Mussolini (un antigo socialista convertido en nacionalista), cuxa violenta reacci\u00f3n \u00e1s folgas foi moito m\u00e1is apreciada que a morna reacci\u00f3n do goberno. Logo de varios anos de incidentes, en outubro de 1922, os fascistas emprenderon unha marcha sobre Roma (\"Marcia su Roma\"). Os fascistas eran un n\u00famero reducido, pero o rei deu orde ao ex\u00e9rcito de non intervir, e formou unha alianza con Mussolini, convencendo ao partido liberal de aprobar o goberno liderado polos fascistas. Durante os anos seguintes, Mussolini (ao que se alcumou o \"Duce\", o l\u00edder) suprimiu todos os outros partidos pol\u00edticos, en novembro de 1926, e limitou as liberdades para \"previr revoluci\u00f3ns\".\nEn 1929 Mussolini pactou coa Igrexa Cat\u00f3lica, coa que Italia estivera en conflito dende a anexi\u00f3n dos Estados Pontificios en 1870, permitindo a formaci\u00f3n do estado do Vaticano e obtendo da Igrexa o reco\u00f1ecemento da unidade de Italia. Inicialmente manti\u00f1a boas relaci\u00f3ns con Francia e Gran Breta\u00f1a pero en 1935-1936 a situaci\u00f3n cambiou pola invasi\u00f3n italiana de Etiop\u00eda e polas afinidades ideol\u00f3xicas entre o partido fascista italiano de Musssolini e o nacionalsocialista (nazi) alem\u00e1n de Adolf Hitler.\nOcupaci\u00f3n italiana de Albania e Etiop\u00eda.\n \nCando Alema\u00f1a anexionouse Austria e invadiu Checoslovaquia, Italia viu a oportunidade de converterse nun membro do eixo. Despois de que Hitler invadise Checoslovaquia sen avisar a Mussolini, este decidiu anexionarse Albania. O rei italiano V\u00edtor Manuel III, op\u00faxose ao plan, por ser excesivamente arriscado.\nO r\u00e9xime fascista tratou de ampliar o seu imperio colonial, retomando a conquista de Etiop\u00eda, que, tratando de evitar as reivindicaci\u00f3ns italianas, asinou acordos comerciais co Xap\u00f3n e os Estados Unidos para buscarse o seu favor. Na noite do 2 ao 3 de outubro de 1935, tropas italianas procedentes de Eritrea invadiron Etiop\u00eda. A capital, Ad\u00eds Abeba, foi tomada polos italianos o 5 de maio de 1936. Italia anexionouse formalmente Etiop\u00eda o 9 de maio de 1936. O emperador tivo que exiliarse en Gran Breta\u00f1a e a Sociedade de Naci\u00f3ns non resolveu o conflito en favor dos intereses et\u00edopes malia as reclamaci\u00f3ns de Francia e o Reino Unido.\nA pesar diso, Roma deu un ultimato a Tirana o 25 de marzo de 1939, esixindo a aceptaci\u00f3n da ocupaci\u00f3n italiana. O rei, Zog, rexeitou aceptar di\u00f1eiro en compensaci\u00f3n pola colonizaci\u00f3n do seu pa\u00eds, e no 7 de abril dese mesmo ano, as tropas de Mussolini invadiron Albania. Tras unha breve resistencia, especialmente intensa en Durr\u00ebs, os italianos resultaron vencedores.\nO rei Zog, a s\u00faa muller, Geraldine Apponyi, e o seu fillo Leka fuxiron a Grecia e, posteriormente, a Londres. O 12 de abril, o parlamento alban\u00e9s votou a favor de unificar o pa\u00eds con Italia. V\u00edtor Manuel III tomou a coroa albanesa, e os italianos estableceron un r\u00e9xime fascista baixo Shefqet Verlaci, cuxos servizos militares e pol\u00edticos depend\u00edan de Italia.\nA segunda guerra mundial (1939-1945).\nAo comezo da segunda guerra mundial, Italia permaneceu neutral (co consentimento de Hitler), pero declarou a guerra a Francia e Gran Breta\u00f1a o 10 de xu\u00f1o de 1940, cando Francia v\u00edrase derrotada. Mussolini creu que Gran Breta\u00f1a pedir\u00eda a paz, o que resultou un erro de c\u00e1lculo.\nDespois de que o ex\u00e9rcito alem\u00e1n invadise Polonia, Francia e Dinamarca, Mussolini decidiu empregar Albania como cabeza de ponte para invadir Grecia. As forzas italianas desembarcaron o 28 de outubro de 1940 e nun encontro entre ambos os ditadores, Mussolini sorprendeu a Hitler co anuncio da invasi\u00f3n. Mussolini contaba cunha r\u00e1pida vitoria, pero a resistencia grega foi superior \u00e1 agardada, rexeitando o ataque italiano, e contratacando en Albania. Os gregos tomaron Kor\u00e7\u00eb e Gjirokast\u00ebr e ameazaron Vlor\u00eb.\nO medo a caer baixo o dominio grego evitou a cooperaci\u00f3n entre os albaneses e as forzas gregas, e as tropas de Mussolini se reagruparon en Albania Central. Inc\u00f3modo ante esta situaci\u00f3n nos Balc\u00e1ns, Hitler interveu o 6 de abril de 1941, en coalici\u00f3n con Bulgaria e Hungr\u00eda contra Grecia e Iugoslavia. Un mes m\u00e1is tarde a Albania dominada por Italia viuse engrandecida co territorio de Kosovo. Ironicamente, o nacionalismo alban\u00e9s conseguiu as s\u00faas metas baixo dominio estranxeiro. \nO 22 de maio asinouse o Pacto de Aceiro, que consolidou a alianza entre as d\u00faas ditaduras. Coa soa excepci\u00f3n da armada, as forzas italianas colaboraron coas alem\u00e1s en Grecia e o norte de \u00c1frica. Dende a primavera de 1941 ata novembro de 1942 a Italia de Mussolini conseguiu espallar o seu control a toda a area central do Mediterr\u00e1neo (Mare Nostrum Italiano).\nTrala errada invasi\u00f3n da URSS (1941-42) e a entrada dos Estados Unidos na guerra (1941) a situaci\u00f3n do Eixo deteriorouse. En maio de 1943 o mariscal Bernard Montgomery derrotou definitivamente \u00e1s Afrika Korps no norte de \u00c1frica e en xullo tropas aliadas invadiron Sicilia. O rei V\u00edtor Manuel III mandou arrestar a Mussolini e nomeou o mariscal Badoglio primeiro ministro. Entre tanto, as tropas coloniais brit\u00e1nicas lograran que Haile Selassie recuperase o trono et\u00edope.\nO novo goberno continuou oficialmente como aliado do eixo, pero comezou a negociar a paz cos aliados o que non gustou a Hitler que enviou tropas a Italia co pretexto de loitar contra a invasi\u00f3n aliada. O 8 de setembro de 1943 o novo goberno declarou un armisticio cos aliados, sen declarar a guerra a Alema\u00f1a, o que deixou desorientado ao ex\u00e9rcito. Badoglio e a familia real despraz\u00e1ronse ent\u00f3n \u00e1 zona controlada polos aliados. Na subseguinte confusi\u00f3n o ex\u00e9rcito italiano foi varrido polos alem\u00e1ns (excepto en Roma e na illa grega de Cefalonia), quedando as tropas de Hitler como donas do norte de Italia que, tras a liberaci\u00f3n de Mussolini, converter\u00edase na Rep\u00fablica Social Italiana. Coa ocupaci\u00f3n alem\u00e1 xurdiu un movemento de oposici\u00f3n armada (a chamada Resistencia partisana) que aglutinou aos opositores ao fascismo e ao nazismo. A trav\u00e9s dunha guerra de guerrillas os partisanos contribu\u00edron a desestabilizar o poder dos alem\u00e1ns e do goberno de Mussolini.\nMentres os aliados empurraban lentamente \u00e1s tropas alem\u00e1s ao norte (Roma caeu en xu\u00f1o de 1944 e Mil\u00e1n en abril de 1945) a monarqu\u00eda finalmente declarou a guerra a Alema\u00f1a. A liberaci\u00f3n italiana concretouse en abril de 1945.\nA actualidade (dende 1945 en diante).\nNo referendo de 1946, selouse o fin da monarqu\u00eda, desprestixiada pola s\u00faa implicaci\u00f3n na segunda guerra mundial e a ditadura fascista, e o comezo da rep\u00fablica, entrando en vigor unha nova constituci\u00f3n en 1948.\nEn 1949 Italia adheriuse \u00e1 Organizaci\u00f3n do Tratado do Atl\u00e1ntico Norte e en 1955 uniuse \u00e1s Naci\u00f3ns Unidas. Ese mesmo ano, fundouse a Comunidade Econ\u00f3mica Europea, antecesora da Uni\u00f3n Europea, da que Italia foi membro fundador. Italia participou dos avances en prol dunha pol\u00edtica comunitaria, con participaci\u00f3n en cousas como a creaci\u00f3n do Euro (1999).\nDurante a d\u00e9cada dos anos 70 Italia sufriu unha crise pol\u00edtica, debido a grupos revolucionarios defensores da loita armada, que chegou ao seu apoxeo en 1978 co asasinato do l\u00edder cristianodem\u00f3crata Aldo Mouro polas Brigadas Vermellas. A intervenci\u00f3n dos servizos secretos italianos, aos que se lles considera responsables dunha estratexia \"de tensi\u00f3n\" que agravou a crise detiveron a miles de activistas de extrema-esquerda.\nAs\u00ed mesmo, a pol\u00edtica Italia foi salpicada por esc\u00e1ndalos xudiciais. \u00c9 co\u00f1ecida a loita contra a mafia, que saltou \u00e1 fama co asasinato do xu\u00edz Giovanni Falcone (1992). O ex primeiro ministro Giulio Andreotti foi acusado de ser un padri\u00f1o pol\u00edtico da mafia. Tam\u00e9n foi un esc\u00e1ndalo o reco\u00f1ecemento oficial da existencia da Operaci\u00f3n Gladio. En 1992 os xu\u00edces do Tribunal de Mil\u00e1n, o m\u00e1is famoso Antonio Di Pietro, comezaron moitos procesos, co\u00f1ecidos como Operaci\u00f3n Mans Limpas, contra partidos pol\u00edticos descubrindo unha corrupci\u00f3n enorme. A maior\u00eda dos deputados do Parlamento foron involucrados.\nEn 1994 aproveitando a crise dos partidos tradicionais, Silvio Berlusconi empresario dos medios e propietario de tres cadeas de televisi\u00f3n privadas fundou un novo partido Forza Italia que ga\u00f1ou as elecci\u00f3ns, ao que dende ent\u00f3n se acusou de controlar os medios p\u00fablicos as\u00ed como de monopolizar as televisi\u00f3ns privadas no seu favor. Berlusconi gobernou en coalici\u00f3n, co apoio de Liga Norte e outros partidos conservadores ou neofascistas por s\u00f3 oito meses. En 1996 ga\u00f1ou as elecci\u00f3ns unha coalici\u00f3n de centro esquerda, A Oliveira, sendo o novo primeiro ministro Romano Prodi. As tensi\u00f3ns internas na coalici\u00f3n de esquerdas permitiron en 2001 a Silvio Berlusconi recuperar o poder. Baixo o seu segundo goberno, Italia foi membro da alianza que participou na loita antiterrorista dos Estados Unidos, en Afganist\u00e1n e Iraq, pa\u00edses nos que a\u00ednda mant\u00e9n tropas.\nO 9 e 10 de abril de 2006, nas elecci\u00f3ns xerais, a coalici\u00f3n de Berlusconi foi derrotada pola alianza centroesquerdista, L\u00b4Unione, que postulaba ao expresidente da Comisi\u00f3n Europea e ex primeiro ministro Romano Prodi, por unha estreita marxe, que lle levou a depender dos senadores vitalicios no senado. Este novo goberno comezou un proceso de reformas para modernizar o pa\u00eds, pero tivo que encarar numerosas crises pola fraxilidade da coalici\u00f3n, como na elecci\u00f3n dos presidentes do Congreso e Senado, que dividiu \u00e1 coalici\u00f3n, ou a perda dunha moci\u00f3n de confianza sobre a pol\u00edtica exterior, que se ga\u00f1ou a oposici\u00f3n dos comunistas.\nO 25 e 26 de xu\u00f1o de 2006 os italianos rexeitaron nun referendo a proposta do ex primeiro ministro Berlusconi para dar m\u00e1is poderes ao xefe de goberno e dar os primeiros pasos ao federalismo. Os resultados foron unha vitoria pol\u00edtica para Romano Prodi. Con todo, varias pol\u00e9micas vencelladas a un caso de espionaxe m\u00f3bil ou controversias sobre cambios na direcci\u00f3n da Garda de Finanzas seguiron pondo en xaque \u00e1 pol\u00edtica italiana.\nEn abril de 2008 Silvio Berlusconi ga\u00f1a as elecci\u00f3ns e \u00e9 nomeado primeiro ministro."}
{"id": "88647", "revid": "1131", "url": "https://gl.wikipedia.org/wiki?curid=88647", "title": "Casas Viejas", "text": ""}
{"id": "88648", "revid": "23204", "url": "https://gl.wikipedia.org/wiki?curid=88648", "title": "Kingstown", "text": "Kingstown \u00e9 a capital de San Vicente e as Granadinas, un pequeno Estado insular no Mar das Antillas. A s\u00faa poboaci\u00f3n en 2005 era de 24.518 habitantes. Est\u00e1 situada na illa de San Vicente.\nComunicaci\u00f3ns.\nA cidade de Kingstown est\u00e1 atendida polo Aeroporto Ebenezer Theodore Joshua, localizado no concello veci\u00f1o de Arno Vales, coa que hai voos frecuentes at\u00e9 outras illas como Barbados, Granada ou Trinidad e Tobago.\nEconom\u00eda.\nKingstown basea a s\u00faa econom\u00eda no turismo e na preparaci\u00f3n, para exportar, de produtos agr\u00edcolas locais como son as bananas, as marantas ou o algod\u00f3n."}
{"id": "88649", "revid": "5132", "url": "https://gl.wikipedia.org/wiki?curid=88649", "title": "Club de Gimnasia y Esgrima La Plata", "text": "O Club de Gimnasia y Esgrima La Plata, tam\u00e9n co\u00f1ecido como \"El Lobo\", \u00e9 un club deportivo arxentino con sede na Plata (Buenos Aires), con diferentes secci\u00f3ns deportivas, entre elas o f\u00fatbol. Fundado no ano 1887 por un grupo de doce persoas, o seu lema \u00e9 \"Mens sana in corpore sano\". \u00d3s seguidores do Gimnasia ch\u00e1manos \"triperos\". Actualmente compite na Primeira Divisi\u00f3n da Arxentina."}
{"id": "88651", "revid": "23204", "url": "https://gl.wikipedia.org/wiki?curid=88651", "title": "Paul Samuelson", "text": "FPaul Anthony Samuelson, nado o 15 de maio de 1915 e finado o 13 de decembro de 2009, foi un economista norteamericano que recibiu o Premio Nobel de Econom\u00eda en 1970.\nTraxectoria.\nPaul Anthony Samuelson naceu en Gary, Indiana, o 15 de maio de 1915, no seo dunha familia xud\u00eda, a\u00ednda que non practicante. Estudou econom\u00eda na Universidade de Chicago na que se graduou en 1935. Doutorouse na Universidade Harvard en 1941 so a supervisi\u00f3n de Joseph Schumpeter e Wassily Leontief. Foi profesor no Instituto de Tecnolox\u00eda de Massachusetts (MIT) e membro da Econometric Society, da American Economic Association e da International Economic Association.\nA s\u00faa obra m\u00e1is importante \u00e9 \"Foundations of Economic Analysis\" (Fundamentos de An\u00e1lise Econ\u00f3mica, 1947), que se considera coma unha das obras fundamentais das ciencias econ\u00f3micas modernas, que desenvolve en termos matem\u00e1ticos. \u00c9 tam\u00e9n autor dun manual de econom\u00eda moi co\u00f1ecido, \"Economics: An Introductory Analysis\" (Econom\u00eda: unha an\u00e1lise introdutoria, 1948). O seu traballo ten sido cualificado como a \"grande s\u00edntese neocl\u00e1sica\" de John Maynard Keynes e os seus antecesores.\nSamuelso estudou tam\u00e9n o dominio da teor\u00eda dos xogos e a programaci\u00f3n lineal (\"Linear Programming and Economic Analysis\", 1958, en colaboraci\u00f3n con Robert Dorfman e Robert Solow); a econom\u00eda do benestar e a an\u00e1lise da din\u00e1mica econ\u00f3mica. Foi un dos un dos economistas que desenvolveu as curvas de indiferenza, que permiten o estudo da utilidade marxinal. Ocupouse a\u00ednda dos problemas da econom\u00eda real.\nFoi asesor dos presidentes norteamericanos John Fitzgerald Kennedy e Lyndon Baynes Johnson. En 1970 recibiu o Premio Nobel de Econom\u00eda \"pola an\u00e1lise dos procesos econ\u00f3micos e o desenvolvemento din\u00e1mico de modelos de decisi\u00f3n econ\u00f3mica\"."}
{"id": "88652", "revid": "23204", "url": "https://gl.wikipedia.org/wiki?curid=88652", "title": "Huracan", "text": "Na mitolox\u00eda maia, Huracan(\"en maia\": hunrac\u00e1n, \u2018unha [soa] perna';\" hun, un; racan\", perna) era o deus dos ventos, das tempestades e do lume. \u00c9 a principal divindade do Popol Vuh, sendo o \u00fanico deus que est\u00e1 presente en todas as fases da historia da creaci\u00f3n do mundo co nome de \"U K'ux Kaj\" (Coraz\u00f3n do Ceo) e descrito como esp\u00edrito creativo e a orixe da vida. Huracan amosa tres aspectos diferentes, que personifican o poder celeste: Raio Furac\u00e1n, Raio Xove e Raio Repentino, a chuvia, o vento e o l\u00f3strego. Dado que as tormentas traen auga (choiva) e lume (l\u00f3strego), son vistos como cruciais para a vida, provoca que o raio te\u00f1a un papel mitol\u00f3xico fundamental na fertilizaci\u00f3n da terra e nos cultivos.\nNo Popol Vuh, Huracan, a\u00ednda que infl\u00fae directamente en sucesos no mundo, tam\u00e9n \u00e9 quen dirixe aos outros personaxes. Esta deidade \u00e9 a que desata o Gran Diluvio, versi\u00f3n maia do diluvio universal, despois de que a segunda xeraci\u00f3n de humanos enfadase aos deuses, invocou repetidamente \"terra\" ata que esta emerxeu dos mares, participou nos tres intentos de creaci\u00f3n da humanidade, e, en particular, na creaci\u00f3n do home a partir do millo, e quen lle pide aos xemelgos Hunahpu e Xbalanque que maten ao malvado de Wukub Cak'ix.\nO seu nome, entendido como \"'unha soa perna\"', fai pensar no Deus K da iconograf\u00eda maia poscl\u00e1sica e cl\u00e1sica, unha divindade do raio e cunha perna hum\u00e1. O Deus K adoita ser co\u00f1ecido como Bolon Tzacab, K'awaiil or Kauil. Al\u00e9n diso, Huracan ten correspondencia con outras deidades similares de culturas precolombianas, como Tohil na mitolox\u00eda K'ique', Cocijo na mitolox\u00eda zapoteca, ou Tlaloc e Tezcatlipoca na mitolox\u00eda azteca.\nA palabra espa\u00f1ola \"hurac\u00e1n\", da que procede o voc\u00e1bulo furac\u00e1n, deriva dun voc\u00e1bulo da lingua ta\u00edna, e non, como pensan alg\u00fans, se incorporou ao espa\u00f1ol pola lingua maia. Con todo, hai que recordar que antes de comezar a conquista da pen\u00ednsula do Iucat\u00e1n en 1517, xa se rexistraran varios furac\u00e1ns e o voc\u00e1bulo \"hurac\u00e1n\" xa apareceu por escrito da man de Pietro Martire d'Anghiera na primeira \"D\u00e9cada\" da s\u00faa obra \"D\u00e9cadas do Novo Mundo\", publicada en 1511."}
{"id": "88653", "revid": "98629", "url": "https://gl.wikipedia.org/wiki?curid=88653", "title": "Jan Tinbergen", "text": "Jan Tinbergen, nado na Haia (Pa\u00edses Baixos) en 1903 e finado na mesma cidade en 1994, foi un matem\u00e1tico e f\u00edsico neerland\u00e9s galardoado co Premio Nobel de Econom\u00eda o ano 1969.\nTraxectoria.\nNaceu o 12 de abril de 1903 na cidade da Haia, fillo de Dirk Cornelis Tinbergen e Jeannette van Eek, e irm\u00e1n do m\u00e9dico Nikolaas Tinbergen, galardoado co Premio Nobel de Medicina o ano 1973 e do bot\u00e1nico Luuk Tinbergen. Estudou matem\u00e1ticas e f\u00edsica na Universidade de Leiden so a direcci\u00f3n de Paul Ehrenfest, universidade na que tam\u00e9n se doutorou en 1929. Entre este ano e 1945 foi profesor da Universidade Erasme de Rotterdam, ao tempo que se converteu en consultor da Sociedade de Naci\u00f3ns. En 1967 foi galardoado co Premio Erasmus.\nMorreu o 9 de xu\u00f1o de 1994 na s\u00faa cidade natal.\nInvestigaci\u00f3n econ\u00f3mica.\nEspecialista na investigaci\u00f3n dos ciclos econ\u00f3micos, foi un dos pioneiros na aplicaci\u00f3n de m\u00e9todos matem\u00e1ticos na econom\u00eda, na que desenvolveu o modelo macroecon\u00f3mico. Xuntamente con Ragnar Frisch desenvolveu m\u00e9todos estat\u00edsticos para probar hip\u00f3teses econ\u00f3micas, creando modelos multiecuacionais de econom\u00eda e desenvolvendo un modelo de 48 ecuaci\u00f3ns co cal explicou os ciclos econ\u00f3micos norteamericanos.\nNo ano 1969, xunto co seu compa\u00f1eiro Ragnar Frisch, foi galardoado co Premio Nobel de Econom\u00eda, precisamente na s\u00faa primeira edici\u00f3n, \"pola an\u00e1lise dos procesos econ\u00f3micos e o desenvolvemento din\u00e1mico de modelos de decisi\u00f3n econ\u00f3mica\"."}
{"id": "88654", "revid": "158", "url": "https://gl.wikipedia.org/wiki?curid=88654", "title": "Andre Lwoff", "text": ""}
{"id": "88655", "revid": "8354", "url": "https://gl.wikipedia.org/wiki?curid=88655", "title": "Andr\u00e9 Michel Lwoff", "text": "Andr\u00e9 Michel Lwoff, nado en 1902 en Ainay-le-Ch\u00e2teau e finado en Par\u00eds en 1994, foi un microbi\u00f3logo franc\u00e9s.\nTraxectoria.\nEntrou no Instituto Pasteur cando s\u00f3 ti\u00f1a 19 anos. En 1932 conclu\u00edu o seu doutoramento, coa axuda da Fundaci\u00f3n Rockfeller. En 1965 recibiu o Premio Nobel de Fisiolox\u00eda ou Medicina polos seus estudos sobre como os virus infectan as bacterias."}
{"id": "88656", "revid": "43749", "url": "https://gl.wikipedia.org/wiki?curid=88656", "title": "Reino de Suecia", "text": ""}
{"id": "88657", "revid": "43749", "url": "https://gl.wikipedia.org/wiki?curid=88657", "title": "Reino de Dinamarca", "text": ""}
{"id": "88662", "revid": "98629", "url": "https://gl.wikipedia.org/wiki?curid=88662", "title": "Nataci\u00f3n sincronizada", "text": "A nataci\u00f3n Sincronizada \u00e9 unha disciplina derivada da nataci\u00f3n e que consiste nunha especie de ballet na auga onde as competidoras (maioritariamente mulleres) realizan unha coreograf\u00eda flotando e facendo figuras acrob\u00e1ticas guiadas en gran parte pola m\u00fasica. Combina a nataci\u00f3n, a danza e a ximnasia e \u00e9 un deporte ol\u00edmpico.\nExisten tres modalidades de competici\u00f3ns: individual, d\u00faos e por equipos. Seguindo o ritmo da m\u00fasica, as nadadoras realizan figuras acrob\u00e1ticas na piscina, tanto baixo a auga como na superficie.\nHistoria.\nA nataci\u00f3n sincronizada tivo a s\u00faa orixe en Europa, en tempos da segunda guerra mundial, onde se realizaban impresionantes shows acu\u00e1ticos con m\u00fasica. A pesar disto, foi en Estados Unidos onde obtivo maior importancia e transcendencia.\nCompetici\u00f3n.\nA competici\u00f3n en categor\u00eda absoluta (a competici\u00f3n en menores de 18 anos componse de figuras e exercicio libre) div\u00eddese en dous partes: exercicio t\u00e9cnico e exercicio libre. Os xu\u00edces punt\u00faan a calidade t\u00e9cnica e a art\u00edstica de ambos exercicios cun m\u00e1ximo de 10 puntos. As atletas poden ser penalizadas se tocan o fondo da piscina ou se apoian nos bordos.\nExercicio t\u00e9cnico.\nAs nadadoras deben realizar un serie de elementos obrigatorios. Estas deben realizarse nunha orde e dentro de tempo l\u00edmite determinado. Nas competici\u00f3ns individuais, te\u00f1en 2 minutos para facer 7 elementos obrigatorios; nos d\u00faos, 2,20 para facer 9 elementos non permit\u00edndose acci\u00f3ns de espello; e nas de equipo, 2,50 para facer 10 elementos e polo menos unha formaci\u00f3n circular e unha en li\u00f1a recta. O exercicio t\u00e9cnico representa o 50 % da puntuaci\u00f3n final na competici\u00f3n, a\u00ednda que pode establecerse que te\u00f1a un valor do 100%, establec\u00e9ndose a clasificaci\u00f3n con independencia do exercicio libre. As\u00ed se fixo no Campionato do Mundo en 2007, onde houbo medallas en exercicios t\u00e9cnicos (solo, d\u00fao e equipo) e en exercicios libres (solo, d\u00fao e equipo)\nExercicio libre.\nAqu\u00ed, as nadadoras engaden toques persoais e art\u00edsticos \u00e1s s\u00faas actuaci\u00f3ns sen necesidade de realizar ning\u00fan elemento obrigatorio. Normalmente, as nadadoras comezan f\u00f3ra da piscina, tendo 10 segundos para meterse na auga. O exercicio libre representa o 50 % da puntuaci\u00f3n final na competici\u00f3n, salvo o xa dito anteriormente.\nExercicios.\nAs nadadoras crean exercicios (ou \"rutinas\") facendo combinaci\u00f3ns de posici\u00f3ns b\u00e1sicas e transici\u00f3ns, chamadas figuras. Nas s\u00faas actuaci\u00f3ns, utilizan transici\u00f3ns creativas para moverse dun lado a outro da piscina, xa que os exercicios deben facerse percorrendo a mesma en toda a s\u00faa extensi\u00f3n.\nD\u00faos.\nOs d\u00faos, esixen unha perfecta coordinaci\u00f3n das d\u00faas nadadoras, ademais dunha boa sincronizaci\u00f3n co corpo da compa\u00f1eira. Na rutina libre, non est\u00e1n obrigadas a realizar as figuras \u00f3 mesmo tempo, pero os seus movementos deben estar coordinados artisticamente.\nEquipo.\nDe catro a oito participantes son as que o compo\u00f1en, deben actuar sincronizadas perfectamente, a\u00ednda que non todas realicen as mesmas figuras. As actuaci\u00f3ns por equipos requiren moitas horas de adestramento. En competici\u00f3ns oficiais de categor\u00eda absoluta deben realizar un exercicio t\u00e9cnico e outro exercicio libre.\nCombo ou Combinado Libre.\n\u00c9 outra modalidade da nataci\u00f3n sincronizada. \u00c9 igual que a modalidade de equipo pero incl\u00fae individuais e solos. \u00c9 un exercicio libre."}
{"id": "88663", "revid": "5325031", "url": "https://gl.wikipedia.org/wiki?curid=88663", "title": "Ximnasia", "text": "A ximnasia ou ximn\u00e1stica \u00e9 un deporte no que se executan secuencias de movementos que requiren forza, flexibilidade e axilidade.\nHistoria.\nA pesar do que se poida pensar, non foron os gregos os primeiros en co\u00f1ecer e utilizar a mecanoterapia. Antes deles, os indios e os chineses practicaron o tratamento mec\u00e1nico como o proba o \"Kung-Fu\" chin\u00e9s. Os Brahmas apoder\u00e1ronse deste m\u00e9todo que mesturaron con certas f\u00f3rmulas m\u00e1xicas para que o pobo crese que a curaci\u00f3n era debida \u00f3s deuses. Desde tempos moi remotos empr\u00e9ganse na China exercicios musculares asociados a inspiraci\u00f3ns profundas para fortificar os m\u00fasculos, facer que desaparezan os cambras, dores reum\u00e1ticos, desviaci\u00f3ns da columna vertebral etc. Na India o tratamento mec\u00e1nico usado desde a antig\u00fcidade leva o nome de \"shamposing\".\nA palabra ximnasia aplicouse nun principio \u00f3 xogo dos atletas que corr\u00edan, saltaban, loitaban e guindaban o disco e a barra. M\u00e1is tarde, os recintos plantados de \u00e1rbores ou os locais cubertos dedicados \u00f3s xogos atl\u00e9ticos foron o punto de cita de cantos quer\u00edan cultivar a s\u00faa intelixencia e a s\u00faa forza.\nMentres que en Grecia os dorios, raza conquistadora e brutal, dedic\u00e1banse \u00e1 Ximn\u00e1stica con fins guerreiros, os atenienses buscaban naqueles exercicios a sa\u00fade do corpo e do esp\u00edrito, a harmon\u00eda e a graza. Con todo, os xogos atl\u00e9ticos chegaron a ser monopolio de certos individuos que se exhib\u00edan ante a multitude como os acr\u00f3batas dos nosos d\u00edas, o cal non era o mellor medio de soster a Ximnasia grega.\nOs romanos da Rep\u00fablica dedic\u00e1ronse con entusiasmo \u00e1 marcha, \u00e1 equitaci\u00f3n e a outros exercicios ximn\u00e1sticos. Non poucas veces, logo dun exercicio violento guind\u00e1banse \u00f3 T\u00edber coma os espartanos \u00f3 Eurotas. Plutarco refire que C\u00e9sar conseguiu curarse unha neuralxia facendo que un escravo amasara os seus m\u00fasculos. Con todo, os romanos non practicaron nunca a verdadeira Ximn\u00e1stica, a de Atenas. S\u00f3 tomaron de Grecia os exercicios nos circos, adaptando \u00f3 seu car\u00e1cter cruel \u00f3s exercicios gregos e transformando as\u00ed en combates de gladiadores os xogos dos atletas gregos.\nA Idade Media non co\u00f1eceu a Ximn\u00e1stica. Unicamente, alg\u00fans arist\u00f3cratas continuaron exercit\u00e1ndose en xustas e torneos baixo o seu armadura de ferro, no que non se poden considerar exercicios ximn\u00e1sticos.\nO cristianismo, tan hostil \u00e1 nudez corporal, nada fixo para realzar ou establecer os exercicios corporais. A verdadeira ximn\u00e1stica foi defendida polos fil\u00f3sofos reformadores Lutero, Zwingli, Melanchton e Roussene.\nDisciplinas.\nA ximnasia moderna, regulada pola F\u00e9d\u00e9ration Internationale de Gymnastique ou FIG componse de seis disciplinas.\nAs disciplinas de r\u00edtmica e art\u00edstica son as m\u00e1is co\u00f1ecidas por formar parte dos Xogos Ol\u00edmpicos de ver\u00e1n. A modalidade de trampol\u00edn forma parte dos Xogos Ol\u00edmpicos desde Xogos Ol\u00edmpicos de Sydney 2000\nXimnasia xeral.\nA ximnasia xeral \u00e9 unha disciplina na que participa xente de todas as idades en grupos desde 6 ata 150 ximnastas que executan coreograf\u00edas de xeito sincronizado. Os grupos poden ser dun s\u00f3 x\u00e9nero ou mixtos.\nXimnasia art\u00edstica.\nA ximnasia art\u00edstica \u00e9 aquela que por medio de movementos do corpo empregando cabeza, brazos e pernas crea unha forma de expresarse con m\u00fasica e ata cun acompa\u00f1ante e aparellos e componse de diferentes modalidades segundo as categor\u00edas masculina e feminina.\nXimnasia r\u00edtmica.\nA ximnasia r\u00edtmica \u00e9 unha disciplina na que s\u00f3 existe a modalidade feminina. Exec\u00fatanse cinco rutinas con cinco aparellos diferentes: pelota, cinta, aro, mazas e corda. Os exercicios real\u00edzanse sobre un tapiz. \u00c1 hora de puntuar faise sobre un m\u00e1ximo de vinte puntos valor\u00e1ndose m\u00e1is a est\u00e9tica que as acrobacias.\nXimnasia aer\u00f3bica.\nA ximnasia aer\u00f3bica, antes co\u00f1ecida como aer\u00f3bic deportivo, \u00e9 unha disciplina da ximnasia na que se executa unha rutina de entre 100 e 110 segundos con movementos de alta intensidade derivados do aer\u00f3bic tradicional ademais dunha serie de elementos de dificultade. Esta rutina debe demostrar movementos continuos, flexibilidade, forza e unha perfecta execuci\u00f3n nos elementos de dificultade.\nXimnasia acrob\u00e1tica.\nA ximnasia acrob\u00e1tica tam\u00e9n co\u00f1ecida como acro-sport \u00e9 unha disciplina de grupo na que existen as modalidades de parella masculina, parella feminina, parella mixta, tr\u00edo feminino e cuarteto masculino.\nTrampol\u00edn.\nA disciplina de trampol\u00edn consiste de catro modalides: minitramp, dobre minitramp, trampol\u00edn e tumbling."}
{"id": "88665", "revid": "88215", "url": "https://gl.wikipedia.org/wiki?curid=88665", "title": "Gemma Mengual", "text": "Gemma Mengual Civil, nada en Barcelona o 12 de abril de 1977, \u00e9 unha ex-nadadora de sincronizada catal\u00e1, unha das mellores nadadoras espa\u00f1olas de todos os tempos. Reside no Centro de Alto Rendemento de Sant Cugat del Vall\u00e8s.\nTraxectoria.\nGemma Mengual co\u00f1eceu a nataci\u00f3n sincronizada \u00f3s nove anos. Despois de que os seus pais a inscribiran no Club Nataci\u00f3n Kallipolis (Barcelona), a s\u00faa adestradora Anna Tarr\u00e9s incorporouna no seu equipo en 1992. En 1994 foi subcampioa j\u00fanior de Europa.\nPos\u00fae as calidades t\u00edpicas dos velocistas: explosividade e gran potencia nos seus brazos e pernas.\nNos Xogos Ol\u00edmpicos de Sydney 2000 quedou oitava en d\u00fao. Nos de Xogos Ol\u00edmpicos de Atenas de 2004, logrou co equipo espa\u00f1ol a cuarta praza no modalidade de equipos.\nGrazas \u00f3s resultados obtidos no Campionato Europeo de Nataci\u00f3n de 2008, Gemma Mengual \u00e9 a \u00fanica nadadora do mundo que conseguiu catro medallas de ouro nuns campionatos do mundo ou europeos.\nEntre outras actividades s\u00faas, \u00e9 de apuntar que \u00e9 licenciada en xemolox\u00eda, que foi portada de revistas como \"Sport Life\", \"L\u00ednea\" e \"Man\", ou que dese\u00f1a os traxes de ba\u00f1o do equipo de nataci\u00f3n sincronizada.\nO 16 de febreiro de 2012 e quedando escasos meses para os Xogos Ol\u00edmpicos de Londres 2012, a nadadora anunciou a s\u00faa retirada da competici\u00f3n: \"Ret\u00edrome porque xa dei todo o que pod\u00eda dar a este deporte\".\nTraxectoria.\nAno 2009\nAno 2008\nAno 2007\nAno 2006\nAno 2005\nAno 2004\nAno 2003\nAno 2002\nAno 2001\nAno 2000\nAno 1999\nAno 1998\nAno 1997\nA\u00f1\u00f3 1996"}
{"id": "88668", "revid": "98629", "url": "https://gl.wikipedia.org/wiki?curid=88668", "title": "Alicia Keys", "text": "Alicia Augello Cook, co\u00f1ecida como Alicia Keys, nada o 25 de xaneiro de 1981 en Manhattan (Nova York), \u00e9 unha cantante e compositora de R&amp;B e soul.\nA s\u00faa nai, Terri, \u00e9 \u00edtalo-irlandesa, e o seu pai, Craig, \u00e9 estadounidense de ascendencia xamaicana. Viviu desde os dous anos xunto \u00e1 s\u00faa influente nai, despois de que os seus pais se separasen. Alicia Keys vendeu en todo o mundo m\u00e1is de 28 mill\u00f3ns de discos e ga\u00f1ou numerosos premios, inclu\u00eddos 11 Grammys, 17 Premios Billboard e tres American Music Awards. O seu \u00e1lbum debut \"Songs in a minor\" ga\u00f1ou 5 grammys nunha soa noite un r\u00e9cord para as mulleres artistas que comparte con Lauryn Hill (1999), Norah Jones (2003), Beyonc\u00e9 ( 2004), e Amy Winehouse (2008).\nTraxectoria.\nCriada no barrio de Hell's Kitchen, desde os 7 anos comezou a tocar piano (en especial Chopin) e m\u00fasica cl\u00e1sica. Cun talento similar \u00f3 de artistas como D'Angelo ou Prince, seguiu desenvolvendo a composici\u00f3n, produci\u00f3n e gravaci\u00f3n do seu primeiro \u00e1lbum, un disco no que empezou a traballar \u00f3s 14 anos, cando escribiu a s\u00faa primeira canci\u00f3n, \"Butterflyz\", a que \u00e9 parte do seu primeiro \u00e1lbum \"Songs in A Mirror\".\nPara \"escapar\" do barrio onde creceu refuxiouse nos estudos e foi aceptada na Universidade de Columbia, a\u00ednda que nunca asistiu por estar xa metida de cheo na s\u00faa m\u00fasica.\nClive Davis (o \"descubridor\" de Whitney Houston anos atr\u00e1s) descubriuna en Aresta Records e lanzou o 26 de xu\u00f1o de 2001 \"Songs in A Minor\" co que conseguiu cinco premios Grammy; inclu\u00edndo os prezados Mellor Artista Novo e Canci\u00f3n do Ano (por Fallin')\nA maior parte dos temas do \u00e1lbum, inclu\u00edndo unha composici\u00f3n tan luminosa como \"Fallin'\" ou a impactante \"Troubles\", foron compostos e producidos por ela mesma. Ademais, Alicia colaborou con Jermaine Dupri en \"Girlfriend\" e con Isaac Hayes en \"Rock Wit Ou\" (inclu\u00eddo na banda sonora da pel\u00edcula \"Shaft\").\nEn 2003 presentou o seu segundo \u00e1lbum \"The Diary of Alicia Keys\"', un disco inspirado na m\u00fasica americana dos anos 70, producido por Peter Edge, Jeff Robinson e pola propia Alicia Keys. O disco en si, e a colaboraci\u00f3n que realizou en 2004 co cantante Usher para o tema \"My Boo\" val\u00e9ronlle 8 nomeamentos aos premios Grammy 2005. Ga\u00f1ando en tres ternas por material do \u00e1lbum e nunha por \"My Boo\". Cabe destacar o nomeamento de \"If I Ain't Got You\" como Canci\u00f3n do Ano e do \u00e1lbum como Disco Do Ano, dous das m\u00e1is importantes categor\u00edas dos Grammy.\nEn outubro de 2005 lanzouse \u00e1 venda o disco \"Unplugged\", \u00e1lbum en vivo das descontinuadas series de concertos ac\u00fasticos da MTV que Keys trouxo de novo \u00e1 luz. O \u00e1lbum debutou no n\u00b01 de vendas dos Estados Unidos; convertendo a Keys na primeira cantante feminina de r&amp;b en debutar consecutivamente con tres \u00e1lbums no n\u00b01. \u00c1 parte de ser o segundo unplugged con mellores vendas na primeira semana, s\u00f3 superado polo de Nirvana. O disco Unplugged valeulle 4 nomeamentos \u00f3s Grammy 2006, m\u00e1is unha por un dueto co seu corista Jermaine Paul que aparece no disco \"So Amazing\" (un tributo ao falecido Luther Vandross), a canci\u00f3n nomeada \u00e9 un remake do cl\u00e1sico de Vandross \"If This World Were Mine\".\nAs\u00ed, Alicia Keys suma \u00e1 data 19 nomeamentos \u00f3 Grammy, 9 Grammys debaixo do brazo e tres \u00e1lbums n\u00famero un nos Estados Unidos.\nRecentemente Keys gravou un dueto xunto a Bono de U2 para axudar \u00e1 organizaci\u00f3n contra a SIDA, Keep A Child Alive, da cal Keys \u00e9 portavoz mundial. O tema \u00e9 unha versi\u00f3n de \"Don't Give Up\" de Peter Gabriel. Rebautizado por Keys e Bono como: \"Don't Give Up (Africa)\". Todo o recadado ir\u00e1 en favor da organizaci\u00f3n que proporciona medicamentos para tratar o VIH nos pa\u00edses m\u00e1is pobres de \u00c1frica, principalmente para os nenos.\n\"As I am\" sa\u00edu \u00e1 luz o d\u00eda 13 de novembro de 2007. \u00c9 un traballo no que contou coa axuda da compositora Linda Perry, que contrib\u00fae con tres temas, entre eles \"The Thing About Love\", canci\u00f3n que Alicia Keys interpretou no Live Earth. Neste disco achegouse m\u00e1is \u00f3 rock e \u00f3 funk que en \u00e1lbums anteriores. \"Fun totalmente libre \u00e1 hora de compo\u00f1er e o resultado supera as expectativas\", dixo Keys en declaraci\u00f3ns a Billboard.\nA sa\u00edda do seu cuarto \u00e1lbum supuxo un notable \u00e9xito de vendas na primeira semana ao vender 742,000 copias,outorgandolle o primeiro lugar no Billboard Pop 200 e converteuse xunto a Britney Spears na \u00fanica artista feminina en ter os seus primeiros catro \u00e1lbums no n\u00famero 1 do Billboard; mentres tanto o Single \"No one\" chega \u00e1 primeira posici\u00f3n do Billboard Hot 100. Tan s\u00f3 en 90 d\u00edas \"No one\" superou as 40000000 visitas en Youtube e foi un dos v\u00eddeos musicais m\u00e1is vistos do ano na p\u00e1xina.\nPrincipais influencias: Stevie Wonder, Whitney Houston, Marvin Gaye, Nina Simone, Donny Hathaway, Tupac Shakur, Wu Tang e Prince."}
{"id": "88669", "revid": "23204", "url": "https://gl.wikipedia.org/wiki?curid=88669", "title": "Raffaella Carr\u00e0", "text": "Raffaella Maria Roberta Pelloni, de nome art\u00edstico Raffaella Carr\u00e0, nada en Bolo\u00f1a o 18 de xu\u00f1o de 1943 e finada en Roma o 5 de xullo de 2021, foi unha cantante e presentadora italiana.\nTraxectoria.\nPasou a s\u00faa infancia en Bellaria-Igea Marina, na provincia de R\u00edmini. \u00d3s 8 anos deixou a cidade, para seguir a Roma a Jia Ruskaia, fundadora da \"Accademia Nazionale di Danza di Roma\". A s\u00faa carreira cinematogr\u00e1fica tivo un comezo precoz: debutou na pel\u00edcula \"Tormento del Passato\" (1952), onde interpretou o personaxe infantil de \"Graziella\", aparecendo nos cr\u00e9ditos co seu verdadeiro nome: Raffaella Pelloni.\nEn 1960, logo de diplomarse polo Centro Sperimentale di Cinematografia, fixo o seu verdadeiro debut cinematogr\u00e1fico na pel\u00edcula de Florestano Vancini \"La lunga notte del '43\" e apareceu na cinta de Leopoldo Trieste Il peccato degli anni verdi. Participou en diversas pel\u00edculas, entre elas \"I compagni\" de Mario Monicelli, xunto a Marcello Mastroianni, mentres no ano1965 rodou a car\u00f3n de Frank Sinatra en \"Il colonnello Von Ryan\". Todas estas aparici\u00f3ns pasaron practicamente inadvertidas.\nNa temporada 1969-1970 chegou o seu verdadeiro \u00e9xito televisivo con \"Io Agata e tu\" (con Nino Taranto e Nino Ferrer), onde a Carr\u00e0 lanzou un novo e moderno estilo de showgirl.\nNo outono do mesmo ano traballou xunto a Corrado en \"Canzonissima\" onde provocou un esc\u00e1ndalo polo embigo descuberto mentres cantaba \"Ma che musica maestro!\". \u00d3 ano seguinte lanzou o famoso \"Tuca tuca\" e canta \"Chiss\u00e0 se va\". Sempre nesta temporada, lanzou tam\u00e9n unha canci\u00f3n baseada nun personaxe creado por ela mesma, \"Maga Maghella\", que a levar\u00e1 a converterse no so\u00f1o de t\u00f3dolos nenos. Segue despois (en 1974) \"Milleluci\", presentado xunto a Mina e a continuaci\u00f3n a s\u00faa terceira \"Canzonissima\", presentada nesta ocasi\u00f3n en solitario.\nNos anos 70 deuse a co\u00f1ecer en Espa\u00f1a, e o \u00e9xito das s\u00faas canci\u00f3ns levou a TVE a ofrecerlle un programa, \"La hora de Raffaella\"; a cantante converteuse nunha estrela en Espa\u00f1a.\nEn 1978 presentou o programa de variedades da noite do s\u00e1bado \"Ma che sera\" e en 1982 de novo con Corrado presentou \"Fantastico 3\" con Gigi Sabani. De 1984 a 1985, esta vez en solitario, conduciu \"Pronto, Raffaella?\", programa de mediod\u00eda no que traballou por primeira vez co seu excompa\u00f1eiro, Gianni Boncompagni (que se ocupaou da direcci\u00f3n e \u00e9 autor xunto a Giancarlo Magalli), en competencia directa con \"Il pranzo \u00e8 servito\" do seu amigo Corrado, co que conduciu tam\u00e9n unha edici\u00f3n do Telegatto \u00f3 comezo dos anos noventa. O estraordinario \u00e9xito de \"Pronto, Raffaella?\" fixo que vencese en 1984 o t\u00edtulo de \"Personaxe televisivo feminino a nivel europeo\" concedido pola European TV Magazines Association.\nNa temporada televisiva 1985/1986 foi a presentadora de \"Buonasera Raffaella\" e na de 1986/1987 de \"Domenica In\". En 1987 pasou a Fininvest, realizando os espect\u00e1culos \"Raffaella Carr\u00e0 Show\" e \"Il principe azzurro\" que non obtiveron grandes resultados de p\u00fablico e reduciron un pouco a s\u00faa popularidade. Volveu \u00e1 RAI en 1989, primeiro con \"Raffaella venerd\u00ec sabato e domenica - Ricomincio da Due\" e despois con \"Week end con Raffaella\" e en 1991 conduciu xunto a Johnny Dorelli \"Fantastico 12\".\nDecidiu despois regresar a Espa\u00f1a, onde traballou entre 1992 e 1995: primeiro dous anos na primeira canle de TVE onde conduciu \"Hola Raffaella\", premiado co TP, e \"A las 8 con Raffaella\"; posteriormente pasou a Telecinco con \"En casa de Raffaella\". Tam\u00e9n despois destes anos, TVE volveu a chamar a Raffaella paa alg\u00fans eventos coma o Fin de Ano de 1997.\nEn 1995 volveu a Italia con \"Carr\u00e0mba che sorpresa\", o seu \u00e9xito persoal m\u00e1is clamoroso: conduciu o programa durante catro edici\u00f3ns na franxa de \"prime time\" da noite de s\u00e1bado cunha audiencia media do 30 %, ata 2002. En 2001 presentou a \"51\u00b0 edici\u00f3n do Festival de Sanremo\", edici\u00f3n que non tivo o \u00e9xito agardado, como ela mesma reco\u00f1eceu.\nEn 2004 conduciu o espazo \"Sogni\", antecedente do programa \"Il treno dei desideri\" presentado por Antonella Clerici. Finalmente, en 2006 conduciu \"Amore\", dedicado \u00f3s apadri\u00f1amentos a distancia que ti\u00f1a a presentadora.\nEntre os seus \u00e9xitos, ademais dos xa citados \"Ma che musica maestro!\", \"Chiss\u00e0 se va\", e \"Tuca Tuca\", cabe lembrar \"Rumore\", \"Felicit\u00e0-t\u00e0\", \"Forte forte forte\", \"Fiesta\", \"Tanti auguri\", \"E salutala per me\", \"Ballo ballo\", \"Pedro\", \"Fatalita\"', \"Bellissimo\". O seu \"look\" foi fonte de inspiraci\u00f3n para Renato Zero e viceversa.\nO 30 de novembro de 2007 sa\u00edu \"Raffica Carra\"', recompilatorio de 2 CD m\u00e1is 1 DVD nos que se recollen os sinxelos de Raffaella durante toda a s\u00faa carreira.\nCarr\u00e0 volveu \u00e1 televisi\u00f3n espa\u00f1ola TVE para unha gala especial o 8 de marzo de 2008, \"Salvemos Eurovisi\u00f3n\", na que os espa\u00f1ois, mediante televoto e sms, escolleron a canci\u00f3n que representar\u00eda a Espa\u00f1a na edici\u00f3n de 2008 do Festival de Eurovisi\u00f3n previsto para maio en Belgrado. Conduciu ademais outros dous especiais en maio de 2008, sempre ligados \u00f3 Eurofestival: o primeiro, \"Europasi\u00f3n\", unha gala nost\u00e1lxica con algunhas das canci\u00f3ns que representaron a Espa\u00f1a nos anos anteriores; o segundo, un programa con debates e cr\u00edticas sobre o festival, emitiuse xusto o mesmo d\u00eda da final, antes e despois do directo con Belgrado.\nA pesar disto, a RAI chamouna de novo para conducir unha nova edici\u00f3n do exitoso \"Carramba\"."}
{"id": "88670", "revid": "23204", "url": "https://gl.wikipedia.org/wiki?curid=88670", "title": "Amanda Peet", "text": "Amanda Peet, nada en Nova York o 11 de xaneiro de 1972, \u00e9 unha actriz estadounidense.\nBiograf\u00eda.\nComezos.\nO seu pai, Charles Peet, era un avogado cu\u00e1quero, e a s\u00faa nai, Penny Levy, unha traballadora social xud\u00eda. Graduouse en historia na Universidade de Columbia. Foi nesa \u00e9poca cando acudiu \u00f3s obradoiros de Uta Hagen e decidiu ser actriz. Durante os 4 anos que duraron as clases apareceu na obra de Clifford Odets \"Awake and sing\".\nCarreira profesional.\nA primeira aparici\u00f3n de Peet na televisi\u00f3n foi un anuncio para a marca Skittles. Entre os seus primeiros traballos destaca un papel na serie \"Law &amp; Order\". Debutou no cine con \"Animal room\" (1995). Daquela a s\u00faa carreira base\u00e1base en pel\u00edculas de cine independente.\nO seu primeiro papel importante foi Jack na serie \"Jack &amp; Jill\" (1999), que durou 2 tempadas. Tam\u00e9n apareceu na oitava tempada de \"Seinfeld\", onde interpretaba a unha camareira do local onde actuaba Seinfeld. O primeiro papel de Amanda nunha pel\u00edcula publicitada foi en 2000, con \"The Whole Nine Yards\", elevando o seu nivel \u00f3 dunha estrela. Ese ano foi elixida unha das 50 mulleres m\u00e1is belas pola revista \"People\". Amanda apareceu tam\u00e9n na pel\u00edcula \"Tres pail\u00e1ns e unha bruxa\" (2001) con Jack Black e Steve Zahn. Tam\u00e9n en \"Cando menos o esperas\" (2003), onde fac\u00eda de filla de Diane Keaton e amante de Jack Nicholson.\nEn 2005, Peet apareceu na obra teatral \"This how it goes\", onde conseguiu un papel que disputaba con Marisa Tomei. Ese mesmo ano apareceu nas pel\u00edculas Syriana, co seu marido na ficci\u00f3n Matt Damon, e \"A Lot Like Love\" , con Ashton Kutcher. En febreiro de 2006 actuou en Broadway na obra \"Barefoot in the park\", de Neil Simon. Peet tam\u00e9n estivo no elenco de actores da serie \"Studio 60\", onde coincidiu con Matthew Perry, \u00f3 que co\u00f1ecera en \"The Whole Nine Yards\" e \"The Whole Ten Yards\", e tam\u00e9n con Sarah Paulson, \u00e1 que co\u00f1ecera en \"Jack &amp; Jill\". Na serie, Amanda \u00e9 a nova presidenta da NBS. En 2006 tam\u00e9n participou con Dermot Mulroney en \"Griffin and Phoenix\", onde interpreta unha paciente terminal que vive os seus \u00faltimos d\u00edas \u00f3 l\u00edmite. En 2007 rodou \"The Ex\", con Zach Braff, onde d\u00e1 vida a unha avogada que queda na casa para coidar do seu fillo."}
{"id": "88672", "revid": "1131", "url": "https://gl.wikipedia.org/wiki?curid=88672", "title": "Bunyola", "text": "Bunyola \u00e9 un concello das Illas Baleares. Est\u00e9ndese por unha \u00e1rea de 84.63\u00a0km\u00b2 onde no ano 2007 viv\u00edan 5.792 habitantes. Enc\u00f3ntrase na illa de Mallorca. Est\u00e1 a tan s\u00f3 14\u00a0km de Palma.\nDemograf\u00eda.\nEvoluci\u00f3n da poboaci\u00f3n de Bunyola dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88673", "revid": "1131", "url": "https://gl.wikipedia.org/wiki?curid=88673", "title": "Calvi\u00e0", "text": "Calvi\u00e0 \u00e9 un concello de Mallorca, no arquip\u00e9lago das Illas Baleares. At\u00f3pase na zona occidental da illa, xunto \u00e1 serra de Tramuntana e a 24\u00a0km da cidade de Palma.\nTi\u00f1a en 2015 unha poboaci\u00f3n de 50.328 habitantes, sendo o segundo concello m\u00e1is poboado das Illas Baleares, por detr\u00e1s de Palma e por diante de Eivisa. Est\u00e1 formado por 18 n\u00facleos de poboaci\u00f3n: Cas Catal\u00e0-Illetes, Badia de Palma, Calvi\u00e0, Es Capdell\u00e0, Costa de la Calma, Costa d'en Blanes, Magaluf, Peguera, Palmanova, La Porrassa, Portals Nous, Santa Pon\u00e7a, Castell de Bendinat, Galatz\u00f3, Portals Vells, Sol de Mallorca, Son Ferrer e El Toro.\nCunha oferta hostaleira de 230 establecementos, entre hoteis de luxo e casas rurais, portos deportivos, campos de golf, academias de tenis, zonas para practicar sendeirismo e unha pista de atletismo, \u00e9 o municipio tur\u00edstico de maior importancia da illa.\nDemograf\u00eda.\nEvoluci\u00f3n da poboaci\u00f3n de Calvi\u00e0 dende a d\u00e9cada dos 50 ata agora:\nPol\u00edtica.\nO repartimento de escanos quedou deste xeito:"}
{"id": "88674", "revid": "1131", "url": "https://gl.wikipedia.org/wiki?curid=88674", "title": "Campanet", "text": "Campanet \u00e9 un concello da illa de Mallorca, no arquip\u00e9lago das Illas Baleares. Est\u00e9ndese por unha \u00e1rea de 143.72\u00a0km\u00b2 onde no ano 2007 viv\u00edan 2.562 habitantes. Est\u00e1 a tan s\u00f3 24\u00a0km de Palma.\nDemograf\u00eda.\nEvoluci\u00f3n da poboaci\u00f3n de Campanet dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88675", "revid": "1131", "url": "https://gl.wikipedia.org/wiki?curid=88675", "title": "Campos, Mallorca", "text": "Campos \u00e9 un concello da illa de Mallorca, no arquip\u00e9lago das Illas Baleares. Est\u00e9ndese por unha \u00e1rea de 149.49\u00a0km\u00b2 onde no ano 2007 viv\u00edan 8.759 habitantes. Est\u00e1 a s\u00f3 34\u00a0km de Palma.\nDemograf\u00eda.\nEvoluci\u00f3n da poboaci\u00f3n de Campos dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88676", "revid": "1131", "url": "https://gl.wikipedia.org/wiki?curid=88676", "title": "Capdepera", "text": "Capdepera \u00e9 un concello das Illas Baleares. Est\u00e9ndese por unha \u00e1rea de 59,42\u00a0km\u00b2 onde no ano 2007 viv\u00edan 10.885 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Capdepera dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88678", "revid": "1131", "url": "https://gl.wikipedia.org/wiki?curid=88678", "title": "Ciutadella de Menorca", "text": "Ciutadella de Menorca \u00e9 un concello espa\u00f1ol situado no oeste da illa de Menorca, nas Illas Baleares. En 2020 ti\u00f1a 30\u00a0588 habitantes, sendo o concello m\u00e1is poboado da illa.\nSituada no extremo oeste de Menorca, \u00e9 a sede do bispado da illa. Rexentou a capitalidade da illa ata a ocupaci\u00f3n inglesa en 1714. A finais do 2009 Ciutadella superou en n\u00famero de habitantes a Ma\u00f3, antes concello m\u00e1is poboado de Menorca e no que se encontra o Consello Insular.\nXeograf\u00eda.\nClima.\nO clima de Ciutadella \u00e9 de tipo mediterr\u00e1neo, con ver\u00e1ns calorosos e invernos suaves e frescos. Dado que a illa de Menorca \u00e9 a m\u00e1is setentrional das Illas Baleares, as precipitaci\u00f3ns son m\u00e1is ou menos abundantes en todo o ano. En Ciutadella hai unha media de aproximadamente 600 mm anuais. Por atoparse na parte do oeste da illa, habitualmente sopran ventos que en inverno poden chegar aos 110\u00a0km/h. Ciutadella ten unha temperatura media duns 15 \u00b0C; en ver\u00e1n as temperaturas non superan os 35\u00a0\u00b0C nin baixan dos 4\u00a0\u00b0C en inverno. Moi ocasionalmente pode chegarse a temperaturas inferiores aos 2\u00a0\u00b0C.\nHistoria.\nAo longo dos s\u00e9culos, os diferentes poboadores d\u00e9ronlle diversos nomes: \"Jamma\", \"Nura\", \"Minerva\", \"Iamo\", \"Iamona\", \"Medina Minurka\". Pero foi a partir do 1287, a ra\u00edz da incorporaci\u00f3n de Menorca \u00e1 cultura cristi\u00e1 coa conquista de Afonso III, cando se impuxo o nome actual, top\u00f3nimo que, etimoloxicamente, prov\u00e9n do lat\u00edn \"civitatella\", diminutivo de \"civitas\" (cidade). A pesar diso, este nome xa prevalec\u00eda entre a poboaci\u00f3n romanizada e os moz\u00e1rabes menorquinos anteriores \u00e1 colonizaci\u00f3n realizada pola Coroa de Arag\u00f3n. Actualmente denom\u00ednase \"Ciutadella de Menorca\" de xeito oficial (facendo un paralelismo con Palma de Mallorca) para non a confundir con outros top\u00f3nimos.\nO 9 de xullo de 1558 unha frota turca ao mando do almirante Pial\u00ed atacou a cidade, rend\u00e9ndose os defensores ante as forzas otom\u00e1s. Parte da poboaci\u00f3n foi deportada baixo rescate a Istambul. A partir dese ano iniciouse unha lenta reconstruci\u00f3n da cidade que tivo o seu contrapunto o 1646 coa chegada \u00e1 illa da peste. A dominaci\u00f3n brit\u00e1nica durante gran parte do s\u00e9culo XVIII ocasionou a decadencia e a languidez da cidade, que perdeu a capitalidade da illa en beneficio de Ma\u00f3.\nDurante a guerra civil espa\u00f1ola Menorca permaneceu fiel ao Goberno do Fronte Popular. En 1939 tivo lugar a batalla de Menorca onde un grupo do bando nacional tomou Ciutadella e se enfrontou ao Ex\u00e9rcito Republicano de Ma\u00f3.\nPatrimonio.\nNo concello cons\u00e9rvanse restos arqueol\u00f3xicos da cultura talai\u00f3tica. A construci\u00f3n m\u00e1is co\u00f1ecida \u00e9 a \"Naveta des Tudons\" situada na estrada Ciutadella-Ma\u00f3. En torno a ela sempre existiu unha famosa lenda sobre a carencia dunha das pedras da parte superior da nave. Tr\u00e1tase dun monumento funerario \u00fanico pola s\u00faa tipolox\u00eda. En Menorca sit\u00faanse outras \"navetas\" de habitaci\u00f3n como as de Son Merc\u00e8 de Baix en Ferreries. Da \u00e9poca talai\u00f3tica \u00e9 importante destacar tam\u00e9n os restos do poboado de Son Catlar \u2014coa s\u00faa muralla cicl\u00f3pea\u2014, \"Torre Vella\", e as \"taules\" (singular \"taula\"), exclusivas de Menorca, de \"Torre Trencada\" e \"Torre Llafuda\".\nEn datas recentes o Ministerio de Medio Ambiente de Espa\u00f1a inclu\u00edu a costa norte menorquina nos proxectos de futuros parques nacionais, provocando unha gran pol\u00e9mica entre os residentes da zona. O pleno do concello votou en contra da devandita resoluci\u00f3n.\nPorto natural. Ciutadella pos\u00fae un pequeno porto natural, resgardado da tramontana. Unhas cantas veces ao ano prod\u00facese o fen\u00f3meno chamado \"rissaga\", polo cal primeiro o nivel do mar perde altura e posteriormente unha onda sobe o nivel ata por enriba do orixinal, chegando a cubrir Es Pla e en ocasi\u00f3ns causar danos \u00e1s embarcaci\u00f3ns fondeadas no porto (en ver\u00e1n de 2006 houbo unha moi pronunciada que obrigou a pechar o porto durante varios d\u00edas). Neste porto calan os buques de pasaxeiros e carga que unen a illa de Menorca con Mallorca e Barcelona, mediante li\u00f1as regulares das empresas Iscomar e Balearia, respectivamente. Recentemente se instalou un dique un pouco antes da bocana do porto, o cal permite o amarre de barcos de maior tama\u00f1o respecto aos que atracaban no interior do porto antano. O dique, ao estar en mar aberto, permite evitar a \"rissaga\", a\u00ednda que xa houbo queixas sobre o seu funcionamento por que este dique non protexe abondo fronte a alg\u00fans ventos.\nR\u00faas t\u00edpicas. Ciutadella caracter\u00edzase tam\u00e9n polas s\u00faas angostas r\u00faas, con nomes curiosos como \"Que no passa\" (en galego, \"Que non pasa\") ou \"Ses Voltes\" (\"As Arcadas\") que empezan na \"Pla\u00e7a Nova\" ou \"Pla\u00e7a Espanya\" (\"Praza Nova\" ou \"Praza Espa\u00f1a\") e rematan na Catedral de Ciutadella; m\u00e1is al\u00e1, en direcci\u00f3n ao Concello, est\u00e1 a Pla\u00e7a des Born, dende onde se divisa o mencionado porto e onde se ergue un obelisco en conmemoraci\u00f3n ao asalto turco do 9 de xullo de 1558 protagonizado polo almirante da frota otom\u00e1n Pial\u00ed.\nPraias. Un dos atractivos tur\u00edsticos de Ciutadella reside nas s\u00faas numerosas praias. Na costa oeste da illa poden encontrarse numerosas urbanizaci\u00f3ns en torno a calas pequenas como Cala Blanca ou Santandr\u00eda. Chegando \u00e1 costa sur, pasado o faro d'Artrutx, enc\u00f3ntrase Cala'n Bosch e Son Xoriguer, tam\u00e9n urbanizadas, e m\u00e1is al\u00e1, na zona virxe m\u00e1is longa da costa sur, enc\u00f3ntrase Cala'n Turqueta, Son Saura, Es Talaier, Macarelleta e Macarella. Na costa norte, m\u00e1is \u00e1rida, golpeada pola tramontana en inverno, enc\u00f3ntranse a urbanizada Cala Morell, as virxes La Vall e El Pilar.\nDemograf\u00eda.\nO concello, que ten unha superficie de 186,34\u00a0km\u00b2, contaba segundo o padr\u00f3n municipal para 2017 do INE con 28\u00a0838 habitantes e unha densidade de 154,76\u00a0hab./km\u00b2.\nPoboaci\u00f3n por n\u00facleos.\nPoboaci\u00f3n segundo o Padr\u00f3n Continuo por Unidade Poboacional do INE."}
{"id": "88679", "revid": "1131", "url": "https://gl.wikipedia.org/wiki?curid=88679", "title": "Consell", "text": "Consell \u00e9 un concello das Illas Baleares. Est\u00e9ndese por unha \u00e1rea de 14\u00a0km\u00b2 onde no ano 2007 viv\u00edan 3.252 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Consell dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88681", "revid": "1308", "url": "https://gl.wikipedia.org/wiki?curid=88681", "title": "G-8", "text": ""}
{"id": "88682", "revid": "1131", "url": "https://gl.wikipedia.org/wiki?curid=88682", "title": "Costitx", "text": "Costitx \u00e9 un concello das Illas Baleares. Est\u00e9ndese por unha \u00e1rea de 15.35\u00a0km\u00b2 onde no ano 2007 viv\u00edan 967 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Costitx dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88683", "revid": "1131", "url": "https://gl.wikipedia.org/wiki?curid=88683", "title": "Escorca", "text": "Escorca \u00e9 un concello das Illas Baleares. Est\u00e9ndese por unha \u00e1rea de 139\u00a0km\u00b2 onde no ano 2007 viv\u00edan 290 habitantes. Enc\u00f3ntrase na illa de Mallorca. Nesta localidade at\u00f3pase a monta\u00f1a m\u00e1is alta da illa de Mallorca, o Puig Major, 1445m.\nDemograf\u00eda.\nEvoluci\u00f3n da poboaci\u00f3n de Escorca dende a d\u00e9cada dos 50 ata agora:\nPol\u00edtica.\nO repartimento de escanos quedou deste xeito:"}
{"id": "88684", "revid": "1131", "url": "https://gl.wikipedia.org/wiki?curid=88684", "title": "Esporles", "text": "Esporles \u00e9 un concello das Illas Baleares. Est\u00e9ndese por unha \u00e1rea de 35.73\u00a0km\u00b2 onde no ano 2007 viv\u00edan 4.640 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Esporles dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88685", "revid": "1131", "url": "https://gl.wikipedia.org/wiki?curid=88685", "title": "Estellencs", "text": "Estellencs \u00e9 un concello das Illas Baleares. Est\u00e9ndese por unha \u00e1rea de 13.39\u00a0km\u00b2 onde no ano 2007 viv\u00edan 382 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Estellencs dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88686", "revid": "1131", "url": "https://gl.wikipedia.org/wiki?curid=88686", "title": "Eivisa (concello)", "text": "Eivisa ou Eivissa (en catal\u00e1n e oficialmente: \"Eivissa\", en castel\u00e1n: \"Ibiza\") \u00e9 unha cidade e concello das Illas Baleares, en Espa\u00f1a. Enc\u00f3ntrase na zona leste da illa de Eivisa, sendo a s\u00faa capital. Est\u00e9ndese por unha \u00e1rea de 11,14\u00a0km\u00b2 onde no ano 2011 viv\u00edan 49.388 habitantes.\nA s\u00faa actividade econ\u00f3mica inscr\u00edbese eminentemente dentro do sector servizos, coa industria tur\u00edstica e o pequeno comercio, como eixos fundamentais. Dado o seu car\u00e1cter de cidade principal, Eivisa asume as funci\u00f3ns propias dunha capital, ofrecendo moitos dos seus servizos ao resto de municipios da illa e acollendo a sede do Consello Insular de Eivisa (\u00f3rgano de goberno insular). O porto de Eivisa, situado nunha ba\u00eda natural, \u00e9 o principal acceso por mar \u00e1 cidade e \u00e1 s\u00faa vez \u00e9 o acceso principal, xunto ao aeroporto, para toda a illa.\nHistoria.\n\"Iboshim\", a cidade de Bes, foi fundada polos fenicios no ano 654\u00a0a.\u00a0C. (segundo os textos cl\u00e1sicos). O n\u00facleo urbano comp\u00fa\u00f1ase dunha acr\u00f3pole e unha zona portuaria na beira da ba\u00eda. Tam\u00e9n ti\u00f1a templos e zonas artesanais con importantes oler\u00edas. Ademais conta cunha das m\u00e1is grandes necr\u00f3poles de \u00e9poca p\u00fanica con preto de 3.000 hipoxeos escavados na roca nunha loma pr\u00f3xima \u00e1 cidade chamada Puig des Molins. Calc\u00falase que no s\u00e9culo\u00a0V\u00a0a.\u00a0C. a cidade ti\u00f1a entre 4.000 e 5.000 habitantes. Posteriormente foi aliada dos cartaxineses, convert\u00e9ndose nun centro comercial de gran vitalidade que exportaba produtos manufacturados a diferentes lugares do Mediterr\u00e1neo.\nLogo da destruci\u00f3n de Cartago no ano 146\u00a0a.\u00a0C. a cidade mantivo a s\u00faa autonom\u00eda pol\u00edtica e comercial e continuou, ata con maior intensidade, a actividade comercial e industrial como cidade federada de Roma, federaci\u00f3n da que non se co\u00f1ece o ano de inicio. Esta etapa finalizou cando Vespasiano converteuna en municipio romano no ano 70, co nome de \"Municipius Flavius Ebusitanum\" e co\u00f1ecida normalmente como Ebusus.\nComezou ent\u00f3n un per\u00edodo de decadencia que durou case toda a fase imperial romana ata a chegada dos v\u00e1ndalos no ano 424, e a s\u00faa posterior ocupaci\u00f3n polos bizantinos e \u00e1rabes.\nA cidade foi conquistada o 8 de agosto de 1235 por tropas do arcebispo de Tarragona Guillem de Montgr\u00ed, o infante Pedro de Portugal e o nobre Nuno San\u00e7 baixo o encargo de Xaime I o Conquistador (rei de Arag\u00f3n).\nA parte antiga da cidade \u00e9 co\u00f1ecida como Dalt Vila (\"cidade alta\"). A \u00e1rea medieval de Dalt Vila foi fortificada por Filipe II para protexer a cidade de ataques de otom\u00e1ns e piratas, xa que o triplo recinto defensivo, de orixe \u00e1rabe, non era suficiente. As obras foron encargadas ao enxe\u00f1eiro italiano Giovanni Battista Calvi .\nDevandito recinto fortificado, acabado a finais do s\u00e9culo XVI, \u00e9 un dos recintos abaluartados mellor conservados, xunto co de Cartaxena de Indias e forma parte do Patrimonio da Humanidade desde 1999.\nExisten moitas afinidades coa cultura, costumes e gastronom\u00eda fenicio-ar\u00e1bigas (folclore, gastronom\u00eda, costumes sociais) debido \u00e1 s\u00faa historia.\nEivisa f\u00edxose mundialmente co\u00f1ecida nos anos sesenta, grazas ao movemento hippy. Hoxe en d\u00eda quedan a\u00ednda algunhas colonias hippies na illa, pero tam\u00e9n est\u00e1n al\u00ed instaladas colonias do movemento \"clubber\". A\u00ednda que se lle segue visitando polas s\u00faas praias, o seu ambiente nocturno, as s\u00faas discotecas de moda, as s\u00faas tendas e as s\u00faas terrazas de moda.\nDemograf\u00eda.\nEvoluci\u00f3n da poboaci\u00f3n de Eivisa dende a d\u00e9cada dos 50 ata agora:\nLugares de interese.\nDestacan a catedral (do s\u00e9culo XIV) e as murallas renacentistas do s\u00e9culo XVI, inclu\u00eddas no conxunto hist\u00f3rico art\u00edstico de Dalt Vila declaradas en 1999 patrimonio da humanidade. Tam\u00e9n destacan o Palacio Episcopal, o concello (antigo convento Dominico), o castelo que domina a cidade e a m\u00e1is importante necr\u00f3pole p\u00fanica do Mediterr\u00e1neo e o seu porto, activo desde a \u00e9poca fenicia.\nPol\u00edtica.\nO repartimento de escanos quedou deste xeito:"}
{"id": "88688", "revid": "5312", "url": "https://gl.wikipedia.org/wiki?curid=88688", "title": "A Oliveira (coalici\u00f3n)", "text": "A Oliveira (o nome italiano L'Ulivo tam\u00e9n se emprega \u00e1s veces en galego) era unha coalici\u00f3n electoral italiana de centroesquerda que inclu\u00eda A Margarida, os exeurocomunistas do PCI, hoxe socialdem\u00f3cratas e chamados Dem\u00f3cratas de Esquerda, os verdes e outros partidos menores da esquerda. O gran rival electoral da Oliveira \u00e9 a coalici\u00f3n de centrodereita, a Casa das Liberdades.\nOs seguintes partidos compo\u00f1\u00edan a mesma coalici\u00f3n: \nAli\u00e1ronse tam\u00e9n na Oliveira:"}
{"id": "88689", "revid": "1131", "url": "https://gl.wikipedia.org/wiki?curid=88689", "title": "Felanitx", "text": "Felanitx \u00e9 un concello das Illas Baleares. Est\u00e9ndese por unha \u00e1rea de 169.57\u00a0km\u00b2 onde no ano 2007 viv\u00edan 17443 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Felanitx dende a d\u00e9cada dos 50 ata agora:\nPol\u00edtica.\nO repartimento de escanos quedou deste xeito:\nO concello est\u00e1 presidido polo Boc per Felanitx durante os tres primeiros anos de lexislatura e por Proposta per les Illes o \u00faltimo ano."}
{"id": "88690", "revid": "5863", "url": "https://gl.wikipedia.org/wiki?curid=88690", "title": "Campos", "text": "O top\u00f3nimo Campos pode referirse a:"}
{"id": "88692", "revid": "89787", "url": "https://gl.wikipedia.org/wiki?curid=88692", "title": "Liga Norte", "text": " \nA Liga Norte (en italiano: \"Lega Nord\") abreviado coma \"Lega\" \u00e9 un partido pol\u00edtico de Italia fundado por Umberto Bossi, que conta con apoio principalmente nas rexi\u00f3ns do norte Italia, e representou o m\u00e1ximo expo\u00f1ente pol\u00edtico do nacionalismo padano.\nO programa tradicional da Liga Norte propu\u00f1a a descentralizaci\u00f3n e a federalizaci\u00f3n do pa\u00eds, mediante un proceso de devoluci\u00f3n de competencias que actualmente s\u00f3 exerce o Estado. Outrora o partido defendeu outro tipo de ideais, dende a sinxela demanda de maior autonom\u00eda administrativa das rexi\u00f3ns, ata a secesi\u00f3n do norte italiano do resto do pa\u00eds. Actualmente, baixo a presidencia de Matteo Salvini, o partido virou cara posici\u00f3ns euroesc\u00e9pticas e cr\u00edticas coa inmigraci\u00f3n ilegal, o cal o achega a posici\u00f3ns populistas de extrema-dereita, coma Marine Le Pen ou Viktor Orban.\nHistoria.\n1991: a fusi\u00f3n dos movementos autonomistas do Norte.\nA Liga Norte naceu o 15 de febreiro de 1991 por mor da fusi\u00f3n da Liga Lombarda con varios partidos autonomistas do norte de Italia, como a Liga V\u00e9neta, Piemont Autonomista, Liga Emiliano-Romagnola, Alianza Toscana etc. Pronto se lles engadiron movementos autonomistas doutras rexi\u00f3ns: Trentino-Alto Adigio, Friuli-Venecia Xulia, Val de Aosta, Umbr\u00eda, As Marcas etc. \nO d\u00eda da fundaci\u00f3n, en Pieve Emanuele (Mil\u00e1n), elixiuse de xeito un\u00e1nime a Umberto Bossi como secretario federal do partido durante o primeiro congreso federal do mesmo. \nO movemento destacou nos seguintes anos como un dos m\u00e1is importantes do norte de Italia, o que leva aos seus candidatos a obter varias administraci\u00f3ns locais, algunhas tan importantes como Mil\u00e1n.\nElecci\u00f3ns xerais de 1992.\nEn 1992, a Liga Norte conseguiu obter 80 escanos no Parlamento de Roma: 25 senadores e 55 deputados.\nElecci\u00f3ns xerais de 1994: alianza co Polo.\nCon motivo das elecci\u00f3ns xerais de marzo de 1994, a Liga Norte aliouse co empresario Silvio Berlusconi, que se introduciu na pol\u00edtica a trav\u00e9s da fundaci\u00f3n dun partido chamado Forza Italia, e ambos forman durante un curto per\u00edodo de tempo unha coalici\u00f3n de centro-dereita. \nBerlusconi organizou d\u00faas coalici\u00f3ns, dada a p\u00e9sima sinton\u00eda entre a Liga Norte e a recentemente formada Alianza Nacional (reduto do Movemento Social Italiano): no norte, Forza Italia, Centro Cristi\u00e1n Democr\u00e1tico e present\u00e1ndose a Liga co nome do \"Polo da Liberdade\", no sur, en cambio, fix\u00e9ronse chamar o \"Polo do Bo Goberno\", con Alianza Nacional e sen a Liga. \nEn 1994, os parlamentarios da Liga subiron ata 180.\nA Liga fai que o Goberno cese.\nO Polo vence as elecci\u00f3ns e f\u00f3rmase o primeiro goberno Berlusconi, que durar\u00eda poucos meses, por mor da retirada de apoio por parte da Liga: nun primeiro momento, a asemblea federal da Liga (6 de novembro de 1994) presentou un proxecto de Constituci\u00f3n que contempla a divisi\u00f3n de Italia en 9 macrorrexi\u00f3ns; o debate logo centrar\u00edase nas pensi\u00f3ns. Berlusconi decide que non se pode gobernar cun aliado como Bossi e que non hab\u00eda m\u00e1is remedio que volver \u00e1s urnas. \nO enfrontamento directo ter\u00eda lugar poucos d\u00edas antes do Nadal, cando Berlusconi acusa en directo en televisi\u00f3n a Bossi de traizoar o seu pacto. Bossi, polo seu lado, contraatacar\u00eda con duras acusaci\u00f3ns e dimite.\nElecci\u00f3ns xerais de 1996: intento de secesi\u00f3n e independencia da Padania.\nDurante as elecci\u00f3ns de 1996 a Liga Norte presentouse soa \u00e1s elecci\u00f3ns, conseguindo o 10,4% dos votos a nivel nacional, o que se traducir\u00eda en 87 parlamentarios. Esta decisi\u00f3n castigar\u00eda ao Polo de centro-dereita, favorecendo a vitoria da nova coalici\u00f3n de centro-esquerda, chamada A Oliveira, que \u00e1 fronte a Romano Prodi. \nA causa do forte apoio electoral (30% no V\u00e9neto, 25% na Lombard\u00eda), o 15 de setembro de 1996 a Liga Norte, radicalizando a s\u00faa postura, persegue o proxecto de secesi\u00f3n do norte italiano e convoca unha manifestaci\u00f3n ao longo do r\u00edo Po, que rematar\u00eda en Venecia coa proclamaci\u00f3n por parte de Umberto Bossi, a xeito de provocaci\u00f3n, da independencia da Padania.\nA Liga nos anos 2000.\nNas posteriores citas electorais a Liga sofre un constante descenso no n\u00famero de votantes (en 2001 consegue o 3,9% dos votos), o que obriga ao partido a volver pactar cos partidos de centrodereita. En 2001, varios membros do partido entran no executivo: Umberto Bossi, por exemplo, conv\u00e9rtese en Ministro de reformas e de devoluci\u00f3ns, a\u00ednda que en marzo de 2004 \u00e9 substitu\u00eddo por Roberto Calderoli, xa que Bossi vese indisposto por mor dun ictus.\nNas elecci\u00f3ns europeas de 2004 e nas rexionais de 2005, a Liga recup\u00e9rase dos seus \u00faltimos resultados electorais e consegue o 5% e o 5,6% dos votos nacionais, respectivamente. Esta repunta conf\u00edrmase nas elecci\u00f3ns lexislativas de 2008, nas que Bossi solicita algo m\u00e1is de 3 mill\u00f3ns de votos, o 8,34% do total.\nNeste punto, a Liga Norte defendeu un proxecto federal para o pa\u00eds e op\u00faxose \u00e1 rat\u00edficaci\u00f3n do Tratado de Lisboa.\nDe Bossi a Salvini, a reconversi\u00f3n da Liga ao populismo de dereitas.\nA principios dos anos 2010, a Liga Nord estaba dividida internamente entre os partidarios do l\u00edder hist\u00f3rico Umberto Bossi, e de Roberto Maroni, ministro do interior entre 2008 e 2011, con Belrusconi. Maroni chegou \u00e1 secretaria xeral da Liga en 2013, loga da dimisi\u00f3n de Bossi. Maroni deixou o seu cargo pra centrarse nas elecci\u00f3ns a presidente da Lombard\u00eda, co cal quedou un baleiro na lideraxe da Liga Nord, que foi aproveitado por Matteo Salvini, pra facerse coa Secretaria Federal da Liga no congreso do 7 de decembro do 2013.\nSalvini propuxo un novo horizonte pra o partido, deixando a independencia da Padania nun segundo plano, plantexando un modelo de estado m\u00e1is federal. Igualmente, propuxo facer achegar ao partido aos movementos populistas de extrema dereita, centr\u00e1ndose en cuesti\u00f3ns coma a inmigraci\u00f3n e o euroescepticismo."}
{"id": "88695", "revid": "1131", "url": "https://gl.wikipedia.org/wiki?curid=88695", "title": "Ferreries", "text": "Ferreries \u00e9 un concello espa\u00f1ol situado na illa de Menorca, nas Illas Baleares. Est\u00e9ndese por unha \u00e1rea de 66\u00a0km\u00b2 onde no ano 2020 viv\u00edan 4\u00a0908 habitantes.\nXeograf\u00eda.\nO termo municipal de Ferreries ten unha extensi\u00f3n de case 67 km\u00b2 e unha poboaci\u00f3n, e unha poboaci\u00f3n de case 5.000 habitantes (segundo datos de 2020). A franxa norte de Ferreries destaca polas s\u00faas elevaci\u00f3ns como a monta\u00f1a de Santa \u00c0gueda e s'Enclusa, mentres que o sector sur est\u00e1 drenado por unha serie de barrancos profundos: o barranco de Algendar, que desemboca en cala Galdana, e o barranca de Son Fideu, que verte as s\u00faas augas en Trebal\u00fager.\nDemograf\u00eda.\nEvoluci\u00f3n da poboaci\u00f3n de Ferreries dende a d\u00e9cada dos 50 ata agora:"}
{"id": "88696", "revid": "1131", "url": "https://gl.wikipedia.org/wiki?curid=88696", "title": "Fornalutx", "text": "Fornalutx \u00e9 un concello das Illas Baleares. Est\u00e9ndese por unha \u00e1rea de 19.49\u00a0km\u00b2 onde no ano 2007 viv\u00edan 722 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Fornalutx dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88697", "revid": "1131", "url": "https://gl.wikipedia.org/wiki?curid=88697", "title": "Inca, Mallorca", "text": "Inca \u00e9 un concello da illa de Mallorca, nas Illas Baleares. Est\u00e9ndese por unha \u00e1rea de 58\u00a0km\u00b2 onde no ano 2007 viv\u00edan 28.306 habitantes. At\u00f3pase no centro da illa.\nDemograf\u00eda.\nEvoluci\u00f3n da poboaci\u00f3n de Inca dende a d\u00e9cada dos 50 ata agora:\nPol\u00edtica.\nO repartimento de escanos quedou deste xeito:"}
{"id": "88698", "revid": "1131", "url": "https://gl.wikipedia.org/wiki?curid=88698", "title": "Lloret de Vistalegre", "text": "Lloret de Vistalegre \u00e9 un concello das Illas Baleares. Est\u00e9ndese por unha \u00e1rea de 17.43\u00a0km\u00b2 onde no ano 2007 viv\u00edan 1.182 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Lloret de Vistalegre dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88699", "revid": "1131", "url": "https://gl.wikipedia.org/wiki?curid=88699", "title": "Lloseta", "text": "Lloseta \u00e9 un concello das Illas Baleares. Est\u00e9ndese por unha \u00e1rea de 17.43\u00a0km\u00b2 onde no ano 2007 viv\u00edan 5.493 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Lloseta dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88700", "revid": "1131", "url": "https://gl.wikipedia.org/wiki?curid=88700", "title": "Discovery Channel", "text": "Discovery Channel \u00e9 unha canle de televisi\u00f3n por cable propiedade de Discovery Communications, que basea a s\u00faa programaci\u00f3n no entretemento, cultura e educaci\u00f3n, distribu\u00edda virtualmente na televisi\u00f3n de pago de moitos pa\u00edses do mundo.\nA marca \u00e9 co\u00f1ecida principalmente pola s\u00faa variedade de programaci\u00f3n cient\u00edfica, particularmente documentais e programas sobre a natureza.\nNo mundo.\nDiscovery Channel chega a m\u00e1is de 381 mill\u00f3ns de fogares en m\u00e1is de 180 pa\u00edses. En varios destes, Discovery Channel est\u00e1 dispo\u00f1\u00edbel en plataformas dixitais v\u00eda sat\u00e9lite que ofrecen unha mesma programaci\u00f3n en varias linguas ou subt\u00edtulos (inclu\u00edndo o castel\u00e1n, alem\u00e1n, portugu\u00e9s, italiano, dan\u00e9s, grego, polaco, h\u00fangaro, roman\u00e9s e hindi).\nMerca e marcas.\nTras Tour de Francia celebrado no ano 2004, a canle Discovery Channel anunciou que se converter\u00eda no principal patrocinador do equipo ciclista Discovery Channel no 2005, contando coa participaci\u00f3n do heptacampi\u00f3n Lance Armstrong. Tam\u00e9n participa na construci\u00f3n do Discovery Channel Telescope, xunto co Observatorio Lowell."}
{"id": "88701", "revid": "1131", "url": "https://gl.wikipedia.org/wiki?curid=88701", "title": "Llub\u00ed", "text": "Llub\u00ed \u00e9 un concello das Illas Baleares. Est\u00e9ndese por unha \u00e1rea de 34.90\u00a0km\u00b2 onde no ano 2007 viv\u00edan 2.128 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Llub\u00ed dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88702", "revid": "1131", "url": "https://gl.wikipedia.org/wiki?curid=88702", "title": "Llucmajor", "text": "Llucmajor \u00e9 un concello das Illas Baleares. Est\u00e9ndese por unha \u00e1rea de 327.05\u00a0km\u00b2 onde no ano 2007 viv\u00edan 33.222 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Llucmajor dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88703", "revid": "22570", "url": "https://gl.wikipedia.org/wiki?curid=88703", "title": "Monoceros", "text": "Monoceros ou Unicornio \u00e9 unha constelaci\u00f3n difusa no ceo nocturno invernal, rodeada por Ori\u00f3n \u00f3 leste, Gemini \u00f3 norte, Canis Major \u00f3 sur e a constelaci\u00f3n Hydra cara \u00f3 oeste. Outras constelaci\u00f3ns lim\u00edtrofes son Canis Minor, Lepus e Puppis.\nHistoria.\nMonoceros \u00e9 unha constelaci\u00f3n moderna, o seu nome atrib\u00faeselle \u00f3 astr\u00f3nomo e te\u00f3logo holand\u00e9s Petrus Plancius no 1613 e foi rexistrada por Jakob Bartsch coma \"Unicornio\" na s\u00faa carta estelar de 1624. Por\u00e9n, Heinrich Wilhelm Olbers e Ludwig Ideler indican que a constelaci\u00f3n \u00e9 moito m\u00e1is antiga, figurando coma \"o segundo cabalo \u00f3 sur dos Xemelgos e o Cangrexo\" en escritos do 1564, e Joseph Scaliger subli\u00f1a tela atopado nunha esfera da antiga Persia."}
{"id": "88704", "revid": "1131", "url": "https://gl.wikipedia.org/wiki?curid=88704", "title": "Manacor", "text": "Manacor \u00e9 un concello das Illas Baleares. Est\u00e9ndese por unha \u00e1rea de 260\u00a0km\u00b2 onde no ano 2007 viv\u00edan 37.963 habitantes. Enc\u00f3ntrase na illa de Mallorca. Neste concello naceu o tenista Rafael Nadal.\nDemograf\u00eda.\nEvoluci\u00f3n da poboaci\u00f3n de Manacor dende a d\u00e9cada dos 50 ata agora:\n \nPol\u00edtica.\nA repartici\u00f3n de escanos quedou deste xeito:"}
{"id": "88705", "revid": "1131", "url": "https://gl.wikipedia.org/wiki?curid=88705", "title": "Mancor de la Vall", "text": " \nMancor de la Vall \u00e9 un concello das Illas Baleares. Est\u00e9ndese por unha \u00e1rea de 260\u00a0km\u00b2 onde no ano 2007 viv\u00edan 1.074 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Mancor de la Vall dende a d\u00e9cada dos 50 ata agora:\nPol\u00edtica.\nO repartimento de escanos quedou deste xeito:"}
{"id": "88706", "revid": "1131", "url": "https://gl.wikipedia.org/wiki?curid=88706", "title": "Maria de la Salut", "text": "Maria de la Salut \u00e9 un concello das Illas Baleares. Est\u00e9ndese por unha \u00e1rea de 30.49\u00a0km\u00b2 onde no ano 2007 viv\u00edan 2.095 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Maria de la Salut dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88707", "revid": "1131", "url": "https://gl.wikipedia.org/wiki?curid=88707", "title": "Marratx\u00ed", "text": "Marratx\u00ed \u00e9 un concello das Illas Baleares. Est\u00e9ndese por unha \u00e1rea de 54\u00a0km\u00b2 onde no ano 2007 viv\u00edan 31.120 habitantes. Enc\u00f3ntrase na illa de Mallorca. Esta a tan s\u00f3 5\u00a0km da capital.\nDemograf\u00eda.\nEvoluci\u00f3n da poboaci\u00f3n de Marratx\u00ed dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "88708", "revid": "1131", "url": "https://gl.wikipedia.org/wiki?curid=88708", "title": "Es Mercadal", "text": "Es Mercadal \u00e9 un concello espa\u00f1ol situado na illa de Menorca, nas Illas Baleares. Est\u00e9ndese por unha \u00e1rea de 138,34\u00a0km\u00b2 onde no ano 2020 viv\u00edan 5\u00a0316 habitantes.\nDemograf\u00eda.\nO municipio, que ten unha superficie de 138,34\u00a0km\u00b2, contaba segundo o padr\u00f3n municipal para 2017 do INE con 4\u00a0788 habitantes e unha densidade de 34,61\u00a0hab./km\u00b2.\nEntre 1981 e 1991, dimin\u00fae o termo do municipio porque Es Migjorn Gran se constitu\u00edu como concello propio.\nPoboaci\u00f3n por n\u00facleos.\nRepartici\u00f3n da poboaci\u00f3n segundo o Padr\u00f3n Continuo por Unidade Poboacional do INE.\nGoberno e administraci\u00f3n.\nO pleno do concello est\u00e1 constitu\u00eddo por 11 concelleiros e est\u00e1 presidido polo alcalde Francisco Javier Ametller Pons do PSOE (5 concelleiros). O resto de concellar\u00edas oc\u00fapanas Entesa (4) e o PP (2).\nAlcaldes anteriores."}
{"id": "88709", "revid": "1131", "url": "https://gl.wikipedia.org/wiki?curid=88709", "title": "Es Migjorn Gran", "text": "Es Migjorn Gran \u00e9 un concello espa\u00f1ol situado na illa de Menorca, nas Illas Baleares. Est\u00e9ndese por unha \u00e1rea de 31,2\u00a0km\u00b2 onde no ano 2020 viv\u00edan 1\u00a0463 habitantes.\nXeograf\u00eda.\nLocalizaci\u00f3n.\nO concello limita ao oeste con Ferreries; ao norte con Es Mercadal; ao leste con Alaior; e ao sur ten sa\u00edda ao mar Mediterr\u00e1neo."}
{"id": "88710", "revid": "865", "url": "https://gl.wikipedia.org/wiki?curid=88710", "title": "Disturbed", "text": "Disturbed \u00e9 un grupo musical de nu metal, formado en 1996 en Chicago, Illinois. Vendeu m\u00e1is de 10 mill\u00f3ns de copias no mundo enteiro.\nHistoria.\nO grupo formouse cando David Draiman respondeu a un anuncio de procura dun cantante feito polos membros de grupo. Draiman, quen en pouco tempo transformar\u00edase no l\u00edder do grupo, crecera nunha familia extremadamente relixiosa contra a que se rebelou na s\u00faa adolescencia, amosando no contido das letras das canci\u00f3ns a negaci\u00f3n da benevolencia dun ser superior.\nA banda gravou dous EPs nos seus primeiros anos, enviados a distintas discograf\u00edas. Tiveron un \u00e9xito notable c\u00f3 seu single \"Stupify\" no ano 2000 e seguidamente c\u00f3 \u00e1lbum \"The Sickness\", produci\u00f3n que finalmente os lanzou ao \u00e9xito. Un ano m\u00e1is tarde participaron no Ozzfest tour 2001, iniciando logo o \"Music as a Weapon\" Tour, por Estados Unidos e Europa.\nEn outubro do 2002, o seu segundo \u00e1lbum Believe chegou ao n\u00famero 1 das listas de \u00e9xitos estadounidenses, o que levou \u00e1 banda a participar novamente no Ozzfest tour do 2003.\nFixeron unha xira con 10 Years e Ill Ni\u00f1o presentando o seu terceiro \u00e1lbum Ten Thousand Fists, lanzado mundialmente o 20 de setembro de 2005. O \u00e1lbum debutou no n\u00famero 1 nos Estados Unidos. Ademais de \"Ten Thousand Fists\" o grupo lanzou os sinxelos \"Hell\" e \"Monster\". Electronic Arts utilizou a canci\u00f3n \"Decadence\" deste \u00e1lbum para o seu videoxogo .\nEntre o 2005 e o 2006 o grupo aprazou d\u00faas veces unha xira europea debido a problemas de voz de David Draiman. (J\u00e4germeister tour en novembro do 2005 e \"Music as a Weapon III\" a comezos do 2006).\nO seu single \"Stricken\" foi o tema central do evento de loita libre \"WWE New Years Revolution\" 2006. En 2008 sa\u00edu \u00e1 venda o seu \u00faltimo \u00e1lbum \"Indestructible\", producido por eles mesmos."}
{"id": "88711", "revid": "89787", "url": "https://gl.wikipedia.org/wiki?curid=88711", "title": "Mons Maenalus", "text": "A Mons Maenalus (lat\u00edn para Monte Mainalo) foi o nome dunha constelaci\u00f3n creada por Johannes Hevelius no s\u00e9culo XVII, tal como publicou na s\u00faa obra \"Firmamentum Sobiescianum\".\nCaracter\u00edsticas.\nEsta constelaci\u00f3n, sita entre Bo\u00f6tes e Virgo, e xeralmente considerada parte da primeira, simboliza o monte do mesmo nome que se atopaba na rexi\u00f3n de Arcadia en Grecia, onde se sup\u00f3n que estaba parado Bo\u00f6tes (o pastor). Na actualidade est\u00e1 obsoleta, sendo a s\u00faa estrela m\u00e1is brillante 31 Bootis, unha xigante do tipo G de magnitude aparente 4,86.\nO monte tomou o seu nome da mitolox\u00eda grega. Alg\u00fans din que Maenalus foi o fillo m\u00e1is vello de Lica\u00f3n, rei de Arcadia, o que fixo de Maenalus irm\u00e1n de Calisto e, polo tanto, t\u00edo do seu fillo Arcas, a quen segundo algunhas interpretaci\u00f3ns representa a constelaci\u00f3n de Bo\u00f6tes. Outros, no entanto, afirman que foi en realidade o fillo de Arcas e, polo tanto, o neto de Calisto. De calquera xeito, Maenalus deulle o seu nome \u00f3 monte e en Arcadia \u00e1 cidade de Maenalon, cidade fundada polo mesmo Maenalus. O nome moderno do monte Maenalus \u00e9 Mainalos."}
{"id": "88713", "revid": "1987", "url": "https://gl.wikipedia.org/wiki?curid=88713", "title": "Imperio Acadio", "text": ""}
{"id": "88717", "revid": "89787", "url": "https://gl.wikipedia.org/wiki?curid=88717", "title": "Octans", "text": "Octans ou Octante \u00e9 unha constelaci\u00f3n discreta presentada por Nicolas Louis de Lacaille. \u00c9, fundamentalmente, co\u00f1ecida por se-lo lugar onde fica o polo sur celeste.\nA s\u00faa estrela Sigma Octantis (\u03c3 Oct) \u00e9 a estrela m\u00e1is pr\u00f3xima \u00f3 polo que pode ser vista a simple vista, pero \u00e9 tan feble, que \u00e9 practicamente in\u00fatil coma estrela polar para efectos da navegaci\u00f3n. Afortunadamente, a constelaci\u00f3n Crux, A Cruz do Sur, sinala o polo.\nA constelaci\u00f3n \u00e9 circumpolar \u00f3 Polo Sur Celeste, as\u00ed que pode ser vista nos ceos do Hemisferio Sur durante as noites de calquera mes do ano. A ascensi\u00f3n recta e mes de maior visibilidade dadas son para as tres estrelas m\u00e1is brillantes, as cales son as m\u00e1is altas no ceo durante as noites de novembro.\nHistoria.\nDado que Octans foi presentada no s\u00e9culo 17 e se sit\u00faa preto do polo sur, non foi co\u00f1ecida polas culturas cl\u00e1sicas, as\u00ed que non ten mitolox\u00eda relacionada."}
{"id": "88718", "revid": "89787", "url": "https://gl.wikipedia.org/wiki?curid=88718", "title": "Officina Typographica", "text": "Officina Typographica, a Oficina Tipogr\u00e1fica, \u00e9 unha antiga constelaci\u00f3n creada por Johann Elert Bode que aparece por vez primeira no seu atlas estelar \"Uranographia\" do 1801 para conmemora-lo 350\u00b0 aniversario da invenci\u00f3n da imprenta de tipo m\u00f3bil por parte de Johannes Gutenberg. Officina Typographica apareceu en poucos atlas estelares, e foi rapidamente esquecida polos astr\u00f3nomos. Atop\u00e1base nunha secci\u00f3n do ceo \u00f3 leste da brillante constelaci\u00f3n de Canis Major \u00e9 \u00f3 norte de Puppis. Actualmente este lugar \u00e9 reco\u00f1ecido oficialmente coma parte da constelaci\u00f3n de Monoceros."}
{"id": "88722", "revid": "23204", "url": "https://gl.wikipedia.org/wiki?curid=88722", "title": "Inca (hom\u00f3nimos)", "text": "Inca pode referirse a:"}
{"id": "88726", "revid": "22570", "url": "https://gl.wikipedia.org/wiki?curid=88726", "title": "Duque do Porto", "text": "Duque do Porto \u00e9 un t\u00edtulo nobiliario de Portugal, creado en 1833 pola Ra\u00ed\u00f1a Mar\u00eda II a favor de si mesma. O t\u00edtulo est\u00e1 ligado \u00e1 Familia Real Portuguesa, sendo normalmente atribu\u00eddo \u00f3 segundo fillo do Xefe da Casa Real.\nActualmente, \u00e9 posesi\u00f3n do Dinis o Duque do Porto, segundo fillo de Duarte Pio de Bragan\u00e7a. Por\u00e9n, c\u00f3mpre ter en conta que, desde 1910, Portugal \u00e9 unha rep\u00fablica que aboliu os privilexios nobiliarios.\nDuques do Porto.\nReivindicaci\u00f3ns post-monarqu\u00eda.\nReivindicaron tam\u00e9n o t\u00edtulo de Duque do Porto:"}
{"id": "88727", "revid": "54334", "url": "https://gl.wikipedia.org/wiki?curid=88727", "title": "O pallaso", "text": "O pallaso (en ) \u00e9 unha serie de televisi\u00f3n alem\u00e1 da canle RTL. A serie foi emitida desde o 21 de abril de 1998 ata o 11 de outubro de 2001 e tivo 46 episodios. Os principais int\u00e9rpretes foron Sven Martinek, no papel do pallaso; Diana Frank, como Claudia; Thomas Anzenhofer, como Dobbs; e Volkmar Kleinert. Na Galiza \u00e9 foi emitida dobrada ao galego na TVG.\nDer Clown tam\u00e9n foi un filme que se estreou no ano 2005.\nHistoria.\nCando o amigo de Max Zander morre nun coche bomba, Max decide morrer e resucitar como o pallaso para loitar contra o mal. Recibe axuda dos seus amigos: a xornalista Claudia Diehl (Diana Frank), o piloto Tobias \"Dobbs\" Steiger (Thomas Anzenhofer) e mais o avogado Joseph Ludowski (Volkmar Kleinert). Algu\u00e9n se imaxina un polic\u00eda de elite que utiliza unha m\u00e1scara de pallaso como ferramenta de traballo habitual, para enfrontarse aos criminais m\u00e1is perigosos e as\u00ed poder desenmascaralos? Este axente existe na serie \"O pallaso\", unha produci\u00f3n alem\u00e1 de 1998, que ten a curiosa habilidade de reunir comicidade e unha boa dose de acci\u00f3n, con secuencias espectaculares, persecuci\u00f3ns, muros de lume e tomas a\u00e9reas.\nA diferenza doutras produci\u00f3ns televisivas, \"O pallaso\", alcume de Max Zander, non \u00e9 a serie cl\u00e1sica de detectives, sen\u00f3n unha serie trepidante de acci\u00f3n, en que o seu protagonista principal \u00e9 un moderno Robin Hood que traballa para salvagardar o ben e que combate os vil\u00e1ns usando, en ocasi\u00f3ns, m\u00e9todos pouco convencionais. Acot\u00edo, o protagonista, Max Zander, ten que enfrontarse aos peores traficantes internacionais de droga, secuestradores e mafiosos.\nNa s\u00faa loita contra os criminais, Max Zander, amais dunha m\u00e1scara de pallaso coa que asume unha identidade distinta, conta con outros elementos imprescindibles, como a axuda dos seus colegas; Claudia, unha reporteira de televisi\u00f3n, e Debbs, un piloto de helic\u00f3pteros. A primeira vez que Max utilizou a careta de pallaso foi durante a investigaci\u00f3n do asasinato do seu mellor amigo, situaci\u00f3n que lle permitiu vingarse sen ser reco\u00f1ecido.\nAs secuencias de acci\u00f3n est\u00e1n realizadas polo equipo que dirixe o especialista Herman Joha e os efectos especiais conseguidos por computador levan a sinatura de Dremascape, compa\u00f1\u00eda encargada dos efectos de pel\u00edculas de grande \u00e9xito mundial, como Independence day e Godzilla. \nA serie foi emitida en galego na TVG.\nHoras de emisi\u00f3n da serie do pallaso.\nLuns\n16:25 / 17:10/ 18:45 / 19:45\nMartes\n16:25 / 17:10/ 18:45 / 19:45\nM\u00e9rcores\n16:25 / 17:10/ 18:45 / 19:45\nXoves\n16:25 / 17:10/ 18:45 / 19:45\nVenres\n16:25 / 17:10/ 18:45 / 19:45\nS\u00e1bado\n09:26 / 10:12/ 10:12 / 11:00"}
{"id": "88730", "revid": "895", "url": "https://gl.wikipedia.org/wiki?curid=88730", "title": "Alessandro del Piero", "text": ""}
{"id": "88731", "revid": "23204", "url": "https://gl.wikipedia.org/wiki?curid=88731", "title": "Porto de Espa\u00f1a", "text": "Porto de Espa\u00f1a (en ), \u00e9 a capital de Trinidad e Tobago e o terceiro concello m\u00e1is grande do pa\u00eds, logo de Chaguanas e San Fernando. A poboaci\u00f3n do seu municipio \u00e9 de 49.031 (censo de 2000), entanto a poboaci\u00f3n metropolitana estim\u00e1base en 128.026 no ano 1990.\nXeograf\u00eda.\nPorto de Espa\u00f1a est\u00e1 situada ao noroeste da illa de Trinidad, entre o golfo de Paria, os outeiros do North Range e o pantano Caroni. Parte da cidade est\u00e1 sentada sobre terreos ga\u00f1ados ao mar. \nEstrutura urbana.\nPorto de Espa\u00f1a, oficialmente, ten pouca poboaci\u00f3n, o que reflicte os estritos l\u00edmites do seu concello, que incl\u00faen o distrito central de negocios e alg\u00fans barrios economicamente deprimidos. Fronte \u00e1 poboaci\u00f3n oficial contrasta a conurbaci\u00f3n do \"corredor leste-oeste\" que se achega aos 600\u00a0000 habitantes. O corredor \u00e9 unha \u00e1rea edificada ao norte da illa de Trinidad que se estende desde a capital, Porto de Espa\u00f1a, uns 15\u00a0km cara ao leste at\u00e9 Arima, e que incl\u00fae as cidades de Barataria, San Juan, St. Joseph, Curepe, St. Augustine, Tunapuna, Tacarigua, Arouca e mais Five Rivers, nun tempo comunidades diferentes e actualmente distritos que conforman unha \u00e1rea urbana continua. Na s\u00faa maior parte esp\u00e1llase ao longo da Eastern Main Road, entre a Churchill-Roosevelt Highway e a base dos outeiros da Northern Range (Cordal Norte).\nHistoria.\nPorto de Espa\u00f1a foi fundada pos espa\u00f1ois a mediados do s\u00e9culo XVI sobre o antigo poboado ind\u00edxena de \"Cumucarapo\" ou \"Conquerabia\". Foi denominado \"Puerto de los Espa\u00f1oles\".\nA fins do s\u00e9culo XVIII, o \u00faltimo gobernador, Jos\u00e9 Mar\u00eda Chac\u00f3n, trasladou a capital da illa desde San Jos\u00e9 de Oru\u00f1a (hoxe denominada Saint Joseph) para a cidade. Despois da conquista de Trinidad por Inglaterra, durante as Guerras Revolucionarias Francesas, en 1797, continuou sendo a capital da colonia, mais co novo nome de Port of Spain. Coa independencia do arquip\u00e9lago (1962) pasou a ser a capital do novo estado.\nAnos antes, entre 1958 e 1962, Porto de Espa\u00f1a foi capital da Federaci\u00f3n das Indias Occidentais, a\u00ednda que se pensara en facer capital federal a Chaguaramas, ao oeste da cidade.\nEconom\u00eda.\nPorto de Espa\u00f1a \u00e9 o centro comercial, financeiro e de negocios da maior parte do pa\u00eds. Dous dos maiores bancos do Caribe, Republic Bank, Trinidad and Tobago Limited e RBTT (antes Royal Bank de Trinidad e Tobago) te\u00f1en aqu\u00ed a s\u00faa sede. Tam\u00e9n a maior\u00eda das oficinas gobernativas est\u00e1n asentadas na cidade. en distintas localizaci\u00f3ns: \"The Government Campus Plaza\" (en construci\u00f3n), \"Red House\" ou \"Eric Williams Plaza\". O porto da cidade \u00e9 o maior porto de embarques con contedores e ten capacidade abondo para que amarren nos seus peiraos os maiores buques.\nA econom\u00eda de Trinidad bas\u00e9ase no gas natural e o petr\u00f3leo. A\u00ednda que ningunha industria pesada est\u00e1 situada no mesmo Porto de Espa\u00f1a, si que unha importante refinar\u00eda petroleira, moitas plantas petroqu\u00edmicas, sider\u00farxicas e de aluminio sit\u00faanse ou est\u00e1n planificadas en lugares do sur da cidade. Os altos ingresos procedentes da exportaci\u00f3n de gas natural serviron para que o pa\u00eds financiase o Port of Spain International Waterfront project. Porto de Espa\u00f1a ten sona de ser o \"eixo industrial\" do Caribe, como a cidade m\u00e1is desenvolvida do seu pa\u00eds.\nComunicaci\u00f3ns.\nO tr\u00e1fico automobil\u00edstico \u00e9 extremadamente denso, sobre todo \u00e1s horas punta. A fin de facilitar o tr\u00e1nsito de entrada e sa\u00edda a cidade, existen varios proxectos. Un deles \u00e9 preparar a \"autov\u00eda Churchill-Roosevelt\" con v\u00edas r\u00e1pidas; outro estender o servizo de buques transbordadores (que cargan veh\u00edculos) desde Port of Spain at\u00e9 os centros urbanos m\u00e1is importantes da costa oeste.\nEntre tanto existe un importante servizo de transporte p\u00fablico de autobuses, e privado de minibuses, que serve \"City Gate\", localizado en \"South Quay\", xusto ao sur de \"Independence Square\". O servizo actual de transbordador conecta Porto de Espa\u00f1a con Scarborough, Tobago.\nPara comunicaci\u00f3ns a\u00e9reas, Porto de Espa\u00f1a est\u00e1 atendido polo Aeroporto Internacional Piarco, situado na localidade de Piarco, que \u00e9 o aer\u00f3dromo internacional de todo o pa\u00eds."}
{"id": "88732", "revid": "22570", "url": "https://gl.wikipedia.org/wiki?curid=88732", "title": "At\u00fan de aleta amarela", "text": "O at\u00fan de aleta amarela ou at\u00fan amarelo (\"Thunnus albacares\") \u00e9 un peixe mari\u00f1o do grupo dos t\u00fanidos, familia esc\u00f3mbridos, capturado fundamentalmente para a elaboraci\u00f3n de conservas.\nDescrici\u00f3n.\nTr\u00e1tase dunha especie cunha morfolox\u00eda semellante \u00e1 dos outros t\u00fanidos, m\u00e1is estilizado co at\u00fan vermello ou co patudo. Caracter\u00edzase pola lonxitude da segunda aleta dorsal e da aleta anal, moito m\u00e1is longas que nas outras especies; estas aletas son de cor amarela brillante e a esta cor d\u00e9belle o nome esta especie. As aletas pectorais son de tama\u00f1o medio: alcanzan o nacemento da segunda dorsal pero non chegan a supera-la s\u00faa base. As p\u00ednnulas son de cor amarelo lim\u00f3n, co bordo negro.\nMostra no dorso, de cor azul escuro, met\u00e1lico, unhas bandas laterais amareladas. Os lados, por baixo da li\u00f1a lateral, e o ventre son de cor gris prateado, con raias case verticais finas ou puntos formando fileiras. Estes debuxos son m\u00e1is evidentes nos exemplares novos.\nAlcanza unhas dimensi\u00f3ns de 2 metros (cun m\u00e1ximo rexistrado de 239\u00a0cm), sendo m\u00e1is habituais talles desde os 40\u00a0cm ata 1,5 m. O peso m\u00e1ximo rexistrado foi de 200\u00a0kg.\nPos\u00faen vexiga natatoria e no f\u00edgado non mostra estr\u00edas.\nEcolox\u00eda.\nO at\u00fan de aleta amarela \u00e9 de distribuci\u00f3n cosmopolita. Habita preferentemente as augas tropicais (entre os 15\u00baN e os 15\u00baS), a\u00ednda que poden estenderse a \u00e1reas subtropicais. Non entra no mar Mediterr\u00e1neo. Os exemplares m\u00e1is novos despr\u00e1zanse sempre en augas superficiais, mentres que os adultos nadan a maior profundidade (sen supera-los 250 metros). Resulta habitual observar mestura con outras especies de t\u00fanidos en grandes bancos mixtos.\nChegan \u00e1 madurez sexual xa con talles duns 40\u00a0cm, e a desova prod\u00facese \u00f3 longo de todo o ano, se ben maioritariamente nos meses de primavera e ver\u00e1n, especialmente no golfo da Guinea e no de M\u00e9xico. Alcanzan idades m\u00e1ximas de 9 anos.\nAproveitamento pesqueiro.\nConsid\u00e9rase un \u00fanico stock que se despraza por todo o Atl\u00e1ntico: os exemplarees novos nacidos na Guinea migran \u00e1s costas americanas para regresar a desovar a \u00c1frica \u00f3 alcanzaren a madurez sexual.\nO mesmo que acontece co at\u00fan listado, as\u00f3ciase con frecuencia a bancos de peixes superficiais ou calquera obxecto flotante, o que aproveitan os barcos do cerco para a s\u00faa pesca (no Atl\u00e1ntico e no \u00cdndico). En Galicia non \u00e9 obxecto de pesca, pero capt\u00farase accidentalmente nos palangres dispostos para o peixe espada.\nCons\u00f3mese principalmente en conserva, pero tam\u00e9n en fresco ou afumado. Resulta moi valorado para elaborar sashimi."}
{"id": "88733", "revid": "1822", "url": "https://gl.wikipedia.org/wiki?curid=88733", "title": "Thunnus albacares", "text": ""}
{"id": "88734", "revid": "1822", "url": "https://gl.wikipedia.org/wiki?curid=88734", "title": "Rabil", "text": ""}
{"id": "88736", "revid": "89787", "url": "https://gl.wikipedia.org/wiki?curid=88736", "title": "Cova de Les Combarelles", "text": "A cova de Les Combarelles (en franc\u00e9s \"grotte des Combarelles\") \u00e9 unha caverna con ornamentaci\u00f3n rupestre que est\u00e1 situada no territorio do concello de Les Eyzies de Tayac no departamento de La Dordogne, Francia. Cont\u00e9n m\u00e1is de 600 gravados parietais, con dataci\u00f3n atribu\u00edda ao Magdaleniano.\nDesde 1979, o sitio figura na lista do patrimonio mundial da UNESCO, conxuntamente con outros lugares prehist\u00f3ricos e covas ornamentadas da rexi\u00f3n baixo o nome de \"Grottes orn\u00e9es de la vall\u00e9e de la V\u00e9z\u00e8re\".\nVisitas.\nPor raz\u00f3ns de conservaci\u00f3n, a cantidade de xente que pode entrar na cova est\u00e1 limitada, mais a gruta de Combarelles est\u00e1 sempre acces\u00edbel para visitas (grupos de 6 persoas, e \u00e9 recomend\u00e1bel reservar con antelaci\u00f3n."}
{"id": "88737", "revid": "98629", "url": "https://gl.wikipedia.org/wiki?curid=88737", "title": "Reynaldo Bignone", "text": "Reynaldo Benito Antonio Bignone Ramay\u00f3n, co\u00f1ecido como Reynaldo Bignone, nado en Mor\u00f3n (provincia de Bos Aires) en 1928 e finado na capital federal o 7 de marzo de 2018, foi un militar que, co grao de xeneral, chegou a ser presidente ditatorial da Arxentina entre 1982 e 1983.\nTraxectoria.\nBignone foi nomeado l\u00edder do pa\u00eds despois de que o expresidente Leopoldo Galtieri deixou o poder tras a derrota da Arxentina ante o Reino Unido na Guerra das Malvinas. O seu goberno tivo curta duraci\u00f3n: a derrota na guerra e o crecente descontentamento da poboaci\u00f3n demostrado en manifestaci\u00f3ns indicaban que o retorno \u00e1 democracia era inevit\u00e1bel. Non obstante, o xeneral Bignone tentou condicionar o retorno \u00e1 democracia a un l\u00edmite nas investigaci\u00f3ns de violaci\u00f3ns de dereitos humanos durante o r\u00e9xime militar de 1976 a 1983 e a chamada \"Guerra Sucia\". Esta proposta foi rexeitada polos partidos pol\u00edticos arxentinos, e a investigaci\u00f3n e xu\u00edzo dos militares comezou no goberno de Ra\u00fal Alfons\u00edn, xa en 1983.\nEn 1999, despois de reaberto o xu\u00edzo de casos de apropiaci\u00f3n ilegal de fillos de prisioneiros pol\u00edticos, Bignone foi novamente enviado a xu\u00edzo. En marzo de 2007 foi preso e posto baixo custodia nunha base militar f\u00f3ra de Buenos Aires como parte da investigaci\u00f3n sobre abusos contra os dereitos humanos."}
{"id": "88739", "revid": "880", "url": "https://gl.wikipedia.org/wiki?curid=88739", "title": "GC (OLN)", "text": ""}
{"id": "88742", "revid": "5312", "url": "https://gl.wikipedia.org/wiki?curid=88742", "title": "Lavalouza", "text": "Unha lavalouza \u00e9 un electrodom\u00e9stico, normalmente situado na coci\u00f1a, que se emprega para lavar a louza.\nFuncionamento.\nNa lavalouza col\u00f3case a louza (pratos, vasos, garfos...) sucia e a lavalouza tras programala lava a vaixela con auga quente."}
{"id": "88744", "revid": "56817", "url": "https://gl.wikipedia.org/wiki?curid=88744", "title": "A muller bi\u00f3nica", "text": "A muller bi\u00f3nica (en ingl\u00e9s: The Bionic Woman) \u00e9 unha serie de televisi\u00f3n estadounidense, que naceu como \"spin-off\" da pel\u00edcula para televisi\u00f3n \"The Six Million Dollar Man\" (\"O home dos seis mill\u00f3ns de d\u00f3lares\"). Nesta serie naceu o personaxe de Jaime Sommers (a muller bi\u00f3nica), interpretado pola actriz Lindsay Wagner, que conseguiu un \u00e9xito notable e un Premio Emmy.\nO primeiro episodio de \"The Bionic Woman\" emitiuse nos Estados Unidos en xaneiro de 1976. A serie tivo 3 tempadas, cun total de 58 episodios (alg\u00fan deles filmado en coproduci\u00f3n con \"The Nuclear Man\") no per\u00edodo entre os anos 1976 e 1978.\nNo 2007 a NBC emitiu unha nova serie dedicada \u00e1 muller bi\u00f3nica, protagonizada pola actriz inglesa Michelle Ryan. Tr\u00e1tase dun \"remake\" que presenta algunhas diferenzas con respecto \u00e1 serie orixinal. A causa da folga do sindicato de guionistas de Hollywood s\u00f3 se emitiron oito episodios."}
{"id": "88745", "revid": "23204", "url": "https://gl.wikipedia.org/wiki?curid=88745", "title": "Steinkjer", "text": "Steinkjer \u00e9 unha comuna e cidade do condado de Nord-Tr\u00f8ndelag en Noruega, da cal \u00e9 centro administrativo. Ten status de cidade dende 1857."}
{"id": "88746", "revid": "624", "url": "https://gl.wikipedia.org/wiki?curid=88746", "title": "Nelson Frazier, Jr.", "text": "Nelson Frazier, Jr., nado o 14 de febreiro de 1971 en Memphis e finado o 18 de febreiro de 2014, m\u00e1is co\u00f1ecido polo seu nome no ring Big Daddy V, foi un loitador profesional estadounidense que traballaba na World Wrestling Entertainment no seu programa Smackdown.\nTraxectoria.\nAo longo da s\u00faa carreira participou en campionatos nunha serie de promoci\u00f3ns, inclu\u00edndo os principais t\u00edtulos da United States Wrestling Association e da Memphis Wrestling e Memphis Championship Wrestling, e o Consello Mundial de Loita Libre de Porto Rico. Tam\u00e9n competiu para os t\u00edtulos da WWE Hardcore Championship e do World Tag Team Championship da WWE, a empresa onde pasou a maior\u00eda da s\u00faa carreira. Tam\u00e9n no WWF, Frazier foi o Rei do Ring en 1995.\nWorld Wrestling Federation (1993-1995).\nFrazier comezou a s\u00faa carreira da loita libre profesional co nome de Nelson Knight no seo de The Harlem Knights facendo parella e kayfabe co seu irm\u00e1n Bobby. O equipo loitou na United States Wrestling Association e na Pro Wrestling Federation (PWF), ga\u00f1ando o PWF Tag Team Championship en d\u00faas ocasi\u00f3ns, antes de asinar coa World Wrestling Federation (WWF) en xullo de 1993.\nAo chegaren \u00e1 WWF, the Harlem Knights mudaron os seus nomes: Nelson (Frazier) converteuse en Mabel, Bobby converteuse en Mo e cun \"manager\" rapeiro de nome Oscar. Xunto o novo equipo, chamado Men on a Mission, WWF presentouse \u00e1 audiencia a trav\u00e9s dun v\u00eddeo, o que era pr\u00e1ctica habitual na \u00e9poca, presentando a tres homes afro-americanos tratando de facer un cambio positivo no interior dos suburbios. O grupo, sempre vestidos de p\u00farpura, debutou como faces (heroes), e conseguiron o Tag Team Championship pero s\u00f3 por dous d\u00edas.\nEn 1995, Mabel e Mo mudaron a vil\u00e1ns e atacaron a Oscar. Como vil\u00e1n, Mabel ga\u00f1ou popularidade como loitador individual, e ga\u00f1ou o t\u00edtulo de Rei do Ring de 1995 en maio, con Mo cComo \"manager\". Durante o seu mandato como rei do ring, Mabel titulouse como rei Mabel, de xeito semellante Mo cambiou o seu nome a sir Mo, e levaba o cinto do campionato que el persoalmente dese\u00f1ara. Inmediatamente despois de se converter no rei, Mabel participou na WWF Champion Diesel no SummerSlam de agosto, pero perdeu. A ra\u00edz desta perda converteuse participando no curso Yokozuna versus O feudo Undertaker, axudando a atacar un Yokozuna derribado Undertaker e rulandose pernas caindo en todo O Undertaker coa cara ata que Yokozuna (kayfabe) fracturado A s\u00faa \u00f3rbita \u00f3sea despois dun partido,pono f\u00f3ra de acci\u00f3n durante dous meses. Un mes despois da s\u00faa volta, o Undertaker derrotou \u00f3 Rey Mabel nun partido no Cofre Na S\u00faa Casa: Tempada de golpes de pago por visi\u00f3n. Mabel \u00faltimo aspecto coa empresa entrou na Royal Rumble o pr\u00f3ximo mes, cando el participou no Royal Rumble match."}
{"id": "88747", "revid": "43749", "url": "https://gl.wikipedia.org/wiki?curid=88747", "title": "Borb\u00f3n", "text": ""}
{"id": "88748", "revid": "56817", "url": "https://gl.wikipedia.org/wiki?curid=88748", "title": "Lasker", "text": "Co apelido Lasker atopamos dous xadrecistas:"}
{"id": "88749", "revid": "1987", "url": "https://gl.wikipedia.org/wiki?curid=88749", "title": "Marshall", "text": ""}
{"id": "88750", "revid": "1987", "url": "https://gl.wikipedia.org/wiki?curid=88750", "title": "Tarrasch", "text": ""}
{"id": "88751", "revid": "158", "url": "https://gl.wikipedia.org/wiki?curid=88751", "title": "Adhemar da Silva", "text": ""}
{"id": "88752", "revid": "98629", "url": "https://gl.wikipedia.org/wiki?curid=88752", "title": "Hispanidade", "text": "Hispanidade (Hispanidad en castel\u00e1n) \u00e9 un concepto pol\u00edtico que apareceu a comezos do s\u00e9culo XX para chamar \u00e1s persoas, pa\u00edses e comunidades que te\u00f1en o idioma espa\u00f1ol e pos\u00faen unha cultura relacionada con Espa\u00f1a. O termo quedou fixado ao utilizalo Ramiro de Maeztu na s\u00faa obra \"Defensa de la Hispanidad\" en 1934. Adoita inclu\u00edrse nela aos estados que te\u00f1en o castel\u00e1n como lingua oficial e os seus falantes.\nA idea de Hispanidade at\u00f3pase \u00e1s veces asociada \u00e1 chegada dos primeiros espa\u00f1ois a Am\u00e9rica levados por Cristovo Col\u00f3n, o 12 de outubro de 1492. Esa data \u00e9 recordada en diversas naci\u00f3ns hispanas, a\u00ednda que con distintos nomes e significaci\u00f3ns. M\u00e1is recentemente o termo foi relativamente cambiado por denominaci\u00f3ns m\u00e1is rechamantes como Iberoam\u00e9rica ou expresi\u00f3ns que fan referencia principalmente \u00e1 lingua com\u00fan como pa\u00edses \u00abde fala hispana\u00bb, ou literatura ou m\u00fasica \u00aben espa\u00f1ol\u00bb. Tam\u00e9n se xeneralizou a identificaci\u00f3n de \u00abo latino\u00bb, que en Estados Unidos se utiliza como sin\u00f3nimo de \"hispanic\" (hisp\u00e1nico).\nAntecedentes e evoluci\u00f3n do termo.\nA palabra \u00abhispanidade\u00bb deriva de \"Hispania\", nome que os romanos deron \u00e1 Pen\u00ednsula Ib\u00e9rica unha vez conquistada. Por extensi\u00f3n a expresi\u00f3n \"hispano\" terminou sendo todas as persoas de fala hispana ou cultura desa orixe, que viven en Am\u00e9rica e Espa\u00f1a (DRAE).\nDesde a d\u00e9cada de 1980, nalg\u00fans pa\u00edses aos hispanos ch\u00e1maselles tam\u00e9n latinos, a\u00ednda que sexa s\u00f3 un termo, a condici\u00f3n de latino pertencen tam\u00e9n a pa\u00edses e pobos con idiomas derivados do lat\u00edn (franceses, italianos, romaneses, portugueses...), pero que non se atopan inclu\u00eddos neste termo da palabra, que a limita ao hispano."}
{"id": "88753", "revid": "89787", "url": "https://gl.wikipedia.org/wiki?curid=88753", "title": "Turdus Solitarius", "text": "Turdus Solitarius \u00e9 unha constelaci\u00f3n creada no 1776 polo astr\u00f3nomo Pierre Charles Le Monnier. Representaba un tordo ou un merlo solitario, sendo posteriormente substitu\u00edda pola constelaci\u00f3n de Noctua (o moucho). Atop\u00e1base \u00f3 final da cola de Hydra (a serpe mari\u00f1a) xusto debaixo de Libra. Actualmente non ten reco\u00f1ecemento oficial e \u00e1s s\u00faas estrelas est\u00e1n de novo repartidas entre Hidra e Libra.\nLe Monnier dixo que introducira a constelaci\u00f3n en memoria da viaxe \u00e1 illa de Rodrigues, no Oc\u00e9ano \u00cdndico, por outro franc\u00e9s, Alexandre-Guy Pingr\u00e9, quen observou o tr\u00e1nsito de Venus dende al\u00ed no 1761. Por\u00e9n nunca explicou porque escolleu esta ave.\nO cient\u00edfico brit\u00e1nico Thomas Young rebautizou co nome de Mocking Bird a constelaci\u00f3n no seu mapa de 1806, mentres co astr\u00f3nomo ingl\u00e9s afeccionado Alexander Jamieson cambiouno por Noctua, o moucho, no seu Celestial Atlas do 1822. Jamieson comentara que era raro que ningunha destas aves estivesen entre as constelaci\u00f3ns \"tendo en conta a frecuencia con que se atopa tallada en t\u00f3dolos monumentos de Exipto\"."}
{"id": "88755", "revid": "89787", "url": "https://gl.wikipedia.org/wiki?curid=88755", "title": "Noctua", "text": "Noctua \u00e9 unha constelaci\u00f3n creada (ou mellor dito rebautizada) polo astr\u00f3nomo ingl\u00e9s afeccionado Alexander Jamieson no seu Celestial Atlas do 1822, Noctua fora creada no 1776 con nome de Turdus Solitarius polo astr\u00f3nomo Pierre Charles Le Monnier. Esta representaba un tordo ou un merlo solitario. Atop\u00e1base \u00f3 final da cola de Hydra (a serpe mari\u00f1a) xusto debaixo de Libra. Actualmente non ten reco\u00f1ecemento oficial e \u00e1s s\u00faas estrelas est\u00e1n de novo repartidas entre Hidra e Libra.\nLe Monnier dixo que introducira a constelaci\u00f3n en memoria da viaxe \u00e1 illa de Rodrigues, no Oc\u00e9ano \u00cdndico, por outro franc\u00e9s, Alexandre-Guy Pingr\u00e9, quen observou o tr\u00e1nsito de Venus dende al\u00ed no 1761. Por\u00e9n, nunca explicou porque escolleu esta ave.\nO cient\u00edfico brit\u00e1nico Thomas Young rebautizou co nome de Mocking Bird a constelaci\u00f3n Turdus Solitarius no seu mapa de 1806, anos m\u00e1is tarde (coma xa comentaramos) o astr\u00f3nomo ingl\u00e9s afeccionado Alexander Jamieson cambiouno por Noctua. Jamieson comentara que era raro que ningunha destas aves estivesen entre as constelaci\u00f3ns \"tendo en conta a frecuencia con que se atopa tallada en t\u00f3dolos monumentos de Exipto\"."}
{"id": "88757", "revid": "1987", "url": "https://gl.wikipedia.org/wiki?curid=88757", "title": "Forza centr\u00edpeta", "text": "A forza centr\u00edpeta \u00e9 \u00e1 forza que tira dun obxecto cara ao centro dun cami\u00f1o circular mentres que o obxecto segue dita traxectoria a unha rapidez constante (sendo a rapidez a magnitude da velocidade).\nO termo \"centr\u00edpeta\" prov\u00e9n das palabras latinas \"centrum\" (centro) e \"petere\" (dirixirse cara...), e pode ser derivada a partir das leis descubertas por Isaac Newton.\nA forza centr\u00edpeta sempre act\u00faa en forma perpendicular \u00e1 direcci\u00f3n de movemento do corpo sobre o cal apl\u00edcase. No caso dun obxecto que se move en traxectoria circular con rapidez cambiante, a forza neta sobre o corpo pode ser descomposta nun compo\u00f1ente perpendicular que cambia a direcci\u00f3n do movemento e unha tanxencial, paralela \u00e1 velocidade.\nA forza centr\u00edpeta non debe ser confundida coa forza centr\u00edfuga, tal como se expl\u00edca na secci\u00f3n Malentendidos Com\u00fans\nF\u00f3rmula b\u00e1sica.\nOs obxectos con movemento rectil\u00edneo uniforme te\u00f1en unha rapidez constante, pero un obxecto que se mova nun arco con rapidez constante sofre un continuo cambio na direcci\u00f3n do movemento. Dado que a velocidade \u00e9 un vector con m\u00f3dulo, direcci\u00f3n e sentido, un cambio na direcci\u00f3n, implica unha velocidade variante e xa que logo existe aceleraci\u00f3n. A magnitude deste cambio de velocidade \u00e9 co\u00f1ecida como a aceleraci\u00f3n centr\u00edpeta. Diferenciando o vector de velocidade obtemos a direcci\u00f3n desta aceleraci\u00f3n cara ao centro do c\u00edrculo, o cal por iso \u00e9 representado co signo negativo.\nOnde:\nformula_2= vector de aceleraci\u00f3n centr\u00edpeta.\nformula_3= m\u00f3dulo da velocidade (rapidez) tanxencial.\nformula_4= radio da curvatura.\nformula_5= vector unitario radial.\nformula_6= velocidade angular.\nSegundo a segunda lei de Newton, se hai unha aceleraci\u00f3n ha de existir unha forza na direcci\u00f3n desta aceleraci\u00f3n, e con m\u00f3dulo en funci\u00f3n da f\u00f3rmula centr\u00edpeta, que \u00e9 igual a:\nOnde formula_8 \u00e9 a masa do obxecto en rotaci\u00f3n e os demais par\u00e1metros son os da anterior ecuaci\u00f3n.\nExemplo.\nSup\u00f3\u00f1ase que unha pelota \u00e9 atada ao redor dunha corda e faise virar en c\u00edrculo a velocidade angular constante. A pelota m\u00f3vese nunha traxectoria circular porque a corda exerce sobre ela unha forza centr\u00edpeta.\nOutro exemplo p\u00f3dese ver en Modelo de Tiovivo, onde un programa realizado en linguaxe Java permite parametrizar algunha das variables que interve\u00f1en empregando un carrusel.\nMalentendidos com\u00fans.\nTende a existir confusi\u00f3ns entre a forza centr\u00edpeta e a centr\u00edfuga. A forza centr\u00edfuga \u00e9 unha forza ficticia que xorde cando se usa un marco de referencia rotatorio. Para eliminala, o marco de referencia debe ser inercial (\u00e9 dicir sen aceleraci\u00f3n). S\u00f3 ent\u00f3n p\u00f3dense empregar con seguridade as leis do movemento de Newton.\nTampouco a forza centr\u00edpeta debe confundirse coa denominada forza central. A forza central \u00e9 unha clase de forza f\u00edsica entre dous obxectos que cumpre con d\u00faas condici\u00f3ns: (1) a s\u00faa magnitude depende s\u00f3 da distancia entre os dous obxectos e (2) a s\u00faa direcci\u00f3n apunta ao longo da li\u00f1a que une os centros destes dous obxectos. Exemplos de forzas centrais son a forza gravitatoria entre d\u00faas masas e a forza electrost\u00e1tica entre dous obxectos cargados. A forza centr\u00edpeta que mant\u00e9n un obxecto en movemento circular \u00e9 a mi\u00fado unha forza central.\nProbable causa da confusi\u00f3n na definici\u00f3n de forza centr\u00edfuga.\nA definici\u00f3n de forza centr\u00edfuga crea confusi\u00f3n debido a que non estar\u00eda explicada axeitadamente por parte da ciencia. Se se aplica o sentido com\u00fan, algo di que \u00e9 real. Pero a ciencia interpr\u00e9taa como ficticia. En www.chilecient\u00edfico.cl (Chile) est\u00e1 publicado un artigo, \"An\u00e1lise do movemento circular\", que aclarar\u00eda esta confusi\u00f3n.\nDemostraci\u00f3n xeom\u00e9trica.\nA f\u00f3rmula descrita da Aceleraci\u00f3n Centr\u00edpeta \u00e9 posible demostrala con argumentos xeom\u00e9tricos recorrendo \u00e1 figura anexa. O c\u00edrculo \u00e1 esquerda da figura mostra un obxecto que se despraza nunha traxectoria circular con rapidez constante en catro diferentes instantes. O vector posici\u00f3n den\u00f3tase con formula_9 e a s\u00faa velocidade tanxencial \u00e9 formula_10.\nO vector formula_10 sempre \u00e9 perpendicular ao vector de posici\u00f3n, xa que o primeiro sempre \u00e9 tanxente \u00e1 traxectoria; por tanto, xa que o vector formula_9 m\u00f3vese circularmente, as\u00ed tam\u00e9n o fai formula_10. O movemento circular da velocidade m\u00f3strase no c\u00edrculo \u00e1 dereita da figura, xunto coa s\u00faa aceleraci\u00f3n formula_14, asociada ao cambio de orientaci\u00f3n do vector velocidade.\nXa que os vectores de posici\u00f3n e velocidade m\u00f3vense en forma conxunta a\u00ednda que perpendicular, estes describen c\u00edrculos no mesmo per\u00edodo ou tempo chamado \"T\". O tempo calc\u00falase deste xeito:\nXa que o per\u00edmetro da traxectoria circular \u00e9 formula_16. Por analox\u00eda coa traxectoria da dereita da figura,\nIgualando ambas ecuaci\u00f3ns, e despexando formula_18 obtemos.\nComparando os dous c\u00edrculos da Figura 1 tam\u00e9n se mostra que a aceleraci\u00f3n apunta cara ao centro da circunferencia, en forma oposta ao vector formula_20.\nDerivaci\u00f3n usando c\u00e1lculo.\nOutra estratexia para deducir a ecuaci\u00f3n da aceleraci\u00f3n centr\u00edpeta \u00e9 usar un Sistema de coordenadas polares, supongo que o radio da traxectoria \u00e9 constante e aplicar a derivaci\u00f3n d\u00faas veces.\nSexa formula_21 un vector que describe a posici\u00f3n dunha masa puntual, como funci\u00f3n do tempo. Posto que se asume que existe movemento circular uniforme, sexa formula_22, onde formula_23 \u00e9 unha constante (o raio do c\u00edrculo) e formula_24 \u00e9 o vector unitario que apunta dende a orixe ata a masa puntual. A direcci\u00f3n deste vector \u00e9 descrita por formula_25, que \u00e9 o \u00e1ngulo entre o eixo x e o vector unitario, medido en sentido contrario \u00e1s agullas do reloxo dende dito eixo. En termos de coordenadas cartesianas, nas direcci\u00f3ns dos eixos formula_26 e formula_27 (formula_28 e formula_29, respectivamente) o vector unitario expr\u00e9sase as\u00ed:\n\"Nota: a diferenza dos vectores unitarios cartesianos, os cales son constantes, en Coordenadas polares a direcci\u00f3n dos vectores unitarios depende do \u00e1ngulo formula_25, e en xeral te\u00f1en derivadas respecto ao tempo non nulas.\"\nDerivando a formula_21 para achar a velociade, obtense:\nPero a expresi\u00f3n entre par\u00e9nteses, como se pode demostrar, corresponde a un vector perpendicular a formula_24 que denominamos formula_37 e que apunta en direcci\u00f3n de valores crecentes de formula_38.\nPor tanto:\nOnde:\nEste resultado \u00e9 consistente coa expectativa de que a velocidade debe dirixirse ao redor do c\u00edrculo e que a magnitude da mesma debe ser formula_43.\nDerivando novamente formula_44, e observando que:\nSe encontra que a aceleraci\u00f3n, formula_2 \u00e9:\nAs\u00ed, o compo\u00f1ente radial da aceleraci\u00f3n \u00e9:\nDende logo, se a velocidade angular formula_49 \u00e9 constante, o compo\u00f1ente tanxencial formula_50 faise nulo, a diferenza do compo\u00f1ente radial."}
{"id": "88758", "revid": "47401", "url": "https://gl.wikipedia.org/wiki?curid=88758", "title": "Harry Belafonte", "text": "Harold George \"Harry\" Belafonte, Jr., nado como Harold George Belafonte, Jr. en Harlem (Nova York) o 1 de marzo de 1927 e finado na mesma cidade o 25 de abril de 2023, foi un actor, m\u00fasico e activista social estadounidense de orixe xamaicano. Axudou a popularizar o ritmo musical caribe\u00f1o calipso na d\u00e9cada de 1950.\nA s\u00faa canci\u00f3n m\u00e1is co\u00f1ecida (que o levou ao n\u00famero un das listas en 1957) foi quizais \"Day-O (The Banana Boat Song)\". Fixo aparici\u00f3ns no \"Muppets Show\" e a s\u00faa m\u00fasica utilizouse para a pel\u00edcula \"Beetlejuice\".\nEn 2014 foi galardoado co Premio Humanitario Jean Hersholt.\nTraxectoria.\nHarry Belafonte naceu en Manhattan, Nova York, mentres que o seu pai de orixe xamaicana traballaba como xefe de coci\u00f1a para a Mari\u00f1a Brit\u00e1nica. Cando Belafonte ti\u00f1a oito anos, a s\u00faa familia trasladouse a Xamaica e volveu a Nova York aos trece, pero esa estancia marcou a s\u00faa vida, invadida polos ritmos caribe\u00f1os.\nDespois de unirse \u00e1 Mari\u00f1a e de servir na segunda guerra mundial, tomou clases de interpretaci\u00f3n xunto a Marlon Brando, Tony Curtis, Walter Matthau, Beatrice Arthur e Sidney Poitier mentres traballaba no \"American Negro Theatre Workshop\".\nComezou a s\u00faa carreira como cantante, a\u00ednda que sen moito \u00e9xito ao principio, actuando en pequenos clubs da costa leste dos Estados Unidos. Abriu un restaurante no Greenwich Village de Nova York, que despois pechou para dedicarse definitivamente ao canto.\nTam\u00e9n apareceu en pel\u00edculas como \"Bright Road\", \"Carmen Jones\", \"Island in the Sun\" e \"The World, the Flesh and the Devil\", \"Odds\", \"Against Tomorrow\", \"Uptown Saturday Night\" e nalgunhas campa\u00f1as ben\u00e9ficas como USA for Africa en 1985.\nA canci\u00f3n Day-Oh.\nEsta canci\u00f3n non era en realidade un calypso. \"Day-Oh\" \u00e9 unha canci\u00f3n tradicional de Xamaica sobre os traballadores do peirao cargando bananas para exportar.\nA canci\u00f3n foi gravada por primeira vez en Inglaterra en 1954, polo actor e vocalista de Trinidad Edric Connor. Connor chamou ao tema \"Day Dah Light (Banana Loaders Song)\" e inclu\u00eduno nun \u00e1lbum de canci\u00f3ns populares xamaicanas que non foi moi divulgado.\nEn 1956, dous novos arranxos da canci\u00f3n foron gravados de forma independente por Harry Belafonte e por The Tarriers, un grupo estadounidense que interpretaba canci\u00f3ns populares. A versi\u00f3n de Belafonte, adaptada polo compositor Irving Burgie, cham\u00e1base \"Day-Oh\" e sa\u00edu tanto como single como no seu \u00e1lbum \"Calypso\". The Tarriers ti\u00f1an escoitado a canci\u00f3n doutro m\u00fasico folk, Bob Gibson, que viaxara a Xamaica. A s\u00faa versi\u00f3n, chamada \"The Banana Boat Song\", \u00e9 en realidade unha mestura con outra canci\u00f3n popular xamaicana: \"Hill and Gully Rider\". Tanto The Tarriers como a versi\u00f3n de Belafonte chegaron \u00e1s listas a principios de 1957. A canle de televisi\u00f3n chilena Megavisi\u00f3n utilizouna en 1992 nunha versi\u00f3n interpretada por Peter Rock e as caras da cadea daquela.\nEn 1988, \"Day-O (Banana Boat Song)\", xunto con \"Jump in the Line\", foron inclu\u00eddos na banda sonora da pel\u00edcula \"Beetlejuice\", protagonizada por Michael Keaton e dirixida por Tim Burton.\nActivismo.\nF\u00f3ra da s\u00faa carreira musical, loitou polos dereitos humanos e por causas humanitarias. Criticou a pol\u00edtica de George W. Bush para a guerra de Iraq. Tam\u00e9n apareceu na canci\u00f3n ga\u00f1adora do Grammy \"We Are the World\" (1985).\nNa d\u00e9cada de 1960 foi invitado polo presidente da Rep\u00fablica de Guinea-Conakry, Sekou Tour\u00e8, para crear o 2\u00ba Ballet Nacional, o Ballet Nacional Djolib\u00e0 de Guinea Conakry.\nHarry Belafonte foi embaixador de UNICEF desde 1987, e traballou nos dereitos dos nenos africanos. En 2001 iniciou unha campa\u00f1a contra a SIDA en Sur\u00e1frica."}
{"id": "88759", "revid": "89787", "url": "https://gl.wikipedia.org/wiki?curid=88759", "title": "Glen Jacobs", "text": "Glen Thomas Jacobs (nado o 26 de abril de 1967), m\u00e1is co\u00f1ecido por Kane, \u00e9 un loitador profesional e actor. Traballa actualmente na World Wrestling Entertainment na s\u00faa marca \"RAW\". \u00c9 medio irm\u00e1n de Mark Calaway.\nJacobs foi 2 veces Campi\u00f3n Mundial: 1 vez campi\u00f3n da WWE e outra da ECW. Tam\u00e9n destacan os seus reinados como Campi\u00f3n Hardcore, dous como Campi\u00f3n Intercontinental e 9 como Campi\u00f3n Mundial en Parellas.\nCarreira.\nInicios.\nJacobs comezou a s\u00faa carreira como loitador profesional en 1992. Primeiro foi co\u00f1ecido como Angus King, \u00f3 debutar na zona de Saint Louis. Posteriormente trasladouse \u00f3 sur e comezou a loitar como The Christmas Creature e Doomsday, aparecendo na \"United Stated Wrestling Association\". Tam\u00e9n competiu no Xap\u00f3n coa promoci\u00f3n \"Pro Wrestling Fujiwara Gumi\" baixo o seu nome real.\nSmokey Mountain Wrestling.\nJacobs debutou na SMW utilizando o nome de Unabomb. O 7 de abril de 1995, Unabomb e Al Snow derrotaron a The Rock 'N Roll Express, ga\u00f1ando o Campionato en Parellas da empresa, o primeiro campionato na carreira de Jacobs..\nO 12 de agosto de 1995, Al Snow e Unabomb foron derrotados por Tracy Smothers &amp; Dirty White Boy, perdendo os Campionatos de Parellas. Como resultado da derrota, Unabomb foi despedido de Smokey Mountain Wrestling.\nGlen Jacobs firmou un contrato coa WWF d\u00edas despois de deixar a SMW.\nWorld Wrestling Federation/Entertainment.\n1995-1996.\nJacobs fixo o seu debut na [[World Wrestling Entertainment|World Wrestling Federation (WWF)]] como \"Dr. Isaac Yankem DDS\", o dentista privado de \"Jerry \"the King\" Lawler\". Jacobs loitou varias veces contra [[Bret Hart]]; durante o seu primeiro combate en [[SummerSlam (1995)|SummerSlam]] perdeu por descualificaci\u00f3n..\nParticipou como o falso [[Kevin Nash]], cando Jim Ross o introduciu como o compa\u00f1eiro do falso \"Razor Ramon\".\n1997-1998.\nO 5 de outubro de 1997 fixo o seu debut na WWF, baixo o nome de \"Kane\", no evento [[WWE Bad Blood#1997|Bad Blood]] durante a loita [[Hell in a Cell]] na que estaban loitando [[Shawn Michaels]] e [[Mark Calaway]]. A s\u00faa aparici\u00f3n custoulle a derrota \u00f3 seu amigo \"The Undertaker\".. Kane retou a Undertaker a unha loita, pero este rexeitouna. Despois de varios meses, interferiu novamente nun combate de Mark Calaway, prend\u00e9ndolle lume dentro dun ata\u00fade. Undertaker fixo a s\u00faa volta en [[WrestleMania XIV]], onde derrotou a Kane.. Esta serie de combates entre os dous culminou en [[WWE Unforgiven#1998|Unforgiven]] nun [[Inferno Match]], onde Undertaker novamente sa\u00edu victorioso..\nNotas.\n[[Categor\u00eda:Loita libre]]"}
{"id": "88760", "revid": "98629", "url": "https://gl.wikipedia.org/wiki?curid=88760", "title": "Papaia", "text": "A papaia, tam\u00e9n chamada papaieira ou papaio (\"Carica papaya\") \u00e9 unha planta da familia \"Caricaceae\", de orixe americana, co\u00f1ecida e empregada en todo o continente dende hai varios s\u00e9culos, a\u00ednda que hoxe en d\u00eda se cultiva en moitos pa\u00edses doutros continentes, principalmente, en Asia e \u00c1frica. En M\u00e9xico o seu froito, a papaia, era especialmente apreciado na \u00e9poca dos aztecas; en n\u00e1huatl co\u00f1\u00e9cese como \"chichihualtzapotl\", que significa \"zapote nodriza\", e era un froito especialmente relacionado coa fertilidade.\nDescrici\u00f3n.\nA planta pos\u00fae un tronco sen p\u00f3las (malia o que poder\u00eda inferirse da imaxe inclu\u00edda na clasificaci\u00f3n cient\u00edfica), dunha altura entre 1,8 e 6 m, coronado por follaxe en forma palmada, provisto de longos pec\u00edolos. Conserva, a\u00ednda nos esp\u00e9cimes maduros, unha textura suculenta e turxescente, escasamente le\u00f1uda; e presenta numerosas cicatrices caracter\u00edsticas, produto do crecemento e ca\u00edda consecutivas da ramallada superior. O zume \u00e9 de consistencia le\u00f1uda, e t\u00f3xico en estado natural para o ser humano, pode producir irritaci\u00f3ns al\u00e9rxicas en contacto coa pel . Este zume leitoso cont\u00e9n un encima moi \u00fatil, a papa\u00edna, empregado como abrandador de carnes: nas grellas ou barbacoas empr\u00e9gase o zume que xorre o cortar a cortiza da leitosa verde para esparexelo sobre a carne, deix\u00e1ndoa sumamente tenra e zumarenta.\nAs follas de tipo palmadas pos\u00faen longos ped\u00fanculos e l\u00f3bulos, medindo as follas at\u00e9 24 cm de di\u00e1metro e os talos arredor de 61\u00a0cm de longo."}
{"id": "88761", "revid": "98629", "url": "https://gl.wikipedia.org/wiki?curid=88761", "title": "Khublai Khan", "text": "Khublai Khan, nado o 23 de setembro de 1215 e finado en Cambalique o 18 de febreiro de 1294, foi un emperador mongol, fundador da dinast\u00eda Yuan. Foi o segundo fillo do emperador mongol Tolui e neto de Xenxis Kan. Sucedeu o seu irm\u00e1n Mongke nun xa fragmentado Imperio Mongol.\nAscenso ao poder.\nAdmirador da cultura chinesa, nos seus primeiros anos de actividade pol\u00edtica foi gobernador dos territorios surorientais do imperio mongol. O seu bo goberno concitoulle a adhesi\u00f3n dos se\u00f1ores da guerra chineses.\nEn 1253 atacou Yunnan e destru\u00edu o reino de Dali. Mongke p\u00faxoo \u00e1 fronte do ex\u00e9rcito do Leste.\nEn 1258, cando atacaba Wuhan, recibiu a noticia de que M\u00f6ngke falecera; ao principio continuou coas operaci\u00f3ns b\u00e9licas pero, cando soubo que o seu irm\u00e1n m\u00e1is novo Arik Boke convocara un kurultai na capital imperial do Karakorum para proclamarse Gran Khan, retornou a Mongolia. Reuniu un kurultai paralelo que o proclamou a el Gran Khan e desatou hostilidades contra Arik Boke, o que tivo como resultado a destruci\u00f3n do Karakorum e o seu reco\u00f1ecemento como o \u00fanico l\u00edder dos mongois, inclu\u00eddo o prestixioso caudillo Hulagu Khan que tam\u00e9n se opuxera a Arik Boke.\nAproveitando a guerra civil, a etnia han rebelouse pero foi esmagada por Khublai, que sempre gardar\u00eda unha gran desconfianza ante os cabaleiros Han.\nGoberno e conquistas.\nDono do poder, o seu control efectivo abrangu\u00eda Mongolia, Tartaria, T\u00edbet e a pr\u00e1ctica totalidade da China onde fundou a dinast\u00eda Yuan.\nProcurou limitar o poder dos se\u00f1ores feudais nomeando 12 gobernadores provinciais, 8 dos cales eran de relixi\u00f3n isl\u00e1mica e centralizando as funci\u00f3ns imperiais en Dadu, actual Beijing. A s\u00faa residencia de ver\u00e1n estableceuna en Xanad\u00fa.\nEn 1279, tras seis anos de guerra, rematou co que quedaba da dinast\u00eda Song, completando a conquista da gran China.\nConsiderouse a si mesmo un novo emperador chin\u00e9s, un aut\u00e9ntico Fillo do Ceo, sucesor natural das anteriores 22 dinast\u00edas, levando unha fastuosa vida palaciana.\nPromoveu o crecemento econ\u00f3mico e comercial (papel moeda), favoreceu as letras, realizou grandes obras p\u00fablicas, como a Gran Canle e estradas que comunicaban os seus vastos dominios, plantou milleiros de \u00e1rbores ao longo das rotas dos mercadores, viaxeiros e correos imperiais. O seu intento de conciliar as tradici\u00f3ns mongois coa cultura chinesa tiveron resultados desiguais, en especial polas exenci\u00f3ns fiscais de que gozaban os mongois. Fixo gala de tolerancia relixiosa (budismo, confucianismo, islam,cristianismo na s\u00faa vertente de nestorianismo) e recibiu a cristi\u00e1ns latinos como o comerciante Marco Polo. Unha excepci\u00f3n foi o tao\u00edsmo.\nOs seus dous intentos por conquistar Xap\u00f3n, en 1274 e 1281, comportaron a construci\u00f3n dunhas frotas colosais pero mal preparadas, que se afundiron no oc\u00e9ano, v\u00edtimas da improvisaci\u00f3n e as treboadas. Esta foi a primeira gran derrota dos ex\u00e9rcitos mongois en Oriente.\nOs seus avances cara o sur tam\u00e9n fracasaron en Vietnam; o seu dominio sobre Indochina e Indonesia foi superficial.\nFinal.\nV\u00edtima da doenza da gota, Kublai foi o primeiro Gran Khan de vida esencialmente sedentaria. Tivo catro esposas oficiais que lle deron 22 fillos, pero a morte da s\u00faa muller favorita e do seu herdeiro sumiuno nunha depresi\u00f3n que apurou o final dos seus d\u00edas."}
{"id": "88762", "revid": "98629", "url": "https://gl.wikipedia.org/wiki?curid=88762", "title": "Lu\u00eds Filipe de Braganza", "text": "Lu\u00eds Filipe I, Duque de Braganza, bautizado co nome de Lu\u00eds Filipe Maria Carlos Am\u00e9lio Fernando Victor Manuel Ant\u00f3nio Louren\u00e7o Miguel Rafael Gabriel Gonzaga Xavier Francisco de Assis Bento de Saxonia-Coburgo-Gotha Bragan\u00e7a, nado en Lisboa o 21 de marzo de 1887, foi fillo do rei Carlos I e da ra\u00ed\u00f1a Amelia de Orleans.\nTraxectoria.\nExerceu notablemente a rexencia do pa\u00eds durante un breve e transcendental per\u00edodo de tempo en 1907, debido \u00e1 viaxe do seu pai, en visita protocolar ao estranxeiro. Nese mesmo ano, e por primeira vez para un pr\u00edncipe portugu\u00e9s desde Xo\u00e1n VI, realizou unha viaxe oficial \u00e1s colonias, neste caso as africanas, visita que tivo un grande impacto no seu momento.\nLu\u00eds Filipe, co\u00f1ecedor das ameazas de morte ao seu pai, \u00eda sempre armado cun rev\u00f3lver, para defenderse cando fose preciso, xurando sempre que o matar\u00edan a el antes que permitir que lle pasase nada ao seu pai.\nLu\u00eds Filipe estaba co seu pai e o resto da familia real o 1 de febreiro de 1908, o d\u00eda do rexicidio. Carlos I foi cribado no medio dunha multitude por fan\u00e1ticos republicanos, pertencentes \u00e1 organizaci\u00f3n terrorista Carbonaria, morrendo no acto, mentres que Lu\u00eds foi ferido de gravidade e o seu irm\u00e1n m\u00e1is novo, Manuel, foi alcanzado nun brazo. A\u00ednda que foi atendido polos doutores, Lu\u00eds morreu vinte minutos m\u00e1is tarde.\nAo non contemplarse na monarqu\u00eda portuguesa a sucesi\u00f3n autom\u00e1tica, Lu\u00eds nunca foi rei, a pesar de sobrevivir ao seu pai. Tras as s\u00faas mortes, a coroa portuguesa foi herdada polo seu irm\u00e1n Manuel II, que se converteu no \u00faltimo rei de Portugal, destronado pola revoluci\u00f3n republicana dous anos despois, o 5 de outubro de 1910."}
{"id": "88764", "revid": "23204", "url": "https://gl.wikipedia.org/wiki?curid=88764", "title": "Irredentismo", "text": "Irredentismo (do italiano \"irredentismo\", de \"irredento\", \"non liberado\"). Movemento italiano, posterior a 1870, constitu\u00eddo para a reivindicaci\u00f3n das terras \"non rescatadas\" (\"Italia irredenta\") de Austria-Hungr\u00eda (Trentino, Istria, Dalmacia), e m\u00e1is tarde, por extensi\u00f3n, de todos os territorios que se consideraban italianos. \nHoxe en d\u00eda, dise especialmente do movemento polo cal unha naci\u00f3n pretende anexionarse un territorio por motivos hist\u00f3ricos, culturais, ling\u00fc\u00edsticos ou raciais.\nHistoria.\nO irredentismo, vencellado ao Risorgimento, organizouse na \"Associazione in pro dell'Italia irredenta\" en 1877. A formaci\u00f3n da Tr\u00edplice (1882), que consagraba a alianza austroitaliana, converteuna nun movemento de oposici\u00f3n; o comit\u00e9 \"Trento e Trieste\" e a sociedade \"Dante Alighieri\" foron perseguidas por Francesco Crispi (1890). O movemento tomou nova extensi\u00f3n a comezos do s\u00e9culo XX, cando agrupou aos patriotas de dereita (D'Annunzio, Corradini) e aos socialistas (Battisti); ent\u00f3n provocou graves disturbios en Trieste (1913). O irredentismo explica os acordos con Francia, (1900, 1912), a disoluci\u00f3n moment\u00e1nea da Tr\u00edplice e, despois do tratado secreto con Londres (abril 1915), coa promesa de Trentino, Istria e Dalmacia, a entrada en guerra contra os Imperios Centrais (maio). Debido \u00e1 oposici\u00f3n de Wilson \u00e1 completa realizaci\u00f3n destas promesas, reapareceu o irredentismo: D'Annunzio ocupou Fiume cos seus \"arditi\" (setembro 1919). Os fascistas fixeron seus os seus obxectivos, que Mussolini agardaba conseguir cunha pac\u00edfica revisi\u00f3n dos tratados; logo do seu fracaso e a oposici\u00f3n francesa \u00e1 guerra de Etiop\u00eda, precisou as s\u00faas reivindicaci\u00f3ns con respecto a Francia (Niza, Savoia, C\u00f3rsega, Tunisia) a finais de 1938, prefacio da declaraci\u00f3n de guerra (10 de xu\u00f1o de 1940). O asunto de Trieste fixo revivir durante un tempo (1947-1954) o irredentismo italiano.\nNa actualidade.\nHoxe en d\u00eda, por extensi\u00f3n, t\u00f3mase por irredentismo toda corrente pol\u00edtica que propugna a anexi\u00f3n de territorios que se consideran propios dunha naci\u00f3n por motivos hist\u00f3ricos, culturais, ling\u00fc\u00edsticos ou raciais.\nTam\u00e9n se considera irredentista a actitude dun pobo que defende a s\u00faa incorporaci\u00f3n a unha naci\u00f3n \u00e1 cal senten pertencer por raz\u00f3ns hist\u00f3ricas ou culturais.\n\u00c9 un concepto moi utilizado por ideolox\u00edas nacionalistas.\nMoi especialmente, \u00fasase nos casos nos que un estado independente (se non o seu goberno, polo menos os grupos m\u00e1is nacionalistas dese estado) reivindica territorios que, habitados por xentes da s\u00faa mesma etnia, lingua ou cultura, est\u00e1n baixo soberan\u00eda dun ou varios estados estranxeiros, ou ben cando estas poboaci\u00f3ns reivindican a uni\u00f3n co seu estado nai."}
{"id": "88765", "revid": "1308", "url": "https://gl.wikipedia.org/wiki?curid=88765", "title": "Unificaci\u00f3n de Italia", "text": ""}
{"id": "88766", "revid": "98629", "url": "https://gl.wikipedia.org/wiki?curid=88766", "title": "Ophiuchus", "text": "Ophiuchus, en galego Ofi\u00faco, ou Serpentario \u00e9 unha das 88 constelaci\u00f3ns modernas, e xa era unha das 48 listadas por Tolomeo. Pode verse en ambos hemisferios entre os meses de abril a outubro por ficar sobre o ecuador celeste. Ophiuchus tam\u00e9n era chamada antigamente Serpentarius (), nomes respectivamente en grego e en lat\u00edn que significan o mesmo, o portador da serpe.\n\u00d3 norte de Ofi\u00faco at\u00f3pase H\u00e9rcules, o suroeste Saxitario e \u00f3 sueste Escorpio (Scorpius); \u00f3 leste at\u00f3pase a Cabeza da Serpe (Serpens Caput) e Libra, mentres co oeste quedan Aguia (Aquila), Escudo de Sobieski (Scutum) e a Cola da Serpe (Serpens Cauda). A constelaci\u00f3n queda flanqueada pola Cabeza e a Cola da Serpe, que pode ser considerada coma unha \u00fanica constelaci\u00f3n: Serpe (Serpens), que a atravesa. O conxunto resultante \u00e9 un home rodeado por unha serpe.\nObxectos notables do espazo profundo.\nNo 2005, astr\u00f3nomos que usaban datos do Telescopio Green Bank descubriron unha superburbulla tan longa que se estende m\u00e1is ala plano da galaxia . \u00c9 chamada a Superburbulla de Ophiuchus.\nEn abril do 2007, os astr\u00f3nomos anunciaron que o sat\u00e9lite de fabricaci\u00f3n sueco Odin fixera a s\u00faa primeira detecci\u00f3n de nubes de oxixeno molecular no espazo, seguindo unha pescuda na constelaci\u00f3n de Ophiuchus.\nEn aproximadamente 40 000 anos a \"Voyager 1\" probablemente pasara a uns 1,6 anos luz da estrelas AC+79 3888, a cal est\u00e1 situada en Ophiuchus.\nHistoria.\nEsta constelaci\u00f3n, co\u00f1ecida dende antig\u00fcidade, \u00e9 unha das 48 constelaci\u00f3ns descritas por Tolomeo. Era co\u00f1ecida tam\u00e9n coma Serpentarius, a forma latina do seu nome.\nO evento m\u00e1is importante ocorrido na historia de Ophiuchus \u00e9 a Supernova do 1604, a cal foi obsevada por primeira vez o 9 de outubro de 1604, preto de \u03b8 Ophiuchi. Johannes Kepler viuna e estudouna de forma intensiva dende o 16 de outubro, de tal xeito que esta supernova pasou a ser chamada a Supernova de Kepler. Publicou \u00f3s seus descubrimentos nun libro titulado \"De stella nova in pede Serpentarii\" (A nova estrela no p\u00e9 de Ophiuchus). Galileo usou a s\u00faa breve aparici\u00f3n para rebater o dogma de Arist\u00f3teles de que o firmamento era inmutable.\nOcorreu s\u00f3 32 ano despois doutra supernova ocorrida en in Cassiopeia que fora observada por Tycho Brahe; a \u00faltima supernova ocorrida con anterioridade fora no 1054 (ver Nebulosa do Cangrexo), e despois de Kepler non houbo m\u00e1is novas visibles a simple vista at\u00e9 o ano 1987 (ver Supernova 1987a.)\nUnha estrela, e un dos seus planetas, en galego.\nDesde o 17 de decembro de 2019, unha estrela anana amarela desta constelaci\u00f3n, de magnitude relativa 7,89, o cal a converte nun obxecto vis\u00edbel con prism\u00e1ticos en ceos escuros, semellante ao noso Sol e situada a 240 anos luz, at\u00e9 o de agora co\u00f1ecida como HD 149143, leva o nome de Rosal\u00edadecastro, e un planeta asociado a ela, o HD 149143 b, descuberto en 2005, pasa a denominarse Riosar. \nEstes nomes foron os claros vencedores da votaci\u00f3n en Internet para elixir o nome dunha estrela e un su planeta, dentro do proxecto internacional impulsado pola Uni\u00f3n Astron\u00f3mica Internacional (IAU) como parte das actividades de celebraci\u00f3n do seu centenario. Baixo o nome de \"NameExoWorlds\" asignouse a cada pa\u00eds, m\u00e1is de 110 en total, un sistema formado por unha estrela e un planeta que a orbita para que se lle deran nomes mediante a participaci\u00f3n cidad\u00e1. No caso de Espa\u00f1a votouse entre unha ducia de propostas; a proposta galega, impulsada pola Agrupaci\u00f3n Astron\u00f3mica Coru\u00f1esa \u00cdo, co apoio da Fundaci\u00f3n Rosal\u00eda de Castro e a e a Asociaci\u00f3n Cultural Alexandre B\u00f3veda, ga\u00f1ou cun total de 34 179 votos, o 39 % do total.\nMitolox\u00eda.\nNa mitolox\u00eda grega Ofi\u00faco corresp\u00f3ndese con Asclepio, fillo do deus Apolo e a humana Cor\u00f3nide. Este desenvolveu tal habilidade na medicina, que se dic\u00eda que era capaz incluso de resucitar \u00f3s mortos. Moi ofendido por isto, Hades pidiulle Zeus que o matase por viola-la orde natural das cousas, Zeus accedeu \u00e1 petici\u00f3n. Non obstante, coma homenaxe \u00e1 s\u00faa val\u00eda, decidiu situalo no ceo rodeado pola serpe, s\u00edmbolo da vida renovada."}
{"id": "88767", "revid": "43749", "url": "https://gl.wikipedia.org/wiki?curid=88767", "title": "Carica papaya", "text": ""}
{"id": "88770", "revid": "23204", "url": "https://gl.wikipedia.org/wiki?curid=88770", "title": "Reino de N\u00e1poles", "text": "O Reino de N\u00e1poles foi un reino que ocupou os territorios da Italia meridional (N\u00e1poles) e durante alg\u00fans per\u00edodos tam\u00e9n a illa de Sicilia. En 1442 Afonso V, rei de Arag\u00f3n, conquistou N\u00e1poles que foi un dominio da dinast\u00eda Anxevina dende o ano 1266. Dende o s\u00e9culo XV, N\u00e1poles estivo en poder tanto de Arag\u00f3n, Francia (durante un curto prazo), Espa\u00f1a e Austria e finalmente independente dende 1734 ata 1860, ano no que quedou incorporado ao proceso de unificaci\u00f3n de Italia. Respecto de Sicilia foi un dominio da dinast\u00eda normanda de Hauteville desde o ano 1071, pasou a ser dominio dos Hohenstaufen en 1194, da dinast\u00eda Anxevina en 1266 e dominio aragon\u00e9s dende 1282.\nHistoria.\nAfonso V, Rei de Arag\u00f3n conquistou en 1443 o Reino de N\u00e1poles controlado ata ent\u00f3n pola Dinast\u00eda Anxevina. A Afonso V sucedeuno o seu fillo Fernando I quen ser\u00eda tan s\u00f3 Rei de Sicilia. Este reino continuou en mans dos seus descendentes ata que, en 1504, Fernando o Cat\u00f3lico (Rei de Arag\u00f3n, de Sicilia e de Castela), reintegrou o Reino de N\u00e1poles \u00e1 Coroa de Arag\u00f3n. Logo integr\u00e1ronse os territorios \u00e1 recentemente nada Espa\u00f1a.\nDende 1504 ata 1713 o Reino de N\u00e1poles \u00e9 parte do Reino de Espa\u00f1a. \u00c1 morte de Fernando o Cat\u00f3lico, o seu neto Carlos herdou o trono, comezando as\u00ed a Casa de Austria. A Carlos suced\u00e9ronlle os seus herdeiros a\u00ednda que cabe sinalar que os Reinos de N\u00e1poles e Sicilia foron gobernados directamente por Vicerreis de nomeamento real.\nAo morrer Carlos II sen herdeiros, nomeou como o seu sucesor a Filipe de Borb\u00f3n, neto de Lu\u00eds XIV de Francia. A candidatura ao trono do arquiduque Carlos de Austria era apoiada por Inglaterra, Austria e as Provincias Unidas, que tem\u00edan a uni\u00f3n de Francia e Espa\u00f1a, e, polos territorios da Coroa de Arag\u00f3n, que tem\u00edan o centralismo borb\u00f3nico. Esta situaci\u00f3n desencadeou a Guerra de Sucesi\u00f3n espa\u00f1ola (1700-1713). A contenda rematou coa Paz de Utrecht, pola que Filipe convert\u00edase en Rei de Espa\u00f1a, mais t\u00f3dalas posesi\u00f3ns europeas ced\u00edanse aos aliados. O Reino de N\u00e1poles cedeuse a Austria e foi gobernado polo arquiduque Carlos, ent\u00f3n xa convertido en Carlos VI do Sacro Imperio Romano Xerm\u00e1nico.\nOs Borb\u00f3ns nas D\u00faas Sicilias.\nEn 1734, Carlos de Borb\u00f3n, por ent\u00f3n Duque de Toscana e fillo de Filipe V de Espa\u00f1a, logo de vencer aos austr\u00edacos, apoderouse de N\u00e1poles coa axuda espa\u00f1ola, recuperando o territorio para os Borb\u00f3ns e sendo reco\u00f1ecido moi pronto por Francia (en virtude do Primeiro Pacto de Familia). En 1737 reco\u00f1ec\u00e9rono tam\u00e9n os Estados Pontificios e, a continuaci\u00f3n, o resto dos Estados italianos.\nCarlos VII de Borb\u00f3n e a s\u00faa dona Mar\u00eda Amalia de Saxonia foron moi queridos polos seus s\u00fabditos e eles traballaron para ga\u00f1arse ese agarimo, ao pouco tempo de ser o Rei trouxo reformas e a modernidade ao seu novo pa\u00eds, logrando axi\u00f1a a unidade do pobo e o favoritismo deste para o seu Rei. Tanto el como os seus descendentes lograron gobernar, reformar e modernizar ao novo estado e ademais lograron o que moi poucos gobernantes puideron que \u00e9 o amor dos suxeitos que ningunha outra dinast\u00eda tivo no curso dos s\u00e9culos (se non de xeito menor), e que se manifestou abertamente durante os anos da invasi\u00f3n napole\u00f3nica e durante os seguintes \u00e1 ca\u00edda do Reino en mans dos Savoia, para lograr a unificaci\u00f3n de Italia. En 1816, o fillo e sucesor no trono napolitano de Carlos VII (III de Espa\u00f1a), Fernando IV cambiou a denominaci\u00f3n do Reino, N\u00e1poles-Sicilia, por D\u00faas-Sicilias.\nFinalmente Francisco II, tras perder o apoio do pobo e sufrir varias derrotas a mans dos \"Camisas Vermellas\" de Garibaldi vese forzado a capitular e entregar os seus territorios a V\u00edtor Manuel II de Piemonte-Sarde\u00f1a en 1860, que nun futuro pasar\u00e1 a ser o novo rei dunha Italia unificada. Con esta conquista, o Reino das D\u00faas Sicilias deixa de existir como estado independente."}
{"id": "88771", "revid": "92767", "url": "https://gl.wikipedia.org/wiki?curid=88771", "title": "Masonar\u00eda", "text": "A masonar\u00eda, masoner\u00eda, francmasonar\u00eda ou francmasoner\u00eda \u00e9 unha organizaci\u00f3n que se autodefine como de car\u00e1cter inici\u00e1tico, filantr\u00f3pico e filos\u00f3fico. Os seus membros e simpatizantes soste\u00f1en que ten como obxectivo a procura da verdade e fomentar o desenvolvemento intelectual e moral do ser humano. Os mas\u00f3ns, tanto homes como mulleres, organ\u00edzanse en estruturas de base denominadas loxas que, \u00e1 s\u00faa vez, poden estar agrupadas nunha organizaci\u00f3n de \u00e1mbito superior normalmente denominada \"Gran Loxa\", \"Grande Oriente\" ou \"Gran Priorado\".\nAparecida en Europa entre finais do s\u00e9culo XVII e comezos do XVIII, a masonar\u00eda moderna ou \"especulativa\" foi descrita a mi\u00fado como \"un sistema particular de moral ilustrada por s\u00edmbolos\". Pres\u00e9ntase a si mesma como unha ferramenta de formaci\u00f3n, cun m\u00e9todo particular que, baseado no simbolismo da construci\u00f3n, permite aos seus membros desenvolver a s\u00faa capacidade de escoita, de reflexi\u00f3n e de di\u00e1logo, para transmitir estes valores \u00e1 s\u00faa contorna.\nA historia institucional da masonar\u00eda presenta numerosas disidencias, cuxas principais causas, con importantes matices e derivaci\u00f3ns, est\u00e1n relacionadas coa admisi\u00f3n da muller na masonar\u00eda, a cuesti\u00f3n das crenzas relixiosas ou metaf\u00edsicas, a natureza dos temas tratados ou a forma de traballar das loxas, as\u00ed como coas bases sobre as que se fundamenta a regularidade mas\u00f3nica. A existencia de distintos puntos de vista sobre estes e outros temas deu lugar ao desenvolvemento de distintas p\u00f3las ou correntes mas\u00f3nicas, que a mi\u00fado non se reco\u00f1ecen entre elas. Moitos personaxes da historia foron membros desta organizaci\u00f3n, por exemplo Mozart, Washington e outros moitos personaxes que tam\u00e9n chegaron a formar parte dalgunha Loxa."}
{"id": "88772", "revid": "72012", "url": "https://gl.wikipedia.org/wiki?curid=88772", "title": "Charles B. Huggins", "text": "Charles Brenton Huggins, nado o 22 de setembro de 1901 en Halifax (Nova Escocia, Canad\u00e1) e finado en Chicago o 12 de xaneiro de 1997, foi un fisioloxista canadense e investigador do cancro na Universidade de Chicago. El e Francis Peyton Rous recibiron o Premio Nobel de Fisiolox\u00eda ou Medicina o 1966, pola descuberta de que alg\u00fans hormonios pod\u00edan controlar a diseminaci\u00f3n do cancro."}
{"id": "88773", "revid": "56817", "url": "https://gl.wikipedia.org/wiki?curid=88773", "title": "Fianchetto", "text": "Fianchetto \u00e9 unha palabra de orixe italiana que literalmente quere dicir \"pequeno flanco\". A pronuncia italiana \u00e9 \"fianqueto\", pero en galego ad\u00f3itase pronunciar tal como est\u00e1 escrito. Existe a variante fiancheto.\nNo xadrez, \u00e9 un termo que indica unha forma especial de desenvolver o alfil. Na imaxe, o negro ten o seu alfil de casas negras en \"fianchetto\". Isto \u00e9: moveu o pe\u00f3n da columna de cabalo e o alfil colocouse nese oco. As posibles casas onde se pode realizar esta xogada son b2, g2, b7 ou g7, exercendo as\u00ed o alfil a s\u00faa acci\u00f3n ao longo das d\u00faas diagonais maiores. Se se produce o enroque no flanco onde se atopa o alfil en \"fianchetto\" complem\u00e9ntanse ambas as posici\u00f3ns, dando lugar a unha estrutura na que o alfil e o rei def\u00e9ndense entre si. Outra posici\u00f3n relacionada \u00e9 o \"fianchetto\" esaxerado, onde unha vez adiantado o pe\u00f3n de cabalo para realizar o \"fianchetto\" sit\u00faase o alfil na columna de torre correspondente.\nO \"fianchetto\" \u00e9 t\u00edpico de m\u00faltiples aperturas, como a india de rei, a india de dama, a catal\u00e1, a variante drag\u00f3n da siciliana etc."}
{"id": "88774", "revid": "114944", "url": "https://gl.wikipedia.org/wiki?curid=88774", "title": "Eisaku Sat\u014d", "text": "Eisaku Sat\u014d (\u4f50\u85e4\u6804\u4f5c), nado en Tabuse (Kumage, Yamaguchi) o 27 de marzo de 1901 e finado en Toquio o 3 de xu\u00f1o de 1975, foi un pol\u00edtico xapon\u00e9s, primeiro-ministro do Xap\u00f3n entre 1964 e 1972. Ga\u00f1ou o Premio Nobel da Paz en 1974."}
{"id": "88778", "revid": "23204", "url": "https://gl.wikipedia.org/wiki?curid=88778", "title": "Maria Anna Mozart", "text": "Maria Anna Walburga Ignatia Mozart, tam\u00e9n chamada Nannerl e Marianne, nada o 30 de xullo de 1751 e finada o 29 de outubro de 1829, foi unha famosa m\u00fasica do s\u00e9culo XVIII. Era a irm\u00e1 m\u00e1is vella de Wolfgang Amadeus Mozart e filla de Leopold e Anna Mar\u00eda Mozart.\nTraxectoria.\nInfancia.\nNannerl naceu o 31 de xullo de 1751 en Salzburgo, sendo a cuarta filla do matrimonio entre Anna Maria Mozart (de soltera Pertl) e Leopold Mozart. A pesar de que o matrimonio tivera tres fillos antes de nacer Nannerl, a elevada mortalidade infantil na Europa da \u00e9poca, ning\u00fan deles sobrevivira.\nTanto ela como o seu irm\u00e1n Wolfgang foron educados na casa da man de seu propio pai, quen lle aprendeu os principios b\u00e1sicos da lectura, a escritura, o debuxo e a aritm\u00e9tica, as\u00ed como noci\u00f3ns de historia e xeograf\u00eda. Pola s\u00faa banda, a formaci\u00f3n musical de Nannerl comezou a unha idade moi temper\u00e1, polos constantes ensaios de Leopold e os seus compa\u00f1eiros m\u00fasicos. S\u00e1bese que aos 7 anos de idade, o seu pai comezou a ensinalle a tocar instrumentos de clavicordio, instrumento no que dende o principio mostrou unha gran destreza e unha alta capacidade para a aprendizaxe, tocando cun virtuosismo abraiante para a \u00e9poca cando ti\u00f1a once anos. O prodixio dos seus fillos motivou a Leopold a levala xunto co seu irm\u00e1n a M\u00fanic\u00a0en 1762 para que actuaran ante Maximiliano III, o pr\u00edncipe elector de Baviera., as\u00ed como a Viena nunha viaxe que se prolongar\u00eda tres meses. Leopold levouna en viaxes a moitas cidades, tales como Viena e Par\u00eds, para explotar os seus talentos. Nos seus comezos destacouse como excelente int\u00e9rprete en clave e piano.\nEn 1767, durante unha viaxe a Viena e a actual Rep\u00fablica Checa, seu irm\u00e1n comezou a amosar s\u00edntomas de padecer a var\u00edola, diagn\u00f3stico que finalmente se confirmar\u00eda. Contra o 10 de novembro dese mesmo ano Wolfgang sent\u00edase mellor, mais ent\u00f3n foi Nannerl quen tam\u00e9n contraeu a enfermidade e estivo enferma durante tres semanas.\nDe calquera xeito, dada a opini\u00f3n dos seus pais, frecuente na sociedade da s\u00faa \u00e9poca, fac\u00edase imposible que continuara a s\u00faa carreira. De acordo co \"New Grove\", \"dende 1769 en diante non se lle permitiu amosar o seu talento art\u00edstico nas viaxes co seu irm\u00e1n, xa que acadara a idade para casar\". Durante os anos 1770, mentres Wolfgang triunfaba artisticamente en Italia xunto co seu pai, Maria Anna deb\u00eda permanecer na s\u00faa casa xunto a s\u00faa nai. Igualmente tivo que quedar na casa co seu pai mentres Wolfgang visitaba Par\u00eds e outras cidades (1777-1779) coa s\u00faa nai.\nExisten evidencias de que Maria Anna escribiu composici\u00f3ns musicais, como poden ser as cartas de Wolfgang gabando o seu traballo, pero a voluminosa correspondencia de Leopold xamais menciona ningunha das s\u00faas composici\u00f3ns, e tampouco sobreviviu ata hoxe ningunha delas.\nMatrimonio e maternidade.\nEn contraste co seu irm\u00e1n, quen loitaba co seu pai e finalmente desobedec\u00eda os seus desexos respecto a aspectos cruciais (elecci\u00f3n de carreira e de esposa), Marianne permanec\u00eda completamente servil fronte \u00f3s desexos do seu pai. Namorouse de Franz D\u00b4Ippold, capit\u00e1n e titor privado, pero foi forzada polo seu pai a desfacer a s\u00faa proposta de matrimonio, malia os vaos esforzos realizados por Wolfgang de que seguira as s\u00faas propias preferencias.\nFinalmente contraeu matrimonio o 23 de agosto de 1783 cun maxistrado millonario, Johann Baptist Franz von Berchtold zu Sonnenburg, e mudouse con el a St. Gilgen, unha vila austr\u00edaca a 25\u00a0km \u00f3 leste de Salzburgo, cidade onde estaba o fogar da familia Mozart. Sonnenburg ti\u00f1a dous matrimonios anteriores, os cales remataron \u00f3 morrer as mulleres, e ti\u00f1a cinco fillos \u00f3s cales Marianne axudou a criar. Tam\u00e9n deu a luz tres nenos propios: Leopold Alois Pantaleon (1785\u20131840), Jeanette (1789\u20131805) e Maria Babette (1790\u20131791)."}
{"id": "88779", "revid": "1987", "url": "https://gl.wikipedia.org/wiki?curid=88779", "title": "Teclado (instrumento musical)", "text": "O teclado \u00e9 a parte ou secci\u00f3n frontal dun instrumento musical, secci\u00f3n provista de teclas e destinada a ser accionada por medio dos dedos das mans. Por extensi\u00f3n, teclado apl\u00edcase comunmente a todo instrumento musical provisto de teclado. Ao presionarse as teclas, o instrumento produce sons por medios ac\u00fasticos, electr\u00f3nicos ou electromagn\u00e9ticos, segundo o caso, e devanditos sons executados ao longo do tempo xeran melod\u00edas. En ocasi\u00f3ns exec\u00fatanse de xeito simult\u00e1neo xerando acordes, que ao longo do tempo xeran unha harmon\u00eda musical.\nEst\u00e1 composto por un conxunto de teclas adxacentes, negras e brancas. O intervalo entre teclas adxacentes \u00e9 dun semit\u00f3n, e entre d\u00faas teclas corresponde a un ton. Un int\u00e9rprete de instrumentos de teclado \u00e9 un teclista.\nHistoria.\nOs teclados musicais est\u00e1n dese\u00f1ados en base \u00e1 afinaci\u00f3n occidental. \nAs notas naturais da escala de \"do\" \"(do, re, mi, fa, sol, a, si)\" son brancas e de maior tama\u00f1o, mentres as correspondentes aos sostidos \"(do#, re#, fa#, sol#, a#)\" ou bemois \"(reb, mib, solb, lab, sib)\" son negras e un pouco m\u00e1is pequenas. \nA organizaci\u00f3n convencional das notas no teclado data do s\u00e9culo XV, a\u00ednda que a idea de teclado pode rastrexarse ata o s\u00e9culo III a.C.\nN\u00famero de teclas.\nO n\u00famero de teclas nos teclados incrementouse co tempo. \nNo s\u00e9culo XVIII os clavec\u00edns ti\u00f1an ata cinco oitavas (pouco m\u00e1is de 61 teclas), mentres que a maior\u00eda dos pianos fabricados dende 1870 ti\u00f1an 88 teclas. Alg\u00fans pianos modernos te\u00f1en algunhas teclas m\u00e1is (por exemplo un B\u00f6sendorfer 225 ten 92, e un B\u00f6sendorfer 290 Imperial ten 97 teclas). Os \u00f3rganos xeralmente te\u00f1en 61 teclas por \"manual\". \nOs sintetizadores te\u00f1en polo xeral 61, 76 ou 88 teclas (case 5, 6 ou 7 oitavas, respectivamente).\nO n\u00famero de teclas negras e brancas pode variar segundo o fabricante, e segundo o modelo de teclado. Por exemplo, un teclado de 5 oitavas da empresa Yamaha ve\u00f1en con 61 teclas (36 brancas e 25 negras); en cambio un teclado Casio de 5 oitavas ten 59 teclas (34 brancas e 25 negras).\nTipos de instrumentos de teclado.\nOs instrumentos de teclado poden ser: \nOutros instrumentos de teclado.\nExisten instrumentos cunha conformaci\u00f3n semellante aos teclados, sen ser exactamente instrumentos de teclado. Por exemplo, o xil\u00f3fono, a marimba, o vibr\u00e1fono ou o glockenspiel contan con barras dalg\u00fan material resoante dispostas igualmente en tons e semit\u00f3ns, mais son golpeadas directamente mediante alg\u00fan tipo de baqueta.\nTeclado electr\u00f3nico.\nUn teclado electr\u00f3nico xeralmente pode reproducir moitos sons, semellantes ou non aos que producen outros instrumentos. Nalg\u00fans casos, o seu funcionamento bas\u00e9ase en mecanismos el\u00e9ctricos, electr\u00f3nicos ou dixitais que crean os sons. Aqu\u00ed at\u00f3panse tanto os sintetizadores como outros instrumentos orixinalmente creados para imitar pianos (Rhodes, W\u00fcrlitzer) ou \u00f3rganos (Hammond).\nOutros teclados reproducen mostras (en ingl\u00e9s \"samples\") de sons previamente gravados. Estes poden vir fixos \"de f\u00e1brica\", ou ser capturados e manipulados mediante un sampler. Unha das primeiras versi\u00f3ns deste tipo de teclado foi o Mellotron, o cal reproduc\u00eda mostras de instrumentos reais gravados en cintas, cunha mostra diferente para cada nota.\nOs sintetizadores e sampleadores non necesariamente contan cun teclado para ser tocados. Nos \u00faltimos anos desenvolv\u00e9ronse teclados controladores para o protocolo MIDI, os cales non producen sons por si mesmos, sen\u00f3n que env\u00edan sinais MIDI a un sintetizador, sampler ou computadora capaz de interpretalos e traducilos en sons."}
{"id": "88781", "revid": "89787", "url": "https://gl.wikipedia.org/wiki?curid=88781", "title": "Andr\u00e9 Malraux", "text": "Georges Andr\u00e9 Malraux, nado en 1901 e finado en 1976, foi un escritor, aventureiro e pol\u00edtico franc\u00e9s, e unha figura dominante na pol\u00edtica e na cultura de seu pa\u00eds.\nTraxectoria.\nNa d\u00e9cada de 1930 integrou \u00e1 Fronte Popular Antifascista en Francia, e participou na guerra civil espa\u00f1ola ao lado das forzas republicanas. Despois da segunda guerra mundial, foi nomeado por Charles de Gaulle como ministro de Informaci\u00f3n, entre o 1945 e o 1946. Tam\u00e9n foi ministro de Estado entre o 1958 e o 1959, e ministro da cultura entre o 1959 e o 1969. Recibiu o Premio Goncourt en 1933.\nObra.\nPara unha bibliograf\u00eda m\u00e1is completa, consulte a p\u00e1xina web literaria Andr\u00e9 Malraux."}
{"id": "88782", "revid": "51526", "url": "https://gl.wikipedia.org/wiki?curid=88782", "title": "Tr\u00f8ndersk", "text": "O tr\u00f8ndersk \u00e9 un dialecto noruegu\u00e9s falado na rexi\u00f3n de Tr\u00f8ndelag, en Nordm\u00f8re e en Bindal.\nCaracter\u00edsticas.\nO dialecto ten alg\u00fans puntos en com\u00fan cos outros dialectos do leste de Noruega (\u00d8stlandet), por exemplo a entoaci\u00f3n e a melod\u00eda da frase, pero o dialecto que m\u00e1is se lle asemella segue a ser o veci\u00f1a fala sueca de Xemlandia, o xemland\u00e9s.."}
{"id": "88783", "revid": "23204", "url": "https://gl.wikipedia.org/wiki?curid=88783", "title": "Hans Adolf Krebs", "text": "Hans Adolf Krebs, nado en Hildesheim, Baixa Saxonia, o 25 de agosto de 1900 e finado en Oxford o 22 de novembro de 1981, foi un m\u00e9dico e bioqu\u00edmico alem\u00e1n. \u00c9 m\u00e1is co\u00f1ecido por ter identificado dous importantes ciclos metab\u00f3licos: o ciclo da urea e o ciclo do \u00e1cido c\u00edtrico. Este \u00faltimo \u00e9 unha secuencia de reacci\u00f3ns qu\u00edmicas metab\u00f3licas que producen enerx\u00eda nas c\u00e9lulas e que pasou a ser co\u00f1ecida como \"Ciclo de Krebs\", polo que lle concedeu o Premio Nobel de Medicina de 1953."}
{"id": "88785", "revid": "880", "url": "https://gl.wikipedia.org/wiki?curid=88785", "title": "Trendersk", "text": ""}
{"id": "88789", "revid": "23204", "url": "https://gl.wikipedia.org/wiki?curid=88789", "title": "Casa de Savoia", "text": "A Dinast\u00eda Savoia ou Casa de Savoia \u00e9 unha dinast\u00eda que tradicionalmente ti\u00f1a a s\u00faa orixe en Savoia, e que reinou en Italia, dende a s\u00faa fundaci\u00f3n coma reino en 1861 despois da s\u00faa unificaci\u00f3n ata a instauraci\u00f3n da Rep\u00fablica Italiana no ano 1946.\nCondado de Savoia.\nFoi fundada por un nobre borgo\u00f1\u00f3n, Humberto o da Man Branca (morreu aproximadamente en 1048), quen obtivo para o seu fillo Od\u00f3n o t\u00edtulo de Conde de Savoia, con dominios no norte da pen\u00ednsula italiana. Este \u00faltimo, a trav\u00e9s do seu matrimonio con Adelaida, herdeira de Tur\u00edn no Piemonte, logrou espallar os dominios da s\u00faa Casa. Nos seguintes tres s\u00e9culos, a familia logrou estender os seus dominios en Francia, Italia e Su\u00edza. No s\u00e9culo XIII, Niza pasou a mans da familia, dando a Savoia unha sa\u00edda ao mar.\nDucado de Savoia.\nEn 1416, Amadeu VIII, Conde de Savoia, a trav\u00e9s do apoio do Sacro Emperador Romano Sexismundo, estableceu o Ducado de Savoia establec\u00e9ndose coma o seu primeiro duque. Amadeu abdicou en 1434, herdando o ducado o seu fillo Lu\u00eds tralo cal fundar\u00eda unha orde relixiosa en Italia, sendo elixido Sumo Pont\u00edfice polo Concilio de Basilea co nome de Fiz V en 1440, renunciando ao posto nove anos m\u00e1is tarde.\nCara o 1536, a autoridade dos Duques de Savoia sobre Xenebra rematara, perdendo a Casa t\u00f3dalas s\u00faas posesi\u00f3ns en Su\u00edza. Ese mesmo ano, Francisco I, rei de Francia, invadiu e ocupou o resto de posesi\u00f3ns da familia. Con todo, coa derrota de Francia fronte Espa\u00f1a en 1559, a Paz de Cateau-Cambr\u00e9sis restitu\u00edu as terras a Manuel Filiberto, d\u00e9cimo duque de Savoia.\nReino de Sarde\u00f1a e Piemonte.\nBaixo V\u00edtor Amadeu II, Savoia uniuse \u00e1s guerras contra Lu\u00eds XIV de Francia a finais do s\u00e9culo XVII. A\u00ednda que os franceses lograron moitas concesi\u00f3ns dos Duques, Savoia uniuse \u00e1 Grande Alianza contra Lu\u00eds. En 1696, polo Tratado de Tur\u00edn, Savoia pechou a paz con Francia e abandonou a Grande Alianza. Grazas, con todo, a que V\u00edtor Amadeu uniuse a Austria (1703) de novo en contra de Francia na Guerra de Sucesi\u00f3n Espa\u00f1ola, os franceses invadiron e devastaron o Piemonte, pero finalmente foron expulsados por V\u00edtor Amadeu e o seu curm\u00e1n austr\u00edaco, o xeneral Ux\u00edo, Pr\u00edncipe de Savoia, no asedio a Tur\u00edn. Polo tratado de Utrecht, V\u00edtor Amadeu recobrou t\u00f3dalas terras tomadas por Francia no Piemonte, ademais de ga\u00f1ar o dominio de Sicilia e o t\u00edtulo de Rei de Sicilia. Ademais, a metade da provincia de Montferrato que non fora cedida a Savoia en 1631 foi cedida \u00e1 Coroa por Austria. En 1720, Savoia intercambiou a posesi\u00f3n de Sicilia pola de Sarde\u00f1a pertencente a Austria, e V\u00edtor Amadeu foi coroado como Rei de Sarde\u00f1a.\nReino de Italia.\nEn 1831, Carlos Alberte de Savoia foi coroado Rei de Sarde\u00f1a e Duque de Savoia. En 1849, abdicou a favor do seu fillo, V\u00edtor Manuel II quen cedeu o Ducado de Savoia e a cidade de Niza a Francia en 1860 e foi coroado Rei de Italia en 1861. Foi sucedido en 1878 por Humberto I, quen foi asasinado en 1900. O seu fillo, V\u00edtor Manuel III abdicou en maio de 1946 a favor do herdeiro da Coroa, Humberto II, quen gobernou ata xu\u00f1o dese ano, cando Italia foi proclamada rep\u00fablica tras un plebiscito no que ademais manifestouse o rexeitamento dos italianos \u00e1 tolerancia que os Savoia tiveron con Mussolini e o fascismo. Humberto II e o seu fillo, V\u00edtor Manuel foron vivir a Portugal pouco despois. V\u00edtor Manuel III morreu en Alexandr\u00eda, Exipto en 1947.\nV\u00edtor Manuel de Savoia e Saxonia Coburgo (n. 1937), fillo de Humberto II, \u00e9 a actual cabeza da Casa Real de Savoia. No ano 2002 foille permitido volver a Italia, rexeitando ao seu dereito ao Trono, e como un cidad\u00e1n regular e leal da Rep\u00fablica Italiana.\nDende o palacio dos Papas, no Quirinal de Roma, \u00e1 prisi\u00f3n de Potenza. V\u00edtor Manuel de Savoia, herdeiro da monarqu\u00eda italiana, suprimida en 1946, ingresou o 17 de xu\u00f1o de 2006 no c\u00e1rcere daquela cidade meridional, acusado de ter corrompido a funcionarios p\u00fablicos e de organizar un bordel ambulante.\nTrala s\u00faa detenci\u00f3n, a Consulta de Senadores do Reino de Italia, organismo creado por Humberto II en 1955 (existindo xa a Rep\u00fablica Italiana) depuxo a V\u00edtor Manuel como Xefe da Casa de Savoia en favor do seu curm\u00e1n e rival Amadeu de Aosta, alegando que V\u00edtor Manuel casara cunha muller sen t\u00edtulo nobiliario sen pedir permiso ao seu pai Humberto II, o derradeiro rei, a\u00ednda que isto sucedera 30 anos atr\u00e1s.\nLi\u00f1a.\nReis de Sarde\u00f1a-Piemonte.\n\"P\u00f3la Savoia-Carignano, descendentes de Carlos Manuel I\". "}
{"id": "88790", "revid": "3054", "url": "https://gl.wikipedia.org/wiki?curid=88790", "title": "Unificaci\u00f3n italiana", "text": ""}
{"id": "88791", "revid": "839", "url": "https://gl.wikipedia.org/wiki?curid=88791", "title": "Lester B. Pearson", "text": ""}
{"id": "88792", "revid": "23204", "url": "https://gl.wikipedia.org/wiki?curid=88792", "title": "Lester Bowles Pearson", "text": "Lester Bowles \"Mike\" Pearson, nado en Newtonbrook (Ontario) o 23 de abril de 1897 e finado en Otava o 27 de decembro de 1972, foi o d\u00e9cimo cuarto primeiro ministro do Canad\u00e1, tendo gobernado o pa\u00eds entre o 22 de abril de 1963 e o 20 de abril de 1968, ademais ganador do Premio Nobel da Paz en 1957.\nTraxectoria.\nPearson naceu en Newtoonbrook, que actualmente \u00e9 parte da cidade de Toronto. Estudou na Universidade de Toronto, e, posteriomente, na Universidade de Oxford, Inglaterra. Loitou en ambas guerras mundiais. Recibiu o Premio Nobel da Paz en 1957, polos seus esforzos en resolver pacificamente a Crise de Suez, en 1956.\nElixido l\u00edder do Partido Liberal do Canad\u00e1 en 1958 e primeiro ministro do Canad\u00e1 nas elecci\u00f3ns nacionais de 1963, Pearson introduciu importantes reformas sociais como a sa\u00fade p\u00fablica, o \"Canada Pension Plan\" (pensi\u00f3ns) e o \"Canada Student Loans\" (pr\u00e9stamos a estudantes universitarios). Pearson tam\u00e9n introduciu a nova bandeira do Canad\u00e1, a \"Maple Leaf Flag\".\nRetirouse da vida pol\u00edtica en 1968, e morreu de cancro o 27 de decembro de 1972, en Otava. O aeroporto m\u00e1is importante do pa\u00eds, o Internacional de Toronto, foi renomeado por Pierre Elliott Trudeau en 1984 como Aeroporto Internacional Lester B. Pearson. En 2004, Lester Bowles Pearson foi elixido como o 6\u00ba maior canadense, nunha enquisa popular na escolla do maior canadense existente."}
{"id": "88795", "revid": "880", "url": "https://gl.wikipedia.org/wiki?curid=88795", "title": "Victor Manuel III", "text": ""}
{"id": "88796", "revid": "1131", "url": "https://gl.wikipedia.org/wiki?curid=88796", "title": "Amadeo de Savoia", "text": ""}
{"id": "88797", "revid": "880", "url": "https://gl.wikipedia.org/wiki?curid=88797", "title": "Nannerl Mozart", "text": ""}
{"id": "88803", "revid": "1308", "url": "https://gl.wikipedia.org/wiki?curid=88803", "title": "Reunificaci\u00f3n italiana", "text": ""}
{"id": "88804", "revid": "23204", "url": "https://gl.wikipedia.org/wiki?curid=88804", "title": "Savoia", "text": "O nome Savoia pode designar:\nAs sucesivas denominaci\u00f3ns dun territorio hist\u00f3rico situado nos Alpes:\nA Casa de Savoia, dinast\u00eda que gobernou este territorio, e os seus diversos membros:"}
{"id": "88806", "revid": "1308", "url": "https://gl.wikipedia.org/wiki?curid=88806", "title": "Tratado de Saint-Germain-en-Laye", "text": ""}
{"id": "88807", "revid": "98629", "url": "https://gl.wikipedia.org/wiki?curid=88807", "title": "Capoeira", "text": "A capoeira \u00e9 unha expresi\u00f3n cultural afrobrasileira orixinada no Brasil, que engloba diversas facetas. A m\u00e1is co\u00f1ecida \u00e9 a da arte marcial ou loita, a\u00ednda que o resto son igual de importantes: a vertente musical, de expresi\u00f3n corporal, a faceta oral e ling\u00fc\u00edstica, e a faceta tradicional. A capoeira \u00e9 unha forma de expresarse.\nOrixe etimol\u00f3xica.\nExisten varias teor\u00edas en relaci\u00f3n \u00e1 orixe da palabra capoeira. Unha delas ven establecida pola lingua guaran\u00ed, onde \"ca\u00e1pu\u00eara\" (ca\u00e1 = campo, matogueira; pu\u00eara = que xa foi) d\u00e1 lugar a \"capu\u00edra\", \"capo\u00eara\" e \"capoeira\". Segundo alg\u00fans estudosos, a palabra \"capoeira\" designar\u00eda un tipo especial de gaiolas, usadas no transporte de aves (cap\u00f3ns), que eran conducidas por escravos \u00f3s mercados. O termo estender\u00edase das gaiolas \u00f3s escravos. Segundo os defensores desta hip\u00f3tese, mentres agardaban a chegada dos comerciantes, os escravos divert\u00edanse na pr\u00e1ctica da s\u00faa arte-loita, pasando tam\u00e9n a denominarse igualmente baixo ese termo (capoeira). Tam\u00e9n denominaba as\u00ed \u00f3 lugar despexado dun bosque onde se practicaba este deporte."}
{"id": "88808", "revid": "1410", "url": "https://gl.wikipedia.org/wiki?curid=88808", "title": "Camillo Benso", "text": "Camillo Benso, conde de Cavour, nado en Tur\u00edn o 10 de agosto de 1810 e finado o 6 de xu\u00f1o de 1861, foi un pol\u00edtico e estadista da Italia anterior \u00e1 unificaci\u00f3n.\nFoi ministro do Reino de Sarde\u00f1a de 1850 a 1852, presidente do Consello de Ministros do Reino de Sarde\u00f1a de 1852 a 1859 e do 1860 a 1861. No mesmo 1861, coa proclamaci\u00f3n do Reino de Italia, converteuse no primeiro presidente do Consello de ministros do novo Estado, cargo que ocupou ata a s\u00faa morte ese mesmo ano.\nFoi protagonista do Risorgimento como partidario das ideas liberais, do progreso civil e econ\u00f3mico, do anticlericalismo, dos movementos nacionais e da expansi\u00f3n do Reino de Sarde\u00f1a fronte ao Imperio Austr\u00edaco e os Estados italianos de antes da unificaci\u00f3n.\nEn econom\u00eda promoveu o mercado libre, os grandes investimentos industriais (sobre todo no campo ferroviario) e a cooperaci\u00f3n entre p\u00fablico e privado. En pol\u00edtica apoiou e defendeu a promulgaci\u00f3n do Estatuto albertino. Xefe da chamada dereita hist\u00f3rica, asinou un acordo coa esquerda, coa que realizou diversas reformas. Confrontou abertamente as ideas republicanas de Giuseppe Mazzini e enfrontouse a mi\u00fado a Giuseppe Garibaldi, de cuxas acci\u00f3ns tem\u00eda un potencial revolucionario.\nEn pol\u00edtica exterior teceu con habilidade unha alianza con Francia grazas \u00e1 cal, coa segunda guerra da Independencia, obtivo a expansi\u00f3n territorial do Reino de Sarde\u00f1a na Lombard\u00eda. Conseguiu manexar os eventos pol\u00edticos (disturbios no Gran Ducado de Toscana, nos ducados de M\u00f3dena e Parma e no Reino das D\u00faas Sicilias) que xunto \u00e1 Expedici\u00f3n dos Mil levaron \u00e1 formaci\u00f3n do Reino de Italia.\nBiograf\u00eda.\nFillo do marqu\u00e9s Michele Benso de Cavour e de Ad\u00e8le de Sellon, dama de orixe su\u00edza. Piemont\u00e9s aristocr\u00e1tico de ideas liberais, durante a s\u00faa mocidade estudou na Academia Militar, chegando a ser oficial de Enxe\u00f1eiros. Pouco apegado \u00e1 vida militar, deixou o ex\u00e9rcito e dedicouse a viaxar ao estranxeiro estudando o desenvolvemento econ\u00f3mico dos pa\u00edses m\u00e1is industrializados como Francia e Inglaterra, document\u00e1ndose en t\u00f3dalas innovaci\u00f3ns relacionadas con calquera campo. Aos 22 anos foi nomeado alcalde de Grinzane, localidade na que a s\u00faa familia ti\u00f1a terras, e ocupou o cargo durante 17 anos.\nOs seus comezos en pol\u00edtica.\nEn 1847 fixo a s\u00faa aparici\u00f3n na escena pol\u00edtica como fundador, xunto a Cesare Balbo dun xornal liberal moderado, \"Il Risorgimento\". Foi elixido deputado ao Parlamento en xu\u00f1o de 1848. Perdeu o seu escano nas elecci\u00f3ns de xaneiro de 1849, pero recuperouno en marzo do mesmo ano e non o deixar\u00eda ata a s\u00faa morte.\nEn 1850, tras un apaixonado discurso a favor das leis Siccardi pasou a formar parte do goberno de Massimo d'Azeglio, como ministro de Agricultura, Comercio e Mari\u00f1a; en 1851 completou o seu control da vida econ\u00f3mica do Pa\u00eds coa asunci\u00f3n das competencias da carteira de Finanzas. En 1852 preparou con Cristi\u00e1n Rattazzi, principal expo\u00f1ente da esquerda liberal, unha coalici\u00f3n que o levou en novembro do mesmo ano \u00e1 Presidencia do Consello de Ministros.\nReformas econ\u00f3micas.\nUnha vez acadado este cargo, o conde de Cavour consagrouse ao fortalecemento econ\u00f3mico e industrial do Reino de Sarde\u00f1a, favorecendo a construci\u00f3n de ferrocarr\u00eds, estradas e iniciando a construci\u00f3n do t\u00fanel do Frejus. Revitalizou a agricultura coa introduci\u00f3n de novos cultivos, a realizaci\u00f3n de obras de mellora e a construci\u00f3n de canles de rega. Favoreceu a creaci\u00f3n dunha industria sider\u00farxica e o fornecemento da t\u00e9xtil. Reformou o ex\u00e9rcito a trav\u00e9s do seu colaborador, o xeneral La Marmora, e ordenou a construci\u00f3n dun arsenal mar\u00edtimo en La Spezia.\nPol\u00edtica interna.\nEn pol\u00edtica interna foi o art\u00edfice da orde mon\u00e1rquica constitucional, t\u00f3dalas s\u00faas reformas estaban ditadas polo seu desexo de impedir calquera tipo de insurrecci\u00f3n democr\u00e1tica ou republicana. Partidario ac\u00e9rrimo da afirmaci\u00f3n de Charles de Montalembert, \u00ab\"Igrexa libre en Estado libre\"\u00bb, preocupouse de redimensionar o poder da Igrexa, e promoveu a construci\u00f3n de fogares para a infancia, e mantivo unha loita tenaz contra os xesu\u00edtas, que ti\u00f1an o monopolio nas tarefas educativas.\nConseguiu que se aprobase unha lei que suprim\u00eda as ordes mon\u00e1sticas contemplativas e que abol\u00eda os privilexios da \"manomorta\" e do foro eclesi\u00e1stico. Esta lei provocou un grande esc\u00e1ndalo e tropezou coa oposici\u00f3n do rei, quen forzou a dimisi\u00f3n de Cavour, na chamada crise Calabiana (26 de abril de 1855). Tras uns d\u00edas, con todo, o rei tivo que volver chamar a Cavour para o mesmo posto, pero o proxecto de lei tivo que ser abandonado en parte.\nPol\u00edtica exterior e unificaci\u00f3n de Italia.\nEn pol\u00edtica exterior foi un pol\u00edtico h\u00e1bil, a\u00ednda que \u00e1s veces estivo acompa\u00f1ado pola fortuna. O seu obxectivo era crear un estado forte no norte de Italia baixo a coroa da Casa de Savoia, pero descubriu que para acadar ese obxectivo, o Piemonte deb\u00eda obter apoios das potencias europeas. En 1854 estoura a guerra de Crimea: Francia e Inglaterra, aliadas con Turqu\u00eda, loitaban contra Rusia, que fac\u00eda esforzos por espallar a s\u00faa hexemon\u00eda na pen\u00ednsula balc\u00e1nica. Cavour ofreceu a axuda do Piemonte \u00e1s grandes potencias, enviando a Crimea un corpo de ex\u00e9rcito.\nNon resultou sinxelo obter a autorizaci\u00f3n para a expedici\u00f3n por parte do Parlamento de Tur\u00edn: non se entend\u00eda a raz\u00f3n pola que piemonteses deb\u00edan morrer defendendo intereses turcos nunha zona na que o Piemonte non ti\u00f1a ning\u00fan interese que defender. Pero ao participar na guerra no lado dos vencedores, o Piemonte foi admitido \u00e1 mesa de negociaci\u00f3ns como aliado de d\u00faas grandes potencias: Francia e Inglaterra.\nEn 1856 asinouse a paz no Congreso de Par\u00eds, coa presenza do representante de Austria. Cavour non obtivo compensaci\u00f3n algunha pola s\u00faa participaci\u00f3n na guerra, pero conseguiu que unha das sesi\u00f3ns fose adicada expresamente a discutir o problema italiano: puido as\u00ed defender publicamente a idea de que a represi\u00f3n dos gobernos reaccionarios e a pol\u00edtica do Imperio Austroh\u00fangaro eran os aut\u00e9nticos responsables das inquietudes revolucionarias que se estaban formando en toda a pen\u00ednsula e que estas revoltas poder\u00edan constitu\u00edr unha ameaza para todos os gobernos de Europa.\nAs\u00ed, Cavour chamou a atenci\u00f3n de t\u00f3dalas potencias europeas sobre a cuesti\u00f3n italiana; para ter \u00e9xito ter\u00eda que conseguir interesar polo menos de xeito especial nalgunha delas. En 1858 entrevistouse con Napole\u00f3n III (favorable a intervir a favor dos italianos a pesar de escapar milagrosamente con vida ao atentado do patriota emiliano Felice Orsini) en Plombi\u00e8res para ratificar un tratado defensivo-ofensivo fronte aos Habsburgo. En 1859 estoura a guerra que enfronta por unha banda a Francia e ao Piemonte e por outro a Austria. A guerra permitiu a anexi\u00f3n da Lombard\u00eda, pero os franceses interromperon a guerra antes do previsto, asinando un armisticio con Austria no Tratado de Villafranca. Cavour, como protesta, dimitiu. Malia a oposici\u00f3n de V\u00edtor Manuel II, en 1860 Cavour volveu ocupar o cargo de Presidente do Consello.\nCuns estrat\u00e9xicos movementos pol\u00edticos e coa axuda do goberno brit\u00e1nico, conseguiu obter o reco\u00f1ecemento dos plebiscitos que se celebraron en Toscana, nos ducados de M\u00f3dena e Parma e nos Estados Pontificios para a anexi\u00f3n do Reino de Sarde\u00f1a. Para continuar obtendo o apoio franc\u00e9s no seu proxecto, que xa era o de unificar a pen\u00ednsula italiana, cedeu a Francia a cidade de Niza e a rexi\u00f3n de Savoia. De xeito non expl\u00edcito axudou a Garibaldi a organizar a Expedici\u00f3n dos Mil, e logo, coa escusa de deter a ese \"perigoso revolucionario\" obtivo o permiso de Francia para ocupar os Estados Pontificios, ag\u00e1s a cidade de Roma.\nCando se uniron os ex\u00e9rcitos, Garibaldi doou a V\u00edctor Manuel II o sur de Italia, co que se chegou a unha reunificaci\u00f3n parcial da pen\u00ednsula. O 17 de marzo de 1861 V\u00edctor Manuel II foi proclamado Rei de Italia. Cavour adicouse a unha operaci\u00f3n diplom\u00e1tica a grande escala para conseguir un acordo co Papa, pero antes de chegar \u00e1 conclusi\u00f3n morreu, probablemente de malaria, no palacio da s\u00faa familia en Tur\u00edn o 6 de xu\u00f1o de 1861.\nLegado.\nEn 1916 a localidade de Grinzane mudou de nome e pasou a chamarse Grinzane Cavour como agradecemento a Camillo Benso, que foi o seu alcalde durante 17 anos. Tam\u00e9n leva o seu nome outro municipio italiano, Sogliano Cavour, na provincia de Lecce. No transcurso do tempo dous barcos da mari\u00f1a italiana levaron o nome de Cavour, en 1915 un barco de guerra, e en 2004 un portaavi\u00f3ns. Ademais numerosas r\u00faas e prazas de cidades italianas levan o seu nome."}
{"id": "88809", "revid": "1308", "url": "https://gl.wikipedia.org/wiki?curid=88809", "title": "Cavour", "text": ""}
{"id": "88814", "revid": "23204", "url": "https://gl.wikipedia.org/wiki?curid=88814", "title": "R\u00eda de Corme e Laxe", "text": "A r\u00eda de Corme e Laxe \u00e9 unha pequena r\u00eda galega que forma parte do conxunto das r\u00edas Medias que est\u00e1n englobadas nas r\u00edas Altas.\nSituaci\u00f3n xeogr\u00e1fica.\nA r\u00eda de Corme e Laxe est\u00e1 na costa noroccidental de Galicia, na provincia da Coru\u00f1a, en plena Costa da Morte. F\u00f3rmase na desembocadura do r\u00edo Anll\u00f3ns, tomando o seu nome das vilas de Laxe e Corme que se atopan na entrada de dita r\u00eda. Est\u00e1 limitada polo cabo Roncudo ao norte e polo cabo Laxe ao sur.\nA r\u00eda ba\u00f1a os concellos de Ponteceso, Cabana de Berganti\u00f1os e Laxe.\nPor esta r\u00eda pasa a 2\u00aa e 3\u00aa etapa da ruta de sendeirismo do Cami\u00f1o dos Faros.\nPraias e portos.\nPos\u00fae numerosas praias ao longo da costa. No concello de Ponteceso est\u00e1n as da Hermida, Osmo e Balares. No concello de Cabana est\u00e1n as praias de Rebordelo e de San Pedro. No concello de Laxe a m\u00e1is importante \u00e9 a praia de Laxe.\nPos\u00fae dous portos pesqueiros, o porto de Corme e o porto de Laxe."}
{"id": "88816", "revid": "25090", "url": "https://gl.wikipedia.org/wiki?curid=88816", "title": "Vaduz", "text": "Vaduz \u00e9 a capital do principado de Liechtenstein. \u00c9 a sede do goberno do Principado e o lugar de residencia da familia principesca desde 1939. A cidade acolle tam\u00e9n a sede do Arcebispado de Liechtenstein, \u00e1 par que constit\u00fae unha reco\u00f1ecida praza financeira internacional.\nContaba con 5.214 habitantes en 2010 e o seu termo urbano est\u00e9ndese sobre 17,3\u00a0km\u00b2. Est\u00e1 ba\u00f1ada polo r\u00edo Rin e situada a 455 metros de altitude.\nTop\u00f3nimo.\nO nome de \"Vaduz\" aparece mencionado por primeira vez no ano 1150 e polo que parece prov\u00e9n de \"avadutg\", que en lingua romanche significa \u00abacueduto\u00bb. Alternativamente ofr\u00e9cese a explicaci\u00f3n dunha evoluci\u00f3n h\u00edbrida do lat\u00edn \"vallis\" \"val\" e o antigo alto alem\u00e1n \"diutisk\", \"alem\u00e1n\" (\"deutsch\" en alem\u00e1n moderno).\nHistoria.\nDesde mediados do s\u00e9culo XIV, o castelo de Vaduz era a residencia dos condes de igual nome. En 1719, o conde de Vaduz e a comunidade de Schellenberg un\u00edronse para formar un principado que tomou o nome de Liechtenstein. Desde 1723, o principado obtivo o dereito de sentar e votar no Reichstag (o parlamento ou dieta do Sacro Imperio Romano Xerm\u00e1nico).\nNo ano 1948 a empresa do municipio de Mauren Contina AG, a 15 km de Vaduz, saca ao mercado a primeira calculadora de peto, a CURTA Tipo I, un invento mec\u00e1nico de Curt Herzstark dese\u00f1ado precariamente cando era un preso no campo de concentraci\u00f3n de Buchenwald. O dispositivo permit\u00eda realizar operaci\u00f3ns de suma, resta, multiplicaci\u00f3n, divisi\u00f3n, e ra\u00edces cadradas. Foron moi populares ata o 1970, coa chegada da calculadora electr\u00f3nica.\nPol\u00edtica.\nO Gemeinderat ou Concello Municipal \u00e9 elixido por catro anos por votaci\u00f3n popular e conta con 12 membros.\nEn xu\u00f1o de 2001 asinouse en Vaduz a convenci\u00f3n da EFTA. Onde se liberalizaba o comercio entre os Estados da EFTA inclu\u00edndo nos acordos para todos os pa\u00edses membros os avances en comercio entre Su\u00edza e a Uni\u00f3n Europea. \nMonumentos e sitios de interese.\nA salientar:"}
{"id": "88819", "revid": "23204", "url": "https://gl.wikipedia.org/wiki?curid=88819", "title": "Bandeira de Xeorxia", "text": "A bandeira de Xeorxia (en xeorxiano: \u10e1\u10d0\u10e5\u10d0\u10e0\u10d7\u10d5\u10d4\u10da\u10dd\u10e1 \u10e1\u10d0\u10ee\u10d4\u10da\u10db\u10ec\u10d8\u10e4\u10dd \u10d3\u10e0\u10dd\u10e8\u10d0, \"saqartvelos saxelmtsipho drosha\"), co\u00f1ecida como a \"bandeira das cinco cruces\", \u00e9 un dos s\u00edmbolos oficiais do pa\u00eds dende o 14 de xaneiro de 2004 tras cincocentos anos en desuso. Foi o emblema do Reino de Xeorxia durante a Idade Media. \u00c9 unha bandeira de cor branca cunha cruz vermella na s\u00faa parte central que a divide en cuadrantes e con catro pequenas cruces vermellas por cada cuadrante. As proporci\u00f3ns entre o ancho e o alto da bandeira son de 2:3.\nDese\u00f1o.\nA bandeira nacional de Xeorxia, tal como v\u00e9n descrita no Decreto Presidnecial n\u00ba 31 do 25 de xaneiro de 2004:\nHistoria.\nA existencia da \"bandeira das cinco cruces\" est\u00e1 documentada dende o s\u00e9culo XIII. O elemento central da bandeira \u00e9 a Cruz de San Xurxo que \u00e9 considerado patr\u00f3n de Xeorxia e tam\u00e9n figura na bandeira de Inglaterra. Segundo o erudito xeorxiano Giorgi Gabeskiria, probablemente as catro cruces pequenas da bandeira rem\u00f3ntanse ao reinado de Xurxo V de Xeorxia (alcumado \"o Brillante\" ou \"o Esplendido\") monarca que logrou expulsar aos mongois. Co paso do tempo f\u00f3ronse introducindo algunhas modificaci\u00f3ns como o dese\u00f1o das pequenas cruces que se converteron nunha variante das que figuran na cruz de Xerusal\u00e9n, s\u00edmbolo usado dos cruzados.\nA bandeira caeu en desuso durante a Idade Media. Logo da independencia de Xeorxia da Uni\u00f3n Sovi\u00e9tica en 1991 foi recuperada polo nacionalismo xeorxiano. Oito anos m\u00e1is tarde unha maior\u00eda de xeorxianos, inclu\u00edndo o patriarca da Igrexa ortodoxa de Xeorxia, apoiaron a restauraci\u00f3n do antigo emblema do Reino de Xeorxia e no parlamento o proxecto de lei para modificar a bandeira superou t\u00f3dolos tr\u00e1mites a\u00ednda que non chegou a entrar en vigor pola negativa do presidente Eduard Shevardnadze a sancionar a norma. Logo da negativa do presidente a recuperar \"\"A bandeira das cinco cruces\" esta foi adoptada como s\u00edmbolo do principal partido da oposici\u00f3n, o Movemento de Unidade Nacional, liderado por Mikhail Saakashvili e o seu uso representou o rexeitamento a Shevardnadze.\nA \"bandeira das cinco cruces\"\" foi declarada s\u00edmbolo nacional o 14 de xaneiro de 2004 e foi aprobada formalmente a trav\u00e9s dun decreto presidencial promulgado por Saakashvili o 25 de xaneiro, tras a s\u00faa elecci\u00f3n como presidente de Xeorxia. A adopci\u00f3n da bandeira dun partido pol\u00edtico como emblema nacional non estivo exento de controversia xa que non faltaron voces que cuestionaron o car\u00e1cter democr\u00e1tico desta decisi\u00f3n.\nBandeiras hist\u00f3ricas.\nXeorxia (1918-1921, 1990-2004).\nDurante a existencia de Xeorxia como estado independente dende 1918 ata 1921, empregouse a bandeira tricolor. Era unha bandeira de cor vermella burel (vermello \u00f3xido) con d\u00faas franxas de cor negra (a superior) e branco (a inferior) situadas no cuadrante superior m\u00e1is achegado ao mastro. O dese\u00f1o foi obra de Jakob Nikoladze, un pintor que resultou elixido nun concurso convocado para o efecto. Esta bandeira foi abolida pola Uni\u00f3n Sovi\u00e9tica en 1921. Obtida de novo a independencia, foi recuperada polo Consello Supremo da Rep\u00fablica de Xeorxia como s\u00edmbolo nacional o 14 de novembro de 1990 pero foi perdendo popularidade entre a poboaci\u00f3n ao quedar vencellada coa ca\u00f3tica situaci\u00f3n pol\u00edtica e social na que quedou inmersa Xeorxia logo da s\u00faa independencia da Uni\u00f3n Sovi\u00e9tica.\nRep\u00fablica Socialista de Xeorxia (1921-1990).\nDurante o per\u00edodo no que Xeorxia formou parte da Uni\u00f3n Sovi\u00e9tica, adopt\u00e1ronse, como emblema, varias versi\u00f3ns da bandeira da Uni\u00f3n Sovi\u00e9tica nas que se aprecia incorporada a s\u00faa denominaci\u00f3n oficial Rep\u00fablica Socialista sovi\u00e9tica. A \u00faltima versi\u00f3n foi unha bandeira vermella cunha franxa horizontal azul pr\u00f3xima ao bordo superior da bandeira cunha figura de sol azul situada no cuadrante superior m\u00e1is pr\u00f3ximo ao mastro. No interior do sol azul figuraban unha fouce, un martelo e unha estrela vermellos. Esta bandeira foi adoptada en 1951 e estivo vixente ata a independencia do pa\u00eds en novembro de 1990.\nV\u00e9xase tam\u00e9n.\nLigaz\u00f3ns externas.\n&lt;br&gt;"}
{"id": "88822", "revid": "839", "url": "https://gl.wikipedia.org/wiki?curid=88822", "title": "Augustine Bradshaw", "text": "Augustine Bradshaw, nado como John Bradshaw, preto de Worcester, Reino Unido, en 1575 e finado en 1618, foi un monxe beneditino ingl\u00e9s.\nTraxectoria.\nOs seus pais eran cat\u00f3licos que rexeitaban converterse ao anglicanismo. Atendeu a Royal Grammar School Worcester (unha \"escola libre\", isto \u00e9, carente de afiliaci\u00f3ns relixiosas). O xesu\u00edta Edward Oldcorne mandouno a St. Omer e en 1596 proseguir\u00eda a s\u00faa educaci\u00f3n no Colexio Ingl\u00e9s de Valladolid.\nDespois dunha enfermidade, foi mandado en 1599 \u00e1 Abad\u00eda de San Marti\u00f1o Pinario, en Santiago de Compostela, onde adoptou o nome de Agust\u00edn de San Xoh\u00e1n. Retornou a Inglaterra como misioneiro en 1602, e chegar\u00eda a ser Vicario Xeral dos beneditinos ingleses en 1604. Hai noticias contempor\u00e1neas \u00e1 s\u00faa vida segundo as cales viaxaba polo condado de Worcestershire baixo o pseud\u00f3nimo de John White.\nEntre os seus logros m\u00e1is not\u00e1beis estiveron a fundaci\u00f3n dun mosteiro en Douai e do Colexio de San Gregorio (chamado m\u00e1is tarde Downside School) en Bath, no suroeste de Inglaterra. Est\u00e1 enterrado en Longueville, preto de Ru\u00e1n."}
{"id": "88823", "revid": "56817", "url": "https://gl.wikipedia.org/wiki?curid=88823", "title": "-2785", "text": "V\u00e9xase tam\u00e9n.\nHistoria ano a ano"}
{"id": "88824", "revid": "1131", "url": "https://gl.wikipedia.org/wiki?curid=88824", "title": "Marcelo Mac\u00edas", "text": "Marcelo Mac\u00edas Garc\u00eda, nado en Astorga o 1 de xullo de 1843 e finado en Ourense o 8 de marzo de 1941, foi sacerdote, profesor e doutor en filosof\u00eda e letras, arque\u00f3logo e numism\u00e1tico.\nTraxectoria.\nEstudou humanidades, filosof\u00eda e teolox\u00eda no seminario de Astorga, onde foi compa\u00f1eiro de Andr\u00e9s Mart\u00ednez Salazar e Antol\u00edn L\u00f3pez Pel\u00e1ez. En 1863 foi ordenado presb\u00edtero, e pasou a ser profesor de l\u00f3xica e aritm\u00e9tica no propio seminario. Estudou tam\u00e9n c\u00e1nones, grego e hebreo. Tras pecharse o seminario logo da Revoluci\u00f3n de 1868 foi ec\u00f3nomo da igrexa de San Pedro de Bembibre, e en 1871 mudouse a Madrid. Graduouse de bacharel en Artes no instituto de \u00c1vila e en Madrid licenciouse en Filosof\u00eda e Letras.\nDeu clase en Palma e Villanueva de la Serena. En 1882 acadou a c\u00e1tedra de Ret\u00f3rica en Xix\u00f3n, e en 1884 pasou a Ourense. Renunciou ao seu traslado a Madrid e \u00e1 c\u00e1tedra de Lingua Espa\u00f1ola na Universidade de Santiago.\nAtrib\u00faeselle ser o impulsor definitivo da Comisi\u00f3n Provincial de Monumentos de Ourense, ao comezar a edici\u00f3n do \"Bolet\u00edn de la Comisi\u00f3n Provincial de Monumentos Hist\u00f3ricos y Art\u00edsticos de Orense\", nos meses de marzo-abril de 1898, contando coa colaboraci\u00f3n de grandes intelectuais, como Arturo V\u00e1zquez N\u00fa\u00f1ez, Benito Fern\u00e1ndez Alonso e Nicol\u00e1s Tenorio, aos poucos f\u00f3ronse incorporando as colaboraci\u00f3ns da pr\u00e1ctica totalidade de personalidades da chamada \"Atenas de Galicia\" Manuel Mart\u00ednez Sueiro, Ferm\u00edn Bouza-Brey, Otero Pedrayo, Vicente Risco, Xocas, Florentino L\u00f3pez Cuevillas etc.\nIngresou na Real Academia Galega o 4 de setembro de 1905.\nAs s\u00faas mellores achegas produc\u00edronse no campo da arqueolox\u00eda e a historia; a s\u00faa gran colecci\u00f3n de moedas e os amplos co\u00f1ecementos que sobre elas ti\u00f1a convert\u00e9rono nun referente da numism\u00e1tica na s\u00faa \u00e9poca."}
{"id": "88826", "revid": "1822", "url": "https://gl.wikipedia.org/wiki?curid=88826", "title": "-2650", "text": "-2651 &lt; -2650 &lt; -2649\nV\u00e9xase tam\u00e9n.\nHistoria ano a ano"}
{"id": "88827", "revid": "98629", "url": "https://gl.wikipedia.org/wiki?curid=88827", "title": "Tulip\u00e1n", "text": "Os Tulip\u00e1ns (\"Tulipa\") ou tulipas son un x\u00e9nero de plantas perennes e bulbosas pertencente \u00e1 familia das Lili\u00e1ceas. O x\u00e9nero dos tulip\u00e1ns, nome com\u00fan co que se designa a t\u00f3dalas especies, abrangue aproximadamente 150 especies e innumerables cantidades de h\u00edbridos e cultivares conseguidos a trav\u00e9s do melloramento xen\u00e9tico que os floricultores foron realizando dende o s\u00e9culo XVI.\nOrixe e distribuci\u00f3n do x\u00e9nero.\nMalia estar asociado con Holanda, o x\u00e9nero \u00e9 orixinario de Ir\u00e1n, Afganist\u00e1n, certas rexi\u00f3ns de Asia Central e Europa meridional. De feito, en Turqu\u00eda os tulip\u00e1ns cultiv\u00e1banse como plantas ornamentais dende o ano 1000 aproximadamente.\nAs especies do x\u00e9nero distrib\u00faense polo sur de Europa, norte de \u00c1frica e Asia, dende Anatolia e Ir\u00e1n no leste ata o nord\u00e9s da China. O centro de diversidade do x\u00e9nero at\u00f3pase nas monta\u00f1as Pamir e Hindu Kush nas estepas de Casaquist\u00e1n.\nEtimolox\u00eda.\nAs palabras \"tulip\u00e1n\" e \"tulipa\" son modificaci\u00f3ns da verba turca \"t\u00fclbend\" que, por s\u00faa vez, prov\u00e9n do termo persa \"dulband\". Ambas as palabras significan \"turbante\" e fan referencia \u00e1 forma que adopta a flor cando est\u00e1 pechada. \"Tulipa\" \u00e9 tam\u00e9n o nome latino do x\u00e9nero destas especies todas, que forma parte do nome cient\u00edfico.\nDescrici\u00f3n.\nSon plantas herb\u00e1ceas, bulbosas. Os bulbos son truncados basalmente e alongados cara ao \u00e1pice, cubertos por unha t\u00fanica usualmente pilosa por dentro. O talo \u00e9 sinxelo (ocasionalmente ramificado) e subterr\u00e1neo na s\u00faa porci\u00f3n basal. As follas son basais e caulinares, espazadas ou m\u00e1is ou menos arrosetadas, lineais, aovadas ou lanceoladas.\nAs flores son actinomorfas e hermafroditas, erguidas ou, m\u00e1is raramente, p\u00e9ndulas; e \u00e1chanse dispostas en n\u00famero de 1 a 3 na extremidade dos talos flor\u00edferos. O perigonio \u00e9 anchamente infundibuliforme ou acampanado, composto de t\u00e9palos libres, subiguais, xeralmente anchos e imbricados, coloreados, frecuentemente cun diminuto mech\u00f3n de pelos brancos no \u00e1pice. O androceo est\u00e1 formado por 6 estames, inclusos, cos fiamentos aplanados e as anteras oblongas. O ovario \u00e9 s\u00fapero, trilocular, pluriovulado. O estilo \u00e9 columnar ou moi curto, o estigma \u00e9 trilobado. O froito \u00e9 unha c\u00e1psula loculicida, pluriseminada. As sementes son usualmente planas, subdeltoideas.\nEn xeral t\u00f3dalas especies e cultivares de \"Tulipa\" son diploides con 2n=2x=24 cromosomas. A excepci\u00f3n m\u00e1is conspicua constit\u00faena cultiv\u00e1relos h\u00edbridos do tipo denominado \"Darwin\", os cales son triploides con 2n=3x=36 cromosomas e, ademais, produto do cruzamiento entre d\u00faas especies: \"Tulipa fosteriana\" e \"T. gesneriana \".\nO tulip\u00e1n de xard\u00edn.\nO tulip\u00e1n com\u00fan ou de xard\u00edn \"(Tulipa gesneriana\" Linnaeus) designa unha chea especies (tales como \"T. bakeri\" Hall,\" T. clusiana\" de Candolle, \"T. fosteriana\" Hoog ex W. Irving,\" T. kaufmanniana\" Regel e \"T. tarda\" Stapf), como as\u00ed tam\u00e9n un vasto n\u00famero de h\u00edbridos complexos entre as especies mencionadas. Cult\u00edvanse en todo o mundo polas s\u00faas espectaculares e fermosas flores. Debido \u00e1 hibridaci\u00f3n interespec\u00edfica, \u00e1 recombinaci\u00f3n e \u00e1 selecci\u00f3n, a nomenclatura bot\u00e1nica do tulip\u00e1n cultivado \u00e9 sumamente complicada xa que ning\u00fan dos cultivares actuais, os que presentan gran diversidade de tama\u00f1os, cores e forma das flores as\u00ed como de \u00e9pocas de floraci\u00f3n, pode identificarse co nome de ning\u00fan dos tax\u00f3ns silvestres do x\u00e9nero.\nExisten m\u00e1is de 5000 cultivares rexistrados de tulip\u00e1ns ou tulipas. Levouse a cabo unha clasificaci\u00f3n dos mesmos baseada da estrutura das flores, o per\u00edodo a floraci\u00f3n e a orixe. Alg\u00fans dos 15 grupos establecidos comunmente son:\nA cor da flor est\u00e1 determinada pola composici\u00f3n e proporci\u00f3n de diferentes pigmentos. As\u00ed, as flores amarelas conte\u00f1en soamente carotenoides e cianidina. As flores vermellas cianidina e pelargonidina; mentres que as flores p\u00farpura conte\u00f1en unha combinaci\u00f3n de cianidina e delfinidina. As flores rosadas conte\u00f1en a maior variaci\u00f3n en tipos de pigmentos, pero o seu nivel ou contido \u00e9 relativamente menor que aquel presente nos outros tipos de cores. As flores brancas case non exhiben ning\u00fan tipo de pigmento.\nA continuaci\u00f3n pres\u00e9ntanse imaxes que exemplarizan alg\u00fans dos tipos de cultivares:\nHistoria do cultivo en occidente.\nNo s\u00e9culo XVI, o embaixador austr\u00edaco en Turqu\u00eda Ogier Ghislain de Busbecq, quen ademais era un floricultor entusiasta, viu tulip\u00e1ns cultivados en Adrian\u00f3polis. En 1544, cando volveu a Europa, trouxo consigo alg\u00fans bulbos aos Xard\u00edns Imperiais de Viena. D\u00e9cadas m\u00e1is tarde, en 1593, Carolus Clusius deixou o seu traballo nos Xard\u00edns Imperiais para tomar un cargo de profesor de bot\u00e1nica en Leiden, Pa\u00edses Baixos. Clusius, levou con el a Holanda unha colecci\u00f3n de bulbos de tulip\u00e1ns que crearon un grande interese e entusiasmo. Entre 1610 e 1620 en Francia e para 1634 en Holanda, o entusiasmo por cultivar estas plantas bulbosas transformouse nunha verdadeira febre co\u00f1ecida como \"tulipoman\u00eda\". Vend\u00edanse posesi\u00f3ns de todo tipo para mercar bulbos de tulip\u00e1n e alg\u00fans tipos raros desta especie custaban o prezo dunha granxa, unha casa ou varios cabalos. En 1623, un s\u00f3 bulbo dunha variedade famosa de tulip\u00e1n pod\u00eda custar ata 1000 flor\u00edns, cifra exorbitante tendo en conta que a ganancia media anual naquela \u00e9poca era de 150 flor\u00edns. Un bo comerciante de bulbos, polo outro lado, pod\u00eda ga\u00f1ar 6000 flor\u00edns por mes. En 1635 produciuse unha venda de 40 bulbos por 100.000 flor\u00edns. Para prop\u00f3sito de comparaci\u00f3n, unha tonelada de manteiga custaba aproximadamente 100 flor\u00edns. Unha verdadeira marca foi a venda do bulbo m\u00e1is famoso, \"Semper Augustus\", por 6.000 flor\u00edns en Haarlem. \nNon hab\u00eda suficientes bulbos no mercado como para apoiar a demanda existente, polo que a tulipoman\u00eda transformouse nunha especulaci\u00f3n financeira, na que os investidores mercaban e vend\u00edan notas de cr\u00e9dito e non bulbos. Este per\u00edodo de euforia especulativa deu lugar a unha gran burbulla econ\u00f3mica e unha crise financeira. Constit\u00fae, de feito, un dos primeiros fen\u00f3menos especulativos de masas dos que se ten noticia.\nMercado mundial.\nO tulip\u00e1n cult\u00edvase con dous obxectivos principais: a produci\u00f3n de flor curtada e a de bulbos secos. Estes \u00faltimos dest\u00ednanse, \u00e1 s\u00faa vez, a satisfacer a demanda de bulbos para parques, xard\u00edns e uso particular e, doutra banda, para prover os bulbos necesarios para a produci\u00f3n de flor curtada. O comercio internacional de flor curtada ten un valor global aproximado de 11.000 mill\u00f3ns de Euros, o cal prov\u00e9 unha magnitude da importancia econ\u00f3mica desta actividade.\nO principal pa\u00eds produtor de bulbos de tulip\u00e1n \u00e9 Holanda, pa\u00eds que concentra o 87% da \u00e1rea mundial, a cal \u00e9 de aproximadamente 12.000 hect\u00e1reas. Os bulbos desta especie prod\u00facense significativamente noutros 14 pa\u00edses, encabezados polo Xap\u00f3n, Francia e Polonia. A maior\u00eda destes pa\u00edses emprega os bulbos obtidos para a s\u00faa propia produci\u00f3n de flor curtada ou para abastecer o seu mercado comerciante polo mi\u00fado de bulbos secos. Holanda, con todo, \u00e1 parte de ser o principal produtor internacional de bulbos, \u00e9 a excepci\u00f3n a esta xeneralizaci\u00f3n. De feito, produce aproximadamente 4.000 mill\u00f3ns de bulbos anualmente, dos cales o 53% \u00fasanse no mercado de flor curtada e os restantes util\u00edzanse no mercado de bulbos secos. Dos bulbos destinados ao mercado de flor cortada, Holanda utiliza o 57% para satisfacer o seu mercado interno e o resto exp\u00f3rtao a varios pa\u00edses, dentro e f\u00f3ra da Uni\u00f3n Europea.\nCultivo.\nCultivo para produci\u00f3n de bulbos.\nEste tipo de cultivo in\u00edciase a partir de bulbi\u00f1os, os cales se producen ao redor do bulbo orixinal e sep\u00e1ranse deste logo de colleitalos. Como na produci\u00f3n doutros tipos de bulbos, requ\u00edrese un chan ben drenado, areoso e cun pH pr\u00f3ximo \u00e1 neutralidade. Neces\u00edtanse 2 anos para alcanzar bulbos de tama\u00f1o comercial. Nun primeiro ano pl\u00e1ntanse os bulbi\u00f1os no outono, a altas densidades (1-2\u00a0cm de separaci\u00f3n entre bulbi\u00f1os) e cult\u00edvanse bulbos de calibres 6-8, 8-10. Logo de colleitados os bulbos no ver\u00e1n, real\u00edzase o segundo ano de cultivo, a menor densidade (4\u20135\u00a0cm de separaci\u00f3n entre bulbos), co emprego de abonos qu\u00edmicos e outros agroqu\u00edmicos para protexer ao cultivo de pragas e enfermidades. A recolecci\u00f3n in\u00edciase cando a t\u00fanica dos bulbos comeza a colorearse. Os bulbos cultivados alcanzan un calibre de 11-12 ou superior.\nCultivo para a produci\u00f3n de flor cortada.\nEste tipo de cultivo in\u00edciase coa adquisici\u00f3n de bulbos de tama\u00f1o comercial (calibre 11-12 ou superiores) e a plantaci\u00f3n dos mesmos no outono. D\u00e9bense utilizar chans areosos e ben drenados. Os bulbos pl\u00e1ntanse en li\u00f1as cos bulbos separados a 5\u00a0cm entre si e a unha profundidade de 4\u20135\u00a0cm. A recolecci\u00f3n das flores real\u00edzase cando os brotes sexan apenas visibles na cor dos p\u00e9talos. Para a recolecci\u00f3n, ad\u00f3itase arrincar a planta enteira (talo floral, bulbo e ra\u00edz) e c\u00f3rtase o pedicelo floral o m\u00e1is preto posible da base do bulbo para, dese xeito, lograr \"flores\" de maior lonxitude, as cales son m\u00e1is apreciadas polos consumidores. Os talos florais col\u00f3canse en recipientes con auga dentro de c\u00e1maras frigor\u00edficas a 4-5\u00ba.\nTaxonom\u00eda.\nO x\u00e9nero \"Tulipa\" foi subdividido en dous subx\u00e9neros sobre a base de caracteres morfol\u00f3xicos e patr\u00f3ns de compatibilidade nos cruzamentos interespec\u00edficos: \"Eriostemones\" e \"Tulipa\" (=\"Leiostemones\"). O subx\u00e9nero \"Eriostemones\" consiste en 3 secci\u00f3ns, mentres que \"Tulipa\" comprende 5 secci\u00f3ns, como se detalla a continuaci\u00f3n: \nListaxe de especies.\nA continuaci\u00f3n provese unha lista dalgunhas das especies de \"Tulipa\" ordenadas alfab\u00e9ticamente:"}
{"id": "88828", "revid": "56817", "url": "https://gl.wikipedia.org/wiki?curid=88828", "title": "-2667", "text": "Outros.\nHistoria ano a ano"}
{"id": "88829", "revid": "56817", "url": "https://gl.wikipedia.org/wiki?curid=88829", "title": "-2648", "text": ""}
{"id": "88830", "revid": "56817", "url": "https://gl.wikipedia.org/wiki?curid=88830", "title": "-2637", "text": "Outros.\nHistoria ano a ano"}
{"id": "88832", "revid": "56817", "url": "https://gl.wikipedia.org/wiki?curid=88832", "title": "-2686", "text": ""}
{"id": "88834", "revid": "85894", "url": "https://gl.wikipedia.org/wiki?curid=88834", "title": "Melekeok", "text": "Melekeok \u00e9 unha localidade e un dos dezaseis estados das illas Palau. Desde o 7 de outubro de 2006, a localidade de Melekeok converteuse na sede do goberno das Palau, substitu\u00edndo a Koror como capital da naci\u00f3n.\nSituaci\u00f3n.\nMelekeok est\u00e1 situada na costa oriental da maior das illas do arquip\u00e9lago das Palau: Babeldaob. As s\u00faas coordenadas xeogr\u00e1ficas son: 7\u00ba 30' N e 134\u00ba 37' L.\nDemograf\u00eda.\nSegundo o censo de 2000, no estado de Melekeok viven 239 persoas, que se distrib\u00faen entre sete aldeas, entre as que est\u00e1 inclu\u00edda Melekeok, a capital, e que son:\nMelekeok ocupa unha \u00e1rea de 11\u00a0km\u00b2, e est\u00e1 situada entre Ngchesar ao sur r Ngiwal ao norte.\nO lago Ngardok de Melekeok \u00e9 o maior dep\u00f3sito de auga de toda a Micronesia e est\u00e9ndese por unha superficie de 4.93\u00a0km\u00b2; pos\u00fae unha pequena poboaci\u00f3n de crocodilos de mar (\"Crocodylus porosus\")."}
{"id": "88835", "revid": "56817", "url": "https://gl.wikipedia.org/wiki?curid=88835", "title": "-2640", "text": "Outros.\nHistoria ano a ano"}
{"id": "88836", "revid": "23204", "url": "https://gl.wikipedia.org/wiki?curid=88836", "title": "Luc-en-Diois", "text": "Luc-en-Diois (Lat\u00edn: Lucus Augusti ou Lucus) \u00e9 unha comuna francesa situada no departamento de Dr\u00f4me na rexi\u00f3n de R\u00f3dano-Alpes.\nHistoria.\nFoi fundada a cidade de Luc-en-Diois polos romanos no s\u00e9culo I a.C. nas abas das monta\u00f1as de Diois, na Galia, baixo o nome en lat\u00edn de Lucus Augusti ou Lucus, coma Lugo, na honra de C\u00e9sar Augusto."}
{"id": "88837", "revid": "43327", "url": "https://gl.wikipedia.org/wiki?curid=88837", "title": "Apache", "text": "A palabra apache pode designar:"}
{"id": "88838", "revid": "15490", "url": "https://gl.wikipedia.org/wiki?curid=88838", "title": "Pobo apache", "text": "Os apaches son un pobo ind\u00edxena da zona actual de Arizona (Estados Unidos e Sonora (M\u00e9xico). A palabra apache procede do zuni \"apachu\" (\"inimigo\"), mais eles ch\u00e1manse a si mesmos \"Ndee\" (\"a xente\"). Para comunicarse entre eles empregaban unha serie de linguas atapascanas meridionais, que se clasificaron como o apache das chairas, o apache oriental e o apache occidental.\nA s\u00faa sociedade base\u00e1base na pesca, na caza e na agricultura, convivindo en pequenos grupos familiares, de car\u00e1cter matriarcal, ao igual que os s\u00edux e os cheyenne.\nCando chegaron os espa\u00f1ois, os apaches habitaban o suroeste dos Estados Unidos, debido a unha migraci\u00f3n anterior de cincocentos anos orixinaria do Canad\u00e1. Era unha tribo poderosa e guerreira, en loita continua cos brancos. A rendici\u00f3n da tribo tivo lugar en 1886, cando os chiricahuas foron enviados a Florida e Alabama, onde estiveron baixo confinamento militar.\nNo ano 1900 viv\u00edan uns 17.000 apaches en liberdade. O seu xefe m\u00e1is co\u00f1ecido foi Ger\u00f3nimo (16 de xu\u00f1o de 1829 \u2013 17 de febreiro de 1909), \"Gokhlayeh\" na s\u00faa lingua, que significa \"O Que Bocexa\". Xer\u00f3nimo fora elixido por Taza, fillo doutro xefe ind\u00edxena apache, Cochise, que morrera con 62 anos. Outro l\u00edder apache relevante foi Mangas Coloradas.\nActualmente o pobo apache vive en reservas de Arizona, Novo M\u00e9xico e Oklahoma, nun n\u00famero aproximado de 6.000 individuos. Un pequeno n\u00famero de apaches, d\u00faas decenas, subsisten na fronteira norte dos estados mexicanos de Chihuahua, Sonora e Coahuila. Este pequeno grupos de apaches son os co\u00f1ecidos como os mescaleros."}
{"id": "88839", "revid": "102241", "url": "https://gl.wikipedia.org/wiki?curid=88839", "title": "Lingua chipewyan", "text": "A lingua chipewyan (tam\u00e9n nomeada D\u00ebn\u00eb S\u0173\u0142in\u00eb\u0301 Yat\u0131\u00e9), \u00e9 o idioma falado polo pobo chipewyan, tribo da parte central do Canad\u00e1. Forma parte da familia atapascana e est\u00e1 relacionada con linguas como o navaho. O chipewyan ten uns 12.000 parlantes canadenses, maioritariamente en Saskatchewan, Alberta e Territorios do Noroeste, mais s\u00f3 ten a condici\u00f3n de oficialidade nos Territorios do Noroeste, canda outras oito linguas ind\u00edxenas de Am\u00e9rica: cree, dogrib, gwich'in, inuktitut, inuinnaqtun, inuvialuktun, slave norte e slave sur.\nSons.\nConsoantes.\nO chipewyan pos\u00fae 39 consoantes:\nA velar fricativa \u00e9 actualmente uvular.\nVogais.\nO chipewyan ten 6 vogais distintas:\nA maior parte das vogais poden dividirse en:\nComo consecuencia, o chipewyan emprega 18 fonemas voc\u00e1licos:\nO chipewyan tam\u00e9n ten 9 ditongos orais e nasais da forma \"vogal\" + ."}
{"id": "88840", "revid": "102241", "url": "https://gl.wikipedia.org/wiki?curid=88840", "title": "Lingua dalecarliana", "text": "O elfdaliano ou dalecarliano (\u00f6vdalsk para os nativos, e \u00e4lvdalsm\u00e5l ou \u00e4lvdalska para os suecos, literalmente, \"lingua dos elfdalianos\"). \u00c9 en realidade un dialecto do conxunto de dialectos que formaban o dalecarliano antigo, unha lingua escandinava propia, da rama escandinava oriental. O dalecarliano antigo era falado no condado ou comarca de Dalecarlia (\"Dalarna\" en sueco), hoxe s\u00f3 se fala nos municipios arredor do lago Silia (\"Silja\" en sueco) e sobre todo no municipio de Elfdalia (\"\u00c4lvdalen\" en sueco e \"\u00d6lvdaln\" en dalecarliano). Alg\u00fans ling\u00fcistas (suecos principalmente) consid\u00e9rana un dialecto do sueco, mentres que outros ling\u00fcistas escandinavos soste\u00f1en que \u00e9 unha lingua propia. \nOs dialectos dalecarlianos mantiveron moitas caracter\u00edsticas gramaticais e fonol\u00f3xicas arcaicas, moitas das que a\u00ednda son case id\u00e9nticas \u00e1s do norreno - coma por exemplo, o uso da letra eth (\u00d0,\u00f0), (que chegou a usarse no sueco antigo); mant\u00e9n a nasalidade das vogais; conservaci\u00f3n dos tres x\u00e9neros; etc.\nA pesar de estar clasificada dentro da rama escandinava oriental, mant\u00e9n certas semellanzas cos dialectos neonoruegueses de Trendelag, o trend\u00e9s (\"tr\u00f8ndersk\" en noruegu\u00e9s), que son clasificados na rama escandinava oriental xunto co neonoruegu\u00e9s ou nynorsk."}
{"id": "88847", "revid": "22570", "url": "https://gl.wikipedia.org/wiki?curid=88847", "title": "Lista de servidores web", "text": "Lista de servidores web:"}
{"id": "88848", "revid": "89787", "url": "https://gl.wikipedia.org/wiki?curid=88848", "title": "Nginx", "text": "Nginx (pronunciado \"engine X\") \u00e9 un servidor web e proxy de correo electr\u00f3nico (IMAP/POP3), licenciado baixo unha licenza de tipo BSD.\nUsuarios.\nOrixinalmente, nginx foi desenvolvido para dar resposta \u00e1s necesidades de varios sitios web de Rambler. De acordo co estudo estad\u00edstico de Netcraft de xu\u00f1o de 2008 , nginx \u00e9 usado por 2.125.160 dominios, sendo o cuarto servidor web m\u00e1is popular de internet. Entre os sitios web m\u00e1is famosos que usan nginx incl\u00faense os seguintes:\nAdicionalmente, Zimbra incl\u00fae nginx como proxy/router POP3 e IMAP .\nCaracter\u00edsticas do proxy de correo electr\u00f3nico.\nNginx funciona, polo menos, en UNIX, Linux, variantes BSD, Mac OS X, Cygwin, e Solaris."}
{"id": "88857", "revid": "6314531", "url": "https://gl.wikipedia.org/wiki?curid=88857", "title": "Luis Miguel del Amargue", "text": "Luis Miguel del Amargue, nado o 12 de marzo de 1977 en Azua, Santo Domingo, \u00e9 un cantante dominicano.\nEscolleu ese nome art\u00edstico para ser identificado con este estilo da bachata dominicana."}
{"id": "88858", "revid": "98629", "url": "https://gl.wikipedia.org/wiki?curid=88858", "title": "Plantas bulbosas", "text": "As plantas bulbosas son plantas herb\u00e1ceas e perennes que presentan \u00f3rganos subterr\u00e1neos de reserva de nutrientes, tales como bulbos, cormos, rizomas, tub\u00e9rculos e ra\u00edces tuberosas. Estas especies adoitan perder a s\u00faa parte a\u00e9rea durante as \u00e9pocas desfavorables de crecemento (o inverno ou o ver\u00e1n, dependendo da especie) e permanecen en repouso grazas \u00e1s reservas almacenadas nos seus bulbos. Cando as condici\u00f3ns estacionales volven ser favorables, ditas reservas sustentan o novo ciclo de crecemento. Ademais, os bulbos tam\u00e9n permiten a multiplicaci\u00f3n vexetativa ou asexual nestas especies. O concepto de \"plantas bulbosas\" fai referencia, basicamente, a aquelas especies que se empregan como ornamentais en parques e xard\u00edns ou ben, como flores de corte, f\u00f3ra deste \u00e1mbito non se emprega para referirse a plantas cuxas estruturas de propagaci\u00f3n vexetativa non sexan bulbos.\nAdaptaci\u00f3ns ao medio.\nAs plantas resolveron de xeitos moi diversos o problema da supervivencia durante \u00e9pocas adversas, como son os invernos moi fr\u00edos e os ver\u00e1ns excesivamente c\u00e1lidos e secos. As\u00ed, as especies anuais completan o seu ciclo durante as estaci\u00f3ns favorables e transcorren como sementes as \u00e9pocas desfavorables para o crecemento. As plantas bulbosas, en cambio, desenvolveron \u00f3rganos subterr\u00e1neos de reserva que lles permiten sobrevivir durante as estaci\u00f3ns desfavorables en estado de repouso e reiniciar o crecemento cando as condici\u00f3ns ambientais volven ser favorables.\nAs adaptaci\u00f3ns e as estratexias das plantas bulbosas poden satisfacer esixencias ecol\u00f3xicas moi diversas. Numerosos tulip\u00e1ns \"(Tulipa)\" de orixe asi\u00e1tica, por exemplo, est\u00e1n adaptados a un clima continental extremo, con ver\u00e1ns secos e t\u00f3rridos, invernos xeados e primaveras con breves chuvieiros, per\u00edodo no cal desenvolven o seu ciclo completo. Existen, por outra banda, moitas especies de soutobosque, como alg\u00fans crocos \"(Crocus),\" a escila \"(Scilla)\" e o dente de can \"(Erythronium)\" que, grazas \u00e1s s\u00faas reservas alimenticias, medran axi\u00f1a e cumpren o seu ciclo a comezos da primavera, antes de que as follas das \u00e1rbores se desenvolvan e lles quiten a luz do sol.\nMoitas plantas bulbosas habitan comunidades adaptadas aos lumes recorrentes durante a estaci\u00f3n seca (exemplo, varias especies de Iridaceae). Neses per\u00edodos, as plantas bulbosas \u00e1chanse en repouso e dese xeito sobreviven \u00e1 calor do lume. Os incendios limpan de vexetaci\u00f3n a superficie, eliminando a competencia e, ademais, achegan nutrientes ao chan a trav\u00e9s das cinzas. Cando as primeiras choivas caen, os bulbos, cormos e rizomas comezan a brotar axi\u00f1a, iniciando un novo per\u00edodo de crecemento e desenvolvemento sostido polas reservas acumuladas nos seus tecidos durante a estaci\u00f3n previa. Varias especies do x\u00e9nero \"Cyrtanthus,\" por exemplo, son reco\u00f1ecidas pola s\u00faa r\u00e1pida capacidade de florecer logo de incendios naturais de pasteiros, por iso \u00e9 polo que varias destas especies sexan co\u00f1ecidas como \"Lirios de lume\". De feito, certas especies tales como \"Cyrtanthus contractus,\" \"Cyrtanthus ventricosus\" e \"Cyrtanthus odorus,\" s\u00f3 florecen logo de que se producen os incendios naturais.\nDistribuci\u00f3n na natureza.\nO maior n\u00famero de especies de plantas bulbosas at\u00f3panse en rexi\u00f3ns do mundo cun clima mediterr\u00e1neo, isto \u00e9, onde os invernos son fr\u00edos e h\u00famidos e os ver\u00e1ns son secos e c\u00e1lidos, cunha primavera curta. As reservas acumuladas nestas plantas perm\u00edtenlles medrar axi\u00f1a na primavera, antes de que as herbas anuais te\u00f1an tempo de facelo. Cinco \u00e1reas no mundo te\u00f1en este tipo de clima: a rexi\u00f3n do Mediterr\u00e1neo, estend\u00e9ndose cara ao leste ata Asia Central; California; a rexi\u00f3n central de Chile, o extremo sur de Sur\u00e1frica e o oeste e sur de Australia.\nNos climas tropicais, onde existe alternancia de estaci\u00f3ns secas e h\u00famidas, as plantas bulbosas son tam\u00e9n moi com\u00fans. Finalmente, algunhas especies bulbosas tam\u00e9n proceden de rexi\u00f3ns con choivas estivais e invernos secos. Unha rexi\u00f3n con este tipo de clima e que \u00e9 particularmente rica en especies bulbosas \u00e9 a das monta\u00f1as Drakensberg no nord\u00e9s da provincia do Cabo Occidental en Sur\u00e1frica.\nHistoria da s\u00faa utilizaci\u00f3n.\nO uso das plantas bulbosas \u00e9 probablemente tan vello como a civilizaci\u00f3n humana. Dende as orixes da historia, as ra\u00edces ou talos carnosos e subterr\u00e1neos de moitas especies foron empregados como alimento. As\u00ed, a pataca \"(Solanum tuberosum),\" a oca \"(Oxalis tuberosa)\" e a batata \"(Ipomoea batatas)\" foron cultivadas en Suram\u00e9rica por centos de anos como fonte de alimento. Os exipcios cultivaban cebolas \"(Allium)\" e os gregos produc\u00edan e exportaban grandes cantidades de sasafr\u00e1n \"(Crocus sativus)\" a outros pobos. \nCo transcurso do tempo, a xente tam\u00e9n comezou a percibir a moitas especies bulbosas como obxectos de simbolismo relixioso e non soamente como fonte de alimento. Os lirios \"(Lilium),\" por exemplo, foron empregados como s\u00edmbolo de pureza durante centos de anos.\nExisten pinturas en palacios de Grecia de m\u00e1is de 3.000 anos de antig\u00fcidade que testemu\u00f1an ese uso. Esta asociaci\u00f3n entre a pureza e certos lirios pasou m\u00e1is tarde \u00e1 cristiandade, onde \u00e1 Virxe Mar\u00eda era representada con flores de lirio \"(Lilium candidum,\" \"Madonna Lily\" en ingl\u00e9s) nos seus brazos. O s\u00edmbolo da flor de lis estivo orixinalmente baseado na flor dunha especie de Iris \"(Iris pseudacorus)\" e aparec\u00eda en pinturas relixiosas exipcias e indias moito antes que fose adoptado como emblema dos reis de Francia dende o S\u00e9culo V. \nAs plantas bulbosas ent\u00f3n, serviron como alimento, s\u00edmbolos relixiosos e do poder real desde hai miles de anos. As\u00ed mesmo, foron admiradas e utilizadas pola beleza das s\u00faas flores dende tempos inmemoriais e por moitas civilizaci\u00f3ns. A lista de pa\u00edses que utilizaron \u00e1s plantas bulbosas como ornamento antes da era cristi\u00e1 \u00e9 bastante longa, e incl\u00fae a Grecia, Exipto, China, Corea e a India. A\u00ednda m\u00e1is longa \u00e9 a lista de x\u00e9neros que eran cultivados en tales pa\u00edses como plantas ornamentais: \"Lycoris,\" \"Lilium, Crocus, Cyclamen, Narcissus, Scilla, Gladiolus, Muscari, Ranunculus, Allium, Iris e Hyacinthus\".\nEmprego en xardiner\u00eda.\nAs plantas bulbosas son as m\u00e1is vers\u00e1tiles de t\u00f3dalas especies para o xard\u00edn. Florecen en sitios moi diferentes e embelecen t\u00f3dalas estaci\u00f3ns do ano. Ademais da beleza das s\u00faas flores, moitas especies de plantas bulbosas pos\u00faen un atractivo follaxe, o que as fai a\u00ednda m\u00e1is valiosas no dese\u00f1o de parques e xard\u00edns. A maior\u00eda delas, doutra banda, son relativamente r\u00fasticas e non demandan grandes coidados, multipl\u00edcanse ano tras ano formando colonias que, como m\u00e1ximo, hai que ralear ou aclarar para asegurar boas floraci\u00f3ns. Existen en t\u00f3dalas cores imaxinables e moitas pos\u00faen exquisitos recendos. Con respecto ao tama\u00f1o, p\u00f3dense atopar especies de poucos cent\u00edmetros de altura como \"Crocus minimus\" ata exemplares de 3,6 m como \"Cardiocrinum giganteum\".\nMacizos e borduras.\nOs macizos e as borduras son os lugares do xard\u00edn onde tradicionalmente se plantan as especies bulbosas. A elecci\u00f3n das especies a plantar depender\u00e1 de varios factores, tales como o tipo de chan, a posici\u00f3n (sitio con sol ou con sombra), a cor ou efecto que se desexa lograr no xard\u00edn e a \u00e9poca do ano na cal se desexa que as plantas florezan.\nA continuaci\u00f3n am\u00f3sanse exemplos da \u00e9poca de floraci\u00f3n dalgunhas especies bulbosas:\nNaturalizaci\u00f3n.\nNos parques extensos \u00e9 posible plantar algunhas especies para que se multipliquen espontaneamente e medran entre o c\u00e9spede ou debaixo das \u00e1rbores. Esta pr\u00e1ctica, a naturalizaci\u00f3n dunha especie, esixe que se cumpran os requirimentos ecol\u00f3xicos da especie en cuesti\u00f3n e esta moi espallada nos pa\u00edses anglosax\u00f3ns. A vantaxe m\u00e1is evidente desta pr\u00e1ctica de cultivo \u00e9 que os coidados necesarios son m\u00ednimos unha vez lograda a naturalizaci\u00f3n. As plantas axeitadas para naturalizar son aquelas suficientemente pequenas, pero capaces de competir co c\u00e9spede circundante; r\u00fasticas, como para soportar ano tras ano as inclemencias do clima e prol\u00edficas como para difundirse rapidamente. \nAlg\u00fans dos x\u00e9neros de plantas bulbosas axeitados para naturalizar en xard\u00edns son: \"Allium,\" \"Anemone,\" \"Arum,\" \"Colchicum\", \"Crocus,\" \"Cyclamen,\" \" Endymion,\" \"Fritillaria, Galanthus, Ipheion, Leucojum, Lilium, Muscari, Narcissus, Ornithogalum, Scilla, Sternbergia\" e \"Tulipa.\"\nXard\u00edns de rocalla.\nO xard\u00edn de rocalla \u00e9 un espazo bastante reducido onde se poden crear condici\u00f3ns moi diferentes e cultivar un gran n\u00famero de especies. A \u00fanica limitante \u00e9 o tama\u00f1o das plantas, que debe ser pequeno. Alg\u00fans dos x\u00e9neros de plantas bulbosas m\u00e1is axeitados para o xard\u00edn de rocalla son : \"Allium\", \"Anemone\", \"Anthericum\", \"Bulbocodium\", \"Chionodoxa\", \"Cyclamen\", \"Eranthis\", \"Erythronium\", \"Galanthus\", \"Ipheion\", \"Muscari\", \"Ornithogalum\", \"Oxalis\", \"Romulea\", \"Rhodohypoxis\" e \"Scilla\".\nAdquisici\u00f3n.\nAs plantas bulbosas poden ser perennifolias, tales como \"Clivia,\" \"Agapanthus\" e moitas especies e variedades de \"Iris\" e \"Hemerocallis.\" Por\u00e9n, a vasta maior\u00eda das plantas bulbosas son caducifolias xa que atravesan per\u00edodos do ano nos cales perden toda a parte a\u00e9rea e os \u00f3rganos de reserva \u00e1chanse en repouso baixo terra. Esta caracter\u00edstica aproveitouse na comercializaci\u00f3n deste tipo de plantas, xa que ao iniciarse o per\u00edodo de repouso, os bulbos poden arrincarse do terreo e acondicionarse para a s\u00faa venda, podendo permanecer secos, sen substrato alg\u00fan, durante semanas ou meses.\nMultiplicaci\u00f3n.\nAs plantas bulbosas poden multiplicarse sexualmente, a trav\u00e9s de sementes, ou ben vexetativamente. A multiplicaci\u00f3n por sementes util\u00edzase, en xeral, para incrementar rapidamente o n\u00famero de exemplares dunha especie e cando se realiza melloramento xen\u00e9tico. Moitas das especies de plantas bulbosas son autoincompatibles, polo que se deben realizar polinizaci\u00f3ns entre clons ou plantas diferentes para obter sementes. A maior\u00eda das sementes das plantas bulbosas xerminan ben cando se sementan axi\u00f1a que como maduran. Algunhas especies necesitan un per\u00edodo de fr\u00edo para xerminar. \nO maior problema da multiplicaci\u00f3n por sementes \u00e9 que as plantas obtidas por este medio ser\u00e1n moi variables para unha gran cantidade de caracteres, tales como a cor das flores, a altura e o per\u00edodo a floraci\u00f3n, polo que normalmente util\u00edzase a multiplicaci\u00f3n asexual ou vexetativa para propagar este tipo de plantas. Dese modo, as caracter\u00edsticas dun determinado cultivar permanecen inalterables.\nAs plantas bulbosas poden multiplicarse vexetativamente de varios modos e existen, de acordo ao tipo de \u00f3rgano de reserva, alg\u00fans m\u00e9todos m\u00e1is ou menos xerais os cales descr\u00edbense a continuaci\u00f3n.\nBulbos.\nA maior parte do bulbo est\u00e1 formado por escamas, as cales morfoloxicamente son as bases envolventes das follas. As escamas exteriores do bulbo, polo xeral, son carnosas e conte\u00f1en nutrientes de reserva. No centro do bulbo at\u00f3pase xa sexa un meristema vexetativo ou un talo floral sen expandir. Nas axilas das escamas desenv\u00f3lvense meristemas que producen bulbos en miniatura, chamados gromos. Nalgunhas especies de lirios \"(Lilium)\" estes bulbillos f\u00f3rmanse non s\u00f3 nas axilas das escamas sen\u00f3n tam\u00e9n nas axilas das follas normais, xa sexa na porci\u00f3n a\u00e9rea ou na parte subterr\u00e1nea do talo. \nOs gromos empr\u00e9ganse para espallar moitas clases de bulbos. Este m\u00e9todo \u00e9 o suficientemente r\u00e1pido como para realizar a produci\u00f3n comercial de tulip\u00e1ns, narcisos, iris bulbosos e muscari, pero, en xeral, \u00e9 demasiado lento para outras especies.\n\u00c9 un m\u00e9todo axeitado para a propagaci\u00f3n de lirios (\"Lilium\"). Consiste, sinxelamente, en curtar o talo das plantas en anacos que levan dous ou tres follas, os cales pl\u00e1ntanse en terra. Tales estacas, no canto de formar ra\u00edces e brotes, como acontece noutras plantas, forman gromos nas axilas das follas, os cales m\u00e1is tarde producen ra\u00edces e brotes pequenos estando a\u00ednda adheridos \u00e1 estaca. As estacas de talo fanse ao pouco tempo de finalizada a floraci\u00f3n.\nT\u00f3manse follas completas nunha \u00e9poca en que estean perfectamente desenvolvidas e div\u00eddense en d\u00faas ou tres partes. Cada secci\u00f3n col\u00f3case nun medio de enraizamento, colocando o extremo basal varios cent\u00edmetros por baixo da superfice. En 2 a 4 semanas f\u00f3rmanse bulbi\u00f1os na base de cada anaco de folla. Este m\u00e9todo apl\u00edcase con \u00e9xito en \"Haemanthus, Hyacinthus, Muscari\" e \"Lachenalia.\"\nConsiste en curtar un bulbo maduro en secci\u00f3ns verticais, cada unha das cales debe levar unha porci\u00f3n do prato basal. Cada secci\u00f3n subdiv\u00eddese logo mediante outro corte vertical realizado cada 3 ou 4 escamas. Cada estaca de bulbo, ent\u00f3n, est\u00e1 formada por unha secci\u00f3n do prato basal e porci\u00f3ns de 3 ou 4 escamas. \nEstas estacas plantar verticalmente nun medio de enraizamento, como turba e area, soterr\u00e1ndoas en toda a s\u00faa lonxitude. Nunhas cantas semanas f\u00f3rmanse gromos novos entre as escamas, os cales logo emiten ra\u00edces. Varias especies poden multiplicarse por este m\u00e9todo, entre elas \"Chasmanthe, Haemanthus, Hippeastrum, Hymenocallis, Lycoris, Narcissus, Nerine, Pancratium, Scilla\" e \"Sprekelia.\" \nCormos.\nA propagaci\u00f3n de plantas con cormos faise principalmente por medio do incremento natural de novos cormios que medran \u00e1 beira do cormo orixinal. Requ\u00edrese un crecemento dun a dous anos para que estes cormillos alcancen un tama\u00f1o adecuado para florecer. Especies tales como Glad\u00edolo, Fresia e \"Sparaxis\" multipl\u00edcanse deste xeito.\nOs cormos grandes poden dividirse en secci\u00f3ns de forma tal que cada unha delas rete\u00f1a polo menos unha xema. Os anacos as\u00ed obtidos d\u00e9bense espolvorear cun funxicida para evitar que podrezan por acci\u00f3n de pat\u00f3xenos e pl\u00e1ntanse. De cada secci\u00f3n xurdir\u00e1 un gromo que inmediatamente emitir\u00e1 ra\u00edces e dar\u00e1 unha nova planta.\nTub\u00e9rculos.\nOs tub\u00e9rculos poden propagarse cort\u00e1ndoos en secci\u00f3ns e plantando cada unha delas, coa \u00fanica condici\u00f3n que cada secci\u00f3n conserve unha xema. Este \u00e9 o medio comunmente utilizado para a multiplicaci\u00f3n comercial da pataca.\nRa\u00edces tuberosas.\nO m\u00e9todo usual de propagaci\u00f3n das ra\u00edces tuberosas \u00e9 dividir a coroa de tal modo que cada secci\u00f3n leve como m\u00ednimo unha xema do talo. Esta divisi\u00f3n d\u00e9bese realizar pouco antes da plantaci\u00f3n.\nA propagaci\u00f3n vexetativa en plantas con ra\u00edces tuberosas, como a dalia ou as begonias tuberosas, \u00e9 m\u00e1is efectiva utilizando estacas foliosas. As estacas forman ra\u00edces nas s\u00faas bases e moi pronto rexeneran unha nova planta.\nRizomas.\nEfect\u00faase ao comezo do per\u00edodo de crecemento (exemplo, ao comezo da primavera). Real\u00edzase cortando o rizoma en secci\u00f3ns, asegurando que cada unha delas ten polo menos unha xema lateral. Varias especies, tales como os \"Iris\" rizomatosos e o lirio do val \"(Convallaria)\"prop\u00e1ganse deste xeito.\nProduci\u00f3n e mercado mundial.\nAs plantas bulbosas prod\u00facense a escala industrial con dous obxectivos principais, a produci\u00f3n de flor cortada e a de bulbos secos. Estes \u00faltimos dest\u00ednanse, \u00e1 s\u00faa vez, a satisfacer a demanda de bulbos para parques, xard\u00edns e uso particular e, doutra banda, para prover os bulbos necesarios para a produci\u00f3n de flor curtada. O comercio internacional de flor curtada ten un valor global aproximado de 11.000 mill\u00f3ns de Euros, o cal prov\u00e9 unha magnitude da importancia econ\u00f3mica desta actividade.\nDende comezos do s\u00e9culo XVI Holanda \u00e9 o pa\u00eds l\u00edder na produci\u00f3n e comercializaci\u00f3n de plantas bulbosas, tanto para o mercado de bulbos secos como para o de flor de curte. De feito, con aproximadamente 30.000 hect\u00e1reas adicadas a esta actividade a produci\u00f3n de bulbos nos Pa\u00edses Baixos representa o 65% da produci\u00f3n mundial e, ademais, este pa\u00eds ten unha participaci\u00f3n do 95% no mercado internacional de bulbos adicados \u00e1 produci\u00f3n de flor curtada. Estados Unidos \u00e9 o segundo produtor internacional, seguido por Francia, Xap\u00f3n, Italia, Reino Unido, Israel, Brasil e Espa\u00f1a."}
{"id": "88860", "revid": "98629", "url": "https://gl.wikipedia.org/wiki?curid=88860", "title": "Solofa Fatu", "text": "Solofa Fatu Jr., nado o 11 de outubro de 1965, \u00e9 un loitador profesional samoano, co\u00f1ecido tam\u00e9n como Rikishi (antes como Kishi) na WWE. Tam\u00e9n estivo loitando como Junior Fatu na TNA e recente loita para a NWE Nu-Wrestling Evolution como Kishique, ademais de ser un dos fundadores de dita empresa.\nProv\u00e9n dunha familia dedicada tradicionalmente \u00e1 loita libre. Os co\u00f1ecidos loitadores Umaga e The Rock son irm\u00e1n e curm\u00e1n respectivamente.\nEn loita.\nOs seus \"finishers\" e movementos especiais son o \"Rikishi's Driver\", o \"Reverse piledriver\", \"Samoan Drop\", \"Side belly to belly suplex\", \"Diving splash\", \"Chokeslam\" e o \"stinkface\"."}
{"id": "88862", "revid": "2074", "url": "https://gl.wikipedia.org/wiki?curid=88862", "title": "An\u00e1lise Funcional", "text": ""}
{"id": "88867", "revid": "1093", "url": "https://gl.wikipedia.org/wiki?curid=88867", "title": "The Bionic Woman", "text": ""}
{"id": "88868", "revid": "1410", "url": "https://gl.wikipedia.org/wiki?curid=88868", "title": "Abel Ares P\u00e9rez", "text": "Abel Ares P\u00e9rez, nado en Toural dos Vaos o 29 de marzo de 1909 e finado na mesma vila o 12 de setembro de 1998, foi un guerrilleiro antifranquista berciano.\nTraxectoria.\nMilitante socialista, participou na folga xeral revolucionaria de 1934 e pasou un tempo na cadea. Co golpe de Estado do 18 de xullo de 1936 participou na defensa de Fabeiro e combateu co ex\u00e9rcito republicano na fronte de Asturias, chegando ao grao de tenente. Tras a ca\u00edda de Asturias volveu ao seu lugar natal, pasou varios meses agochado nun burato nos arredores de Toural dos Vaos, e posteriormente organizou unha partida guerrilleira que actuou no Bierzo occidental. En 1942 foi un dos dirixentes guerrilleiros que constitu\u00edron a Federaci\u00f3n de Guerrillas de Le\u00f3n-Galicia, Abel permaneceu como axudante de C\u00e9sar R\u00edos quen estaba ao mando da I Agrupaci\u00f3n. En decembro de 1948 decidiu marchar a Francia ao considerar que non hab\u00eda opci\u00f3n para o triunfo dos guerrilleiros. En Francia traballou como albanel e en 1992 volveu ao Bierzo."}
{"id": "88872", "revid": "43327", "url": "https://gl.wikipedia.org/wiki?curid=88872", "title": "Henrique VII", "text": "Henrique VII pode referirse \u00e1:"}
{"id": "88873", "revid": "15490", "url": "https://gl.wikipedia.org/wiki?curid=88873", "title": "Amable Veiga", "text": "Amable Veiga Arias, nado en Triacastela o 17 de abril de 1929 e finado en San Pedro de Benquerencia (Barreiros) o 22 de abril de 1994, foi un ling\u00fcista galego especializado en estudos cl\u00e1sicos e fonolox\u00eda. Os seus estudos sobre esta rama foron pioneiros na ling\u00fc\u00edstica galega.\nTraxectoria.\nFixo os seus estudos de bacharelato en Lugo e Estudou os primeiros anos de Filolox\u00eda cl\u00e1sica na universidade de Santiago de Compostela e despois marchou a Madrid onde se licenciou pola Universidade Central, presentando a s\u00faa tesi\u00f1a de licenciatura \"El estilo indirecto en el libro IV de Tito Livio\" en 1957.\nNos anos seguintes foi profesor de lat\u00edn en bacharelato, catedr\u00e1tico da mesma materia e director no Instituto Masculino de Lugo (actualmente IES Lucus Augusti) desde o ano 1962. Tres anos despois comezou a publicar na revista \"Grial\" os resultados das s\u00faas investigaci\u00f3ns sistem\u00e1ticas sobre fonolox\u00eda da lingua galega, traballos que foron recollidos en libro en 1976.\nEn 1980 leu a s\u00faa tese de doutoramento (\"Algunas calas en los or\u00edgenes del gallego\") na Universidade de Santiago de Compostela, dirixida polo profesor Manuel D\u00edaz y D\u00edaz, e cualificada con \"sobresaliente cum laude\", na que trataba sobre fen\u00f3menos seleccionados de fon\u00e9tica primitiva no galego altomedieval, estudo de grande importancia para fixar a fon\u00e9tica hist\u00f3rica do galego (ca\u00edda de /n/ e /l/ intervoc\u00e1licos, formaci\u00f3n de ditongos, tratamento evolutivo de consoantes xeminadas etc.) que realizou a partir da documentaci\u00f3n medieval publicada ent\u00f3n dispo\u00f1\u00edbel (e que era sen d\u00fabida escasa con relaci\u00f3n \u00e1 actualidade; baste indicar que non puido case utilizar a rica documentaci\u00f3n do mosteiro de Sobrado, que pouco despois dar\u00eda a luz Jos\u00e9 Mar\u00eda Ramos Loscertales).\nNos anos seguintes Veiga Arias publicou diversos estudos en revistas."}
{"id": "88875", "revid": "1093", "url": "https://gl.wikipedia.org/wiki?curid=88875", "title": "Amable Veiga Arias", "text": ""}
{"id": "88876", "revid": "880", "url": "https://gl.wikipedia.org/wiki?curid=88876", "title": "Mesa pola Normalizaci\u00f3n Ling\u00fc\u00edstica", "text": ""}
{"id": "88879", "revid": "89787", "url": "https://gl.wikipedia.org/wiki?curid=88879", "title": "Liliaceae", "text": "As Lili\u00e1ceas (Liliaceae Juss.) son unha familia de plantas perennes, herb\u00e1ceas, con frecuencia bulbosas, pertencente \u00e1 orde Liliales das monocotiled\u00f3neas. Pos\u00fae preto de 16 x\u00e9neros e 600 especies. As Lili\u00e1ceas poden ser reco\u00f1ecidas polas s\u00faas flores bastante grandes cun perigonio formado por 6 t\u00e9palos libres, frecuentemente coloreados e con pintas, 6 estames extrorsos e un ovario s\u00fapero, tricarpelar e trilocular. \u00c1chanse amplamente distribu\u00eddas por todo o mundo, principalmente en rexi\u00f3ns temperadas do Hemisferio Norte."}
{"id": "88882", "revid": "88628", "url": "https://gl.wikipedia.org/wiki?curid=88882", "title": "Cant\u00f3n", "text": "Un cant\u00f3n \u00e9 unha divisi\u00f3n administrativa empregada polos estados de moi diverso xeito. As\u00ed, na Bolivia ref\u00edrese a grandes parroquias e en Su\u00edza, os cant\u00f3ns son os estados que conforman a confederaci\u00f3n."}
{"id": "88884", "revid": "1987", "url": "https://gl.wikipedia.org/wiki?curid=88884", "title": "Liga \u00c1rabe", "text": "A Liga \u00c1rabe (en \u00e1rabe:\u0627\u0644\u062c\u0627\u0645\u0639\u0629 \u0627\u0644\u0639\u0631\u0628\u064a\u0629 \"al-J\u0101mi\u02bba al-\u02bbArabiya\"), oficialmente chamada Liga de Estados \u00c1rabes (\u062c\u0627\u0645\u0639\u0629 \u0627\u0644\u062f\u0648\u0644 \u0627\u0644\u0639\u0631\u0628\u064a\u0629 \"J\u0101mi\u02bbat ad-Duwal al-\u02bbArabiya\"), \u00e9 unha organizaci\u00f3n pol\u00edtica internacional de estados \u00e1rabes da \u00c1frica do Norte, o Corno de \u00c1frica e Asia Occidental.\nFoi fundada no Cairo o 22 de marzo de 1945 por seis estados, Exipto, Iraq, Transxordania (renomeada posteriormente como Xordania), L\u00edbano, Arabia Saudita e Siria. O Iemen unir\u00edase o d\u00eda 5 de maio de 1945. Na actualidade ten 22 membros (inclu\u00edndo Siria, a\u00ednda que a s\u00faa participaci\u00f3n quedou en suspenso en novembro de 2011 como consecuencia da represi\u00f3n do goberno durante a insurrecci\u00f3n en curso e a guerra civil.) e catro observadores.\nO seu obxectivo principal \u00e9:\nA trav\u00e9s de instituci\u00f3ns como a Organizaci\u00f3n da Liga \u00c1rabe para a Educaci\u00f3n, a Cultura e a Ciencia (ALESCO do ingl\u00e9s\" Arab League Educational, Cultural and Scientific Organization\") e o Consello Econ\u00f3mico e Social do Consello da Unidade Econ\u00f3mica \u00c1rabe (CUEA do ingl\u00e9s\" Council of Arab Economic Unity\"), a Liga \u00c1rabe facilita programas pol\u00edticos, econ\u00f3micos, culturais, cient\u00edficos e sociais destinados a promover os intereses dos pa\u00edses \u00e1rabes. A organizaci\u00f3n serviu aos Estados membros como un foro para coordinar as s\u00faas posici\u00f3ns pol\u00edticas, para deliberar sobre asuntos de interese com\u00fan, para resolver alg\u00fans conflitos \u00e1rabes e para limitar outras, como a crise do L\u00edbano de 1958. A Liga serviu como plataforma para a elaboraci\u00f3n de documentos hist\u00f3ricos promovendo a integraci\u00f3n econ\u00f3mica. Un exemplo \u00e9 a \"Carta \u00c1rabe de Acci\u00f3n Econ\u00f3mica Conxunta\", que establece os principios para as actividades econ\u00f3micas na rexi\u00f3n.\nCada estado membro ten un voto no Consello da Liga, mentres que as decisi\u00f3ns s\u00f3 obrigan a aqueles estados que votaron a favor. Os obxectivos da Liga en 1945 eran reforzar e coordinar os programas pol\u00edticos, culturais, econ\u00f3micos e sociais dos seus membros, e mediar nas disputas entre eles ou con terceiras partes. Ademais, a sinatura dun acordo sobre \"cooperaci\u00f3n mutua en defensa e econom\u00eda\" o 13 de abril de 1950, comprometeu aos asinantes a tomar medidas de coordinaci\u00f3n en defensa militar. En marzo de 2015, o Secretario Xeral da Liga \u00c1rabe anunciou o establecemento dunha Forza Militar Conxunta co obxectivo de contrarrestar o extremismo e outras ameazas nos estados \u00e1rabes. A decisi\u00f3n tomouse mentres a Operaci\u00f3n Tormenta Decisiva estaba intensific\u00e1ndose no Iemen. A participaci\u00f3n no proxecto \u00e9 voluntaria e o ex\u00e9rcito interv\u00e9n s\u00f3 a petici\u00f3n dun dos estados membros. A crecente militarizaci\u00f3n da rexi\u00f3n e o incremento dos movementos terroristas son as raz\u00f3ns detr\u00e1s das cales est\u00e1 a creaci\u00f3n desta forza militar conxunta, ou JAF (do nome en ingl\u00e9s: Joint Arab Force), financiada polos pa\u00edses ricos do Golfo P\u00e9rsico.\nNos primeiros anos da d\u00e9cada dos setenta do s\u00e9culo , o Consello Econ\u00f3mico da Liga dos Estados \u00c1rabes suxeriu a creaci\u00f3n de C\u00e1maras de Comercio conxuntas \u00e1rabes e europeas. Isto levou, baixo o decreto K1175/D52/G da Liga de Estados \u00c1rabes, \u00e1 decisi\u00f3n dos gobernos \u00e1rabes de establecer a C\u00e1mara de Comercio Anglo \u00c1rabe co mandato de \"promover, impulsar e facilitar o comercio bilateral\" entre o mundo \u00e1rabe e o seu maior socio comercial, o Reino Unido.\nA Liga \u00c1rabe xogou un rol similar no dese\u00f1o de curr\u00edculos escolares, no avance do papel da muller nas sociedades \u00e1rabes, promovendo a sa\u00fade infantil, fomentando programas para a mocidade e deportivos, preservando o legado cultural \u00e1rabe e impulsando intercambios entre os estados membros. Establec\u00e9ronse campa\u00f1as de alfabetizaci\u00f3n, produc\u00edronse obras intelectuais e a moderna terminolox\u00eda t\u00e9cnica trasladouse aos estados membros. A Liga fomenta medidas contra o crime e o abuso das drogas, e impl\u00edcase en temas laborais, especialmente entre os traballadores \u00e1rabes emigrantes.\nHistoria.\nO esp\u00edrito que levou \u00e1 creaci\u00f3n da Liga \u00e1rabe empezouse a perfilar durante o s\u00e9culo co xurdimento de varios movementos nacionalistas \u00e1rabes co desexo expreso de po\u00f1er fin \u00e1 dominaci\u00f3n turca, estes movementos tomaron a antiga herdanza com\u00fan como base da s\u00faa vontade de constitu\u00edr unha comunidade \u00e1rabe libre do control estranxeiro.\nCoa derrota de Turqu\u00eda na primeira guerra mundial estes anhelos de independencia e uni\u00f3n afloraron de xeito vigoroso, pero as diverxencias entre os diferentes caudillos \u00e1rabes e os fortes intereses das potencias europeas impediron a realizaci\u00f3n destas aspiraci\u00f3ns. Os tratados de paz da primeira guerra mundial dividiron os pobos \u00e1rabes en diferentes estados establecidos polo tratado de S\u00e8vres.\nO Cairo, durante a segunda guerra mundial, foi o centro da toma de decisi\u00f3ns tanto econ\u00f3micas como militares dos brit\u00e1nicos para todo Oriente Pr\u00f3ximo. Esta posici\u00f3n estrat\u00e9xica clave permitiu ao goberno exipcio entrar en conversaci\u00f3ns con outros pa\u00edses \u00e1rabes para consolidar unha uni\u00f3n m\u00e1is estreita entre todos eles. Nese momento, a situaci\u00f3n en todos os Estados \u00c1rabes era moi diferente; mentres que nos gobernos de Iraq e Siria hab\u00eda unha clara vontade de fomentar os v\u00ednculos entre os pa\u00edses \u00e1rabes, no L\u00edbano (cunha importante poboaci\u00f3n cristi\u00e1) non se v\u00eda con tan bos ollos. No Iemen, Arabia Saudita e Exipto o sentimento de unidade \u00e1rabe xa estaba m\u00e1is estendido, a\u00ednda que sempre mantendo por diante os intereses nacionais.\nEn 1944 o goberno exipcio, que buscaba unha federaci\u00f3n entre os pa\u00edses \u00e1rabes, puxo en marcha un grupo de estudo encargado da elaboraci\u00f3n dun proxecto. Coa axuda de Gran Breta\u00f1a, o 25 de setembro de 1944 constituese a Conferencia de Alexandr\u00eda coa redacci\u00f3n do Protocolo de Alexandr\u00eda que servir\u00eda como base da futura asociaci\u00f3n.\nO que estaba f\u00f3ra de toda d\u00fabida era o feito de que a guerra contribu\u00edra notablemente a consolidar o sentimento de unidade entre todos os \u00e1rabes.\nEste estreitamento de lazos desembocou nun primeiro intento de creaci\u00f3n dunha Liga de Estados \u00c1rabes, favorecido ademais, polo impulso brit\u00e1nico, que se aseguraba as\u00ed a influencia na zona.\nO primeiro borrador, desenvolvido polo primeiro ministro de Iraq e por Gran Breta\u00f1a, estabelec\u00eda cinco puntos polos que se haber\u00eda de rexer a uni\u00f3n: \nTam\u00e9n se estabelec\u00eda que esta uni\u00f3n estar\u00eda dirixida pola familia haxemita. Con todo, este primeiro proxecto contou cunha importante oposici\u00f3n; claramente en contra manifest\u00e1ronse a comunidade xud\u00eda, gran parte da opini\u00f3n p\u00fablica libanesa, unha parte dos sirios que defend\u00edan a s\u00faa propia nacionalidade \u00e1 marxe do resto de pobos \u00e1rabes, Exipto (que aspiraba a unha unidade baixo a s\u00faa hexemon\u00eda) e o rei de Hexaz, que non v\u00eda con bos ollos que se forxase na s\u00faa fronteira norte unha uni\u00f3n tan forte dominada pola familia haxemita. Esta forte oposici\u00f3n abocou o proxecto ao seu fracaso. Ante o pouco \u00e9xito dos haxemitas no proceso de unidade, o presidente exipcio Nabas, lanzou un segundo proxecto que supo\u00f1\u00eda un menor grado de integraci\u00f3n pero que contaba cun maior apoio, especialmente por parte dos ingleses. Logo de d\u00faas conferencias (Alexandr\u00eda en 1944 e O Cairo en 1945) e unha intensa labor diplom\u00e1tica conseguiuse o , presionando aos pa\u00edses m\u00e1is reticentes, crear a Liga dos Estados \u00c1rabes. Esta unio a sete pa\u00edses con relativa capacidade de acci\u00f3n: Exipto, Siria, L\u00edbano, Xordania (ent\u00f3n chamada Transxordania), Iraq, Arabia Saudita e Iemen do Norte, xunto cun representante dos \u00e1rabes palestinos, deixando as portas abertas \u00e1 posible entrada do resto de pa\u00edses \u00e1rabes que quixesen unirse a eles unha vez lograsen a s\u00faa independencia. Foi a finalizaci\u00f3n da segunda guerra mundial cando diferentes estados \u00e1rabes logrando a s\u00faa independencia.\nEstableceuse a s\u00faa sede fixa no Cairo. A\u00ednda que se prohib\u00eda a inxerencia en asuntos internos doutros pa\u00edses, si se marcaron unha serie de obxectivos: fortalecer as relaci\u00f3ns entre os estados membros, coordinar as s\u00faas pol\u00edticas para salvagardar a s\u00faa independencia e soberan\u00eda, e en xeral, todo canto afectaba aos asuntos e intereses dos pa\u00edses \u00e1rabes. Tam\u00e9n se estreitaba a cooperaci\u00f3n en materia econ\u00f3mica, en comunicaci\u00f3ns, en asuntos culturais e nas pol\u00edticas de benestar social. Alcanzouse o acordo de non recorrer \u00e1 forza para resolver conflitos entre os membros da Liga.\nXeograf\u00eda.\nA superficie dos estados membros da Liga \u00c1rabe abarca ao redor de 14\u00a0000\u00a0000 quil\u00f3metros cadrados entre os continentes de \u00c1frica e Asia. A zona componse de grandes desertos \u00e1ridos, principalmente o S\u00e1hara. Non obstante, tam\u00e9n cont\u00e9n varias terras moi f\u00e9rtiles, como o val do Nilo, a Cordilleira do Atlas e o Crecente F\u00e9rtil que se estenden dende Iraq a Siria e o L\u00edbano, Palestina e Israel. A \u00e1rea comprende tam\u00e9n bosques como os do sur de Arabia e o sur do Sud\u00e1n, as\u00ed como a maior parte do r\u00edo m\u00e1is longo do mundo, o Nilo.\nEconom\u00eda.\nOs prop\u00f3sitos da Liga non son econ\u00f3micos, xa que cada pa\u00eds pertence a outras organizaci\u00f3ns m\u00e1is eficaces e ademais hai fortes diferenzas de PIB entre os integrantes, pero a riqueza en recursos naturais e petr\u00f3leo dos seus membros fai que sexa un organismo rico e con poder de decisi\u00f3n. O gasoduto \u00e1rabe que unir\u00e1 Exipto e Turqu\u00eda pasando por Xordania ou a axuda en Darfur son dous exemplos de iniciativas econ\u00f3micas promovidas por este organismo.\nEstados membros.\nMembros da Liga \u00c1rabe (e data da s\u00faa admisi\u00f3n):\nMembros suspendidos temporalmente.\nExipto foi suspendido en 1979 logo de asinar o Tratado de Paz Exipcio-Israel\u00ed, e a sede da Liga trasladouse do Cairo a Tunes. En 1987, os Estados da Liga \u00c1rabe restableceron relaci\u00f3ns diplom\u00e1ticas con Exipto, o pa\u00eds foi readmitido na Liga en 1989, e a sede da Liga trasladouse de novo ao Cairo.\nA Yamahiriya \u00c1rabe Libia foi suspendida da Liga \u00c1rabe o 22 de febreiro de 2011. O 27 de agosto de 2011, a Liga \u00c1rabe votou a favor de restablecer a membres\u00eda de Libia pola acreditaci\u00f3n dun representante do Consello Nacional de Transici\u00f3n, que est\u00e1 parcialmente reco\u00f1ecido como o goberno interino do pa\u00eds a ra\u00edz do derrocamento de Gaddafi da capital, Tr\u00edpoli.\nO 12 de novembro de 2011, a Liga aprobou un decreto que suspender\u00eda a membres\u00eda de Siria se o goberno non deti\u00f1a a violencia contra manifestantes civ\u00eds o 16 de novembro no medio do conflito que vive o pa\u00eds. Malia iso, o goberno non cedeu \u00e1s demandas da Liga e empeor\u00f3 a situaci\u00f3n. Para o 2012, a crise volveuse unha cruel guerra civil, o que afastou a\u00ednda m\u00e1is a Siria da organizaci\u00f3n.\nMalia que Exipto sufriu un golpe de Estado o pasado 3 de xullo do 2013 destitu\u00edndo as\u00ed ao \u00fanico presidente elixido democr\u00e1ticamente, Mohamed Morsi, a Liga \u00c1rabe considerou este acto como non-antidemocr\u00e1tico e polo tanto decidiron non suspendelo das s\u00faas funci\u00f3ns. Hoxe en d\u00eda est\u00e1 baixo un goberno provisional civil en mans de Adli Mansur como Presidente interino de Exipto, ata que se convoquen elecci\u00f3ns presidenciais e democr\u00e1ticas.\nAs elecci\u00f3ns presidenciais colocaron a AbdelFatah Al-Sisi, quen tam\u00e9n nomeou como novo primeiro ministro (interino) a Ibrahim Mahlab, como novo presidente constitucional da Rep\u00fablica \u00c1rabe de Exipto.\nRelixi\u00f3n.\nA gran maior\u00eda dos cidad\u00e1ns da Liga \u00c1rabe son musulm\u00e1ns mentres que o cristianismo \u00e9 a segunda relixi\u00f3n en importancia polo seu volume de practicantes. Antes da creaci\u00f3n do Estado de Israel tam\u00e9n viv\u00edan nos pa\u00edses \u00e1rabes un n\u00famero significativo de xudeus. Os membros da Liga \u00c1rabe acollen diversas cidades santas e outros lugares relixiosos importantes por exemplo Bel\u00e9n, Alexandr\u00eda, A Meca, Medina, Najaf , Kirkuk, Arbil ou Bagdad. Os musulm\u00e1ns sun\u00edes constit\u00faen a maior\u00eda dos cidad\u00e1ns da Liga \u00c1rabe, pero os musulm\u00e1ns xi\u00edtas son maioritarios nalgunhas zonas do L\u00edbano, Iraq, Bahrein e Kuwait.\nEstrutura.\nConsello.\n\u00c9 o \u00f3rgano supremo da Liga, esta composto por representantes dos estados membro. Eses representantes son en xeral os ministros de Asuntos Exteriores, os seus representantes ou delegados permanentes. Cada estado ten dereito a un voto no Consello, con independencia do seu tama\u00f1o ou n\u00famero de habitantes.\nAs decisi\u00f3ns adoptaranse por maior\u00eda e son vinculantes s\u00f3 para os estados que as acepten.\nP\u00f3dese decidir sobre a adhesi\u00f3n de novos membros, as\u00ed como sobre a introduci\u00f3n de emendas \u00e1 Carta. Debe tam\u00e9n servir de mediador en caso de conflitos entre estados membro.\nO Consello realiza d\u00faas reuni\u00f3ns anuais, unha en maio e outra en setembro. Est\u00e1 prevista a posibilidade dunha reuni\u00f3n extraordinaria a petici\u00f3n de dous estados membro.\nA sede da liga \u00e1rabe est\u00e1 na cidade do Cairo, Rep\u00fablica \u00c1rabe do Exipto.\nConsello de Defensa Conxunta.\nConstitu\u00eddo polos ministros de Asuntos Exteriores e de Defensa dos Estados membros, poder\u00e1 adoptar as medidas que entenda necesarias ao mantemento da defensa dos estados da Liga, inclu\u00edndo o uso da forza contra estados que atacaron un membro da Liga.\nConsello Econ\u00f3mico e Social.\nO seu obxectivo \u00e9 garantir a prosperidade econ\u00f3mica e social dos membros. Esta constitu\u00eddo polos ministros de econom\u00eda dos estados membro.\nSecretar\u00eda Xeral.\n\u00c9 o \u00f3rgano administrativo e executivo da Liga, sendo independente dos estados que a compo\u00f1en. Esta composta polo Secretario Xeral, secretarios asistentes e outros funcionarios.\nUnha das funci\u00f3ns da Secretar\u00eda \u00e9 preparar o orzamento da Liga, que env\u00eda ao Consello para a s\u00faa aprobaci\u00f3n. Ten tam\u00e9n como responsabilidade a axenda das reuni\u00f3ns do Consello.\nO secretario xeral \u00e9 elixido para un mandato de cinco anos, renovable. Desde maio de 2011 o secretario xeral da Liga \u00c1rabe \u00e9 o exipcio Nabil el-Arabi.\nDereitos das mulleres.\nO 3 de marzo de 2021 na 155 sesi\u00f3n do Consello da liga \u00c1rabe aprobouse a resoluci\u00f3n 8636: \u00abEstratexia \u00e1rabe para a prevenci\u00f3n e resposta para combater todas as formas de violencia en situaci\u00f3n de refuxio, especialmente violencia sexual contra mulleres e nenas\u00bb e un Plan de acci\u00f3n rexional para a implementaci\u00f3n da estratexia baseado na Recomendaci\u00f3n n.\u00ba 14 emitida polo Comit\u00e9 de Mulleres \u00c1rabes cuxa 40 sesi\u00f3n celebrouse baixo a presidencia de Djibuti o 11 de febreiro de 2021."}
{"id": "88891", "revid": "89787", "url": "https://gl.wikipedia.org/wiki?curid=88891", "title": "Partido \u00c1rabe Socialista Baaz", "text": "O Partido Baath \u00c1rabe Socialista (tam\u00e9n transcrito como Baaz, Baath ou Ba'ath, \u00e1rabe: \u062d\u0632\u0628 \u0627\u0644\u0628\u0639\u062b \u0627\u0644\u0639\u0631\u0628\u064a \u0627\u0644\u0627\u0634\u062a\u0631\u0627\u0643\u064a Hizb Al-Baath Al-Arabi Al-Ishtiraki), foi fundado en 1947 como un partido pol\u00edtico nacionalista \u00e1rabe laico, radical socialista. Funcionaba como un partido pan\u00e1rabe con p\u00f3las en diferentes pa\u00edses \u00e1rabes, pero era m\u00e1is forte en Siria e Iraq. Asumiu o poder en ambos pa\u00edses en 1963. En 1966 os partidos sirio e iraqu\u00ed convert\u00e9ronse en facci\u00f3ns rivais. Ambo-los dous partidos Baaz mantiveron o mesmo nome e te\u00f1en estruturas paralelas no mundo \u00e1rabe.\nApareceu inicialmente como movemento nacionalista \u00e1rabe en 1940 da man dos pensadores sirios Michel Aflaq e Salah Bitar. Tomou forza nos anos seguintes en Siria (onde se lle agregaron militantes de grupos nacionalistas e marxistas) e no veci\u00f1o Iraq (onde se implantou fortemente no ex\u00e9rcito). Non foi fundado de xeito oficial como partido at\u00e9 a celebraci\u00f3n do seu primeiro congreso en Damasco, o 7 de abril de 1947.\nA palabra \u00e1rabe \"Baath\" significa \"resurrecci\u00f3n\", como na obra publicada por Michel Aflaq, titulada \"Na senda da resurrecci\u00f3n\". As crenzas baazistas combinan o socialismo \u00e1rabe, o nacionalismo e o panarabismo. A ideolox\u00eda, na s\u00faa maior parte laica, contrasta moito coa doutros gobernos \u00e1rabes no Medio Oriente, que \u00e1s veces tenden a orientarse cara ao islamismo e a teocracia. Alg\u00fans analistas occidentais pensan que o Partido Baaz ten certas similitudes coa ideolox\u00eda fascista polo seu discurso populista e o seu nacionalismo panarabista que case se converte en expansionismo.\nO lema do partido \u00e9 \"Unidade, liberdade, socialismo\" (en \u00e1rabe \"wahda, hurriya, ishtirakiya\"). A \"unidade\" ref\u00edrese \u00e1 unidade \u00e1rabe, a \"liberdade\" fai \u00e9nfase na liberaci\u00f3n do control estranxeiro e particularmente da s\u00faa intervenci\u00f3n, e o \"socialismo\" ref\u00edrese ao que se ven chamando socialismo \u00e1rabe antes que ao marxismo.\nO Partido Baath chegou ao poder en Siria o 8 de marzo de 1963 e mantivo un monopolio sobre o poder pol\u00edtico dende finais dese ano. Os baazistas gobernaron Iraq brevemente en 1963, e logo dende xullo de 1968 at\u00e9 2003. Trala destituci\u00f3n \"de facto\" da ditadura baathista de Saddam Hussein durante a invasi\u00f3n de Iraq de 2003, as autoridades de ocupaci\u00f3n prohibiron o Partido Baath Iraqu\u00ed en xu\u00f1o de 2003."}
{"id": "88892", "revid": "43327", "url": "https://gl.wikipedia.org/wiki?curid=88892", "title": "Salsa", "text": "A verba salsa pode referirse a:"}
{"id": "88893", "revid": "25871", "url": "https://gl.wikipedia.org/wiki?curid=88893", "title": "Dar\u00edo \u00c1lvarez G\u00e1ndara", "text": "Dar\u00edo \u00c1lvarez G\u00e1ndara, nado en Tui o 22 de xaneiro de 1936 e finado en Nigr\u00e1n o 17 de agosto de 2015, foi un m\u00e9dico e escritor galego.\nTraxectoria.\nFillo de Dar\u00edo \u00c1lvarez Bl\u00e1zquez, irm\u00e1n de Alfonso \u00c1lvarez G\u00e1ndara e sobri\u00f1o de Xos\u00e9 Mar\u00eda \u00c1lvarez Bl\u00e1zquez, estudou medicina na Universidade de Santiago de Compostela onde co\u00f1eceu \u00e1 que foi a s\u00faa muller, a venezolana Gisela Basso. Marchou a Venezuela en 1959, onde rematou a carreira e fixo a especialidade de cardiolox\u00eda. Exerceu como cardi\u00f3logo en Caracas, Madrid e posteriormente en Vigo, onde regresou en 1969. Integrouse no Consello da Mocedade en 1963, despois foi un dos fundadores do Movemento Socialista de Galicia e incorporouse ao Partido Socialista Galego en 1976.\nEn 1993 publicou a novela policial \"Sireno\" protagonizada polo doutor L\u00e1zaro Evia, pseud\u00f3nimo que utilizara o seu pai en d\u00faas novelas. En 1996 continuou a serie coa obra \"O fracaso de L\u00e1zaro Evia\".\n\u00c9 pai do pintor Dar\u00edo \u00c1lvarez Basso e da xestora art\u00edstica Carlota \u00c1lvarez Basso."}
{"id": "88896", "revid": "10599", "url": "https://gl.wikipedia.org/wiki?curid=88896", "title": "Canada", "text": ""}
{"id": "88899", "revid": "5863", "url": "https://gl.wikipedia.org/wiki?curid=88899", "title": "Juan Luis", "text": "Juan Luis L\u00f3pez Garc\u00eda, chamado Juan Luis, nado en Santiago de Compostela en 1894 e finado en Madrid en 1979, foi un pintor galego.\nTraxectoria.\nComezou na actividade pict\u00f3rica na infancia no taller do pai. F\u00f3rmase basicamente nas aulas de pintura de Mariano Tito V\u00e1zquez e na Escola de Artes e Oficios da cidade. Obtivo unha bolsa de estudos do Concello de Santiago coa que se desprazou a Madrid. Al\u00ed co\u00f1eceu, por mediaci\u00f3n de Francisco Asorey, a artistas da \u00e9poca como Manuel Bujados ou Julio Romero de Torres.\nAo seu regreso contaba xa cun certo prestixio. Participa na Exposici\u00f3n Rexional da Coru\u00f1a, en 1917, e obt\u00e9n grandes gabanzas dos cr\u00edticos da \u00e9poca. Encarg\u00f3uselle a restauraci\u00f3n do retablo da igrexa de Arcos de Furcos (Cuntis), e al\u00ed co\u00f1eceu a Xosefa Carballo, coa que casar\u00eda en 1918, e tivo ao seu fillo Francisco Luis. Participou en distintas edici\u00f3ns da Exposici\u00f3n Nacional de Belas Artes que se celebraba en Madrid.\nEn 1926 viaxa como bolseiro a Par\u00eds, onde co\u00f1ece a Carlos Maside, que o introducir\u00eda nos faladoiros art\u00edsticos dos caf\u00e9s de Montmartre e Montparnasse, e no 1930 despr\u00e1zase de novo como bolseiro da deputaci\u00f3n da Coru\u00f1a a visitar distintos museos e galer\u00edas de Italia, Su\u00edza e Francia. Despois da guerra civil ingresa como catedr\u00e1tico na Escola Superior de Belas Artes de Barcelona.\nA s\u00faa pintura \u00e9 basicamente de tem\u00e1tica costumista, especialmente campesi\u00f1a. Haber\u00eda que encadralo na mesma xeraci\u00f3n que Castelao, Xes\u00fas Corredoyra ou os seus grandes amigos Felipe Bello Pi\u00f1eiro e Francisco Asorey."}
{"id": "88900", "revid": "1131", "url": "https://gl.wikipedia.org/wiki?curid=88900", "title": "R\u00edo Douro, Portugal", "text": "R\u00edo Douro, en portugu\u00e9s, Rio Douro, \u00e9 unha fregues\u00eda de Portugal do concello de Cabeceiras de Basto. Conta con 43,52\u00a0km\u00b2 de \u00e1rea e 1 210 habitantes (2001)."}
{"id": "88901", "revid": "5863", "url": "https://gl.wikipedia.org/wiki?curid=88901", "title": "Mariano Tito V\u00e1zquez", "text": "Mariano Tito V\u00e1zquez S\u00e1nchez, nado en Hell\u00edn (provincia de Albacete) o 19 de xaneiro de 1870 e finado en Santiago de Compostela o 13 de decembro de 1952, foi un militar e pintor galego.\nTraxectoria.\nComezou pintando en Murcia, como alumno da Escola de Artes e Oficios de Santiago. Cursa a carreira superior de Belas Artes na Escola de San Carlos de Valencia, onde foi alumno de Ignacio Pinazo, e logo rematou os estudos en Madrid, como copista no Museo do Prado. En 1899 vai para Santiago como militar. Al\u00ed, establecido na r\u00faa do Vilar, combina a pintura coa s\u00faa vocaci\u00f3n pola literatura e as artes esc\u00e9nicas: chegou a ser codirector do grupo teatral da universidade, o que o levar\u00e1 a emprender unha duradeira relaci\u00f3n de amizade con intelectuais como Xo\u00e1n Xes\u00fas Gonz\u00e1lez ou Armando Cotarelo Valledor.\nNa Igrexa dos Remedios de Castro Caldelas hai d\u00faas copias de gran formato feitas por el, en 1917, de d\u00faas obras de Bartolom\u00e9 Esteban Murillo: \"Aparici\u00f3n da Virxe a San Bernardo\" e \"Imposici\u00f3n da casula a San Ildefonso\".\nExerce como profesor de debuxo e pintura na Real Sociedade Econ\u00f3mica de Amigos do Pa\u00eds de Santiago desde 1919. De 1927 a 1936 ser\u00e1 profesor auxiliar na Escola de Artes e Oficios compostel\u00e1. Participou en distintas iniciativas art\u00edsticas de Galiza, como a s\u00faa intervenci\u00f3n na Exposici\u00f3n de Arte Rexional de 1926. Ded\u00edcase dun xeito especial \u00e1 pintura costumista e ao retrato. Foi un grande debuxante e un pintor realista, cun certo toque rom\u00e1ntico."}
{"id": "88902", "revid": "22570", "url": "https://gl.wikipedia.org/wiki?curid=88902", "title": "R\u00edo Duero", "text": "O r\u00edo Duero \u00e9 un r\u00edo mexicano do estado de Michoac\u00e1n. O seu nome prov\u00e9n do r\u00edo Douro ib\u00e9rico, e foi dado polos habitantes de Zamora que colonizaron a zona, que \u00e1 s\u00faa vez fundaron a poboaci\u00f3n de Zamora de Hidalgo.\nO r\u00edo estaba bautizado polos ind\u00edxenas como Yorecuahapundanapu. Ten as s\u00faas fontes nas monta\u00f1as do Canell\u00f3n de Chilchota, dende al\u00ed segue at\u00e9 Zamora e acaba desembocando no Lago de Chapala. As marxes do r\u00edo na localidade de Zamora son moi f\u00e9rtiles."}
{"id": "88904", "revid": "23204", "url": "https://gl.wikipedia.org/wiki?curid=88904", "title": "Mogadixo", "text": "Mogadixo (en somal\u00ed \"Muqdisho\") \u00e9 a capital de Somalia, estado da \u00c1frica Oriental sito no denominado Corno de \u00c1frica. \u00c9 a maior cidade do pa\u00eds cunha poboaci\u00f3n de 2.450.000 habitantes (2002).\nTop\u00f3nimo.\nA orixe do nome oficial \"Muqdisho\" non \u00e9 clara; af\u00edrmase que pode ser a versi\u00f3n somal\u00ed do \u00e1rabe \"maqad shah\" ou sexa \"trono imperial do xa\".\nHistoria.\nOrixes da colonizaci\u00f3n europea.\nMogadixo foi colonizada polos \u00e1rabes no s\u00e9culo X, o que incrementou o desenvolvemento econ\u00f3mico do territorio, que se estendeu un s\u00e9culo despois na cidade suahili sobre as costas de \u00c1frica Oriental.\nSegundo certa tradici\u00f3n Mahoma ter\u00eda indicado a Ill, pai de Sab e de Sam\u00e1li (do que descender\u00edan os somal\u00eds), que partisen e se estabelecesen no lugar dito despois \"Am\u00e0r Geg\u00e8b\", \u00e9 dicir o \"pa\u00eds destru\u00eddo\".\nEn 1330 a cidade foi visitada polo viaxeiro marroquino Ibn Battuta, quen a describiu como unha vasta e florecente cidade, importante centro de produci\u00f3n e comercio de tecidos.\nEscavaci\u00f3ns arqueol\u00f3xicas recobraron moedas chinesas das dinast\u00edas Song, Ming e Qing, numerario cingal\u00e9s e da rexi\u00f3n vietnamita do Annam: a cidade estado da civilizaci\u00f3n suahili importaba cer\u00e1mica \u00e1rabe, porcelana chinesa e tecidos indios, entanto exportaba madeira, marf\u00edl, conchas, escravos e mais ferro. O historiador Ross E. Dunn describe Mogadixo e outras cidades musulm\u00e1s da \u00c1frica Oriental como \"unha especie de Am\u00e9rica medieval, unha terra f\u00e9rtil e ben irrigada, de oportunidades econ\u00f3micas e unha terra a salvo da seca, carest\u00eda, sobrepoboaci\u00f3n e guerras internas\".\nNo s\u00e9culo XVI Mogadixo foi conquistada polos portugueses, para tres s\u00e9culos despois ser ocupada en 1871 polo sult\u00e1n de Zanz\u00edbar.\nEn 1892 a cidade foi cedida a Italia, que non tomou posesi\u00f3n dela definitivamente at\u00e9 1905.\nO territorio de Somalia foi controlado polos italianos desde 1910 en diante at\u00e9 a intervenci\u00f3n das forzas brit\u00e1nicas, presentes en Kenya, durante a segunda guerra mundial. Entre 1941 e 1950 os brit\u00e1nicos ocuparon a cidade, at\u00e9 que os italianos volveron como administradores do protectorado somal\u00ed en nome da ONU (Administraci\u00f3n Fiduciaria Italiana de Somalia, AFIS).\nIndependencia somal\u00ed e ditadura.\nNo ano 1960 Somalia atinx\u00edu a independencia, mais de contado o pa\u00eds caeu baixo a ditadura de Siad Barre, que durou at\u00e9 1990. Neste ano, os rebeldes apoder\u00e1ronse da cidade, obrigando a Barre a dimitir e fuxir a Lagos (Nixeria) en 1991. Foron nomeados dous presidentes, a Universidade Nacional Somal\u00ed foi pechada e a urbe caeu presa dos Se\u00f1ores da guerra, que sementaron durante anos a morte e a destruci\u00f3n, danando moitas partes da cidade (mentres unha carest\u00eda, debida \u00e1 forte seca, devastaba a Somalia rural).\nO 9 de decembro de 1992 aconteceu a primeira intervenci\u00f3n americana e das Naci\u00f3ns Unidas nun intento de instaurar un goberno de transici\u00f3n. Grupos somal\u00eds fieis a Mohamed Farrah Aidid (un dos presidentes elixidos polos rebeldes) mataron a 23 paquistan\u00eds durante unha emboscada contra os \"cascos azuis\". En outubro de 1993, na denominada batalla de Mogadixo perderon a vida entre 500 e 1.000 Somal\u00eds (militares e civ\u00eds), 18 militares estadounidenses e un maliano. Os feridos foron millares. En 1994, Bill Clinton retirou o ex\u00e9rcito norteamericano.\nEn xu\u00f1o de 1995 Mohamed Farrah Aidid autoproclamouse presidente, mais morreu un ano despois a consecuencia das feridas que lle causou unha acci\u00f3n da guerrilla local.\nDe 2000 a 2006.\nEn outubro de 2004 o Parlamento somal\u00ed de transici\u00f3n elixiu como presidente a Abdullahi Yusuf. As votaci\u00f3ns tiveron lugar en Nairobi (Kenya), a causa da ca\u00f3tica situaci\u00f3n de Mogadixo. O goberno, reco\u00f1ecido por gran parte das naci\u00f3ns occidentais, a pesar da s\u00faa feble autoridade, non logrou asentarse na capital somal\u00ed, axitada por continuas guerrillas, sobre todo na parte norte da cidade, de xeito que tivo que trasladarse a Baidoa, a 245\u00a0km ao noroeste de Mogadixo).\nEn xu\u00f1o de 2006, logo de catro meses de asedio, as milicias dos Consellos Isl\u00e1micos conseguiron expulsar da cidade os Se\u00f1ores da Guerra, da que se adonaran por anos. Os Consellos Isl\u00e1micos introduciron as leis isl\u00e1micas (xaria) na cidade, restitu\u00edndo unha certa orde e autorizando a reapertura, despois de 17 anos, do porto e do aeroporto, ademais de eliminar os postos de bloqueo das estradas.\nEntre decembro de 2006 e xaneiro de 2007, logo da intervenci\u00f3n militar de et\u00edopes e estadounidenses, o goberno provisional de Ali Mohammed Gedi volveu a entrar en Mogadixo.\nDe 2007 \u00e1 actualidade: a traxedia \"humanitaria\".\nA poboaci\u00f3n de Mogadixo atopara paz e seguranza cos Consellos Isl\u00e1micos, a custa da liberdade e do fanatismo relixioso. A seguranza semellaba momentaneamente garantida polas tropas et\u00edopes, mais en poucas semanas a situaci\u00f3n na cidade empeorou novamente. A intervenci\u00f3n et\u00edope de feito favoreceu o retorno dos Se\u00f1ores da Guerra que oprimiran os cidad\u00e1ns durante os anos anteriores. Os milicianos dos Consellos Isl\u00e1micos contin\u00faan a combater e a resistir contra a volta do ex\u00e9rcito de transici\u00f3n e das tropas et\u00edopes.\nEn marzo de 2007, a pesar da reentrada oficial do goberno de Baidoa e a chegada \u00e1 cidade dos cascos verdes ugandeses (polo demais con graves dificultades), a situaci\u00f3n na cidade empeorou como non suced\u00eda desde hab\u00eda 15 anos, con pesados bombardeamentos terrestres e a\u00e9reos.\nNo mes de maio de 2007 foi nomeado alcalde Mohamed Omar Habeb Dhere, un dos Se\u00f1ores da Guerra m\u00e1is influentes da zona.\nA fins de xullo de 2007, o leve melloramento da situaci\u00f3n permitiu a reentrada de 125.000 damnificados, mais no outono dese mesmo ano a situaci\u00f3n volveu empeorar progresivamente at\u00e9 a actualidade (abril de 2008).\nMogadixo, presa do caos, da violencia e das epidemias, est\u00e1 en plena cat\u00e1strofe \"humanitaria\". Os damnificados s\u00f3 no ano 2007 est\u00edmanse nun mill\u00f3n e medio de persoas. As tropas et\u00edopes seguen a combater cos rebeldes armados, mentres o continxente militar ugand\u00e9s aparece como incapaz de opor a m\u00ednima resistencia. Barrios enteiros est\u00e1n abandonados, en especial na \u00e1rea norte, onde ocorren os episodios de violencia m\u00e1is graves."}
{"id": "88905", "revid": "1677", "url": "https://gl.wikipedia.org/wiki?curid=88905", "title": "Partido dos Trabalhadores", "text": ""}
{"id": "88906", "revid": "5863", "url": "https://gl.wikipedia.org/wiki?curid=88906", "title": "Robert Remus", "text": "Robert Remus, nado o 27 de agosto de 1948 en Detroit, \u00e9 un loitador profesional estadounidense semiretirado, co\u00f1ecido polo alcume de Sgt. Slaughter. Actualmente traballa para a WWE na marca RAW. Foi inclu\u00eddo no WWE Hall of Fame en 2004.\nDebido \u00e1 s\u00faa complexi\u00f3n atl\u00e9tica, comezou a introducirse no mundo da loita libre en 1975 e debutou profesionalmente na federaci\u00f3n AWA, onde creou o personaxe do Sarxento Slaughter, un patri\u00f3tico instrutor militar con mal xenio.\nEn 1981 foi contratado pola WWF e ao longo da d\u00e9cada chegou a ser un loitador respectado e querido. A s\u00faa popularidade foi tal que ata a casa de xoguetes Hasbro creou un boneco de acci\u00f3n inspirado nel, dentro da colecci\u00f3n dos entra\u00f1ables G.I. Joe, que vi\u00f1a co seu bast\u00f3n de mando e conducindo un tanque. Ademais encargouse de prestar a s\u00faa voz a este personaxe ao longo das tres series de animaci\u00f3n estreadas entre 1985 e 1990. Outro dos seus traballos como actor foi interpret\u00e1ndose a si mesmo na pel\u00edcula \"Bad Guys\" (1986).\nAbandonou a WWF en 1985 pero regresou en 1991 cunha imaxe renovada. O seu personaxe converteuse nun simpatizante dos iraqu\u00eds e tivo como aliado a Mustaf\u00e1, ga\u00f1ando as\u00ed as antipat\u00edas dos espectadores. Pouco despois foi derrotado no ring por Hulk Hogan nun lendario e longo combate onde este lle pasou a bandeira norteamericana pola cara. En tempos a\u00ednda pr\u00f3ximos \u00e1 Guerra del Golfo, a s\u00faa imaxe negativa ante os norteamericanos chegou a causar unha enorme pol\u00e9mica, ata o punto de que Vince McMahon trasladou a competici\u00f3n de Wrestlemania VII ao \"L. A. Sports Arena\", en lugar do tradicional \"Olympic Stadium\" dos \u00c1nxeles, por raz\u00f3ns de seguridade persoal cara a Slaughter. Tan improbable xiro argumental formaba parte da ficci\u00f3n do show e certo tempo m\u00e1is tarde tornou a ser do \"bando dos bos\".\nA\u00ednda que a mediados dos 90 moitos dos seus veteranos compa\u00f1eiros pasaron \u00e1s filas da \"WCW\", el seguiu vinculado \u00e1 \"WWF\"/\"WWE\". Na actualidade est\u00e1 retirado pero traballa como enlace entre directivos e loitadores na WWE. Nalgunhas ocasi\u00f3ns chegou a participar nalg\u00fans combates lendarios e formou un equipo de loitadores veteranos completado por Ric Flair, Roddy Pipper, Dusty Rhodes e Arna Anderson. En 2004 foi inclu\u00eddo no \"Hall of Famne de la WWE\". \u00c1 marxe deste labor, tam\u00e9n desenvolveu unha notable actividade vinculada \u00e1 axuda humanitaria contra a pobreza infantil e a drogadicci\u00f3n, realizando varias campa\u00f1as para trasmitir valores positivos.\nO 24 de xu\u00f1o de 2007 apareceu no evento de pagamento por visi\u00f3n da WWE Vengeance, facendo parella con Snuka na loita polo WWE Tag Team Championship contra Deuce e Domino, na que retiveron o t\u00edtulo. Despois do combate Deuce e Domino agrediron a Snuka e Slaughter e entraron a defendelos as lendas Rick Martel e Tony Garea.\nOs seus golpes son o \"Cobra clutch\", \"Camel clutch\" (1990-1991), \"Atomic Noogie\" (1990), \"Slaughter Cannon\", \"Super Slaughter Cannon\", \"Gutbuster\", \"Backbreaker\", \"Inverted suplex slam\", \"Multiple elbow drops\", \"Piledriver\" e \"Bear hug\".\nTivo como preparadores a Lord Alfred Hayes, Bobby \"The Brain\" Heenan, The Grand Wizard, General Adnan e Oliver Humperdink."}
{"id": "88907", "revid": "1093", "url": "https://gl.wikipedia.org/wiki?curid=88907", "title": "Mogadiscio", "text": ""}
{"id": "88909", "revid": "1093", "url": "https://gl.wikipedia.org/wiki?curid=88909", "title": "R\u00edo Douro, M\u00e9xico", "text": ""}
{"id": "88917", "revid": "23204", "url": "https://gl.wikipedia.org/wiki?curid=88917", "title": "Ricardo Beiras", "text": "Ricardo Beiras Garc\u00eda-Sabell, nado en Santiago de Compostela en 1965, \u00e9 un escritor e bi\u00f3logo galego.\nTraxectoria.\nFillo de Xos\u00e9 Manuel Beiras, \u00e9 director da Estaci\u00f3n de Ciencias Mari\u00f1as de Toralla (ECIMAT) e profesor do departamento de ecolox\u00eda e biolox\u00eda animal da Universidade de Vigo desde 1998. Tam\u00e9n \u00e9 vogal da Fundaci\u00f3n Penzol. Publicou en 1996 o libro de relatos \"O rect\u00e1ngulo do sol\" e \u00e9 autor de m\u00faltiples traballos sobre contaminaci\u00f3n e toxicolox\u00eda mari\u00f1a publicados en revistas especializadas."}
{"id": "88919", "revid": "98629", "url": "https://gl.wikipedia.org/wiki?curid=88919", "title": "El Pe\u00f1\u00f3n, Santander", "text": "El Pe\u00f1\u00f3n \u00e9 un concello de Colombia. Est\u00e1 situado a 262\u00a0km de Bucaramanga, no departamento de Santander e na provincia de V\u00e9lez. Limita con Bol\u00edvar e con Sucre. Ten unha superficie de 130 km\u00b2 e 5\u00a0140 habitantes (2015).\nHistoria.\nEn 1943, foi reco\u00f1ecida a fundaci\u00f3n da poboaci\u00f3n. Mediante un decreto de 1 de xaneiro de 1953 ascendeu \u00e1 categor\u00eda de correxemento do concello de Bol\u00edvar, pero logo diversas ordenanzas de 1990 e 1992 facultaron o gobernador para que o declarase concello, cousa que fixo o 8 de febreiro de 1993 o gobernador Juan Carlos Duarte Torres."}
{"id": "88926", "revid": "785", "url": "https://gl.wikipedia.org/wiki?curid=88926", "title": "Cabrera (hom\u00f3nimos)", "text": "Co top\u00f3nimo de Cabrera podemos referirnos a:"}
{"id": "88930", "revid": "22570", "url": "https://gl.wikipedia.org/wiki?curid=88930", "title": "Inverness (hom\u00f3nimos)", "text": "Inverness \u00e9 un top\u00f3nimo, sendo o m\u00e1is co\u00f1ecido o que fai referencia \u00e1 cidade de Inverness, en Escocia.\nNa Escocia:\nNo Canad\u00e1:\nEn Suecia:\nNos Estados Unidos:"}
{"id": "88933", "revid": "23204", "url": "https://gl.wikipedia.org/wiki?curid=88933", "title": "Lingua cree", "text": "A lingua cree \u00e9 un continuo dialectal consistente en varios dialectos aborixes americanos pertencentes \u00e1s linguas algonquinas, faladas por 50.000 persoas no Canad\u00e1, dende Alberta at\u00e9 Terra Nova e Labrador. Alg\u00fans dialectos utilizan unha variantes dos alfasilabarios nativos canadenses e outros usan o alfabeto latino.\nNomes.\nOs end\u00f3nimos da lingua son (cree das chairas), \"N\u012bhithaw\u012bwin\" (cree dos bosques), \"Nehir\u00e2mowin\" (atikamekw), \"Nehlueun\" (montagnais occidental, dialecto Piyekw\u00e2kam\u00ee), \"Ilnu-Aim\u00fbn\" (montagnais occidental, dialecto Betsiamites), \"Innu-Aim\u00fbn\" (montagnais oriental), \"Iyiniu-Ayamiwin\" (cree do sueste), \"Iyiyiu-Ayimiwin\" (cree do nordeste), e \"Ilil\u00eemowin\" (cree moose)."}
{"id": "88937", "revid": "85894", "url": "https://gl.wikipedia.org/wiki?curid=88937", "title": "Port Vila", "text": " \nPort Vila \u00e9 a capital de Vanuatu e tam\u00e9n a cidade maior do pa\u00eds. Situada na costa sur da illa de Efat\u00e9, na provincia de Shefa, a s\u00faa poboaci\u00f3n consonte o \u00faltimo censo (2016) era de 51.437 habitantes. Port Vila \u00e9 o centro econ\u00f3mico e comercial de Vanuatu.\nO 13 de marzo de 2015, Port Vila sufriu importantes danos polo Cocl\u00f3n Pam.\nHistoria.\nA \u00e1rea ocupada por Port Vila estivo habitada por melanesios durante centenares de anos. Cerca da cidade, nun sitio arqueol\u00f3xico co\u00f1ecido como \"Teouma\", atopouse no outono de 2004 un enterramento de 25 tumbas e tres docenas de esqueletos humanos da cultura lapita, as\u00ed como pezas de cer\u00e1mica que datan do s\u00e9culo XIII a.C..\nEn maio de 1606, naves do rei de Espa\u00f1a, patroneadas por Pedro Fern\u00e1ndez de Quir\u00f3s e Luis V\u00e1ez de Torres descubriron Vanuatu para Occidente.\nNo s\u00e9culo XIX, cando as illas se chaman Novas H\u00e9bridas, os brit\u00e1nicos controlaban economicamente a zona, pero a partir de 1880 a balanza econ\u00f3mica empezou a cambiar a prol dos franceses, un cidad\u00e1n franc\u00e9s chamado Ferdinand Chevillard comezou a mercar e limpar terreos pr\u00f3ximos ao porto real de Port Vila, que estaba previsto que se convertese na mellor plantaci\u00f3n francesa da illa. No canto diso, a zona converteuse na municipalidade de Franceville, que se declarou independente o 9 de agosto de 1889, a\u00ednda que esta durou s\u00f3 uns meses, ata xu\u00f1o do ano seguinte, converteuse na primeira naci\u00f3n que practicou o sufraxio universal sen distinci\u00f3n de sexo ou raza. A\u00ednda que a poboaci\u00f3n era de 500 nativos e menos de 50 brancos, s\u00f3 se permit\u00eda accederen a cargos p\u00fablicos a estes \u00faltimos. O seu primeiro presidente foi o mencionado Ferdinand Chevillard e un dos primeiros presidentes electos foi un cidadano nado en Tennessee, Estados Unidos: R.D. Polk, familiar do presidente estadounidense James K. Polk.\nDespois de 1887 o territorio pasou a ser unha administraci\u00f3n conxunta de Francia e Gran Breta\u00f1a, pero non foi ata 1906 cando se formalizou coa firma dun Condominio franco-brit\u00e1nico no que a m\u00e1xima autoridade era o Tribunal Mixto do Condominio. Por\u00e9n, o seu presidente ti\u00f1a que ser un espa\u00f1ol para evitar os receos de franceses e ingleses. Na pr\u00e1ctica este dominio compartido dividiu \u00e1s illas en d\u00faas comunidades separadas, unha angloparlante e outra francoparlante, situaci\u00f3n que se mant\u00e9n ata a actualidade e que se aprecia na existencia de escolas que ense\u00f1an nunha lingua e outra (raramente as d\u00faas) e en diferentes partidos pol\u00edticos.\nNon foi bombardeada polos xaponeses durante a segunda guerra mundial, pero foi utilizada como base a\u00e9rea estadounidense (que constru\u00edu varias estruturas militares na cidade e no norte da illa), a\u00ednda que tam\u00e9n foi usada polas aviaciones australiana e neozelandesa. Desde maio de 1942 ata 1945 aproximadamente medio mill\u00f3n de soldados pasaron ou estiveron acuartelados en Vanatu. Esta guerra tivo un forte impacto sobre a administraci\u00f3n do condominio, xa que o persoal do mesmo reduc\u00eduse a un punto en que moitos servizos cerraron por completo, como exemplo m\u00e1is destacado, o Tribunal Mixto non tivo presidente desde 1939 ata 1953.\nDespois da independencia de Vanuatu en 1980, Port Vila converteuse na capital do novo pa\u00eds.\nNa noite do 7 ao 8 de febreiro de 1987 o cicl\u00f3n Uma pasou pola cidade con ventos superiores aos 100 n\u00f3s, deix\u00e1ndoa gravemente danada. O 95% das vivendas foron danadas ou destru\u00eddas, deixando a maior parte dos seus 16.000 habitantes sen fogar.\nNesta cidade do 24 ata o 27 de agosto de 1999 unha reuni\u00f3n da Unesco titulada \u00ab\"Second World Heritage Global Strategy Meeting for the Pacific Islands region\"\u00bb (II Encontro mundial de estratexia do patrimonio mundial para o Rexi\u00f3n das Illas do Pac\u00edfico). Un dos puntos m\u00e1is importantes sobre Vanuatu e a rexi\u00f3n do Pac\u00edfico foi a cuesti\u00f3n da declaraci\u00f3n do patrimonio submarino como patrimonio mundial, xa que a contorna de Port Vila e as outras illas do pa\u00eds te\u00f1en unha gran riqueza submarina.\nEn 2002 un forte terremoto causou de novo grandes danos e os seus arredores (a cidade est\u00e1 nunha das \u00e1reas s\u00edsmicas m\u00e1is activas do mundo). \nNa cidade at\u00f3panse os edificios das embaixadas que Australia, Francia, Nova Zelandia, China e a Comisi\u00f3n Europea te\u00f1en en Vanuatu.\nEconom\u00eda.\nPort Vila \u00e9 o porto m\u00e1is importante e o centro do comercio de Vanuatu. O aeroporto internacional Bauerfield est\u00e1 situado tam\u00e9n na cidade.\nAs actividades m\u00e1is importantes seguen a ser a agricultura e a pesca. O turismo tornouse tam\u00e9n importante, especialmente con procedencia desde Australia e Nova Zelandia. Houbo uns 50.000 visitantes en 1997.\nPor\u00e9n Vanuatu dependende a\u00ednda da axuda estranxeira, que na maior parte procede de Australia e Nova Zelandia, mais nos \u00faltimos anos ven tam\u00e9n en parte importante da Rep\u00fablica Popular da China.\nUn 35,7% das exportaci\u00f3ns de Vanuatu saen desde Port Vila, mentres que un 86.9% das importaci\u00f3ns entran no pa\u00eds a trav\u00e9s de Port Vila.\nDemograf\u00eda.\nA poboaci\u00f3n da cidade \u00e9 predominantemente melanesia, con pequenas porcentaxes de polinesios, asi\u00e1ticos e europeos, estes principalmente franceses e brit\u00e1nicos.\nLinguas.\nEn Port Vila, f\u00e1lase bislama por case toda a poboaci\u00f3n na vida decote, mais tanto o ingl\u00e9s como o franc\u00e9s est\u00e1n moi difundidos. F\u00e1lanse tam\u00e9n outros idiomas ind\u00edxenas de Vanuatu.\nRelixi\u00f3n.\nO cristianismo \u00e9 a relixi\u00f3n predominante en todo Vanuatu, pois seus fieis conforman o 90% da s\u00faa poboaci\u00f3n. A variante m\u00e1is espallada \u00e9 a Igrexa presbiteriana que segue un terzo da poboaci\u00f3n. O catolicismo e a Igrexa de Melanesia son observados por un 15% da poboaci\u00f3n.\nClima.\nPort Vila ten un clima tropical, cunha estaci\u00f3n quente e seca, e unha estaci\u00f3n de choivas. A precipitaci\u00f3n media anual \u00e9 de arredor de 2.360\u00a0mm. Os ventos dominantes son os do sueste.\nEducaci\u00f3n.\nEn Port Vila hai unha secci\u00f3n da Universidade do Pac\u00edfico Sur, instituci\u00f3n financiada por doce pa\u00edses do Oc\u00e9ano Pac\u00edfico. No campus de Vanuatu hai Dereito e Linguas."}
{"id": "88938", "revid": "89787", "url": "https://gl.wikipedia.org/wiki?curid=88938", "title": "Inverness", "text": "Inverness ou Inbhir Nis en ga\u00e9lico escoc\u00e9s \u00e9 a \u00fanica cidade da \u00e1rea municipal escocesa das Highlands.\nLocalizaci\u00f3n e caracter\u00edsticas.\nA cidade at\u00f3pase na desembocadura do r\u00edo Ness no estuario do Moray, e serve de punto de conexi\u00f3n entre diversos medios de transporte. Os primeiros estabelecementos humanos na zona datan do s\u00e9culo VI aC, e a primeira carta p\u00f3boa do s\u00e9culo XIII. Preto dela tivo lugar a batalla de Culloden, no s\u00e9culo XVIII.\nA comezos do s\u00e9culo XXI, Inverness ten unha poboaci\u00f3n de 55.000 habitantes. Entre os m\u00faltiples eventos deportivos e culturais que acolle a cidade, destacan os Highland Games locais, as\u00ed como os partidos do equipo de f\u00fatbol local, o Inverness Caledonian Thistle F.C., que xoga na liga escocesa de f\u00fatbol."}
{"id": "88940", "revid": "858108", "url": "https://gl.wikipedia.org/wiki?curid=88940", "title": "M\u00e9xico Distrito Federal", "text": ""}
{"id": "88941", "revid": "858115", "url": "https://gl.wikipedia.org/wiki?curid=88941", "title": "Vento estelar", "text": ""}
{"id": "88942", "revid": "5312", "url": "https://gl.wikipedia.org/wiki?curid=88942", "title": "Ionosfera", "text": " \nA ionosfera \u00e9 a parte da atmosfera terrestre ionizada constantemente pola fotoionizaci\u00f3n que provoca a radiaci\u00f3n solar. Abrangue dende o final da mesosfera (a 80 quil\u00f3metros de altitude) at\u00e9 os 500\u00a0km. Constit\u00fae o l\u00edmite inferior da magnetosfera, atop\u00e1ndose dentro da termosfera. A ionosfera permite que a atmosfera superior reflicta as ondas de radio emitidas dende a superficie terrestre posibilitando que estas poidan viaxar grandes distancias sobre a superficie da Terra, grazas \u00e1s part\u00edculas de i\u00f3ns (cargadas de electricidade) presentes nesta capa.\nNas rexi\u00f3ns polares, as part\u00edculas cargadas chegadas polo vento solar son atrapadas polo campo magn\u00e9tico terrestre, incidindo sobre a parte superior da ionosfera e dando lugar \u00e1s auroras.\nEst\u00e1 dividida nunha serie de capas ou rexi\u00f3ns i\u00f3nicas, que son:\nCapa D\nCapa E\nCapa E Espor\u00e1dica \nF1\nF2"}
{"id": "88943", "revid": "25871", "url": "https://gl.wikipedia.org/wiki?curid=88943", "title": "Alonso de Salazar", "text": "Toribio Alonso de Salazar (Enkarterri, Biscaia, s\u00e9culo XV \u2013 nalgures no Pac\u00edfico, 5 de setembro de 1526) foi un explorador espa\u00f1ol.\nTraxectoria.\nFoi o primeiro europeo en identificar as Illas Marshall, o 21 de agosto de 1526, a\u00ednda que non se ten constancia de que atracaran. Salazar estaba ao mando da nave \"Santa Mar\u00eda de la Victoria\". Crese que tam\u00e9n avistou o atol Bokak. O seu barco era o derradeiro que quedaba da expedici\u00f3n de Garc\u00eda Jofre de Loaisa, que tentou ampliar a circunnavegaci\u00f3n do globo que realizara hab\u00eda pouco Fern\u00e3o de Magalh\u00e3es."}
{"id": "88944", "revid": "858158", "url": "https://gl.wikipedia.org/wiki?curid=88944", "title": "Toribio Alonso de Salazar", "text": ""}
{"id": "88947", "revid": "72012", "url": "https://gl.wikipedia.org/wiki?curid=88947", "title": "Agust\u00edn Fernando Mu\u00f1oz", "text": "Agust\u00edn Fernando Mu\u00f1oz y S\u00e1nchez, Duque de Ri\u00e1nsares, nado en Taranc\u00f3n o 4 de maio de 1808 e finado no Le Havre o 13 de setembro de 1873, foi un militar espa\u00f1ol, segundo home da ra\u00ed\u00f1a e rexente Mar\u00eda Cristina de Borb\u00f3n-D\u00faas Sicilias.\nTraxectoria.\nCasou en segredo en matrimonio morgan\u00e1tico o 28 de decembro de 1833 e tiveron sete fillos:\nO casamento oficial celebrar\u00edase co expreso consentimento da ra\u00ed\u00f1a Isabel II (a s\u00faa fillastra) o 12 de outubro de 1844. En xu\u00f1o de 1844 foi nomeado Grande de Espa\u00f1a e constitu\u00eduse o ducado de Ri\u00e1nsares para outorgarlle a el o t\u00edtulo. Ao d\u00eda seguinte da voda oficial era designado tenente xeneral e senador vitalicio. Sabela II concedeulle o V\u00e9laro de Ouro. Adquiriu m\u00e1is tarde o t\u00edtulo de Marqu\u00e9s de San Agust\u00edn e, xa no ostracismo en Francia xunta a Mar\u00eda Cristina, Lu\u00eds Filipe I de Francia nom\u00e9ao Duque de Montmorot e out\u00f3rgalle a Lexi\u00f3n de Honra.\nFoi promotor de m\u00faltiples negocios e, xunto con Mar\u00eda Cristina, crear\u00edan empresas adicadas ao ferrocarril no Principado de Asturias e na actual Comunidade Valenciana coas que ga\u00f1ou unha magna fortuna. Rexeitou a coroa de Ecuador, que as autoridades ecuatorianas pretend\u00edan instaurar.\nFaleceu cinco anos antes que Mar\u00eda Cristina na s\u00faa casa de Le Havre. Est\u00e1 soterrado no Santuario da Nosa Se\u00f1ora de Ri\u00e1nsares, en Taranc\u00f3n."}
{"id": "88948", "revid": "98629", "url": "https://gl.wikipedia.org/wiki?curid=88948", "title": "Euskotren Trena", "text": "Euskotren Trena (antes co\u00f1ecida como \"EuskoTren\") \u00e9 unha das d\u00faas marcas comerciais baixo as que opera a sociedade p\u00fablica Eusko Trenbideak - Ferrocarriles Vascos S.A., pertencente ao Goberno Vasco a partir da transferencia ao mesmo polo Estado Espa\u00f1ol dos tramos que pertenceron a Feve en territorio vasco. Euskotren Trena opera os servizos ferroviarios, mentres que Euskotren Tranbia \u00e9 a encargada da explotaci\u00f3n dos servizos de tranv\u00eda; Euskotren Autobusa explota varias li\u00f1as de autob\u00fas interurbano en Biscaia (baixo a marca Bizkaibus) e en Guip\u00fascoa (baixo a marca Lurraldebus); e Euskotren Kargo enc\u00e1rgase do transporte de mercanc\u00edas por ferrocarril.\nEsta empresa foi a propietaria da antiga li\u00f1a ferroviaria Bilbao-Plentzia, antes explotada por FTS (Ferrocarriles e Transportes Suburbanos de Bilbao), parte da actual Li\u00f1a 1 do Metro de Bilbao dende 1995. Euskotren Trena explota tam\u00e9n varias li\u00f1as de autobuses e o funicular da Reineta en Valle de Tr\u00e1paga (Biscaia).\nDende o 2006, Euskotren Trena \u00e9 a marca operadora do administrador ferroviario da rede de infraestruturas dos ferrocarr\u00eds vascos, un ente p\u00fablico de dereito privado Euskal Trenbide Sarea - Red Ferroviaria Vasca, segundo a Lei do Parlamento Vasco 6/2004, do 21 de maio de 2006. \u00c9 situaci\u00f3n parella a de Renfe Operadora respecto de Adif.\nLi\u00f1as ferroviarias.\nEuskoTren ocupa varias li\u00f1as ferroviarias nos territorios de Biscaia e Guip\u00fascoa, as\u00ed como en Francia. Nas li\u00f1as xa estabelecidas, realiza servizos de proximidades nas zonas onde non opera Proximidades Renfe, servizos rexionais entre Bilbao e Donostia, e servizos de Ponte entre Ir\u00fan e Hendaia, mentres que na Li\u00f1a 3 do metro de Bilbao, ofrecer\u00e1 un servizo de ferrocarril metropolitano.\nEuskotren Autobusa.\nBiscaia.\nOs autobuses interurbanos de Euskotren at\u00f3panse integrados no servizo de Bizkaibus, dependente da Deputaci\u00f3n Foral de Biscaia. Na seguinte lista incl\u00faense as li\u00f1as coa numeraci\u00f3n de Bizkaibus.\nGuip\u00fascoa.\nOs autobuses interurbanos de Euskotren at\u00f3panse integrados no servizo de Lurraldebus, dependente da Deputaci\u00f3n Foral de Guip\u00fascoa. A \u00fanica excepci\u00f3n \u00e9 o servizo municipal de \u00c9ibar \"Udalbus\", que conecta os barrios de Azitain e Ama\u00f1a e que non est\u00e1 integrado en Lurraldebus."}
{"id": "88949", "revid": "10599", "url": "https://gl.wikipedia.org/wiki?curid=88949", "title": "Euskotren", "text": ""}
{"id": "88950", "revid": "98629", "url": "https://gl.wikipedia.org/wiki?curid=88950", "title": "Euskotren Tranbia", "text": "Euskotren Tranbia (antes co\u00f1ecida como \"EuskoTran\") \u00e9 unha das catro marcas comercias baixo as que opera a sociedade p\u00fablica Eusko Trenbideak - Ferrocarriles Vascos S.A., pertencente ao Goberno Vasco. Euskotren Tranbia opera os servizos tranviarios, mentres que as outras marcas comerciais, Euskotren Trena, Euskotren Autobusa e Euskotren Kargo, son as encargadas da explotaci\u00f3n dos servizos de tren, dalgunhas li\u00f1as de autobuses, e das mercanc\u00edas.\nTraxectoria de Euskotren Tranbia.\nActualmente en Euskadi, Euskotren Tranbia explota o tranv\u00eda de Bilbao, esperando de que o tranv\u00eda de Gasteiz sexa inaugurado o pr\u00f3ximo mes de decembro (2008). EuskoTran nace de forma paralela co \"metro lixeiro\" da capital bisca\u00ed\u00f1a. O 27 de maio de 1999 in\u00edcianse oficialmente as obras, para inaugurar o primeiro treito o 18 de decembro do 2002, Atxuri-Uribitarte, con seis paradas. O 30 de abril do 2003 ser\u00eda ampliada coa parada Guggenheim. O 24 de xullo do 2003 entran en funcionamento catro paradas m\u00e1is, as correspondentes ao tramo Guggenheim - San Mam\u00e9s. Finalmente, no 2004, a li\u00f1a ampl\u00edase coa parada Basurto.\nProxectos.\nAmpliaci\u00f3n da li\u00f1a A (Tranv\u00eda de Bilbao).\nEtxebarri.\nCo troco de estaci\u00f3n terminal dos comboios de EuskoTren de Bilbao-Atxuri a San Nicol\u00e1s, no 2012, a estaci\u00f3n de Bilbao-Atxuri s\u00f3 dar\u00e1 servizo ao tranv\u00eda, e este prolongarase, empregando as v\u00edas que hoxe en d\u00eda utiliza EuskoTren, at\u00e9 chegar \u00e1 estaci\u00f3n de Etxeberri de EuskoTren.\nAnel tranviario.\nO tranv\u00eda de Bilbao ser\u00e1 unha li\u00f1a circular con dous ramais (Atxuri-Etxebarri e Zorrotzaurre). Para pechar o anel tranviario levarase a li\u00f1a, a trav\u00e9s das r\u00faas Autonom\u00eda e Hurtado de Am\u00e9zaga, at\u00e9 a Praza Circular.\nZorrotzaurre.\nCon la rexeneraci\u00f3n de Zorrotzaurre, que comezar\u00e1 no 2010, pret\u00e9ndese levar o tranv\u00eda at\u00e9 a futura illa, vel\u00e9ndose da Ponte Euskalduna, ampliando as\u00ed a li\u00f1a cun total de catro novas paradas.\nTranv\u00eda de Vitoria - Gasteiz.\nTrab\u00e1lles na construci\u00f3n do Tranv\u00eda de Vitoria que conectar\u00e1 os barrios de Abetxuko, Lakua co centro da cidade en tan s\u00f3 13 minutos, con 17 estaci\u00f3ns. As obras foron licitadas no 2006, e despois do ver\u00e1n comezaron as obras. O tranv\u00eda de Gasteiz discorrer\u00e1 nun treito com\u00fan no centro de Lakua con seis paradas, para m\u00e1is tarde bifurcarse a Lakua, con outras seis paradas e a Abetxuko, con cinco paradas.\nEstaci\u00f3ns do tranv\u00eda de Gasteiz.\nRamal Lakua\nRamal Abetxuko\nTranv\u00eda do Deba.\nO tranv\u00eda do Deba ser\u00e1 un tranv\u00eda interurbano, e as obras estar\u00e1n divididas en tres fases. Contar\u00e1 con 32 estaci\u00f3ns. A primeira fase, Bergara - Aretxabaleta (pasando por San Prudencio e Arrasate) ter\u00e1 19 paradas: seis en Bergara, nove en Arrasate e tres en Aretxabaleta.\nA segunda fase, rematada a primeira, ser\u00e1 Aretxabaleta - Eskoriatza, con tres estaci\u00f3ns m\u00e1is.\nA \u00faltima fase ser\u00e1 San Prudencio - O\u00f1ati, cun total de 10 paradas.\nTranv\u00eda UPV - Leioa - Urbinaga.\nA li\u00f1a de tranv\u00eda \"UPV - Leioa - Urbinaga\" ter\u00e1 un total de 11 estaci\u00f3ns, e estar\u00e1 dividida en d\u00faas fases. A primeira fase unir\u00e1 o Campus da Universidade do Pa\u00eds Vasco (con d\u00faas paradas) coa estaci\u00f3n de metro de Leioa, na Li\u00f1a 1 do Metro de Bilbao, e contar\u00e1 cun total de 9 paradas. Est\u00e1 previsto que esta fase sexa operativa no ano 2011. As paradas previstas para o treito Leioa-Universidad son:\nPola s\u00faa parte, a segunda fase unir\u00e1 a estaci\u00f3n de Leioa coa de Urbinaga, esta na Li\u00f1a 2 de metro, con d\u00faas paradas, co que se construir\u00e1 unha ponte m\u00f3bil para o tranv\u00eda, que unir\u00e1 as d\u00faas marxes da r\u00eda. As paradas para o tramo Urbinaga-Leioa son:\nCaracter\u00edsticas dos tranv\u00edas.\nA primeira unidade de tranv\u00eda foi entregado e EuskoTran o 8 de maio do 2002 dentro dun contrato que supu\u00f1a a compra de 7+1 unidades. A actual frota de EuskoTran \u00e9 de oito unidades de tranv\u00eda, numeradas do 401 ao 408. Cada veh\u00edculo pode transportar a 192 persoas, 50 delas sedentes.\nCada unidade pos\u00fae unha lonxitude de 25 metros e incorpora 4 portas de entrada e sa\u00edda en \u00e1mbolos dous lados, o que permite reducir os tempos de parada.\nAs entradas sit\u00faanse a rentes da plataforma, o que facilita a entrada a persoas con mobilidade reducida. Como apuntamento adicional o tranv\u00eda 408 consta de piso baixo na totalidade da s\u00faa lonxitude e est\u00e1 considerado como patr\u00f3n, xa que contas dun \"bogie\" central motorizado en lugar dos extremos motorizados. Este avance posibelmente sexa aplicado nas novas unidades que vaia a ser fabricadas para Gasteiz.\nEntre os equipamento de cada unidade cabe destacar o aire acondicionado, calefacci\u00f3n, paneis informativos e a megafon\u00eda centralizada.\nTipos de billetes e prezos (2008).\nAdemais \u00e9 pos\u00edbel adquirir billetes combinado EuskoTran + EuskoTren. Os prezos var\u00edan segundo a orixe e o destino.\nTranv\u00edas decorados.\nPor diversos motivos os tranv\u00edas poden verse ornamentados eventualmente, levando durante unha temporada unha est\u00e9tica diferente \u00e1 habitual."}
{"id": "88954", "revid": "27155", "url": "https://gl.wikipedia.org/wiki?curid=88954", "title": "Hemoglobina", "text": "A hemoglobina (Hb) \u00e9 unha heteroprote\u00edna do sangue, de peso molecular 64.000 (64 kD), de cor vermella caracter\u00edstica, que transporta o os\u00edxeno dende os \u00f3rganos respiratorios at\u00e9 os tecidos, en mam\u00edferos, ov\u00edparos e outros animais.\nF\u00f3rmana catro cadeas polipept\u00eddicas (globinas) a cada unha das cales se une un grupo hemo, cuxo \u00e1tomo de ferro \u00e9 capaz de unirse de xeito revers\u00edbel ao os\u00edxeno. O grupo hemo f\u00f3rmase por:\nCando a hemoglobina est\u00e1 unida ao os\u00edxeno, denom\u00ednase oxihemoglobina ou hemoglobina osixenada, dando o aspecto rubio ou escarlata intenso caracter\u00edstico do sangue arterial. Cando perde o os\u00edxeno, denom\u00ednase hemoglobina reducida, e presenta a cor vermella escura (cianose).\nTipos de hemoglobina.\nTam\u00e9n hai hemoglobinas embrionarias (HbE) dos tipos: Gower 1, Gower 2 e Portland I e II. Estas s\u00f3 est\u00e1n presentes no embri\u00f3n.\nSon valores de referencia:\nPara homes: 18,0 \u00b1 2,0. Para mulleres: 16,0 \u00b1 2,0."}
{"id": "88955", "revid": "51526", "url": "https://gl.wikipedia.org/wiki?curid=88955", "title": "Man Negra (Palestina)", "text": "A Man Negra (en \u00e1rabe: \"al-Kaff al-Aswad\") foi unha organizaci\u00f3n armada clandestina de corte islamista que operou no Mandato brit\u00e1nico de Palestina. Foi fundada en 1930 e dirixida polo Xeque sirio Izz ad-Din al-Qassam at\u00e9 a s\u00faa morte en 1935.\nLogo do fracaso da revolta siria de 1921 que el liderara, al-Qassam escapou a Haifa e ocupouse de recrutar e preparar militarmente a campesi\u00f1os \u00e1rabes. As c\u00e9lulas clandestinas non estaban compostas por m\u00e1is de cinco persoas. Esta organizaci\u00f3n comezou a co\u00f1ecerse co nome de Man Negra. En total, chegou a ter entre 200 e 800 homes. En varios atentados tiveron como obxectivo a civ\u00eds xudeus no norte de Palestina entre 1930 e 1935 e mataron canto menos a oito deles. Nun ataque foron asasinados tres membros do kibbutz Yagur, e noutro un pai e o seu fillo foron asasinados en Nahalal. O grupo tam\u00e9n actuou contra as \u00e1rbores plantadas polos xudeus e contra as v\u00edas f\u00e9rreas colocadas polos brit\u00e1nicos.\nAl-Qassam xustificaba a violencia baseada na relixi\u00f3n. Logo do Masacre de Hebr\u00f3n de 1929, intensificou a s\u00faa axitaci\u00f3n anti-brit\u00e1nica e anti-sionista e obtivo unha fatwa do Xeque Badr al-Din al-Taji al-Hasani, o Muft\u00ed de Damasco, autorizando o uso da violencia contra os brit\u00e1nicos e os xudeus.\nO 20 de novembro de 1935, logo de matar a un oficial da Forza de Polic\u00eda de Palestina, al-Qassam foi rodeado pola polic\u00eda brit\u00e1nica nunha cova preto de Jenin e morto nun tiroteo xunto con tres dos seus compa\u00f1eiros. Alg\u00fans dos veter\u00e1ns da Man Negra participaron na Revolta \u00e1rabe de Palestina de 1936."}
{"id": "88957", "revid": "1131", "url": "https://gl.wikipedia.org/wiki?curid=88957", "title": "Langreu", "text": "Langreu (en asturiano: \"Llangr\u00e9u\", en castel\u00e1n: \"Langreo\") \u00e9 un concello e cidade espa\u00f1ola, situada no interior da zona central do Principado de Asturias. Linda o norte con Siero, o oeste con Oviedo, o sur con Mieres e o leste con Samart\u00edn del Rei Aurelio.\nO concello ten 45.565 habitantes, dos que uns 40.000 viven no n\u00facleo. \u00c9 a cuarta poboaci\u00f3n de Asturias por n\u00famero de habitantes.\nPatrimonio.\nA cidade ten varias igrexas antigas:"}
{"id": "88958", "revid": "23204", "url": "https://gl.wikipedia.org/wiki?curid=88958", "title": "Herba", "text": " \nEn bot\u00e1nica, unha herba () ou planta herb\u00e1cea \u00e9 unha planta que non presenta \u00f3rganos decididamente le\u00f1osos. Os caules das herbas son verdes e morren xeralmente ao acabar a boa estaci\u00f3n, sendo substitu\u00eddos por outros novos se a herba \u00e9 vivaz.\nCaracter\u00edsticas.\nMoitas herbas son anuais, nacendo de semente ao comezo da estaci\u00f3n favorable deixando ao acabar esta novas sementes no chan. Existen tam\u00e9n herbas vivaces, que reto\u00f1an dende talos subterr\u00e1neos ou situados a niveis de chan. Os \u00f3rganos subterr\u00e1neos implicados son rizomas (talos horizontais) e bulbos. Moitas herbas bienais forman unha roseta de follas pegada ao chan no seu primeiro ano, no que non se reproducen, e un talo alto e florido, o escapo floral, no seu segundo ano.\nCh\u00e1mase megaforbias (herbas xigantes) a plantas que respondendo formalmente ao concepto anterior, acadan unha porte considerable, ata de varios metros. Este \u00e9 o caso, por exemplo, das diversas especies de bananas (x\u00e9nero \"Musa\").\nNa linguaxe com\u00fan apl\u00edcase tam\u00e9n a calquera planta que pos\u00fae valor culinario (herbas arom\u00e1ticas) ou medicinal (herbas medicinais), con independencia do seu car\u00e1cter herb\u00e1ceo ou arb\u00f3reo, cando a parte da planta que se usa son as follas ou talos tenros. Pola contra, as especias son as sementes, bagas, codias, ra\u00edces ou outras partes da planta.\n\"Herba\" ou \"a herba\" \u00e9 tam\u00e9n un termo do argot empregado para denominar ao c\u00e1nnabis."}
{"id": "88966", "revid": "23204", "url": "https://gl.wikipedia.org/wiki?curid=88966", "title": "Apocalyptica", "text": "Apocalyptica \u00e9 un grupo de m\u00fasica de Helsinqui, Finlandia, que se caracteriza por facer heavy metal utilizando violoncellos.\nHistoria.\nA orixe do grupo rem\u00f3ntase ao ano 1992 na academia de m\u00fasica Sibelius, onde varios amigos fac\u00edan versi\u00f3ns das s\u00faas bandas de metal favoritas cos seus violoncellos. Nun principio tocaban en campamentos e festas por diversi\u00f3n, pero logo empezaron a tocar en clubs.\nNo ano 1996, mentres tocaban no Heavy Metal Club Theatre, Kari Hynninen, representante do celo Zen Garden viunos e prop\u00faxolles gravar un disco. Como a maior\u00eda das s\u00faas versi\u00f3ns eran de Metallica, gravaron un disco exclusivamente con canci\u00f3ns de dita banda, nacendo as\u00ed \"Plays Metallica by Four Cellos\".\nEn 1998 lanzaron o seu segundo \u00e1lbum, \"Inquisiti\u00f3n Symphony\" comezando a s\u00faa primeira xira mundial. Este \u00e1lbum estaba composto por versi\u00f3ns de Metallica e outras bandas coma Sepultura, Pantera ou Faith No More, ademais de tres temas compostos por Eicca Toppinen. Tras este \u00e1lbum Antero Manninen abandonou a banda para continuar os seus estudos de m\u00fasica cl\u00e1sica, e foi substitu\u00eddo por Perttu Kivilaakso. Este non puidera entrar na banda anteriormente debido a que era menor de idade.\nNo ano 2000 cambiaron de discogr\u00e1fica e lanzaron o seu terceiro \u00e1lbum, \"Cult\", composto case esclusivamente por composici\u00f3ns de Eicca Toppinen, ademais de d\u00faas versi\u00f3ns de Metallica e outra do compositor Edvard Grieg, \"Hall of the mountain king\". Neste \u00e1lbum fixeron por primeira vez colaboraci\u00f3ns vocais. Un ano despois sacaron o seu primeiro DVD en vivo, \"Live\". Co cambio de discogr\u00e1fica houbo fortes discusi\u00f3ns entre Eicca Toppinen e Max Lilja, ata o punto de que este \u00faltimo abandonou a banda. Como non hab\u00eda quen o substitu\u00edse o grupo pasou a ser un tr\u00edo e Antero Manninen regresa \u00e1 banda s\u00f3 para acompa\u00f1alos nalg\u00fans directos. No ano 2002 lanzaron o seu primeiro recompilatorio, \"The best of Apocalyptica\".\nNo ano 2003 lanzaron o seu cuarto alb\u00fam, \"Reflections\", onde se abandonan as versi\u00f3ns e se incl\u00faen composici\u00f3ns de Eicca Toppinen e de Perttu Kivilaakso. Tam\u00e9n engaden bater\u00eda a algunhas canci\u00f3ns, tras tocar en directo con Dave Lombardo, antigo bater\u00eda de Slayer. Na s\u00faa xira invitaron \u00f3 bater\u00eda Mikko Sir\u00e9n, que pasou a formar parte oficial da banda no ano 2005. Nese mesmo ano lanzaron o seu quinto \u00e1lbum de estudio, \"Apocalyptica\".\nNo ano 2006 sacan o seu segundo recompilatario como conmemoraci\u00f3n do d\u00e9cimo aniversario da banda, \"Amplified, a Decade of Reinventing the Cello\". Ese mesmo ano sacaron o seu segundo DVD en vivo, \"The Life Burn Tour\".\nEn maio de 2007 Helsinqui foi a cidade anfitrioa do festival de Eurovisi\u00f3n, e Apocalyptica tocaron tres temas no intermedio entre as actuaci\u00f3ns e as votaci\u00f3n. Catro meses m\u00e1is tarde lanzaron o seu sexto \u00e1lbum de estudio, \"Worlds Collide\".\nEntre febreiro e marzo de 2010 realizaron a s\u00faa xira \"Kaamos Tour\", onde tocan os seus dous novos temas \"Sacra\" e \"Beautiful\", do seu \u00e1lbum \"7th Symphony\", gravado no Sonic Pump Studios en Finlandia e no Studio City en Los \u00c1ngeles.\nVersi\u00f3ns.\nMetallica\nFaith No More\nSepultura\nPantera\nSlayer\nRammstein\nDavid Bowie\nEdvard Grieg\nCanci\u00f3ns de nadal"}
{"id": "88967", "revid": "1308", "url": "https://gl.wikipedia.org/wiki?curid=88967", "title": "Tulipa", "text": ""}
{"id": "88972", "revid": "1308", "url": "https://gl.wikipedia.org/wiki?curid=88972", "title": "Herb\u00e1cea", "text": ""}
{"id": "88984", "revid": "98629", "url": "https://gl.wikipedia.org/wiki?curid=88984", "title": "Carlos Fern\u00e1ndez Castro", "text": "Carlos Antonio Fern\u00e1ndez Castro, nado o 9 de xullo de 1956 en Santiago de Compostela, \u00e9 un pol\u00edtico galego. \u00c9 diplomado en Relaci\u00f3ns Laborais pola USC.\nCarreira pol\u00edtica.\nComezou como concelleiro polo PSdeG-PSOE no concello de Santiago de Compostela entre 1983 e 1987, onde ostentou as delegaci\u00f3ns de Persoal, Reforma Administrativa, Seguridade Cidad\u00e1 e Tr\u00e1fico, e Normalizaci\u00f3n Ling\u00fc\u00edstica. Foi deputado provincial da Deputaci\u00f3n da Coru\u00f1a de 1983 a 1990. Nas elecci\u00f3ns de 1987 pres\u00e9ntase, por vez primeira, como candidato \u00e1 alcald\u00eda do concello de Ames, cargo que non acadar\u00e1 nas sucesivas elecci\u00f3ns ata as elecci\u00f3ns do 2003, cando resulta elixido grazas \u00e1 suma dos votos do BNG. Nas elecci\u00f3ns do 2007, xa con maior\u00eda simple, opta polo goberno en minor\u00eda que manter\u00eda durante catro anos. A finais de 2010 ten que enfrontarse a unha importante folga de traballadores do lixo e nos comicios de 2011 sae derrotado polo PPdeG, que consegue a maior\u00eda absoluta.\nOutros cargos.\nNo sindicato UGT-Galicia destaca o traballo na Secretar\u00eda de Organizaci\u00f3n, entre outros cargos a nivel galego e estatal. Tam\u00e9n formou parte do Consello Galego de Relaci\u00f3ns Laborais na primeira etapa da s\u00faa fundaci\u00f3n. En novembro de 2007 foi elixido presidente da Fegamp, apoiado polo maior peso de PSdeG e BNG en concellos e deputaci\u00f3ns. Por\u00e9n, logo das municipais de 2011 o PPdeG colleitou a maior parte das alcald\u00edas e tres das catro deputaci\u00f3ns, co que a finais de ano Carlos Fern\u00e1ndez tivo que deixar a presidencia. Fern\u00e1ndez non abandonou a FEGAMP, con todo, e pasou a ocupar un posto executivo interno, abandonando a vida pol\u00edtica e renunciando \u00e1 conceller\u00eda no concello de Ames."}
{"id": "88987", "revid": "15490", "url": "https://gl.wikipedia.org/wiki?curid=88987", "title": "Provincias de Italia", "text": "As provincias de Italia, en italiano tam\u00e9n \"provincia\", \u00e9 unha divisi\u00f3n administrativa intermedia entre o concello (\"comune\") e a rexi\u00f3n (\"regione\").\nUnha provincia est\u00e1 composta por varios municipios , e normalmente varias provincias forman unha rexi\u00f3n, ag\u00e1s a rexi\u00f3n do Val de Aosta, que non ten ningunha provincia.\nNo 2004, hab\u00eda 102 provincias en Italia. No 2005 cre\u00e1ronse catro provincias novas na Sarde\u00f1a, e en 2009 outras tres provincias m\u00e1is, polo que existen agora 109 provincias no Estado italiano.\nNovas provincias.\nNo 2001 institu\u00edronse catro provincias novas en Sarde\u00f1a, e foron adoptadas no 2005.\nNo 2004 institu\u00edronse tres novas provincias, postas en marcha no 2009.\nLista de provincias por rexi\u00f3n.\nA lista seguinte resalta en escuro a provincia cuxa capital administrativa \u00e9 tam\u00e9n a capital administrativa da s\u00faa rexi\u00f3n.\nO c\u00f3digo para as provincias italianas \u00e9 .\nDenominaci\u00f3n das provincias.\nA raz\u00f3n do nome das provincias, prov\u00e9n, na maior\u00eda dos casos, do da s\u00faa capital.\nAs provincias en datos.\nT\u00e1boa cos datos de poboaci\u00f3n, superficie e densidade demogr\u00e1fica, n\u00famero de municipios e rexi\u00f3n das 107 provincias (inclu\u00edndo o Val de Aosta e omitindo as tres provincias que chegaran no 2009)."}
{"id": "88988", "revid": "5132", "url": "https://gl.wikipedia.org/wiki?curid=88988", "title": "Friuli-Venecia Xulia", "text": ""}
{"id": "88989", "revid": "55340", "url": "https://gl.wikipedia.org/wiki?curid=88989", "title": "Pamir", "text": "O termo Pamir pode facer referencia a:"}
{"id": "88990", "revid": "23204", "url": "https://gl.wikipedia.org/wiki?curid=88990", "title": "Hindu Kush", "text": "O Hindu Kush ou Hindukush, ou tam\u00e9n Hindu Q\u016bh (\u0647\u0646\u062f\u0648\u06a9\u0634 en persa) \u00e9 un macizo monta\u00f1oso de Asia, situado no centro e nord\u00e9s de Afganist\u00e1n e ao noroeste de Paquist\u00e1n. Cunha extensi\u00f3n de aproximadamente 1.000\u00a0km, gran parte deste sistema orogr\u00e1fico supera os 5000 m de altitude sobre o nivel do mar, por exemplo no \"Tirich M\u012br\" con 7690 m (uns 40\u00a0km ao norte de Chitral) ou no \"K\u016bh-e F\u016bl\u0101d\u012b\" de 5135 metros (uns 80\u00a0km ao sueste de B\u0101m\u012b\u0101n). \u00danese cos montes de Karak\u00f3rum e s\u00f3 o moi elevado e estreito val do Wakhan o separa do n\u00f3 do Pamir. O r\u00edo Cabul recolle a auga da s\u00faa vertente meridional.\nNa antig\u00fcidade foi co\u00f1ecido polos gregos durante a expedici\u00f3n de Alexandre Magno, e chamado por estes Parapamisos; logo os autores latinos denomin\u00e1rono \"Paropamisus\" ou Caucasus Indicus."}
{"id": "88992", "revid": "25871", "url": "https://gl.wikipedia.org/wiki?curid=88992", "title": "Talo", "text": "O talo ou caule \u00e9, entre as plantas con flores, o eixe, xeralmente a\u00e9reo, que prolonga a ra\u00edz e no que se penduran as xemas e as follas. Ramif\u00edcase xeralmente en diversas p\u00f3las.\nDifer\u00e9nciase da ra\u00edz pola presenza de entren\u00f3s nos que se penduran as xemas auxiliares e as follas, pola ausencia de cofia terminal e pola s\u00faa estrutura anat\u00f3mica. A transici\u00f3n entre ra\u00edz e talo faise no \"pescozo\". Poden existir talos subterr\u00e1neos como existen ra\u00edces a\u00e9reas.\nPolo seu xeito de crecemento e de ramificaci\u00f3n, o talo determina o porte da planta; tam\u00e9n ten unha funci\u00f3n de sost\u00e9n da planta e de transporte dos elementos nutritivos entre as ra\u00edces e as follas.\nUn sin\u00f3nimo usado \u00e1s veces, para diferencialo do talo das \"plantas inferiores\" ou tal\u00f3fitas, \u00e9 o cultismo caule.\nArquitectura do talo.\nComo se ve na ilustraci\u00f3n, o talo componse de:\nEstrutura anat\u00f3mica.\nO talo \u00e9 a parte da planta que medra no sentido contrario da ra\u00edz. Del saen as p\u00f3las ou talos secundarios, as follas, as flores e os froitos.\nOs talos p\u00f3dense observar no microscopio electr\u00f3nico grazas a uns cortes transversais finos de talo ou de ped\u00fanculos florais. Estes cortes poden ser coloreados para permitir diferenciar as c\u00e9lulas e os seus constitu\u00edntes grazas \u00e1 dobre coloraci\u00f3n: carm\u00edn-verde (colorante de Miranda).\nEste colorante colorea de rosa as estruturas celul\u00f3sicas (como os par\u00e9nquimas, o floema (4) primario e secundario e os col\u00e9nquimas ) e en verde as estruturas que conte\u00f1en mol\u00e9culas emparentadas cos l\u00edpidos ( tecidos suberizados ou lignificados como os par\u00e9nquimas lignificados, os escler\u00e9nquimas, o xilema ( 2, 3 ) primario e secundario e en amarelado o s\u00faber (chamado tam\u00e9n codia)\nUn talo est\u00e1 composto por d\u00faas zonas principais: \nA codia est\u00e1 constitu\u00edda por un tecido de revestimento de orixe primaria: a epiderme (7). Este \u00faltimo componse dunha soa capa de c\u00e9lulas ali\u00f1adas unha \u00e1 beira doutra; p\u00f3dense ver os estomas de cando en cando para permitir os intercambios gaseosos entre o medio exterior e o talo.\nBaixo a epiderme at\u00f3pase o par\u00e9nquima cortical, un tecido composto de c\u00e9lulas m\u00e1is grosas e menos organizadas. \u00c9 o lugar onde se realiza a fotos\u00edntese e pode servir de reserva \u00e1 planta. A mi\u00fado at\u00f3pase debaixo un par\u00e9nquima lignificado (aparece verde no corte) que serve de sost\u00e9n \u00e1 planta, \u00e9 o escler\u00e9nquima (5).\nO l\u00edmite entre a codia e o cilindro central est\u00e1 delimitado polos feixes condutores. Estes \u00faltimos at\u00f3panse noutro par\u00e9nquima chamado par\u00e9nquima medular. Os feixes est\u00e1n formados por dous tipos de vasos: o xilema (2, 3) e o floema (4). O xilema conduce o zume bruta composta de auga e sales minerais desde as ra\u00edces cara aos \u00f3rganos fotosint\u00e9ticos onde o zume c\u00e1rgase de azucre. Transf\u00f3rmase ent\u00f3n en zume elaborado que \u00e9 conducida polo floema cara aos \u00f3rganos que piden enerx\u00eda, tales como as xemas, as ra\u00edces, os tub\u00e9rculos , as flores e os froitos.\nNo centro do talo at\u00f3pase a medula (1) ou zona medular que cont\u00e9n par\u00e9nquimas de reserva. Entre as Po\u00e1ceas (gram\u00edneas), esta zona est\u00e1 substitu\u00edda por un baleiro central. Isto explica por que o talo de trigo est\u00e1 oco cando se curta.\nRamificaci\u00f3n.\nNas plantas vasculares a ramificaci\u00f3n ten lugar a partir dun talo principal, do cal orix\u00ednanse os talos laterais. No caso das con\u00edferas en xeral, o talo principal medra indefinidamente pola acci\u00f3n dunha \u00fanica xema apical que medra ano tras ano. As p\u00f3las laterais medran menos co talo principal (abeto).\nOutras plantas ramif\u00edcanse dun xeito diferente. A xema apical medra tan s\u00f3 durante un ano, e son as xemas m\u00e1is pr\u00f3ximas \u00e1 apical as encargadas de prolongar o talo (tilo)\nUtilidade do talo.\nA s\u00faa utilidade \u00e9 moi diversa; pode servir para:\nAs madeiras proceden dos troncos e das ramas das \u00e1rbores. Constit\u00faen a materia prima de varias industrias: mobles, papel, construci\u00f3n... As \u00e1rbores de crecemento lento dan madeiras duras, de mellor calidade, que se empregan xeralmente na industria do moble. As \u00e1rbores de crecemento r\u00e1pido dan madeiras brandas que se usan principalmente para a fabricaci\u00f3n de papel. Entre as \u00e1rbores m\u00e1is finas de madeira dura podemos atopar a caoba, o \u00e9bano, a teca, e o pau rosa empregados para facer mobles de gran calidade, e entre a branda, as con\u00edferas son moi com\u00fans, como o l\u00e1rice, pi\u00f1eiro, abeto; e outros como o lamigueiro, faia, bidueiro e o carballo, de aplicaci\u00f3n na industria da construci\u00f3n e outras."}
{"id": "88993", "revid": "89787", "url": "https://gl.wikipedia.org/wiki?curid=88993", "title": "Actinomorfismo", "text": "O adxectivo actinomorfo, do grego \u03b1\u03ba\u03c4\u03af\u03c3, \u03b1\u03ba\u03c4\u03b9\u03bd\u03bf\u03c2 \"akt\u00eds, akt\u00eenos\", \"raio (dunha roda)\" e \u03bc\u03bf\u03c1\u03c6\u03ae \"morph\u00e9\", \"forma\", \"aparencia\", apl\u00edcase, en bot\u00e1nica, \u00e1 planta ou a calquera das s\u00faas partes, especialmente \u00e1s flores, que te\u00f1en simetr\u00eda radial. Isto quere dicir que estes \u00f3rganos te\u00f1en, polo menos, dous planos de simetr\u00eda. As\u00ed, son \"actinormorfos\" os caules con follas opostas verticiladas, as flores chamadas tam\u00e9n \"regulares\" etc. Son sin\u00f3nimos de actinomorfo \u2014ademais de radial\u2014 regular, polisim\u00e9trico e multilateral. Oponse ao termo zigomorfo."}
{"id": "88994", "revid": "56817", "url": "https://gl.wikipedia.org/wiki?curid=88994", "title": "Perigonio", "text": "O perigonio (\"peri\": ao redor; \"gonio\": estruturas de reproduci\u00f3n) \u00e9 unha envoltura que presentan algunhas flores nas que o c\u00e1liz e a corola son moi semellantes en tama\u00f1o e cor fusion\u00e1ndose preto do recept\u00e1culo, e polo tanto non se pode determinar se son p\u00e9talos ou s\u00e9palos (\u00e9 dicir, t\u00f3dalas pezas dos ciclos est\u00e9riles da flor son iguais entre si). As pezas que o compo\u00f1en reciben o nome de t\u00e9palos.\nSe os t\u00e9palos se parecen a un p\u00e9talo, o perigonio ch\u00e1mase corolino (de corola), e se se parecen a s\u00e9palos dise perigonio calicino (de c\u00e1liz)."}
{"id": "88995", "revid": "22570", "url": "https://gl.wikipedia.org/wiki?curid=88995", "title": "T\u00e9palo", "text": "O t\u00e9palo \u00e9 o segmento ou unidade dos periantos nos que non est\u00e1n claramente diferenciados a corola e o c\u00e1liz, como no tulip\u00e1n ou a cebola.\nM\u00e1is especificamente, un t\u00e9palo \u00e9 a parte floral da planta na familia das magnolias, \"Magnoliaceae\" e doutras plantas florais primitivas como a \"Amborellaceae\". Corresponde aos s\u00e9palos e p\u00e9talos nas flores doutras plantas con periantos dobres ou compostos pero, a diferenza destas, todos os t\u00e9palos son da mesma forma e cor, non habendo case diferenza, sen s\u00e9palos que sirvan de protecci\u00f3n ao brote en desenvolvemento, nin p\u00e9talos m\u00e1is grandes que atraian aos insectos."}
{"id": "88996", "revid": "17467", "url": "https://gl.wikipedia.org/wiki?curid=88996", "title": "Androceo", "text": "En bot\u00e1nica, o androceo \u00e9 a estrutura reprodutora masculina que consta do conxunto dos estames dunha flor, que son os produtores de pole. \u00c9 un dos verticilos f\u00e9rtiles das plantas anxiospermas."}
{"id": "88997", "revid": "22570", "url": "https://gl.wikipedia.org/wiki?curid=88997", "title": "Filamento (bot\u00e1nica)", "text": "En bot\u00e1nica, denom\u00ednase filamento \u00e1 parte basal est\u00e9ril dun estame, como norma xeral de forma filamentosa, que se sit\u00faa por baixo da antera e a sost\u00e9n. Var\u00eda moito de forma e tama\u00f1o, dependendo da familia: pode ser laminar, como en certas familias primitivas (p. ex. \"Degeneriaceae\"), estar dividido (p. ex., en certas especies do x\u00e9nero \"Allium\" ou presentar ap\u00e9ndices de forma variable. O filamento presenta un feixe fibrovascular a todo o longo, rodeado de par\u00e9nquima e cuberto por epiderme. Se o filamento \u00e9 imperceptible ou falta, dise que a antera \u00e9 s\u00e9sil."}
{"id": "88998", "revid": "27155", "url": "https://gl.wikipedia.org/wiki?curid=88998", "title": "Estame", "text": "En bot\u00e1nica, un estame \u00e9 cada un dos \u00f3rganos florais masculinos portadores de sacos pol\u00ednicos, chamados (microsporanxios), que orixinan os grans de pole (micr\u00f3sporas).\nEtimolox\u00eda.\nA palabra \"estame\" procede (do lat\u00edn \"stamen\", \"febras longas do v\u00e9laro de la\") \u00e9 o \u00f3rgano masculino dunha flor. Cada estame xeralmente ten un filamento (do lat\u00edn \"filum\", \"f\u00edo\"), e, ao final del, a antera do grego antigo \"anthera\", feminino de \"antheros\" \"floral,\" e de \"anthos\", \"flor,\").\nCaracter\u00edsticas.\nOs estames t\u00edpicos que se atopan nas anxiospermas, consisten nunha antera pendurada no extremo dun ped\u00edculo. Os nectarios florais desenv\u00f3lvense en moitos casos na base dese filamento.\nCh\u00e1mase \"estaminodios\" aos estames est\u00e9riles que de forma normal aparecen en certas flores. A s\u00faa funci\u00f3n \u00e9 variada e pode ter que ver coa produci\u00f3n de n\u00e9ctar ou coa funci\u00f3n rechamante que adoitan cumprir os p\u00e9talos.\nNun gromo floral inmaturo (non aberto), os filamentos a\u00ednda son curtos. A s\u00faa funci\u00f3n posterior \u00e9 transportar nutrientes ao pole en desenvolvemento e comezan a alongarse en canto abre o gromo. A antera pode estar fixada ao filamento de d\u00faas formas: \nTipos.\nOs estames poden ser connatos (fusionados ou unidos na mesma espiral): \nOs estames poden tam\u00e9n ser adnatos (fusionados ou unidos en m\u00e1is dunha espiral): "}
{"id": "88999", "revid": "56817", "url": "https://gl.wikipedia.org/wiki?curid=88999", "title": "Antera", "text": " \nEn bot\u00e1nica, ch\u00e1mase antera \u00e1 parte na que remata un estame. A palabra procede do grego \"anteros\", que significa florecido, aludindo a que a presenza visible das anteras sinala o punto \u00e1lxido da antese (floraci\u00f3n).\nNas anxiospermas cada estame adoita fundamentarse nun p\u00e9 chamado \"filamento\" e unha antera, suxeita lateralmente ao extremo do filamento. Dise das anteras que son \"extrorsas\" se o filamento se une \u00e1 antera pola s\u00faa cara externa (a m\u00e1is afastada do eixo floral), e \"introrsas\" no caso contrario, menos frecuente.\nA antera t\u00edpica das anxiospermas adoita constar de d\u00faas partes distinguibles, contiguas, chamadas \"tecas\", unidas por unha zona chamada conectivo, que \u00e9 tam\u00e9n por onde a antera se une ao filamento. Se se corta a antera perpendicularmente ao seu eixo, obs\u00e9rvase que cada antera cont\u00e9n un ou dous \"sacos pol\u00ednicos\" que se espallan en toda a s\u00faa lonxitude.\nA antera \u00e9 unha estrutura que rompe espontaneamente para deixar visible o seu contido, o pole. Cada saco pol\u00ednico abrirase en xeral por unha dehiscencia (corte) lonxitudinal.\nO estame \u00e9 unha folla transformada para a produci\u00f3n de esporas masculinas (micr\u00f3sporas) que son os grans de pole. Os sacos pol\u00ednicos son os microsporangios."}
{"id": "89000", "revid": "1888", "url": "https://gl.wikipedia.org/wiki?curid=89000", "title": "Carlos Antonio Fern\u00e1ndez Castro", "text": ""}
{"id": "89007", "revid": "111586", "url": "https://gl.wikipedia.org/wiki?curid=89007", "title": "Modernismo catal\u00e1n", "text": "O modernismo catal\u00e1n ou \"modernisme\" \u00e9 un estilo arquitect\u00f3nico que se desenvolveu en Catalu\u00f1a (Espa\u00f1a) e principalmente en Barcelona, ao longo duns 50 anos, entre 1880 e 1930. A\u00ednda que \u00e9 parte dunha corrente xeral que xorde en toda Europa, en Catalu\u00f1a adquire unha personalidade propia e diferenciada, e conv\u00e9rtese no modernismo probablemente m\u00e1is desenvolvido.\nA finais do s\u00e9culo XIX xorden en Europa tendencias arquitect\u00f3nicas que rompen cos criterios tradicionais e buscan novas formas de edificaren con miras ao s\u00e9culo XX, que dan gran relevancia \u00e1 est\u00e9tica. Este movemento \u00e9 consecuencia da Revoluci\u00f3n Industrial, que foi arraigando nos diversos pa\u00edses, e dos avances derivados dela, como a electricidade, o ferrocarril e a m\u00e1quina de vapor, que cambiaron de maneira total a forma de vivir da poboaci\u00f3n e orixinaron un crecemento das cidades, nas que se foron establecendo industrias que rexentan un n\u00famero crecente de burgueses. O modernismo \u00e9, pois, un estilo urbano e burgu\u00e9s.\nO modernismo rexeita o estilo pouco atractivo da arquitectura industrial da primeira metade do s\u00e9culo XIX, e desenvolve novos conceptos arquitect\u00f3nicos baseados na Natureza, que consisten nos materiais de construci\u00f3n que se empregan, nas formas dos edificios e nas figuras das s\u00faas fachadas. Os arquitectos e os seus escultores colocan no exterior dos edificios paxaros, bolboretas, follas e flores a modo de elementos decorativos, xa sexa como figuras encostadas ou como adorno da pedra ou cer\u00e1mica. Tam\u00e9n son penduradas figuras de tama\u00f1o maior, animais fabulosos ou persoas, e nas cornixas elementos de cer\u00e1mica de cor. As fiestras e os balc\u00f3ns dispo\u00f1en de reixas de ferro forxado, que son labradas artisticamente e conte\u00f1en motivos inspirados na Natureza.\nO desenvolvemento do modernismo \u00e9 fomentado en Catalu\u00f1a pola burgues\u00eda, que se sente catal\u00e1 e \u00e9 culta e sensible \u00e1 arte. Esta burgues\u00eda ve nesta nova arquitectura o xeito de satisfacer as s\u00faas ansias de modernizaci\u00f3n, de expresar a s\u00faa identidade catal\u00e1, e de p\u00f3r de manifesto de xeito discreto a s\u00faa riqueza e a s\u00faa distinci\u00f3n.\nForon m\u00e1is de 100 arquitectos os que realizaron edificios de estilo modernista catal\u00e1n. Destacando entre eles sobre todo tres: Antoni Gaud\u00ed, Llu\u00eds Dom\u00e8nech i Montaner e Josep Puig i Cadafalch.\nAlgunhas das obras do \"Modernismo catal\u00e1n\" foron catalogadas pola UNESCO como Patrimonio Cultural da Humanidade:\nO modernismo catal\u00e1n expandiu a s\u00faa influencia noutras zonas de Espa\u00f1a, que como Catalu\u00f1a, viviron un gran desenvolvemento econ\u00f3mico a comezos do s\u00e9culo XX. Destaca neste sentido o modernismo en Cartagena, fundamentalmente por obra do arquitecto catal\u00e1n V\u00edctor Beltr\u00ed."}
{"id": "89008", "revid": "1308", "url": "https://gl.wikipedia.org/wiki?curid=89008", "title": "Templo Expiatorio da Sagrada Familia", "text": ""}
{"id": "89009", "revid": "1308", "url": "https://gl.wikipedia.org/wiki?curid=89009", "title": "Patrimonio Cultural da Humanidade", "text": ""}
{"id": "89010", "revid": "22570", "url": "https://gl.wikipedia.org/wiki?curid=89010", "title": "Rex, un polic\u00eda diferente", "text": "Rex, un polic\u00eda diferente (en ) \u00e9 unha serie de televisi\u00f3n polic\u00edaca austriaca, emitida orixinalmente entre 1994 e 2004, en 2009 estrea a s\u00faa versi\u00f3n galega na Televisi\u00f3n de Galicia. A serie esta ambientada en Viena e c\u00e9ntrase en 3 homes da Brigada de Homicidios de Austria, que comparten o seu quefacer diario co protagonista da serie, Rex, un pastor alem\u00e1n adestrado como can polic\u00eda.\nCaracter\u00edsticas.\nO equipo orixinal estaba composto por Richard Moser, Ernst Stockinger e Peter H\u00f6llerer, que en ocasi\u00f3ns eran axudados polo doutor Leo Graf, o forense, e por Max Koch, un polic\u00eda afastado e amigo de Moser. Despois chegaron Christian B\u00f6ck, substitu\u00edndo a Stockinger, Alexander Brandtner, substitu\u00edndo a Moser (que fora asasinado), e o oficial Fritz Kunz substitu\u00edndo a H\u00f6llerer. Posteriormente o grupo foi liderado polo d\u00fao de Marc Hoffmann e Nikki Herzog, que estaban acompa\u00f1ados por Kunz. O doutor Graf foi o \u00fanico personaxe que se mantivo as 10 tempadas que durou a serie.\nA serie \u00e9 falada en alem\u00e1n e foi filmada en Viena e os seus arredores.\nA comezos de 2008 f\u00edxose unha nova tempada con novos episodios da serie ambientados en Roma, onde Rex e o seu novo dono, o Comisario Lorenzo Fabbri (Kaspar Capparoni), viven novas aventuras. E a\u00ednda en 2009 e 2010 realiz\u00e1ronse outras d\u00faas tempadas m\u00e1is."}
{"id": "89013", "revid": "1131", "url": "https://gl.wikipedia.org/wiki?curid=89013", "title": "Un nicho para Marilyn", "text": "Un nicho para Marilyn \u00e9 unha novela negra escrita por Miguel Anxo Fern\u00e1ndez Fern\u00e1ndez publicada en xaneiro de 2003. \u00c9 a primeira entrega das aventuras do detective de orixe galega residente nos \u00c1nxeles Frank Soutelo.\nTrama.\nFrank Soutelo recibe o encargo dunha se\u00f1ora maior, ex-actriz de segunda fila, de atopar o cad\u00e1ver de Marilyn Monroe, dado que o seu nicho est\u00e1 baleiro.\nO detective indaga no camposanto m\u00e1is famoso dos \u00c1nxeles, cheo de restos de famosos de Hollywood. Al\u00ed contacta con Tabasco, un polic\u00eda de orixe mexicana adscrito a unha brigada especial. Dita brigada enc\u00e1rgase de loitar contra o contrabando de cad\u00e1veres, algo com\u00fan entre necr\u00f3filos e entre xente podente que desexa ter os restos dos seus seres adorados.\nNarraci\u00f3n.\nO libro est\u00e1 narrado en primeira persoa, pero con moitas chiscadelas* \u00f3 lector. Por\u00e9n, en certas ocasi\u00f3ns tr\u00e1tase dun narrador omnisciente, que co\u00f1ece os sentimentos e situaci\u00f3ns que non co\u00f1ece o detective, narrador principal. Malia todo, reco\u00f1ece que para a narraci\u00f3n, non escrita de modo voluntario, sen\u00f3n que foi requirida por unha editorial, foi axudado por varios \"negros\"\u00b7\n\u00d3 ser a primeira aventura da saga, ocupa certo tempo en presentarse. Fala da s\u00faa orixe e do seu pasado, as\u00ed como de como co\u00f1eceu \u00e1 s\u00faa secretaria e de relaci\u00f3n entre eles.\nO detective co\u00f1ece moi ben a cidade californiana polos seus tempos de polic\u00eda, pero tam\u00e9n co\u00f1ece bos restaurantes rexentados por galegos. Axudado pola s\u00faa secretaria Pat, desenv\u00f3lvese ben en diferentes ambientes, utilizando diferentes veh\u00edculos e traxes segundo a situaci\u00f3n o requira.\nAdemais de moitas referencias cinematogr\u00e1ficas, tam\u00e9n hai homenaxes \u00e1 cultura galega, como na gastronom\u00eda ou na m\u00fasica."}
{"id": "89022", "revid": "1093", "url": "https://gl.wikipedia.org/wiki?curid=89022", "title": "Cimitarra, Santander, Colombia", "text": ""}
{"id": "89024", "revid": "72012", "url": "https://gl.wikipedia.org/wiki?curid=89024", "title": "Virxilio Vi\u00e9itez", "text": "Virxilio Vi\u00e9itez B\u00e9rtolo, nado en Soutelo de Montes (Forcarei) o 23 de outubro de 1930 e finado no mesmo lugar o 15 de xullo de 2008, foi un fot\u00f3grafo galego.\nTraxectoria.\nO seu primeiro emprego foi na construci\u00f3n \u00f3s dezaseis anos. Despois emigrou \u00f3s Pireneos, onde traballou como mec\u00e1nico nun telef\u00e9rico e adquiriu a s\u00faa primeira c\u00e1mara. Trat\u00e1base dunha Kodak de caix\u00f3n, formato 6x9. Emigrado a Catalu\u00f1a, en Palam\u00f3s co\u00f1eceu a Julio Pall\u00ed, de quen aprendeu o oficio da fotograf\u00eda.\nA continuaci\u00f3n traballou como fot\u00f3grafo na Costa Brava, facendo retratos de turistas. No 1955 volveu a Galicia e pouco despois abriu un estudio fotogr\u00e1fico na s\u00faa vila natal. Deste modo tivo a oportunidade de retratar moitas xeraci\u00f3ns de veci\u00f1os da Terra de Montes de forma case an\u00f3nima. As s\u00faas fotograf\u00edas son retratos de persoas e grupos en eventos sociais como primeiras comu\u00f1\u00f3ns, velorios ou bautizos, pero tam\u00e9n actividades coti\u00e1s. En relaci\u00f3n \u00e1 s\u00faa t\u00e9cnica, a maior\u00eda das s\u00faas fotos son en branco e negro, pero na d\u00e9cada de 1970 fixo algunhas en cor.\nReco\u00f1ecemento.\nDeixou a actividade fotogr\u00e1fica nos anos oitenta, pero na d\u00e9cada de 1990 o seu traballo foi revalorizado, expo\u00f1endo na VIII edici\u00f3n da Fotobienal de Vigo en 1998, no MARCO, na Sala de Exposici\u00f3ns Caixanova de Vigo, na exposici\u00f3n 150 anos de Fotograf\u00eda en Espa\u00f1a (que estivo na Coru\u00f1a e en Ourense), ou na mostra \"Al gust de Cartier-Bresson\" en Barcelona, \u200b\u00c1msterdan e Nova York."}
{"id": "89028", "revid": "23204", "url": "https://gl.wikipedia.org/wiki?curid=89028", "title": "Adelshofen, Ansbach", "text": "Adelshofen \u00e9 un concello da Alema\u00f1a, no distrito de Ansbach, na rexi\u00f3n administrativa de Mittelfranken, estado de Baviera."}
{"id": "89031", "revid": "23204", "url": "https://gl.wikipedia.org/wiki?curid=89031", "title": "Adelshofen, F\u00fcrstenfeldbruck", "text": "Adelshofen \u00e9 un concello da Alema\u00f1a, no distrito de F\u00fcrstenfeldbruck, na rexi\u00f3n administrativa de Oberbayern , estado de Baviera."}
{"id": "89032", "revid": "23204", "url": "https://gl.wikipedia.org/wiki?curid=89032", "title": "Asaph Hall", "text": "Asaph Hall, nado en Goshen, Connecticut, o 15 de outubro de 1829 e finado en Maryland o 22 de novembro de 1907, foi un astr\u00f3nomo estadounidense.\nTraxectoria.\nTivo unha escasa formaci\u00f3n acad\u00e9mica, xa que \u00e1 morte de seu pai tivo que traballar como carpinteiro para axudar a s\u00faa nai, e foi un autodidacta, aprendendo pola s\u00faa propia conta. En 1857 entrou a traballar como axudante do astr\u00f3nomo William Cranch Bond no Observatorio de Harvard (Harvard College Observatory): posu\u00eda un soldo de doce d\u00f3lares mensuais.\nNo 1856 casou coa matem\u00e1tica Angeline Stickney (1830-1892), que o axudaba no seu traballo.\nLogo de efectuar numerosas observaci\u00f3ns, aprender t\u00e9cnicas astron\u00f3micas e mellorar os seus co\u00f1ecemento, en 1863 foi nomeado director do Observatorio Naval de Washington (USNO), onde descubriu as d\u00faas sat\u00e9lites de Marte en agosto de 1877, Deimos e Fobos, co grande refractor de 66\u00a0cm de dito observatorio, obra do \u00f3ptico compatriota Alvan Clark. Antes descubrira o per\u00edodo de rotaci\u00f3n de Saturno. No 1895 ocupar\u00eda o posto de profesor de astronom\u00eda na Universidade Harvard.\nUn dos maiores cr\u00e1teres de Fobos ch\u00e1mase Hall, na honra deste astron\u00f3mo; Stickney, nomeado as\u00ed pola s\u00faa dona, \u00e9 o maior e m\u00e1is profundo da l\u00faa.\nTivo catro fillos: Asaph Jr., Samuel, Angel e Percival; s\u00f3 o primeiro (Asaph Hall Jr.) se far\u00eda astr\u00f3nomo, realizando numerosos traballos sobre o tema."}
{"id": "89036", "revid": "98629", "url": "https://gl.wikipedia.org/wiki?curid=89036", "title": "Xogos paral\u00edmpicos", "text": "Os Xogos Paral\u00edmpicos son a competici\u00f3n ol\u00edmpica oficial para atletas con discapacidades f\u00edsicas, mentais ou sensoriais. Isto incl\u00fae discapacidades motoras, amputaci\u00f3n, cegueira e par\u00e1lise cerebral. Logo est\u00e1n as persoas con discapacidades mentais que compiten nos Xogos Ol\u00edmpicos Especiais.\nSimbolox\u00eda.\nA bandeira representativa dos Xogos paral\u00edmpicos corresp\u00f3ndese co logotipo do CPI e foi obxecto de varios cambios. Recolle tres elementos de cor vermella, azul e verde, as tres cores m\u00e1is empregadas nas bandeiras nacionais.\nNome.\nO nome incorpora o prefixo grego \"para\" significando \"proximidade\" ou \"similitude\" (cos Xogos Ol\u00edmpicos), a\u00ednda que no seu momento o nome debeuse \u00e1 presenza de participantes con par\u00e1lise ou paraplex\u00eda."}
{"id": "89037", "revid": "859159", "url": "https://gl.wikipedia.org/wiki?curid=89037", "title": "Carrero Blanco", "text": ""}
{"id": "89038", "revid": "22570", "url": "https://gl.wikipedia.org/wiki?curid=89038", "title": "Grupo Cisneros", "text": "O Grupo Cisneros \u00e9 un grupo venezolano de empresas que act\u00faa en diferentes \u00e1reas, entre Am\u00e9rica Latina e Estados Unidos, e \u00e9 propiedade de Gustavo Cisneros. No sector onde ten m\u00e1is representaci\u00f3n \u00e9 o da comunicaci\u00f3n.\nO Grupo Cisneros \u00e9 accionista ou dona das seguintes compa\u00f1\u00edas en toda a Am\u00e9rica."}
{"id": "89039", "revid": "79403", "url": "https://gl.wikipedia.org/wiki?curid=89039", "title": "Partido dos Traballadores (Brasil)", "text": "O Partido dos Trabalhadores ou PT, \u00e9 un partido pol\u00edtico de esquerda brasileiro. Un dos m\u00e1is importantes do pa\u00eds, representante m\u00e1is destacado da oposici\u00f3ns dos gobernos despois da restauraci\u00f3n da democracia nos anos oitenta do s\u00e9culo XX.\nO PT sa\u00edu do sindicalismo espont\u00e1neo de obreiros de S\u00e3o Paulo de finais dos anos setenta. Dende a s\u00faa fundaci\u00f3n, representa a defensa do socialismo como forma de organizaci\u00f3n social. O seu m\u00e1ximo l\u00edder Luiz In\u00e1cio Lula da Silva, conseguiu a presidencia do Brasil no 2003, despois dun ascenso debido ao descr\u00e9dito dos partidos de centro e de dereita e ao seu programa de esquerda moderada. No 2005, sufriu un duro golpe, onde varios membros do partido foron acusados de corrupci\u00f3n: o esc\u00e1ndalo das mensualidades. Lula foi reelixido e detentou a presidencia do Brasil at\u00e9 o 31 de decembro do 2010. Tras a presidencia de Lula foi escolleita presidenta do pa\u00eds a tam\u00e9n membro do PT Dilma Rousseff que ostentou o cargo at\u00e9 a s\u00faa destituci\u00f3n polo procedemento de impeachment en agosto de 2016.\nNa actualidade o PT \u00e9 o principal partido da oposici\u00f3n ao goberno conservador de Michel Temer."}
{"id": "89041", "revid": "839", "url": "https://gl.wikipedia.org/wiki?curid=89041", "title": "Conferencia de Madrid", "text": ""}
{"id": "89042", "revid": "839", "url": "https://gl.wikipedia.org/wiki?curid=89042", "title": "Acordos de Oslo de 1993", "text": ""}
{"id": "89045", "revid": "1131", "url": "https://gl.wikipedia.org/wiki?curid=89045", "title": "Emanuele Conegliano", "text": ""}
{"id": "89050", "revid": "5863", "url": "https://gl.wikipedia.org/wiki?curid=89050", "title": "Vicecondado de Carcasona", "text": "O Viscondado de Carcasona xurdiu en 1082. Nesa data Bernardo Aton IV Trencavel vizconde de Nimes e Albi, alegando os dereitos da s\u00faa nai Ermengarda (que os vendera a Barcelona antes do 1070) reclamou os condados de Carcasona e Rasez e os viscondados de Beziers e Agde e se apoderou deles. Os Trencavel foron se\u00f1ores de feito dos dominios pero s\u00f3 co t\u00edtulo de vizcondes. Ermengarda morreu en 1101 e o seu fillo Bernardo Aton IV foi ent\u00f3n proclamado formalmente vizconde de Carcasona, Rasez, Beziers e Agde. Barcelona defendeu os seus dereitos repetidamente.\nHistoria.\nEn 1107 Ram\u00f3n Berenguer III apoderouse da cidade de Carcasona. En 1129 ou 1130 morreu Bernardo Aton e os seus fillos Bernardo V e Roxerio I suced\u00e9ronno o primeiro en Nimes e Agde e o segundo en Carcasona, Rasez, Beziers e Albi. Roger morreu sen fillos en 1150 e o seu irm\u00e1n Ram\u00f3n I Trencavel gobernou os estados at\u00e9 1167. Logo de sete guerras (1096, 1107, 1112, 1120, 1124, 1150 e 1157) Ramon I Trencavel reco\u00f1eceu en 1157 a soberan\u00eda de Barcelona, reco\u00f1ecemento confirmado en 1167.\nO seu fillo Roger II (III de Beziers) foi vizconde at\u00e9 1194 (asociado co seu irm\u00e1n Ram\u00f3n), e despois o seu fillo Ram\u00f3n Roger Trencavel at\u00e9 1209 no que foi desposu\u00eddo e encarcerado por Sim\u00f3n de Montfort e morto pouco despois en cativerio. O seu parente Bernardo Aton VI de Nimes e Agde, tam\u00e9n perdeu os seus dominios en 1214.\nEn 1224 o fillo de Ram\u00f3n Roger Trencavel, Ram\u00f3n II Trencavel, logo dalg\u00fans intentos infrutuosos, recuperou os estados do pai, pero perdeunos en 1227; para volver a recuperalos parcialmente en 1240, pero finalmente en 1247 cedeu os seus dereitos ao rei de Francia a cambio dunha pensi\u00f3n."}
{"id": "89051", "revid": "22570", "url": "https://gl.wikipedia.org/wiki?curid=89051", "title": "Historia de Occitania", "text": "A historia de Occitania \u00e9 o conxunto de acontecementos hist\u00f3ricos transcorridos no territorio co\u00f1ecido hoxe como Occitania. Malia todo, non houbo nunca ning\u00fan estado ou reino con este nome, sendo un invento do s\u00e9culo XX que \u00e9 sin\u00f3nimo do m\u00e1is tradicional pero menos correcto historicamente \"Pa\u00eds de Oc\".\nNesta historia despuntan dous feitos trascendentais: A creaci\u00f3n do Reino visigodo de Tolosa en 475, o primeiro estado occitano independente; e a Batalla de Muret en 1213, que marca o comezo do seu declive."}
{"id": "89054", "revid": "12452", "url": "https://gl.wikipedia.org/wiki?curid=89054", "title": "At\u00fan", "text": ""}
{"id": "89056", "revid": "98629", "url": "https://gl.wikipedia.org/wiki?curid=89056", "title": "Corric\u00e1n", "text": "O corric\u00e1n \u00e9 unha arte de pesca baseada nunha serie de anzois con cadans\u00faa li\u00f1a que se arrastran pola popa do barco mentres este vai navegando, penduradas de varas colocadas a babor e estribor. Tam\u00e9n se chama \"corric\u00e1n\" a cada un dos aparellos (cada unha das li\u00f1as). Util\u00edzase para a pesca do at\u00fan, bonito, xarda etc. Os anzois poden ser cebados con engado natural ou artificial.\nCada li\u00f1a consta dunha sedela forte, xa que os peixes que se van capturar adoitan ser de gran tama\u00f1o, que remata nun arame ou placa de lat\u00f3n no que se empata o anzol. Dado que os at\u00fans son peixes que se moven en augas relativamente superficiais, o anzol vai lastrado cun chumbo lixeiro que o mant\u00e9n \u00e1 profundidade adecuada.\nEvoluci\u00f3n do corric\u00e1n.\nO corric\u00e1n \u00e9 unha variante da cacea, arte de pesca que consiste en lanzar varias li\u00f1as armadas de anzois pola popa. O sistema supuxo considerables vantaxes sobre as artes de pesca de rede ou de li\u00f1a est\u00e1tica xa que permit\u00eda desprazarse en busca dos bancos de at\u00fans no canto de esperar que vi\u00f1esen os peixes onda o barco. \u00d3 primeiro, empregouse en barcos de remo e vela, co esforzo que representaba estar vogando continuamente. Os primeiros cambios foron substitu\u00ed-lo cebo natural polo artificial, primeiro trapos brancos e logo vermellos; outro cambio significativo foi a substituci\u00f3n do anzol \u00fanico polo dobre (chamado \"p\u00e9\"), sistema que se empeza a empregar a mediados da d\u00e9cada dos 50. \nNo caso do corric\u00e1n, as modificaci\u00f3ns introducidas no barco permiten multiplicar considerablemente o n\u00famero de li\u00f1as coas que traballar.\nPolo interior das bordas levan uns madeiros, \"moletas\", con fendeduras nas que se colocan as canas ou \"varas\", de 13 a 17 m de longo. As varas m\u00e1is pr\u00f3ximas \u00e1 proa do barco, as \"raposas\", son m\u00e1is curtas, duns 4 m. Cada vara leva \u00f3 longo 3 ou 4 roldanas (\"mot\u00f3ns\"), e unhas argolas met\u00e1licas para mete-la corda ou \"li\u00f1a\", de arame. As\u00ed, de cada vara penden 3 ou 4 aparellos de lonxitude variable segundo o lugar da vara na que estean. O aparello ou \"cacea\" do cabo, o \u00faltimo, ch\u00e1mase \"penol\" ou \"punta\", e \u00e9 o m\u00e1is longo (ata 60 metros); \u00f3 seguinte ch\u00e1mase \"segunda\"; \u00f3 terceiro \u00e9 a \"amura\" ou \"terceira\"; e o cuarto, m\u00e1is pr\u00f3ximo \u00e1 borda, \u00e9 o \"sanxoani\u00f1o\" ou \"couce\", o m\u00e1is curto se ben chega a ter 25 metros. \u00d3 final, a cada sedela emp\u00e1tanse normalmente dous anzois.\nCando o engado \u00e9 artificial consiste nunha culler protexida ou rodeada de trapos ou cordas pl\u00e1sticas de diferentes cores (vermello ou verde, habitualmente). Antes utiliz\u00e1banse a tal fin as follas internas da mazaroca de millo (o \"cosco\"), esfia\u00f1adas.\nPesca \u00f3 corric\u00e1n.\nPara face-lo lance, co barco en marcha sobre o banco de peixe, van lanz\u00e1ndose pola popa ao mar os corric\u00e1ns cos seus anzois xa cebados, de tal xeito que todos van m\u00e1is ou menos nunha li\u00f1a perpendicular \u00e1 marcha do barco. Os mari\u00f1eiros van tocando os extremos das li\u00f1as \u00f3 longo das bordas para comprobar, pola tensi\u00f3n que collen, se picou o peixe. Cando \u00e9 as\u00ed halan da li\u00f1a e soben o peixe a bordo (antes \u00e1 man, agora con mecanismos hidr\u00e1ulicos), e volven botar aquela \u00f3 mar.\nA pesca do at\u00fan ou do bonito faise por \"mareas\" de 5 d\u00edas ou m\u00e1is, durante os que van almacenando as capturas nas bodegas refrixeradas. Finalmente regresan a porto, baleiran a carga e volven partir. O peixe capturado \u00e9 transportado \u00e1 lonxa, se o seu destino vai se-la venda en fresco, ou a unha f\u00e1brica de conservas.\nA pesca \u00f3 corric\u00e1n, con cebo artificial, \u00e9 o sistema m\u00e1is utilizado pola frota atuneira espa\u00f1ola (\u00f3 redor dos dous terzos da frota). Os at\u00fans poden capturarse tam\u00e9n con outras artes de pesca, como o cebo vivo (utilizado polo terzo restante da frota, fundamentalmente no Pa\u00eds Vasco) ou por artes de cerco (sistema empregado exclusivamente na costa de Suram\u00e9rica, Oc\u00e9ano Pac\u00edfico e \u00cdndico). Tam\u00e9n se utiliza, no Pa\u00eds Vasco e noutros pa\u00edses de Europa, o palangre \u00e1 deriva.\nO corric\u00e1n na pesca deportiva.\nO corric\u00e1n non s\u00f3 se utiliza para a pesca profesional descrita m\u00e1is arriba, sen\u00f3n que tam\u00e9n \u00e9 unha arte de pesca moi popular na pesca deportiva de altura, tanto para pescar at\u00fans como peixe espada ou marraxos. Neste tipo de pesca \u00e9 m\u00e1is habitual o uso de cebo natural (xurelos, potas, luras etc.).\nOutros usos sem\u00e1nticos.\nCo nome de corric\u00e1n Noriega Varela designaba a erupci\u00f3n cut\u00e1nea que adoitan presentar na cara e n\u00e1degas os meni\u00f1os acabados de nacer, e An\u00edbal Otero unha ave mari\u00f1a, a pardela furabochos (\"Puffinus puffinus\").\nComo adxectivo, apl\u00edcase \u00f3s que andan dun lado para outro, sen parar en ningures (furafollas, fervellasverzas, bulebule)."}
{"id": "89057", "revid": "1308", "url": "https://gl.wikipedia.org/wiki?curid=89057", "title": "Camelia", "text": ""}
{"id": "89060", "revid": "72012", "url": "https://gl.wikipedia.org/wiki?curid=89060", "title": "Willy Brandt", "text": "Willy Brandt, nado como Herbert Ernst Karl Frahm en L\u00fcbeck o 18 de decembro de 1913 e finado o 8 de outubro de 1992 en Bonn, foi un xornalista alem\u00e1n, e Primeiro Ministro da Alema\u00f1a Occidental entre os anos 1969 e 1974.\nTraxectoria.\nFoi o creador da chamada \"Ostpolitik\", de mellora de relaci\u00f3ns coa Alema\u00f1a Oriental. Por esta pol\u00edtica, recibiu o Premio Nobel da Paz o 1971."}
{"id": "89061", "revid": "10599", "url": "https://gl.wikipedia.org/wiki?curid=89061", "title": "Jutland", "text": ""}
{"id": "89063", "revid": "5132", "url": "https://gl.wikipedia.org/wiki?curid=89063", "title": "Emiratos \u00c1rabes", "text": ""}
{"id": "89064", "revid": "98629", "url": "https://gl.wikipedia.org/wiki?curid=89064", "title": "Mondrag\u00f3n Corporaci\u00f3n Cooperativa", "text": "A Mondrag\u00f3n Corporaci\u00f3n Cooperativa \u00e9 un grupo de cooperativas e empresas orixinaria do Pa\u00eds Vasco e actualmente estendido por outros pa\u00edses. Est\u00e1 considerado o primeiro grupo empresarial de Euskadi e o s\u00e9timo de Espa\u00f1a, as\u00ed como o maior grupo cooperativo do mundo. Foi fundado polo sacerdote Jos\u00e9 Mar\u00eda Arizmendiarrieta no 1956 e a s\u00faa sede central local\u00edzase na vila de Arrasate, no Val de L\u00e9niz. O 1 de abril de 2008 anunciou que cambiaba a s\u00faa marca corporativamente a Mondrag\u00f3n.\nA Corporaci\u00f3n Mondrag\u00f3n est\u00e1 composta por 264 empresas e entidades que se dividen principalmente en tres sectores: financeiro, industrial e distribuci\u00f3n, ademais de abranguer tam\u00e9n as \u00e1reas de investigaci\u00f3n e formaci\u00f3n. A s\u00faa marca m\u00e1is co\u00f1ecida \u00e9 Fagor.\nCooperativas.\n\u00c1rea industrial.\n\u00c9 o m\u00e1is importante do grupo. Est\u00e1 organizado internamente en varias divisi\u00f3ns:\nMondrag\u00f3n Automatizaci\u00f3n Industrial: empresas de MCC dedicadas \u00e1 automatizaci\u00f3n de procesos industriais.\nMondrag\u00f3n Automoci\u00f3n. Agrupa \u00e1s empresas de MCC que pertencen ao sector de compo\u00f1entes da automoci\u00f3n:\nGoikide. \u00c9 o grupo industrial que agrupa as empresas cooperativas naturais da comarca guipuscoana do Goierri. \u00c9 un grupo que non est\u00e1 formado por empresas do mesmo sector.\nMondrag\u00f3n Compo\u00f1entes. \u00c9 un grupo industrial da corporaci\u00f3n que agrupa as cooperativas que se adican a fabricar compo\u00f1entes, principalmente, para o sector dos electrodom\u00e9sticos.\nConstruci\u00f3n. \u00c9 o grupo industrial que agrupa as cooperativas da corporaci\u00f3n relacionadas co sector da construci\u00f3n.\nElevaci\u00f3n. \u00c9 o grupo industrial que agrupa as cooperativas da corporaci\u00f3n relacionadas coa fabricaci\u00f3n de ascensores.\nEquipamento. Agrupa as cooperativas que fabrican certo tipo de bens de consumo, as\u00ed como compo\u00f1entes el\u00e9ctricos non asimil\u00e1beis aos sectores de automoci\u00f3n ou electrodom\u00e9sticos.\nFogar. Agrupa as cooperativas que fabrican bens de consumo destinados ao fogar (electrodom\u00e9sticos e mobles). Incl\u00fae Fagor Electrodom\u00e9stricos, a cooperativa en torno \u00e1 cal se creou MCC.\nMondrag\u00f3n Enxe\u00f1ar\u00eda e Servizos. Como o seu nome indica agrupa as cooperativas que realizan actividades de enxe\u00f1ar\u00eda e servizos de consultor\u00eda, formaci\u00f3n etc...\nM\u00e1quinas Ferramenta. Agrupa as empresas da corporaci\u00f3n que pertencen ao sector da m\u00e1quina-ferramenta. A principal cooperativa deste grupo \u00e9 Danobat de Elgoibar e a maior parte delas est\u00e1n agrupadas dentro do Grupo Danobat.\nSistemas Industriales. Est\u00e1 formado por varias cooperativas que forman o Grupo ULMA.\nMondrag\u00f3n Utillaxe (\u00fatiles para a industria) e Sistemas. \n\u00c1rea distribuci\u00f3n.\nDentro deste sector destaca como empresa principal a cooperativa Eroski. Esta \u00e9 a principal empresa da corporaci\u00f3n MCC, tanto en n\u00famero de empregados como en facturaci\u00f3n. \u00c9 un dos l\u00edderes da distribuci\u00f3n alimentaria en Espa\u00f1a coa s\u00faa rede de hipermercados, supermercados, axencias de viaxes, perfumar\u00edas, ...\nO resto de empresas desta \u00e1rea relaci\u00f3nanse co sector alimenticio principalmente.\nCentros de formaci\u00f3n.\nMondrag\u00f3n Corporaci\u00f3n Cooperativa ten os seguintes centros de ensinanza e formaci\u00f3n; entre eles unha universidade privada."}
{"id": "89066", "revid": "23204", "url": "https://gl.wikipedia.org/wiki?curid=89066", "title": "The Matrix", "text": ""}
{"id": "89068", "revid": "98629", "url": "https://gl.wikipedia.org/wiki?curid=89068", "title": "Andrade", "text": "O top\u00f3nimo Andrade pode referirse a:\nDita parroquia de Pontedeume deu lugar ao condado de Andrade, creado no s\u00e9culo XIV por Henrique II. En 1369 constru\u00eduse o castelo de Andrade, e no s\u00e9culo XVI levantouse o torre\u00f3n dos Andrade.\nA partir s\u00e9culo XII a familia Andrade, procedente de Pontedeume, comezou a ter certa importancia. Dos seus membros destacaron os nobres:\nAmais, o apelido Andrade pode referirse a:"}
{"id": "89078", "revid": "23204", "url": "https://gl.wikipedia.org/wiki?curid=89078", "title": "Morte de rei", "text": "Morte de rei \u00e9 unha novela de Dar\u00edo Xoh\u00e1n Cabana, publicada en 1996. Nela o autor fai unha aproximaci\u00f3n novelada a un dos episodios m\u00e1is desco\u00f1ecidos da historia de Galiza. A obra trata do reinado de D. Garc\u00eda e do s\u00e9culo XI nos reinos cristi\u00e1ns.\nTrama.\nD. Garc\u00eda est\u00e1 preso e encadeado, vendo preto a s\u00faa fin. Vaino visitar Amaro, o fillo de Erno Cernui, que foi o cabaleiro que o criou en Galiza. A obra intercala o relato dos pensamentos e conversas do rei coa acci\u00f3n do d\u00eda a d\u00eda na prisi\u00f3n e o relato das s\u00faas propias vivencias como pr\u00edncipe e posteriormente como rei.\nEn toda a primeira parte os episodios m\u00e1is importantes son a infancia de Garc\u00eda, sempre vixiado por Erno Cernui (fillo dun nobre guerreiro que se enfrontara ao Rei Fernando e agora vive apartado). Case non ve a seu pai Fernando I de Castela, de ascendencia navarra, nin \u00e1 s\u00faa nai D\u00aa Sancha (de orixe leonesa e irm\u00e1 do falecido Vermudo III de Le\u00f3n). Os seus irm\u00e1ns Sancho II de Castela e Afonso VI son sempre vistos como intrigantes.\nAo longo da historia, Fernando I vai ga\u00f1ar para o fillo pequeno territorios aos mouros, sobre todo aparece a toma de Co\u00edmbra, e posteriormente como D. Garc\u00eda ten que exercer de Rei enfront\u00e1ndose ao bispo de Lugo e favorecendo aos pobres, o que lle vai traer moitos problemas. Estudar\u00e1 en Santiago de Compostela co bispo Cresconio, home de forte car\u00e1cter. Aparecen as tensi\u00f3ns de Santiago con Roma, por ser s\u00e9 apost\u00f3lica, a excomu\u00f1\u00f3n do bispo e unha idade de ouro para Santiago.\nC\u00f3ntase a morte de D. Fernando cos seus fillos Sancho e Afonso intrigando pola herdanza: a decisi\u00f3n de repartir os reinos entre os fillos non estaba de acordo coas leis godas e tivo que recorrer \u00e1s navarras.\nA obra remata co relato das loitas entre os tres irm\u00e1ns polo control dos tres reinos, loita \u00e1 que D. Garc\u00eda se resiste polo respecto que ten \u00e1 s\u00faa familia, e que remata co triunfo de Afonso VI."}
{"id": "89082", "revid": "23204", "url": "https://gl.wikipedia.org/wiki?curid=89082", "title": "Rexi\u00f3n Norte, Portugal", "text": "A Rexi\u00f3n Norte de Portugal \u00e9 unha rexi\u00f3n que comprende os distritos de Viana do Castelo, Braga, Porto, Vila Real e Braganza, as\u00ed como parte dos distritos de Aveiro, Viseu e Guarda.\nLimita ao norte con Galiza, ao sur coa Rexi\u00f3n Centro de Portugal, ao leste con Castela e Le\u00f3n e ao oeste co Atl\u00e1ntico. Ten unha extensi\u00f3n de 21.278 km\u00b2 (un 24 % do Portugal Continental) e no 2007, na rexi\u00f3n habitaban 4.196.354 persoas (un 37 % do Portugal continental).\nHistoricamente formaba parte da Gallaecia sur, constitu\u00edndo gran parte do Convento Bracarense con s\u00e9 na vila de Braga. Formou tam\u00e9n parte do Antigo Reino de Galiza. Cultura, costumes e paisaxe son a\u00ednda com\u00fans con Galicia.\nSubrexi\u00f3ns.\nComprende 8 subrexi\u00f3ns estat\u00edsticas: Alto Tr\u00e1s-os-Montes, Ave, C\u00e1vado, Douro, Entre Douro e Vouga, Grande Porto, Minho-Lima e T\u00e1mega\nComposici\u00f3n territorial.\nA Rexi\u00f3n Norte comprende 86 concellos, un 27,8 % da totalidade do estado.\n&lt;br&gt;"}
{"id": "89083", "revid": "1822", "url": "https://gl.wikipedia.org/wiki?curid=89083", "title": "Thunnus thynnus", "text": ""}
{"id": "89084", "revid": "23204", "url": "https://gl.wikipedia.org/wiki?curid=89084", "title": "Cheez Whiz", "text": "Cheez Whiz \u00e9 un queixo procesado americano que ten unha consistencia l\u00edquida similar ao dun mollo ou un queixo para untar que foi introducido no mercado por primeira vez pola compa\u00f1\u00eda de alimentaci\u00f3n Kraft Foods no ano 1953.\nCaracter\u00edsticas.\nA s\u00faa cor \u00e9 brillante e marela e pos\u00fae unha fluidez viscosa en forma de l\u00edquido, que se distrib\u00fae en botes de vidro, e empr\u00e9gase para ali\u00f1ar as corn chips, os hot dogs, os cheesesteaks, ou calquera outro alimento. Comercial\u00edzase nalg\u00fans pa\u00edses como os Estados Unidos, o Canad\u00e1, Venezuela e Filipinas.\nCultura xeral.\nO Cheez Whiz fai a s\u00faa aparici\u00f3n na pel\u00edcula \"The Blues Brothers\". Elwood volta ao seu apartemento co seu irm\u00e1n Jake; un dos seus residentes, que xoga as cartas, preg\u00fantalle: \"Consegu\u00edchesmo Cheez Whiz?\" Elwood lanza un envase da marca de Easy Cheese. Esta escena \u00e9 parodiada en \"Family Guy\" con Stewie Griffin facendo a mesma pregunta.\nO m\u00fasico Beck menciona ao Cheez Whiz na s\u00faa peza \"Loser\" do traballo \"Mellow Gold\": \"Get crazy with the Cheez Whiz!\"."}
{"id": "89085", "revid": "56817", "url": "https://gl.wikipedia.org/wiki?curid=89085", "title": "Viseu", "text": "O top\u00e7onimo Viseu pode referirse a:"}
{"id": "89086", "revid": "25871", "url": "https://gl.wikipedia.org/wiki?curid=89086", "title": "Txuma Murugarren", "text": "Txuma Murugarren, nado en Errenteria en 1964, \u00e9 un cantante e compositor vasco.\nTraxectoria.\nFoi vocalista, guitarrista e autor das letras das canci\u00f3ns de Sasoi Ilunak, grupo de pop-rock que gravou tres discos na d\u00e9cada dos noventa do s\u00e9culo XX. Posteriormente iniciou unha carreira en solitario, e sacou ao mercado cinco discos.\nPublicou un libro, \"Larrialdietako irteera\" (\"Sa\u00edda de emerxencias\"), na editorial Paper Hotsak, no 2006, que recompila parte dos seus artigos publicado no xornal Berria.\nDiscograf\u00eda.\nCon Sasoi Ilunak:\nEn solitario:"}
{"id": "89087", "revid": "89787", "url": "https://gl.wikipedia.org/wiki?curid=89087", "title": "Oihuka", "text": "Oihuka \u00e9 unha discogr\u00e1fica independente fundada en Euskadi a mediados dos oitenta do s\u00e9culo XX. Foi fundada por Marino Go\u00f1i. No 1987 absorbeu todo o cat\u00e1logo da discogr\u00e1fica So\u00f1ua, tam\u00e9n fundade por Go\u00f1i. Actualmente est\u00e1 dirixida por Ritxi Aizpuru.\nOihuka non \u00e9 unha discogr\u00e1fica especializada en ning\u00fan x\u00e9nero musical en concreto. Editou grupos de m\u00fasica rock, punk, heavy metal, reggae, rap ou pop.\nAct\u00faa s\u00f3 con grupos do Pa\u00eds Vasco e Navarra. Durante os oitenta foi unha discogr\u00e1fica pioneira no denominado rock vasco e no seu cat\u00e1logo at\u00f3panse bandas coma: Kortatu, Baldin Bada, Barricada ou M.C.D."}
{"id": "89088", "revid": "83328", "url": "https://gl.wikipedia.org/wiki?curid=89088", "title": "Diplom\u00e1tico, diplom\u00e1tica", "text": "Un diplom\u00e1tico \u00e9 calquera persoa que exerza o traballo da diplomacia.\nEsta profesi\u00f3n pode exercela nunha misi\u00f3n diplom\u00e1tica, nunha misi\u00f3n consular, ante un organismo internacional, no ministerio de relaci\u00f3ns exteriores \u00f3 que pertenza, ou destacado ante calquera repartici\u00f3n estatal no interior do seu estado.\nUn diplom\u00e1tico debe enfrontar problemas de moi diversa \u00edndole. O Programa das Naci\u00f3ns Unidas para o Desenvolvemento (PNUD), clasificou no seu momento m\u00e1is de dez mil temas que pod\u00edan ser levados por unha chanceler\u00eda. Por isto, os diplom\u00e1ticos adoitan especializarse s\u00f3 nalg\u00fans temas.\nEn Espa\u00f1a existen diferentes categor\u00edas de diplom\u00e1ticos segundo a escala: embaixador, Ministro plenipotenciario (de 1\u00aa, de 2\u00aa e de 3\u00aa clases), o conselleiro (de s\u00f3 unha clase), o secretario de embaixada (de 1\u00aa, de 2\u00aa e de 3\u00aa clases), e o c\u00f3nsul."}
{"id": "89089", "revid": "98629", "url": "https://gl.wikipedia.org/wiki?curid=89089", "title": "Medici", "text": "Os Medici ou M\u00e9dici foron unha poderosa familia de Florencia, con tres papas, numerosos dirixentes da zona de Florencia, e membros na familia real de Francia e Inglaterra. Mais, sobre todo, \u00e9 reco\u00f1ecido o seu labor na arte do renacemento.\n\u00c1rbore xeneal\u00f3xica da familia Medici de 1360 at\u00e9 1675.\n Giovanni di Bicci de Medici (1360-1429)\n +-Cosme de Medici \"o vello\" (1389-1464)\n | +-Pedro de Cosme de Medici \"o gotoso\" (1416-1469), Se\u00f1or de Florencia\n | | +-Xuliano de Medicis (1453-1478)\n | | | +-Xulio de Medici (1478-1534), papa Clemente VII\n | | | +-Alexandre de Medici \"il Moro\" (1511-1537), duque de Toscana\n | | | + Xulio Alexandro de Medici (ca. 1533-1600)\n | | | + Xulia de Medici (ca. 1535-??)\n | | +-Lourenzo de Medici \"o magn\u00edfico\" (1449-1492), se\u00f1or de Florencia\n | | +-Lucrecia de Medici (1470-1550)\n | | | +-Mar\u00eda Salviati (1499-1543)\n | | | +-Francesca Salviati\n | | | +- Alexandro de Medici (1535-1605), papa Le\u00f3n XI\n | | +-Pedro de Medici (1472-1503), se\u00f1or de Florencia\n | | | +-Lourenzo II de Medici (1492-1519), duque de Urbino\n | | | +-Catarina de Medici (1519-1589)\n | | +-Magdalena de Medici (1473-1528)\n | | +-Giovanni de Medici (1475-1521), papa Le\u00f3n X\n | | +-Xuliano de Medici (1479-1516), duque de Nemours\n | | | +-Hip\u00f3lito de Medici (1511-1535), cardeal\n | | +-Contessina de Medici (??-1515)\n | +-Xo\u00e1n de Cosme de Medici(1421-1483)\n | +-Carlos de Medici (1430-1492)\n +-Lourenzo de Medici (1395-1464)\n +-Pierfrancesco de Medici (1430-1476)\n +-Lourenzo de Medici (1463-1503), se\u00f1or de Piombino\n | +-Pierfrancesco de Medici (1487-1525)\n | +-Laudomia de Medici\n | +-Lorenzino de Medici (1514-1548)\n | +-Xuliano de Medici (ca. 1520-1588)\n | +-Magdalena de Medici (?-1583)\n +-Giovanni de Medici \"o populista\" (1467-1498)\n +-Giovanni de Medici delle Bande Nere (1498-1526)\n +-Cosme I de Medici (1519-1574), gran duque de Toscana\n +-Francisco I de Medici (1541-1587), gran duque de Toscana\n | +-Eleonora de Medici (1567-1611)\n | +-Mar\u00eda de Medici (1573-1642), ra\u00ed\u00f1a de Francia \n | +-Antonio de Medici (1576-1621)\n +-Isabella de Medici (1542-1576)\n +-Giovanno de Medici (1543-1562), cardeal\n +-Lucrecia de Medici (1545-1562), \n +-Fernando I de Medici (1549-1609), gran duque de Toscana\n | +-Cosme II de Medici (1590-1621), gran duque de Toscana\n | | +-Fernando II de Medici (1610-1670), gran duque de Toscana\n | | | +-Cosme III de Medici (1642-1723), gran duque de Toscana\n | | | +-Fernando III de Medici (1663-1713)\n | | | +-Ana Maria Luisa de Medici (1667-1743)\n | | | +-Gian Gastone de Medici (1671-1737), gran duque de Toscana\n | | +-Giovanno Carlo de Medici (1611-1663) \n | | +-Margarida de Medici (1617-1675) \n | | +-Ana de Medici (1616-1676) \n | | +-Leopoldo de Medici (1617-1675), cardeal\n | +-Claudia de Medici (1604-1648) \n +-Pietro de Medici (1554-1604)\n +-Virxinia de Medici (1568-1615)"}
{"id": "89090", "revid": "23204", "url": "https://gl.wikipedia.org/wiki?curid=89090", "title": "Badaghx\u00e1n", "text": "A provincia de Badaghx\u00e1n (p\u00f3dese escribir tam\u00e9n \"Badagx\u00e1n\", pero co d\u00edgrafo \"gh\", IPA /h/, ac\u00e9rcase m\u00e1is a nosa pronuncia ao orixinal persa), (nome orixinal:\u0628\u062f\u062e\u0634\u0627\u0646 , /badax\u0161a:n/) \u00e9 unha das 34 provincias do Afganist\u00e1n. A s\u00faa \u00e9 Feyzabad. Est\u00e1 situada ao nord\u00e9s do pa\u00eds, entre o Hindu Kush e o Ama D\u00e1ria. Linda polo norte e o leste coa Provincia Aut\u00f3noma de Monta\u00f1oso Badaghx\u00e1n (taxico: \u0412\u0438\u043b\u043e\u044f\u0442\u0438 \u041c\u0443\u0445\u0442\u043e\u0440\u0438 \u041a\u04b3\u0438\u0441\u0442\u043e\u043d\u0438 \u0411\u0430\u0434\u0430\u0445\u0448\u043e\u043d/\"Viloyati Mukhtori Kuhistoni Badakhshon\"), -pode aparecer tam\u00e9n coma \"Gorno-Badaghx\u00e1n\", pero en ruso \"Gorno\" ven de \"gornii\" que quere dicir \"monta\u00f1oso\", persa \"kohistan\"-, de Taxiquist\u00e1n, ao sur coa provincia de Nurest\u00e1n, ao leste coa provincia Fronteira do Noroeste de Paquist\u00e1n, ao oeste coa provincia de Tahar e ao suroeste coa provincia de Panx\u00edr. Ten unha superficie de 44\u00a0059\u00a0km2. Ti\u00f1a unha poboaci\u00f3n de 1\u00a0112\u00a0227 habitantes (2007). Algunhas cidades m\u00e1is importantes son Exquexem, Hand\u00fad, Xurm e Qal'eh-ye Panjeh."}
{"id": "89091", "revid": "98629", "url": "https://gl.wikipedia.org/wiki?curid=89091", "title": "Soziedad Alkoholika", "text": "Soziedad Alkoholika, tam\u00e9n co\u00f1ecido por S.A., \u00e9 un grupo de m\u00fasica vasco fundado en Gasteiz. O seu estilo musical \u00e9 definido normalmente como crossover thrash, uni\u00f3n do thrash metal co hardcore punk, e v\u00e9n da xeira de grupos vascos que trocaron o seu son punk por unhas composici\u00f3n m\u00e1is metaleiras. Nas letras das s\u00faas canci\u00f3ns adoitan sa\u00edr cr\u00edticas a temas como o militarismo, o fascismo, o racismo ou o sexismo.\nMembros.\nActualmente, a banda est\u00e1 formada por:"}
{"id": "89097", "revid": "23204", "url": "https://gl.wikipedia.org/wiki?curid=89097", "title": "Ava Gardner", "text": "Ava Gardner, nada en Smithfield (Carolina do Norte) o 24 de decembro de 1922 e finada en Londres o 25 de xaneiro de 1990, foi unha actriz de cinema estadounidense, considerada polo \"American Film Institute\" como unha das mellores actrices de todos os tempos.\nPrimeiros anos.\nEra a m\u00e1is nova de 7 irm\u00e1ns, filla de produtores de tabaco e algod\u00f3n empobrecidos. Cando ti\u00f1a 13 anos de idade, mudouse coa familia para Newport News, en Virxinia. O seu pai morreu de bronquite en 1935.\nEn 1941, cando visitaba a s\u00faa irm\u00e1 Beatrice en Nova York, o esposo de Beatrice, fot\u00f3grafo profesional, pediulle para tirar unha foto s\u00faa. O resultado agradoulle de tal xeito que el decidiu expor a imaxe na entrada do seu estudio, na Quinta Avenida.\nPrimeiros traballos.\nA foto de Ava foi vista por Barnard \"Barney\" Duhan, que traballaba para a rede de teatros Loews Theaters e tam\u00e9n actuaba como cazador de talentos para a produtora de cine MGM. Ava foi solicitada polos produtores da MGM, e traballou como figurante nos filmes \"Shadow of the Thin Man\", \"H.M. Pulham, Esq.\" e \"Babes on Broadway\" xa en 1941.\nNomeamento \u00f3 \u00d3scar.\nPolo seu traballo en \"Mogambo\" (1953) recibiu un nomeamento \u00f3 \u00d3scar como mellor actriz, pero perdeu neste ano ante Audrey Hepburn co \"Roman Holiday\". O filme \"The Night of the Iguana\" (1964) \u00e9 considerado o seu mellor traballo como actriz, pero non recibiu o nomeamento por este.\nOutros traballos incl\u00faen \"The Hucksters\" (1947), \"Showboat\" (1951), \"The Snows of Kilimanjaro\" (1952), e \"A condesa descalza\" (1954). Tam\u00e9n \u00e9 lembrada por \"55 d\u00edas en Pequ\u00edn\" (1963)."}
{"id": "89098", "revid": "98629", "url": "https://gl.wikipedia.org/wiki?curid=89098", "title": "Tres disparos e dous friames", "text": "Tres disparos e dous friames \u00e9 unha novela negra de Miguel Anxo Fern\u00e1ndez Fern\u00e1ndez, publicada en maio de 2008. \u00c9 a terceira entrega das aventuras do detective de orixe galega residente nos \u00c1nxeles Frank Soutelo.\nTrama.\nFrank Soutelo recibe a visita de Sarah, unha rapaza dunha familia ben da costa leste, que se mudou a Hollywood co prop\u00f3sito de facerse actriz. Solic\u00edtalle \u00f3 detective que consiga que o seu produtor deixe de abusar sexualmente dela.\nO produtor cede \u00e1s ameazas de chantaxe de Frank Soutelo, pero no \u00faltimo intre aparece a s\u00faa esposa con Sarah. A esposa mata \u00f3 seu marido, golpea a Frank coa culata do seu \"Magnum\", e mata a Sarah, escapando cos cartos do seguro de falecemento do marido.\nFrank Soutelo pers\u00e9guea para recuperar o seu mill\u00f3n de d\u00f3lares. Para iso vai primeiro a Boston, onde se entrevista coa nai de Sarah, e posteriormente a Papeete, na Polinesia Francesa.\nNarraci\u00f3n.\nNeste libro Frank Soutelo vese acosado desde o principio polas mulleres, practicando o coito con Sarah e recibindo unha felaci\u00f3n da muller do produtor. Como nos libros anteriores, reitera o seu gusto polo sexo, as\u00ed como pola gastronom\u00eda galega e polo cine.\nRetoma os turbios asuntos de Hollywood que xa analizara en \"Luar no inferno\", como a contrataci\u00f3n de mozas que rematan explotadas sexualmente ou a dobre moral dos produtores.\nNesta obra non conta coa axuda de Pat P\u00e9rez, a s\u00faa secretaria, pero co\u00f1ece a novos amigos, tam\u00e9n galegos, que o axudan."}
{"id": "89103", "revid": "71683", "url": "https://gl.wikipedia.org/wiki?curid=89103", "title": "Divisibilidade", "text": "A divisibilidade \u00e9 a capacidade dun n\u00famero enteiro \"b\" ser divisible entre outro enteiro \"a\" (distinto de cero) se existe un terceiro enteiro \"c\" tal que \"b\" = \"a\u00b7c\". Ad\u00f3itase expresar da forma \"a\"|\"b\", l\u00e9ndose \"a\" divide a \"b\" ou \"a\" \u00e9 divisor de \"b\", ou mesmo \"b\" \u00e9 m\u00faltiplo de \"a\". Por exemplo, 6 \u00e9 divisible por 3, xa que 6 = 3\u00b72; pero non \u00e9 divisible entre 4, pois non existe un enteiro \"c\" tal que 6 = 4\u00b7c. Isto \u00e9, o resto da divisi\u00f3n eucl\u00eddea (enteira) de 6 entre 4 non \u00e9 cero. V\u00e9xase o algoritmo da divisi\u00f3n.\nTodo n\u00famero enteiro maior que 1 \u00e9 divisible por 1 e por si mesmo. Os n\u00fameros que non admiten m\u00e1is que estes dous divisores denom\u00ednanse n\u00fameros primos. Os que admiten m\u00e1is de dous divisores ch\u00e1manse n\u00fameros compostos.\nPropiedades.\nSexan \"a\", \"b\", \"c\" \u2208 Z:\nCriterios de divisibilidade.\nOs seguintes criterios permiten pescudar se un n\u00famero \u00e9 divisible por outro dun modo simple, sen necesidade de realizar unha divisi\u00f3n."}
{"id": "89104", "revid": "89787", "url": "https://gl.wikipedia.org/wiki?curid=89104", "title": ".357 Magnum", "text": "O .357 Magnum \u00e9 un calibre para rev\u00f3lver, creado pola empresa de armas \"Smith&amp;Wesson\" en 1934 e baseado nun anterior, o .38 Special. Desde a s\u00faa creaci\u00f3n difundiuse amplamente o seu uso.\nA diferenza entre unha bala disparada do .38 e outra de .357 (malia a diferenza do nome miden o mesmo) \u00e9 que, mentres a .38 viaxa a 250\u00a0m/s, a Magnum faino 400, co dr\u00e1stico aumento de poder de detenci\u00f3n e capacidade de perforaci\u00f3n que iso implica.\nDese\u00f1o.\nEste calibre foi dese\u00f1ado para a polic\u00eda, a autodefensa e a cacer\u00eda. O obxectivo da s\u00faa creaci\u00f3n foi facer unha bala de profunda penetraci\u00f3n, traxectoria plana, e longo alcance efectivo.\n\u00c9 excelente para a autodefensa polo seu alto poder de parada, que pode deter dun disparo animais superiores en tama\u00f1o \u00f3 home. Mesmo pode matar a un cervo dun disparo certeiro a curta distancia.\nOutra vantaxe dos rev\u00f3lveres .357 Magnum \u00e9 a posibilidade de usar cartuchos .38 Special, porque as balas e vainas dos dous calibres son do mesmo di\u00e1metro. Por\u00e9n, os rev\u00f3lveres dese\u00f1ados para o calibre .38 special non poden utilizar o .357 Magnum, debido \u00e1s menores dimensi\u00f3ns do barrilete. Malia todo, a s\u00faa potencia \u00e9 inferior \u00f3 resto dos calibres Magnum, como o .41 Magnum, .44 Magnum e .454 Casull.\nEste calibre iniciou a era das munici\u00f3ns para pistola con balas de alta velocidade.\nO calibre .357 Magnum non debe confundirse co .357 SIG, dese\u00f1ado para as pistolas semiatum\u00e1ticas e de menor potencia que o Magnum.\nBal\u00edstica.\nA bala pesa 8.1 g, ten camisa HP, velocidade inicial de 440 m/s e potencia inicial de 790 J.\nPero tam\u00e9n existe outra versi\u00f3n deste calibre cunha bala de 10,2 g, tam\u00e9n de camisa HP, velocidade inicial de 375\u00a0m/s e potencia inicial de 725 J."}
{"id": "89106", "revid": "1505", "url": "https://gl.wikipedia.org/wiki?curid=89106", "title": "Estaci\u00f3n do ano", "text": ""}
{"id": "89107", "revid": "23204", "url": "https://gl.wikipedia.org/wiki?curid=89107", "title": "Ardenas", "text": "Ardenas (en franc\u00e9s: \"Ardennes\") (08) \u00e9 un departamento franc\u00e9s situado na rexi\u00f3n de Alsacia-Champa\u00f1a-Ardenas-Lorena.\nDemograf\u00eda.\nAs principais cidades do departamento son (datos do censo de 1999):"}
{"id": "89108", "revid": "23204", "url": "https://gl.wikipedia.org/wiki?curid=89108", "title": "Ari\u00e8ge", "text": "Ari\u00e8ge (09) (en occitano \"Ari\u00e8ja\") \u00e9 un departamento franc\u00e9s situado na rexi\u00f3n de Occitania. O departamento toma o seu nome do r\u00edo Ari\u00e8ge, afluente do r\u00edo Garona. Os seus habitantes reciben o xentilicio franc\u00e9s de \"Ari\u00e9geois\". \nHistoria.\nO departemento foi creado durante a Revoluci\u00f3n Francesa, o 4 de marzo de 1790 en aplicaci\u00f3n da lei do 22 de decembro de 1789, fusionando os Condados de Foix e de Coserans.\nF\u00edxose unha solicitude ante o \"Conseil d'\u00c9tat\" franc\u00e9s pra mudar o nome do departamento a \"Ari\u00e8ge-Pyr\u00e9n\u00e9es\". De acordo aos partidarios do proxecto, a menci\u00f3n \"Pyr\u00e9n\u00e9es\" permitir\u00eda situalo mellor para as\u00ed promovelo en toda Francia.\nDemograf\u00eda.\nNotas: \nAs maiores cidades do departamento son (datos do censo de 1999):"}
{"id": "89109", "revid": "2074", "url": "https://gl.wikipedia.org/wiki?curid=89109", "title": "M\u00fasica Soul", "text": ""}
{"id": "89110", "revid": "2074", "url": "https://gl.wikipedia.org/wiki?curid=89110", "title": "M\u00fasica soul", "text": ""}
{"id": "89115", "revid": "23204", "url": "https://gl.wikipedia.org/wiki?curid=89115", "title": "Jorge Celed\u00f3n", "text": "Jorge Celed\u00f3n, tam\u00e9n co\u00f1ecido como Jorgito Celed\u00f3n, nado en Villanueva (La Guajira) o 4 de xu\u00f1o de 1967, \u00e9 un cantante colombiano de m\u00fasica vallenato.\nTraxectoria.\nProv\u00e9n dunha familia de m\u00fasicos e comezou a cantar en p\u00fablico con doce anos. Debutou profesionalmente como corista no grupo Binomio de Oro de Am\u00e9rica, e \u00f3 morrer o cantante Rafael Orozco Maestre en 1992 pasou a ser o cantante principal. En 1998 decidiu crear o seu propio grupo xunto ao acordeonista Jimmy Zambrano, co que ga\u00f1ou un Grammy Latino na categor\u00eda de cumbia-vallenato en 2007."}
{"id": "89116", "revid": "23204", "url": "https://gl.wikipedia.org/wiki?curid=89116", "title": "C\u00e9sar Mill\u00e1n", "text": "C\u00e9sar Mill\u00e1n, nado en Culiac\u00e1n, Sinaloa, M\u00e9xico o 27 de agosto de 1969, \u00e9 un adestrador de cans, presentador de televisi\u00f3n e actor de orixe mexicana e nacionalizado estadounidense.\nTraxectoria.\nC\u00e9sar Mill\u00e1n abriu unha cl\u00ednica veterinaria especializada no adestramento e na rehabilitaci\u00f3n de cans con problemas de comportamento a mediados dos anos 90. Ded\u00edcase \u00e1 rehabilitaci\u00f3n de razas que te\u00f1en historiais de risco, como os pit bull ou os rottweilers. \u00c9 o presentador dun programa de televisi\u00f3n, \"El encantador de perros\", na versi\u00f3n hispana do National Geographic Channel. Tam\u00e9n \u00e9 o co-autor do libro \"El camino de C\u00e9sar\" que axuda a entender e tratar alg\u00fans problemas caninos."}
{"id": "89117", "revid": "5863", "url": "https://gl.wikipedia.org/wiki?curid=89117", "title": "Pit bull", "text": "O pit bull \u00e9 un termo xen\u00e9rico usado para agrupar diferentes razas ou cruzamentos da familia molosser, usados tradicionalmente para a loita de cans. Entre esas razas est\u00e1n o bull terrier o american staffordshire terrier, o american pit bull terrier ou o staffordshire bull terrier. O termo \u00e9 usado con diferentes castes e cruzamentos entre as que presentan caracter\u00edsticas f\u00edsicas semellantes.\nCaracter\u00edsticas.\n\u00d3 non ser unha raza espec\u00edfica, sen\u00f3n un termo xen\u00e9rico, non ten unhas caracter\u00edsticas fixas, a\u00ednda que si unha aparencia xeral. Dependendo da raza ou cruzamento, poden pesar de 17 a 60 kg. De aspecto forte, musculatura desenvolvida, gran testa con masseters ben marcados, foci\u00f1o folgado, orellas \u00e1s veces curtas e de case calquera combinaci\u00f3n de cor en manto e ollos.\nAntigamente o termo \"pit bull\" ou \"pit dog\" tam\u00e9n foi utilizado para referirse \u00f3s cans que se criaban para loitar no foxo."}
{"id": "89120", "revid": "85894", "url": "https://gl.wikipedia.org/wiki?curid=89120", "title": "Casa de Bragan\u00e7a", "text": "A dinast\u00eda de Bragan\u00e7a ou dinast\u00eda de Braganza foi unha das dinast\u00edas reinantes en Portugal desde o ano 1640 ata o ano 1910.\nHistoria.\nTen os seus inicios con Afonso de Portugal, Conde de Barcelos (nado en 1370 e finado en 1461), que era fillo natural de Xo\u00e1n I o de Boa Memoria e de In\u00e9s Pires. No ano 1442, Afonso V o Africano outorga o nobre t\u00edtulo de 1\u00ba Duque de Bragan\u00e7a ao seu medio-t\u00edo Afonso. Entre os descendentes de Afonso I de Bragan\u00e7a atop\u00e1base Henrique I, que reina desde 1578 ata 1580. \u00c1 s\u00faa morte, houbo varios pretendentes e aspirantes ao trono portugu\u00e9s, pero tiveron de desistir ante a invasi\u00f3n e conquista de Portugal por parte do Rei Filipe II de Espa\u00f1a (1580). O Reino de Portugal quedou deste xeito incorporado e anexado \u00e1 monarqu\u00eda dos Habsburgo ata 1640, ano en que o 8\u00ba duque, Xo\u00e1n II de Bragan\u00e7a, e a s\u00faa esposa dona Luisa de Guzm\u00e1n, encabezan toda unha serie de ataques e conspiraci\u00f3ns que culminan na revoluci\u00f3n en contra de Filipe IV de Espa\u00f1a no ano 1640.\nXo\u00e1n II de Bragan\u00e7a, que toma o nome de Xo\u00e1n IV e \u00e9 o primeiro rei Bragan\u00e7a (que reina desde 1640 ata 1656), s\u00e9gueo o seu fillo Afonso VI (que reina desde 1656 ata 1683). \u00c1 morte de Afonso VI, suc\u00e9deo o seu irm\u00e1n Pedro II (que reina desde 1683 ata 1706). \u00c1 morte de Pedro II, suc\u00e9deo o seu fillo Xo\u00e1n V (que reina desde 1706 ata 1750).\nNo ano 1750 ascende ao trono Xos\u00e9 I (que reina desde 1750 ata 1777), cuxa filla Mar\u00eda de Bragan\u00e7a (herdeira ao trono) casou co seu t\u00edo Pedro de Bragan\u00e7a (irm\u00e1n de Xos\u00e9 I), e ambos reinan conxuntamente como Mar\u00eda I e Pedro III. Cando a invasi\u00f3n napole\u00f3nica de Portugal, Xo\u00e1n VI (fillo de Mar\u00eda I e Pedro III) retirouse para Brasil, regresando en 1821. \u00c1 morte de Xo\u00e1n VI en 1826, foi sucedido polo seu fillo Pedro IV, quen optou polo Imperio do Brasil e abdica ao trono de Portugal a favor da s\u00faa filla Mar\u00eda II casada co nobre alem\u00e1n Fernando de Saxonia-Coburgo-Gotha e Koh\u00e1ry (Fernando II), \u00e1 que segue o seu fillo Pedro V (que reinou desde 1853 ata 1861). A pesar de seguir co apelido Bragan\u00e7a, a dinast\u00eda \u00e9 unha rama da gran dinast\u00eda alem\u00e1 de Wettin (Casa de Bragan\u00e7a-Saxonia-Coburgo e Gotha). \u00c1 morte de Pedro V no ano 1861, \u00e9 sucedido por seu irm\u00e1n Lu\u00eds I (quen reinou entre 1861 e 1889). Seguen a li\u00f1a, Carlos I (que reinou desde 1889 ata que morreu asasinado 1908). A este seguiulle Lu\u00eds Filipe I (rei por un d\u00eda). A Lu\u00eds Filipe I, seguiuno o seu irm\u00e1n Manuel II, o \u00faltimo dos Bragan\u00e7a, destronado pola revoluci\u00f3n republicana de 1910. Tam\u00e9n est\u00e1 a filla bastarda de Carlos I, Mar\u00eda P\u00eda de Saxonia-Coburgo-Gotha e Bragan\u00e7a."}
{"id": "89121", "revid": "1987", "url": "https://gl.wikipedia.org/wiki?curid=89121", "title": "Familia real portuguesa", "text": "A Familia real portuguesa era a familia constitu\u00edda polo monarca portugu\u00e9s e polos seus familiares directos. Tras a implantaci\u00f3n da Rep\u00fablica o 5 de outubro de 1910, Portugal deixou de ter familia real. Actualmente, reivindican a titularidade de seren da familia real portuguesa membros da familia da Casa de Bragan\u00e7a e membros da familia da Casa de Bragan\u00e7a-Saxonia-Coburgo-Gotha.\nNo pasado, aos diversos membros da familia real \u00e9ranlles reco\u00f1ecidos os seguintes tratamentos de honra: \n\u00daltimos membros legais.\nFormaban parte da familia real portuguesa no momento da implantaci\u00f3n da Rep\u00fablica Portuguesa as seguintes persoas:\nReivindicaci\u00f3ns.\nActualmente, membros da Casa de Bragan\u00e7a reivind\u00edcanse como lex\u00edtima familia real portuguesa, as\u00ed como o emprego deses t\u00edtulos de honra."}
{"id": "89126", "revid": "22570", "url": "https://gl.wikipedia.org/wiki?curid=89126", "title": "National Geographic Channel", "text": "O National Geographic Channel, tam\u00e9n chamado \"Nat Geo\", \u00e9 unha cadea televisiva creada pola National Geographic Society en setembro de 1997, que se pode ver por cable e v\u00eda sat\u00e9lite.\nPrecedentes.\nA National Geographic Society leva empregando a televisi\u00f3n como medio divulgativo dende 1964, cando comezaron a emitirse programas na CBS estadounidense. En 1973 os seus contidos mudaron para a ABC e finalmente \u00e1 PBS en 1975. Dende 1997 a sociedade ten cadea de seu."}
{"id": "89128", "revid": "22570", "url": "https://gl.wikipedia.org/wiki?curid=89128", "title": "O Novo Emden", "text": "O Novo Emden \u00e9 un documental dirixido por Marcos Gallego en 2007. Trata sobre a viaxe do atuneiro Nuevo Emden do Grove a Concarneau en agosto de 1937, e posteriormente \u00f3 Caribe.\nCaracter\u00edsticas.\nO gui\u00f3n e o traballo de investigaci\u00f3n documental foi levado a cabo pola xornalista Comba Campoy a partir dos documentos incoados na causa militar O documental, con posta en escena por parte de tres actores afeccionados do Grove (Atenea Fern\u00e1ndez, Jacobo Otero e David Otero), incl\u00fae narraci\u00f3ns do relato escrito por Juan Agui\u00f1o, dono do barco, e entrevistas a Arturo Meis, o \u00fanico sobrevivente na actualidade dos 18 homes que comezaron a viaxe.\nO documental foi producido por Saga TV en coproduci\u00f3n coa TVG."}
{"id": "89143", "revid": "624", "url": "https://gl.wikipedia.org/wiki?curid=89143", "title": "S\u00f3crates de Bitinia", "text": "S\u00f3crates (\u03a3\u03c9\u03ba\u03c1\u03ac\u03c4\u03b7\u03c2, S\u014dkr\u00e1t\u0113s), rei de Bitinia reinou dende o at\u00e9 o Foi irm\u00e1n do rei Nicomedes IV, substitu\u00eduno coa axuda de Mitr\u00eddates VI do Ponto. As vitorias do c\u00f3nsul romano Lucio Cornelio Sila provocaron a s\u00faa expulsi\u00f3n do seu reino no tempo da Primeira Guerra Mitrid\u00e1tica, co que se produciu a volta de Nicomedes IV ao trono."}
{"id": "89147", "revid": "23204", "url": "https://gl.wikipedia.org/wiki?curid=89147", "title": "Desmond Morris", "text": "Desmond Morris, nado en Swindon o 24 de xaneiro de 1928, \u00e9 un zo\u00f3logo e et\u00f3logo ingl\u00e9s.\nTraxectoria.\nEst\u00e1 casado coa historiadora Ramona Baulch, coautora de varios dos seus libros e nai do seu fillo. O seu libro \"The Naked Ape\", publicado en 1967, \u00e9 unha realista e obxectiva mirada \u00e1 especie humana."}
{"id": "89148", "revid": "12452", "url": "https://gl.wikipedia.org/wiki?curid=89148", "title": "Igrexa Cat\u00f3lica Albanesa", "text": ""}
{"id": "89151", "revid": "89787", "url": "https://gl.wikipedia.org/wiki?curid=89151", "title": "Lingua alem\u00e1 de Su\u00edza", "text": "O alem\u00e1n su\u00edzo (\"Schweizerdeutsch\", \"Schwyzerd\u00fctsch\", \"Schwiizerd\u00fctsch\", \"Schwyzert\u00fctsch\") \u00e9 unha das variedades da lingua alem\u00e1 falados en Su\u00edza, en Liechtenstein e nas zonas fronteirizas de Austria.\nA maior\u00eda dos su\u00edzos aprenden o alem\u00e1n su\u00edzo na casa e nas r\u00faas. Cada rexi\u00f3n de Su\u00edza ten o s\u00faa propia variaci\u00f3n do dialecto, chegando a ser dif\u00edcil a comunicaci\u00f3n entre rexi\u00f3ns remotas; entre outras raz\u00f3ns, porque a maior parte dos programas de televisi\u00f3n e os debates pol\u00edticos son sempre en alem\u00e1n oficial (est\u00e1ndar).\nOs alem\u00e1ns do norte de Alema\u00f1a acostuman ter moitas dificultades para comprender calquera dialecto su\u00edzo, mais os alem\u00e1ns do sur, sobre todo os da Suabia b\u00e1vara, cuxo dialecto tam\u00e9n pertence ao grupo alem\u00e1nico, poden entendelos con maior facilidade."}
{"id": "89152", "revid": "1093", "url": "https://gl.wikipedia.org/wiki?curid=89152", "title": "Alem\u00e1n su\u00edzo", "text": ""}
{"id": "89153", "revid": "1131", "url": "https://gl.wikipedia.org/wiki?curid=89153", "title": "Morga", "text": "A \"elizate\" de Morga \u00e9 un concello da provincia de Biscaia, Pa\u00eds Vasco. Por el transcorre o Cami\u00f1o de Santiago."}
{"id": "89154", "revid": "15490", "url": "https://gl.wikipedia.org/wiki?curid=89154", "title": "Xermania", "text": "Xermania pode referirse a:\nUn erro tipogr\u00e1fico frecuente \u00e9 escribir \"xermania\" por xerman\u00eda, unha xerga."}
{"id": "89158", "revid": "43327", "url": "https://gl.wikipedia.org/wiki?curid=89158", "title": "Catarina II", "text": "Catarina II pode referirse a d\u00faas emperatrices distintas:"}
{"id": "89160", "revid": "27155", "url": "https://gl.wikipedia.org/wiki?curid=89160", "title": "Ollo de sapo", "text": "O ollo de sapo \u00e9 unha formaci\u00f3n xeol\u00f3xica de 600\u00a0km de longo, que vai desde a costa central cant\u00e1brica galega ata o sistema central ib\u00e9rico, e que xordiu durante a elevaci\u00f3n da pre-meseta ib\u00e9rica do C\u00e1mbrico-Ordov\u00edcico. Esta formaci\u00f3n componse de rochas volc\u00e1nicas gran\u00edticas e f\u00e9lsicas que metamorfizaron en diferentes graos. Destaca nelas unha proporci\u00f3n elevada de zirconita e abundan m\u00e1is en superficie no n\u00facleo do anticlinorio, que vai da Estaca de Bares a Seabra.\nO a primeira descrici\u00f3n do ollo de sapo f\u00edxoa Hern\u00e1ndez Sampelayo en 1922. Parga Pondal describiuno con detalle e deulle o nome polos piroclastos de cuarzo azulados que abundan nos porfiroides, e que son caracter\u00edsticos desta formaci\u00f3n."}
{"id": "89163", "revid": "56817", "url": "https://gl.wikipedia.org/wiki?curid=89163", "title": "Gernikako arbola", "text": "Gernikako arbola son d\u00faas palabras \u00e9uscaras que significan \u00e1rbore de Gernika, unha \u00e1rbore situada no concello de Gernika-Lumo e con significado simb\u00f3lico para os vascos.\nTam\u00e9n se pode referir a:"}
{"id": "89180", "revid": "98629", "url": "https://gl.wikipedia.org/wiki?curid=89180", "title": "Le\u00f3nidas I", "text": "Le\u00f3nidas I (en grego \u039b\u03b5\u03c9\u03bd\u03af\u03b4\u03b1\u03c2), nado no 521 a. C. en Esparta e finado o 19 de agosto de 480 a. C. en Term\u00f3pilas, foi o 17\u00ba rei ax\u00edada de Esparta. Morreu durante a Segunda Guerra M\u00e9dica, na heroica batalla das Term\u00f3pilas, bloqueando o avance do ex\u00e9rcito persa de Xerxes I.\nTraxectoria.\nFoi un dos fillos do rei ax\u00edada Anaxandridas II de Esparta. Sucedeu no trono, probablemente en 489 o 488 a. C., \u00f3 seu medio irm\u00e1n Cle\u00f3menes I, e casou con Gorgo, a filla deste. \u00d3 ter dous irm\u00e1ns m\u00e1is vellos, Cle\u00f3menes e Dorieo, non se esperaba que puidese chegar a reinar, pero Cle\u00f3menes faleceu sen descendencia masculina e Dorieo morreu, probablemente pouco antes que Cle\u00f3menes, en Sicilia loitando contra os cartaxineses.\nEn 480 a. C., os \u00e9foros de Esparta enviaron a Le\u00f3nidas \u00e1 fronte de 300 hoplitas e 4.000 soldados aliados para bloquear \u00f3 ex\u00e9rcito persa de Xerxes I no paso das Term\u00f3pilas.\nOs 300 hoplitas constitu\u00edan a garda real, a raz\u00f3n dun centenar por cada unha das tres tribos en que estaban divididos os espartanos. Este corpo estaba formado por cidad\u00e1ns de Esparta que contasen con alg\u00fan descendente masculino, a fin de que, no caso de falecer en combate, non se extinguise a s\u00faa familia. C\u00f3mpre sinalar que, se ben sempre se suxeriu que foron 300 espartanos os que defenderon o paso das Term\u00f3pilas, contra aproximadamente 1\u00a0000\u00a0000 de efectivos persas, as investigaci\u00f3ns modernas demostran que en realidade eran 6.000 gregos contra 250.000 persas, unha forza impensable para a lox\u00edstica da \u00e9poca. En canto \u00e1 cantidade de gregos, eran 300 espartanos, cada un deles acompa\u00f1ado por 2 ilotas (dous dos seus servos persoais), e ademais estaban presentes homes de t\u00f3dalas colonias espartanas, como Tespia.\nSegundo unha historia contempor\u00e1nea, Le\u00f3nidas \u00eda acompa\u00f1ado unicamente por unha forza pequena porque se dirix\u00eda deliberadamente \u00e1 s\u00faa perdici\u00f3n, xa que un or\u00e1culo vaticinara que t\u00f3dolos estados gregos, inclu\u00edndo Esparta, s\u00f3 poder\u00edan ser salvados coa morte dun dos seus reis, \u00f3 que Le\u00f3nidas responder\u00eda: \"Eu son ese rei\". Por\u00e9n, parece m\u00e1is probable que Le\u00f3nidas non puidese dispor de m\u00e1is homes debido \u00e1 celebraci\u00f3n das festas Carneas.\nVarias an\u00e9cdotas demostran a s\u00faa valent\u00eda e o car\u00e1cter lac\u00f3nico atribu\u00eddo \u00f3s espartanos. No primeiro d\u00eda do sitio, cando Xerxes esixiu a entrega das armas \u00f3s gregos, Le\u00f3nidas contestou \"Molon Labe\" (\"Ve\u00f1an a por elas\"). \u00d3 terceiro d\u00eda o rei dixo \u00f3s seus homes que almorzar\u00edan ben, pois \"Esta noite cearemos no Hades\". Os homes de Le\u00f3nidas repeleron os ataques frontais dos persas os dous primeiros d\u00edas, pero cando o grego Efialtes conduciu a Hidarnes, xeneral persa, por un cami\u00f1o entre as monta\u00f1as cara a retagarda dos gregos, Le\u00f3nidas dividiu \u00f3 seu ex\u00e9rcito e permaneceu no paso con 300 espartanos, 700 tespios e 400 tebanos, que foron mandados \u00f3s seus fogares para contar a heroica historia destes guerreiros espartanos. Foi tal o \u00edmpeto co que os espartanos loitaron que Xerxes decidiu abatelos desde lonxe cos seus arqueiros para non seguir perdendo homes. Le\u00f3nidas foi alcanzado por unha frecha e os \u00faltimos espartanos morreron intentando recuperar o seu corpo para que este non caese en mans inimigas.\nA batalla durou cinco d\u00edas e os persas conseguiron derrotar \u00f3s temidos espartanos, pero estes xa atrasaran notablemente o avance de Xerxes, o que permitiu a evacuaci\u00f3n de Atenas e a reorganizaci\u00f3n das tropas e as forzas navais, decimando a moral dos persas e provocando un bo n\u00famero de baixas.\nEsparta enterrouno con todas as honras, inclu\u00edndo unha exhibici\u00f3n de dor non habitual entre os espartanos. No lugar da s\u00faa morte alzouse un monumento cun le\u00f3n xunto cunha inscrici\u00f3n escrita polo poeta Sim\u00f3nides:\n\u1f6e \u03be\u03b5\u1fd6\u03bd\u2019, \u1f00\u03b3\u03b3\u03ad\u03bb\u03bb\u03b5\u03b9\u03bd \u039b\u03b1\u03ba\u03b5\u03b4\u03b1\u03b9\u03bc\u03bf\u03bd\u03af\u03bf\u03b9\u03c2 \u1f45\u03c4\u03b9 \u03c4\u1fc7\u03b4\u03b5 \n\u03ba\u03b5\u03af\u03bc\u03b5\u03b8\u03b1, \u03c4\u03bf\u1fd6\u03c2 \u03ba\u03b5\u03af\u03bd\u03c9\u03bd \u1fe5\u03ae\u03bc\u03b1\u03c3\u03b9 \u03c0\u03b5\u03b9\u03b8\u03cc\u03bc\u03b5\u03bd\u03bf\u03b9\n\"O, estranxeiro, informa a Esparta que aqu\u00ed xacemos, a\u00ednda obedientes \u00e1s s\u00faas ordes\""}
{"id": "89181", "revid": "98629", "url": "https://gl.wikipedia.org/wiki?curid=89181", "title": "Bieito Fendeferro", "text": "Bieito Fendeferro (orixinalmente Beno\u00eet Brisefer) \u00e9 un personaxe de banda dese\u00f1ada creado en 1960 por Peyo na revista semanal \"Le Journal de Spirou\", logo repetido por varios debuxantes e guionistas.\nTres das obras nas que aparece foron traducidas \u00f3 galego por Miguel V\u00e1zquez Freire e revisadas por Agust\u00edn Fern\u00e1ndez Paz, publicadas na editorial Casals de Barcelona.\nSinopse.\nTr\u00e1tase das aventuras dun mozo p\u00edcaro simp\u00e1tico, sempre vestido cunha boina, unha camisola branca, unha bufanda azul e unha chaqueta vermella, cun pantal\u00f3n curto negro. Vive en ViveJoie-La-Grande (literalmente \"Viva a Gran Ledicia\"). A s\u00faa caracter\u00edstica m\u00e1is peculiar \u00e9 que est\u00e1 dotado dunha forza excepcional, excepto cando se arrefr\u00eda (o que acontece en t\u00f3dolos \u00e1lbums), e ent\u00f3n v\u00f3lvese \"normal\". Pode levantar as cargas m\u00e1is pesadas (unha betoneira, un armario, un coche, un penedo de varias toneladas). Pode ser moi veloz e tam\u00e9n saltar moi alto, en proporci\u00f3n coa s\u00faa forza. \u00c9 pu\u00eddo, servizal, g\u00fastanlle as plantas e os animais. Sabe moi ben relacionarse coa xente. Non lle gusta a violencia e a xente que pelexa. A s\u00faa forza pono \u00e1s veces en divertidas situaci\u00f3ns e \u00e1s veces \u00e9 ata fastidioso para el, pois adoita romper os xoguetes dos seus amigos.\nPersonaxes.\nBieito Fendeferro: \u00c9 o heroe da serie. A s\u00faa idade \u00e9 desco\u00f1ecida, pero p\u00f3dese supor arredor duns 10 anos, pois a\u00ednda \u00e9 pequeno e vai \u00e1 escola primaria. Est\u00e1 dotado dunha forza extraordinaria, pero isto \u00e1s veces \u00e9 un problema para el, pois non chega a controlala. As\u00ed, \u00e1s veces queda s\u00f3 e sen amigos, pois rompe os xoguetes dos demais e non queren m\u00e1is volver xogar con el. Os adultos que o toman en serio cando reco\u00f1ece a s\u00faa forza moi grande son raros.\nNo plano familiar, apenas se sabe cousa, ag\u00e1s que ten un t\u00edo, Pl\u00e1cido, membro dos servizos secretos. De feito, en ning\u00fan \u00e1lbum se menciona que te\u00f1a pais ou irm\u00e1ns. Vive nunha casa, pero \u00e9 dif\u00edcil afirmar se \u00e9 orfo ou non. No curso das s\u00faas aventuras, Bieito atopa moitos rapaces e tam\u00e9n adultos, fac\u00e9ndose amigo dalg\u00fan deles, e adoptando outros, como o se\u00f1or Dussiflard ou a se\u00f1ora Adolphine, o papel de pais.\nJules Dussiflard: \u00c9 un taxista. Aparece desde o primeiro \u00e1lbum, \"Les taxis rouges\" (\"Os taxis vermellos\"), no que se lle ve facer fronte \u00e1 competencia da sociedade \"Taxis rouges\". Tam\u00e9n ocupa un papel importante en \"Les douze travaux de Beno\u00eet Brisefer\" (\"Os doce traballos de Bieito Fendeferro\"), e reaparece moi brevemente en \"Madame Adolphine\" (\"Se\u00f1ora Adolphine\") e no \u00e1lbum \"Le f\u00e9tiche\" (\"O fetiche\"). \u00c9 o adulto, excepto Pl\u00e1cido, co que Bieito mellor se entende, como nunha relaci\u00f3n pai-fillo. Ademais, nas s\u00faas d\u00faas aventuras com\u00fans, Dussiflard aparece inquedo cando un perigo sobrev\u00e9n e cando non sabe onde esta Bieito; anda m\u00e1is preocupado por buscar a Bieito que polo propio perigo. Na versi\u00f3n galega aparece baixo o nome de Se\u00f1or Caetano.\nMadame Adolphine: \u00c9 unha muller moi maior. Aparece no segundo \u00e1lbum da serie. \u00c9 un personaxe dobre porque unha \u00e9 humana, a outra \u00e9 un robot. A se\u00f1ora Adolphine serve, sen sabelo, de modelo a un inventor que desexa constru\u00edr un robot que ten a aparencia, o comportamento e a voz dunha persoa humana. Un erro de arranxo na disposici\u00f3n final fai que o robot resulta ser unha ladroa, atracosa de bancos, xefe de gang no canto de ser unha persoa amable, como foi no momento dos seus primeiros pasos. O robot Adolphine tam\u00e9n \u00e9 protagonista de \"Lady d'Olphine\" e de \"Hold-up sur pellicule\" (\"Atraco a man armada sobre pelicula\"), nos que intenta organizar delitos como roubos ou desv\u00edos de di\u00f1eiro. A se\u00f1ora Adolphine \u00e9 unha vella dama coa que Bieito mant\u00e9n relaci\u00f3ns moi amigables, case familliales coma co se\u00f1or Dussiflard: leva a Bieito \u00e1 estaci\u00f3n cando se vai de vaci\u00f3ns, e Bieito vai buscarlle unha variedade de rosas nunha vila a unha media hora de autob\u00fas para ofrecerllas.\nPlacido: \u00c9 o t\u00edo de Bieito. \u00c9 membro do Servizo Auxiliar de Protecci\u00f3n das \"Personnalit\u00e9s \u00c9trang\u00e8res aux Territoire\" (\"Personalidades Estranxeiras ao Territorio\"). Con claridade, \u00e9 un gardacostas, un gorila. Aparece no cuarto \u00e1lbum da serie, \"Tonton Placide\" (\"O t\u00edo Pl\u00e1cido\"). Residindo no campo, acolle ao seu sobri\u00f1o que v\u00e9n para veranear. Pl\u00e1cido pos\u00fae todas as caracter\u00edsticas do gardacostas: unha anchura de costas de atleta, impo\u00f1ente e moi \u00fatil nas pelexas, gran precisi\u00f3n de tiro, un co\u00f1ecemento perfecto da pilotaxe de todo tipo de m\u00e1quina... \u00c9 o \u00fanico membro directo da familia de Bieito do que se co\u00f1ece existencia, e aquel co que Bieito mellor se entende. As\u00ed como a inmensa maior\u00eda dos adultos da serie, Pl\u00e1cido non cre na forza extraordinaria do seu sobri\u00f1o. Tam\u00e9n \u00e9 un dos personaxes principais de \"John-John\"."}
{"id": "89182", "revid": "22570", "url": "https://gl.wikipedia.org/wiki?curid=89182", "title": "Transliteraci\u00f3n do taxico cir\u00edlico", "text": "Transliteraci\u00f3n dos est\u00e1ndares para o alfabeto taxico do cir\u00edlico ao alfabeto latino. As siglas significan o seguinte:"}
{"id": "89186", "revid": "98629", "url": "https://gl.wikipedia.org/wiki?curid=89186", "title": "Operaci\u00f3n Uvas da Ira", "text": "A Operaci\u00f3n Uvas da Ira (en lingua hebrea: \u05de\u05d1\u05e6\u05e2 \u05e2\u05e0\u05d1\u05d9 \u05d6\u05e2\u05dd) \u00e9 o nome dado polas Forzas de Defensa Israel\u00eds a unha ofensiva militar de dezaseis d\u00edas contra o L\u00edbano en 1996, nun intento de rematar cos bombardeos de Hesbul\u00e1 sobre o norte de Israel. Hesbul\u00e1 chamouna April War. Israel levou a cabo m\u00e1is de 1.100 ataques a\u00e9reos e un bombardeo intensivo (unhas 25.132 bombas). Unha instalaci\u00f3n da ONU foi tam\u00e9n alcanzada polos bombardeos israel\u00eds causando a morte de 118 civ\u00eds libaneses. Hesbul\u00e1 fixo en total 639 ataques con foguetes a obxectivos do norte de Israel, particularmente ao pobo de Kiryat Shemona. As forzas de Hesbul\u00e1 tam\u00e9n participaron en numerosos enfrontamentos con forzas israel\u00eds e do Ex\u00e9rcito do L\u00edbano do Sur. O conflito rematou o 27 de abril por un acordo de cesamento do fogo que prohibiu os ataques a civ\u00eds.\nContexto hist\u00f3rico.\nLogo de continuos ataques dende o sur do L\u00edbano traspasando as fronteiras de Israel, o ex\u00e9rcito israel\u00ed invadiu o L\u00edbano por segunda vez en 1982, dando comezo \u00e1 Guerra do L\u00edbano de 1982. Logo de tres meses ocupou a capital, Beirut. Ao longo dos seguintes tres anos, o ex\u00e9rcito israel\u00ed foi retir\u00e1ndose pouco a pouco, at\u00e9 estabelecer en 1985 o que chamou \"Zona de Seguridade\" en L\u00edbano do Sur. A resistencia armada contra a ocupaci\u00f3n israel\u00ed non rematou e en 1993 Israel respondeu cun ataque masivo contra o L\u00edbano (Operaci\u00f3n Responsabilidade) para interromper as acci\u00f3ns de Hesbul\u00e1, a maior forza da resistencia. A campa\u00f1a militar non tivo \u00e9xito e Hesbul\u00e1 continuou a atacar obxectivos tanto no L\u00edbano como no norte de Israel, inclu\u00edndo \u00e1s forzas armadas israel\u00eds, ao Ex\u00e9rcito de L\u00edbano do Sur e \u00e1reas civ\u00eds. O ex\u00e9rcito israel\u00ed bombardeou obxectivos a mi\u00fado moi achegados a \u00e1reas civ\u00eds, causando a mi\u00fado a morte de moitos civ\u00eds. En abril de 1996, Israel decidiu volver a tentar rematar con Hesbul\u00e1, e comezou a operaci\u00f3n Uvas da Ira.\nCasus Belli.\nO 30 de marzo, dous homes morreron por un m\u00edsil das Forzas de Defensa de Israel mentres traballaban nunha torre de auga en Yater, L\u00edbano. Hesbul\u00e1 respondeu co lanzamento de 20 m\u00edsiles ao norte de Israel e as autoridades militares israel\u00eds reco\u00f1eceron que o ataque fora un erro. O estoupido dunha bomba na beira dunha estrada que provocou a morte dun rapaz liban\u00e9s de 14 anos e que feriu a outros tres na vila de Barashit foi a raz\u00f3n empregada por Hesbul\u00e1 para disparar 30 m\u00edsiles a Israel o 9 de abril. As autoridades israel\u00eds anunciaron a operaci\u00f3n Uvas da Ira o 11 de abril como unha serie de acci\u00f3ns preventivas contra os bombardeos de Hesbul\u00e1, que feriran a seis civ\u00eds israel\u00eds (Amnist\u00eda Internacional, 1996).\nAlto o fogo.\nAs hostilidades cesaron logo de acadar un acordo de alto o fogo l\u00edbano-israel\u00ed - un acordo escrito informal - baixo auspicio diplom\u00e1tico americano. O acordo foi anunciado \u00e1s 18:00 do 26 de abril de 1996, e pasou a ser efectivo \u00e1s 04:00 do 27 de abril."}
{"id": "89192", "revid": "98629", "url": "https://gl.wikipedia.org/wiki?curid=89192", "title": "Mar\u00eda II de Portugal", "text": "Mar\u00eda II de Portugal (nada en R\u00edo de Xaneiro o 4 de abril de 1819 e finada en Lisboa o 15 de novembro de 1853) foi ra\u00ed\u00f1a de Portugal, alcumada \"a Educadora\". Nada no Brasil, foi a \u00fanica americana xefe de estado dun estado europeo.\nEra a filla do rei Pedro IV de Portugal, tam\u00e9n emperador do Brasil co nome de Pedro I, e da s\u00faa primeira esposa a arquiduquesa Maria Leopoldina Josefa Carolina de Austria. Foi a segunda e \u00faltima muller que logrou acceder ao trono de Portugal.\nAscenso ao trono.\nEn marzo de 1826 morreu o rei Xo\u00e1n VI, o que provocou unha crise de sucesi\u00f3n no pa\u00eds. O seu herdeiro, Pedro IV, proclamouse emperador do Brasil en 1822. Xo\u00e1n ti\u00f1a outro fillo Miguel, pero estaba exiliado en Austria logo de liderar unha serie de levantamentos contra o seu pai e o seu r\u00e9xime liberal.\nO rei designou \u00e1 s\u00faa filla preferida, Isabel Mar\u00eda, rexente ata que o seu \"herdeiro lex\u00edtimo regresase ao pa\u00eds\". Pero xamais especificou quen era ese herdeiro, se era Pedro o emperador, ou Miguel, o pr\u00edncipe no exilio.\nAdvertido de que os seguidores do seu irm\u00e1n estaba listos para colocar a Miguel no trono, Pedro abdicou en favor da s\u00faa filla m\u00e1is vella, Mar\u00eda da Gloria, que s\u00f3 ti\u00f1a sete anos de idade, coa condici\u00f3n de que casase co seu t\u00edo Miguel e de que este aceptase a Constituci\u00f3n Liberal e exercese a rexencia ata que a s\u00faa sobri\u00f1a alcanzase a maior\u00eda de idade.\nMiguel simulou que aceptaba a proposta, pero ao chegar a Portugal, derrocou a Mar\u00eda e proclamouse a si mesmo rei, abolindo a constituci\u00f3n liberal. Durante o reinado do seu esposo, Mar\u00eda percorreu diversas cortes europeas, inclu\u00edndo a do seu av\u00f3 en Viena as\u00ed como Londres e Par\u00eds.\nPedro abdicou do trono brasileiro en 1831 en favor do seu fillo Pedro de Alc\u00e1ntara, e desde a s\u00faa base nos Azores atacou a Miguel, obrig\u00e1ndoo a abdicar en 1834. Mar\u00eda II retomou a coroa e conseguiu a anulaci\u00f3n do matrimonio co seu t\u00edo.\nReinado.\nO 26 de xaneiro de 1835, con 15 anos de idade, casou con Carlos, duque de Leuchtenberg, fillo de Eug\u00e8ne de Beauharnais e neto da emperatriz Xosefina. Carlos morreu o 28 de marzo dese mesmo ano, dous meses logo da voda.\nO 1 de xaneiro de 1836, Mar\u00eda casou co pr\u00edncipe Fernando de Saxonia Coburgo Gota que gobernou como rei consorte. Recibiu o t\u00edtulo, de acordo coa tradici\u00f3n portuguesa, ao nacer o seu primeiro fillo, o herdeiro.\nO reinado de Mar\u00eda II enfrontouse a unha insurrecci\u00f3n o 16 de maio de 1846, que foi sufocada polas tropas realistas o 22 de febreiro de 1847. Promulgouse unha acta ditada para asegurar a sa\u00fade p\u00fablica que evitou que se expandise o c\u00f3lera polo pa\u00eds. Ademais apoiou pol\u00edticas que fomentaban o aumento do nivel educativo da poboaci\u00f3n.\nTras diversos embarazos e partos, os m\u00e9dicos informaron a Mar\u00eda II do perigo que supu\u00f1a para a s\u00faa sa\u00fade dar a luz a un fillo por ano. Mar\u00eda non fixo caso das advertencias e morreu ao dar a luz ao pr\u00edncipe Ux\u00edo en 1853.\nTrazos da s\u00faa personalidade.\nA ra\u00ed\u00f1a Mar\u00eda II \u00e9 recordada como unha nai exemplar e unha persoa agradable que actuou sempre segundo as s\u00faas convicci\u00f3ns, intentando axudar ao seu pa\u00eds. M\u00e1is tarde recibiu o alcume de \"a boa nai\"."}
{"id": "89193", "revid": "89787", "url": "https://gl.wikipedia.org/wiki?curid=89193", "title": "NO$GBA", "text": "NO$GBA (Nocash Game Boy Advance) \u00e9 un emulador de Game Boy Advance e de Nintendo DS para Microsoft Windows e MS-DOS. Soporta a maior\u00eda de Nintendo DS homebrews e ROMs comerciais. NO$GBA incl\u00fae unha variedade de opci\u00f3ns para a emulaci\u00f3n, entre elas moitas formas de gardar, e ler varios cartuchos. \u00c9 capaz de cargar m\u00faltiples GBA / NDS arquivos ROM co fin de funci\u00f3ns multixogador.\nHistoria.\nMartin Korth empezou programando un emulador de Game Boy para DOS en 1997, chamado \"no$gmb\". Foi escrito \u00f3 completo en x86 ASM e funcionou incluso en m\u00e1quinas AT/XT. Este programa foi mellorado co soporte de Game Boy Color en 1999, esta capacidade requiriu que o usuario doase di\u00f1eiro, aproximadamente 10$, para que o autor dese unha clave que permitise usar as \"funci\u00f3ns de color\" durante m\u00e1is de 5 minutos. Desde que a protecci\u00f3n foi \"crackeada\" non moito despois do lanzamento, o autor suspendeu o programa traLa versi\u00f3n 2.5. Unha versi\u00f3n especial para Windows estivo dispo\u00f1ible a partir da 2.4.\nEn 2001 Martin Korth empezou un novo emulador para a Game Boy Advance. O emulador tivo a mesma interface de \"debug\" que o \"no$gmb\" (e outros emuladores baixo a etiqueta \"no$\") e foi lanzado para DOS e Windows en 2002. O soporte para a Nintendo DS foi engadido na versi\u00f3n 2.2 en 2006. Para evitar problemas de pirater\u00eda, o autor creou unha versi\u00f3n gratu\u00edta sen a interface de \"debug\" para o uso p\u00fablico. A versi\u00f3n de \"debug\" b\u00e1sica est\u00e1 dispo\u00f1ible por 15$, dirixido \u00f3s desenvolvedores caseiros.\nRecentemente o autor empezou a pedir unha pequena doaz\u00f3n de 2.5$ para que os usuarios poidan obter a versi\u00f3n m\u00e1is recente, que \u00e9 a que ven despois da versi\u00f3n gratu\u00edta. A versi\u00f3n 2.6 est\u00e1 a\u00ednda dispo\u00f1ible para descargar de balde.\nLimitaci\u00f3ns.\nO emulador \u00e9 considerado un dos mellores emuladores de NDS e GBA, por\u00e9n, ten alg\u00fans problemas de compatibilidade. Estes incl\u00faen o feito de que o emulador \u00e9 bastante intensivo na CPU para executar con pleno soporte 3D, alg\u00fans xogos, como o Megaman ZX e o Duck Amuck non funcionan debido a problemas cos \"codecs\" de v\u00eddeo, e as funci\u00f3ns multixogador poden non funcionar en xogos comerciais, e actualmente non se co\u00f1ece soporte para a conexi\u00f3n WIFI de Nintendo ou o uso de xogos de GBA na segunda ra\u00f1ura durante a emulaci\u00f3n dunha ROM de NDS."}
{"id": "89194", "revid": "5312", "url": "https://gl.wikipedia.org/wiki?curid=89194", "title": "Game Boy Advance", "text": "A Game Boy Advance (en xapon\u00e9s: \u30b2\u30fc\u30e0\u30dc\u30fc\u30a4\u30a2\u30c9\u30d0\u30f3\u30b9, \"G\u0113mu B\u014di Adobansu\"), frecuentemente abreviada como GBA, \u00e9 unha popular consola de videoxogos port\u00e1til da compa\u00f1\u00eda Nintendo que foi fabricada desde marzo de 2001 at\u00e9 2010.\nCaracter\u00edsticas.\nSucesora da popular Game Boy Color, a Game Boy Advance \u00e9 capaz de executar case todo o software escrito para a Game Boy orixinal e a Game Boy Color, as\u00ed como novos programas desenvolvidos tendo en conta as maiores capacidades do sistema. \u00d3 igual que practicamente calquera consola 2D, ten soporte por hardware para debuxar a pantalla, a\u00ednda que as capacidades da Game Boy Advance resultaron sorprendentes na s\u00faa presentaci\u00f3n: ata 128 \"sprites\" simult\u00e1neos e ata catro planos de scroll, que poden ser escalados, rotados e mesturados sen consumir tempo da CPU principal.\nConta cun procesador ARM propio de 32 bits a 16,7 MHz, baseado na arquitectura RISC, cunha potencia suficiente para permitir o desenvolvemento de xogos utilizando a Linguaxe de programaci\u00f3n C. O microprocesador ARM \u00e9 capaz de executar tanto un xogo de instruci\u00f3ns cun tama\u00f1o de instruci\u00f3n de 32 bits, como un xogo de instruci\u00f3ns chamado \"Thumb\" dun tama\u00f1o de 16 bits (pero igualmente, de 32 bits). O sistema, ademais, leva un procesador Z80 a 2\u00a0MHz para dar soporte \u00f3 software de Game Boy cl\u00e1sica e Game Boy Color, pero os seus dous procesadores non poden estar funcionando \u00e1 vez debido a diferenzas de voltaxe e utilizaci\u00f3n do bus.\nA pantalla LCD \u00e9 capaz de mostrar unha ret\u00edcula de 240x160 p\u00edxeles en cor de 15 bits (32768 cores). Esta pantalla incl\u00fae m\u00e1is p\u00edxeles c\u00e1 orixinal Game Boy (160x144). Cando se executan xogos anteriores, o usuario pode premer o bot\u00f3n L ou o R para conmutar a pantalla entre mostrar 160x144 cun bordo negro ou ben escalar a 240x144. Os primeiros xogos exhiben paletas de cor moi escuras porque a pantalla no kit de desenvolvemento era moito m\u00e1is luminosa c\u00e1 das unidades comercializadas. Os t\u00edtulos m\u00e1is recentes usan unha correcci\u00f3n gamma nas s\u00faas paletas.\nO xerador de imaxes da GBA ten seis modos de visualizaci\u00f3n (tres baseados en bloques e tres baseados en mapas de bit) e 96 KB de RAM dedicada. Nos modos de visualizaci\u00f3n baseados en bloques, o sistema pode xestionar catro capas pixel-a-pixel, d\u00faas capas pixel-a-pixel e unha capa af\u00edn, ou ben d\u00faas capas af\u00edns, e usa 64 KB de RAM para os datos de celas e mapas e 32 KB para os datos dos 'sprites'. Nos modos de mapa de bit, pode mostrar un mapa de bit grande de 16 bits, dous mapas de bits de 8 bit (en modo paxinado) ou ben un mapa de bit de 16 bit pequeno (con paxinaci\u00f3n), usando 80 KB de RAM para os datos de mapa e 16 KB para os datos de 'sprite'. En todos os modos, pode mostrar ata 128 'sprites' (pequenos obxectos m\u00f3biles individuais) de 8x8 ata 64x64 pixels en cor indexada de 4 ou 8 bits. Cada 'sprite' pode ser debuxado mediante mapeado directo a p\u00edxel ou ben por mapeado af\u00edn.\nA interface da GBA co cartucho ROM incl\u00fae unicamente un bus de direcci\u00f3n de 24 bits multiplexado cun bus de datos de 16 bits. (A consola Intellivision de Mattel xa usara anteriormente un bus multiplexado). Esta configuraci\u00f3n limita a memoria direccionable directamente a 16 megapalabras binarias (\u00e9 dicir, 256 megabits ou 32 megabytes). Por\u00e9n, se o cartucho disp\u00f3n de hardware de conmutaci\u00f3n de bancos pode expandir esta cantidade mediante o control por software das li\u00f1as superiores de direccionamento, conmutando outras partes da ROM no espazo de direccionamento da GBA.\nA GBA tam\u00e9n ten un porto serie para conectarse con outras unidades GBA nunha configuraci\u00f3n similar \u00e1 rede token ring sobre unha topolox\u00eda f\u00edsica de bus. A GBA tam\u00e9n pode recibir 256 KB en c\u00f3digo de arranque a trav\u00e9s do porto, incluso cando non ten un cartucho conectado (o que se co\u00f1ece como \"multiboot\" ou \"netboot\"). Isto util\u00edzase nas conexi\u00f3ns multixogador, onde varias GBA poden funcionar cun \u00fanico cartucho: a GBA que ten o cartucho env\u00eda o c\u00f3digo inicial \u00e1s que non o ten. O porto serie pode (co cable adecuado) conectarse a un porto serie RS-232 para axudar na depuraci\u00f3n e, hipoteticamente, xogar a trav\u00e9s de Internet, se ben a\u00ednda non se implantou unha pila TCP/IP na GBA.\nVersi\u00f3ns.\nGame Boy Advance SP.\nA primeiros de 2003 a consola actualizouse pas\u00e1ndose a chamar Game Boy Advance SP (GBA SP), nome cuxa orixe nunca foi confirmada e que xera varias discusi\u00f3ns entre os afeccionados. Nintendo implementou unha pantalla con retroiluminaci\u00f3n e unha bater\u00eda de ion litio (similar \u00e1s dos tel\u00e9fonos m\u00f3biles), as\u00ed como un tama\u00f1o de aproximadamente a metade da GBA e cun dese\u00f1o m\u00e1is port\u00e1til, \u00f3 reducir o seu tama\u00f1o \u00f3 pregarse. Substitu\u00eduse o conector de auriculares mini-jack que existira en todos os modelos previos de GB, engadindo un conector especial.\nNintendo sempre negou a posibilidade de implementar pantalla retroiluminada e bater\u00eda recargable por motivos de custo. Pero debido \u00f3s avances t\u00e9cnicos desde que o modelo orixinal viu a luz, era posible adaptar a nova versi\u00f3n para ter pantalla retroiluminada e bater\u00eda recargable polo mesmo prezo do orixinal en 2001 ($99,99).\nA mediados de 2003 f\u00edxose posible xogar \u00f3s xogos da GBA nun televisor. Nintendo tam\u00e9n lanzou o Game Boy Player para a Game Cube, permitindo a esta executar xogos de Game Boy Advance, enchufando a unidade por debaixo da GameCube.\nInicialmente lanzouse en d\u00faas cores, negro e prata, pero foron lanzadas distintas versi\u00f3ns como a Classic NES (que imita a veterana consola NES), a Tribal Edition (con motivos tribais), distintas edici\u00f3ns relacionadas coa saga Pok\u00e9mon e a GBA SP Pink (en cor rosa), cuxo prop\u00f3sito era atraer o mercado feminino.\nA pirater\u00eda.\nA principios do 2002 estivo dispo\u00f1ible o hardware para levar c\u00f3digo escrito polo usuario \u00e1 GBA. Por exemplo, en decembro do 2001 pod\u00edase comprar un cartucho de memoria flash, as\u00ed como o dispositivo gravador por menos de USD$200, e un dispositivo de USD$50 simula ser o cartucho mestre nun 'netboot'. En xu\u00f1o do 2002 apareceu o primeiro cable libre para facer 'netboot' sobre a GBA (m\u00e1is co\u00f1ecido como cable multiboot). En abril do 2003, os prezos estaban por debaixo de USD$100 para o cartucho e a gravadora, e USD$30 para o arranque. Debido a iso, apareceu unha comunidade entusiasta de desenvolvemento de software. Nintendo, por\u00e9n, ten unha longa tradici\u00f3n de contemplar estes dispositivos como \"pirater\u00eda\", argumentan o seu posible uso en copiar cartuchos con programas baixo copyright. En febreiro do 2002, Nintendo comezou a enviar cartas ameazadoras a alg\u00fans vendedores estadounidenses destes perif\u00e9ricos. Os contenciosos anteriores levaran \u00e1 prohibici\u00f3n de importar dispositivos similares para as Game Boy de 8 bits.\nAccesorios.\nO accesorio \"e-Reader\" lanzouse a finais do ano 2002 e funciona soamente con modelos Game Boy Advance e a s\u00faa evoluci\u00f3n SP, pero non con Gameboy Micro e \u00e9 compatible co Nintendo DS Lite. Este dispositivo \u00e9 similar a un lector de c\u00f3digos de barras. Xogos sinxelos, a mi\u00fado vellos t\u00edtulos de NES, son impresos en trading cards, escaneados polo dispositivo para cargar cada xogo na GBA. Para videoxogos propios da consola, as cartas permiten desbloquear diversas funci\u00f3ns. Este dispositivo non sa\u00edu en Europa oficialmente.\nCat\u00e1logo de xogos.\nA Game Boy Advance conta cun numeroso e prol\u00edfico cat\u00e1logo de xogos que abrangue moitos x\u00e9neros, sendo quizais a mellor consola port\u00e1til nese aspecto ata a data, onde as grandes compa\u00f1\u00edas como Konami, Capcom, Square, Namco e a propia Nintendo lanzaron para o sistema xogos, desde marzo do 2001 ata o 2007, sendo totalmente substitu\u00edda pola Nintendo DS.\nEntre os xogos lanzados at\u00f3panse os seguintes:"}
{"id": "89196", "revid": "1131", "url": "https://gl.wikipedia.org/wiki?curid=89196", "title": "Asemblea da Rep\u00fablica", "text": "A Assembleia da Rep\u00fablica \u00e9 o \u00f3rgano lexislativo da Rep\u00fablica Portuguesa. \u00c9 unicameral e pos\u00fae ata 230 diputados. A asemblea ten a s\u00faa sede no Pal\u00e1cio de S\u00e3o Bento en Lisboa.\nA lexislatura ten unha duraci\u00f3n de catro anos, convoc\u00e1ndose elecci\u00f3ns unha vez rematado o prazo, ag\u00e1s que o Presidente da Rep\u00fablica disolva a c\u00e1mara e convoque elecci\u00f3ns anticipadas."}
{"id": "89197", "revid": "1308", "url": "https://gl.wikipedia.org/wiki?curid=89197", "title": "Rep\u00fablica Portuguesa", "text": ""}
{"id": "89198", "revid": "1308", "url": "https://gl.wikipedia.org/wiki?curid=89198", "title": "Asemblea da Rep\u00fablica (Portugal)", "text": ""}
{"id": "89199", "revid": "1308", "url": "https://gl.wikipedia.org/wiki?curid=89199", "title": "Assembleia da Rep\u00fablica", "text": ""}
{"id": "89203", "revid": "1308", "url": "https://gl.wikipedia.org/wiki?curid=89203", "title": "Pastel de nata", "text": ""}
{"id": "89204", "revid": "1308", "url": "https://gl.wikipedia.org/wiki?curid=89204", "title": "Past\u00e9is de Bel\u00e9m", "text": ""}
{"id": "89212", "revid": "23204", "url": "https://gl.wikipedia.org/wiki?curid=89212", "title": "Xavier Costa Clavell", "text": "Xavier Costa Clavell, nado en Chantada o 30 de maio de 1923 e finado en Barcelona o 10 de maio de 2006, foi un escritor e xornalista galego.\nTraxectoria.\nFillo do xornalista e escritor Jos\u00e9 Costa Figueiras. Colaborou na revista \"Inquietudes\" da Coru\u00f1a nos seus anos mozos. Estudou xornalismo en Barcelona. Participou na fundaci\u00f3n do grupo Brais Pinto en Madrid. En 1957 publicou nesa mesma cidade \"Literatura gallega actual\" e en 1963 deu ao prelo a s\u00faa primeira obra en galego, \"A rouca gorxa do meu ser\", un poemario que foi editado en Buenos Aires e no que se pon de relevo a lingua galega e Galicia como patria dos galegos. En 1977 publicou \"Os anos do vougo e outros poemas\", cun ton socialrealista e \"Las dos caras de Galicia bajo el franquismo\".\nPublicou d\u00faas novelas en galego, \"O conde Villao\u00edde\" en 1985 e \"A Monchi\u00f1a\" en 1987; \"Lume esmorecido\" publicado en 1999 \u00e9 un libro de relatos. Traduciu \"Aires da Mi\u00f1a Terra\" de Manuel Curros Enr\u00edquez ao castel\u00e1n en 1989. Foi articulista para diversos xornais galegos como \"La Voz de Galicia\", \"Faro de Vigo\", \"O Correo Galego\" e \"Galicia Hoxe\" e catal\u00e1ns como \"La Vanguardia\" e \"El Peri\u00f3dico\". En 1991 publicou a escolma de artigos xornal\u00edsticos \"Sempre Galicia no meu coraz\u00f3n\"."}
{"id": "89214", "revid": "23204", "url": "https://gl.wikipedia.org/wiki?curid=89214", "title": "Ant\u00f3n Capel\u00e1n", "text": "Ant\u00f3n Capel\u00e1n Rey, nado en Mesoiro (Elvi\u00f1a, A Coru\u00f1a) en 1953, \u00e9 un historiador, profesor e escritor galego.\nTraxectoria.\nFormouse no IES Monelos e estudou Filolox\u00eda na Universidade de Santiago de Compostela. Foi profesor no propio IES de Monelos dende pouco despois de realizar a carreira universitaria ata a s\u00faa xubilaci\u00f3n en marzo de 2018.\nTen publicado traballos sobre literatura galega en distintas publicaci\u00f3ns peri\u00f3dicas de Galiza, como \"A Nosa Terra\", \"Luzes de Galiza\", \"A Trabe de Ouro\", o \"Bolet\u00edn Galego de Literatura\" ou \"Sarmiento\" (Anuario Galego de Historia da Educaci\u00f3n)."}
{"id": "89217", "revid": "56817", "url": "https://gl.wikipedia.org/wiki?curid=89217", "title": "Polophylax", "text": "Polophylax (en grego: gardi\u00e1n dos polos) \u00e9 unha extinta constelaci\u00f3n do sur situada entre Tucana e Grus. Foi inserida por Petrus Plancius nos seus pequenos planisferios celestiais dentro do seu gran mapa de parede do 1592. Foi substitu\u00edda polas doce constelaci\u00f3ns inseridas polo propio Petrus Plancius nos finais do 1597 e principios do 1598 en base \u00e1s observaci\u00f3ns feitas no hemisferio sur por Pieter Dircksz Keyser e Frederik de Houtman."}
{"id": "89218", "revid": "89787", "url": "https://gl.wikipedia.org/wiki?curid=89218", "title": "Psalterium Georgii", "text": "Psalterium Georgii, a arpa de George, foi unha constelaci\u00f3n creada por Maximilian Hell no 1781 na honra de Xurxo III de Inglaterra. A constelaci\u00f3n \u00e9 tam\u00e9n co\u00f1ecida por Harpa Georgii, porque representa unha arpa. Estaba situada entre Taurus, Eridanus e Cetus. As s\u00faas estrelas pertencen na actualidade a Eridanus. Este termo caeu en desuso."}
{"id": "89219", "revid": "5863", "url": "https://gl.wikipedia.org/wiki?curid=89219", "title": "Quadrans Muralis", "text": "Quadrans Muralis, o cuadrante mural, foi unha constelaci\u00f3n creada por Joseph Lalande no 1795 a partir de estrelas \u00f3 norte de Bo\u00f6tes. A estrela principal era a variable CL Draconis, de magnitude aparente 4,95. A constelaci\u00f3n representa un cuadrante, un antigo instrumento astron\u00f3mico que era usado, xunto co octante e o sextante, para observa-la posici\u00f3n das estrelas.\nA\u00ednda que a constelaci\u00f3n xa non \u00e9 reco\u00f1ecida polos astr\u00f3nomos, deulle o seu nome \u00e1 choiva anual de meteoros co\u00f1ecida coma Quadr\u00e1ntidas ou Cuadr\u00e1ntidas, que irradia dende esta zona cada mes de xaneiro."}
{"id": "89221", "revid": "1888", "url": "https://gl.wikipedia.org/wiki?curid=89221", "title": "Xo\u00e1n Carlos Garrido", "text": "Xo\u00e1n Carlos Garrido Couceiro, nado na Estrada en 1965, \u00e9 un sindicalista, profesor de filosof\u00eda e historiador galego.\nTraxectoria.\nDirectivo da Asociaci\u00f3n Cultural \"A Estrada\" nos anos 80 e actualmente membro de Asociaci\u00f3n Cultural \"Vagalumes\". Colaborador do Sindicato Labrego Galego nos anos 90, do que foi respons\u00e1bel da s\u00faa publicaci\u00f3n mensual \"Fouce\" e de po\u00f1er en marcha a editorial do mesmo nome en 1995. \u00c9 militante da UPG, membro da Aula Castelao de Filosof\u00eda, da Fundaci\u00f3n Alexandre B\u00f3veda e da Fundaci\u00f3n Bautista \u00c1lvarez, e director da revista \"Terra e Tempo\" entre 2004 e 2014. Colaborador en distintas publicaci\u00f3ns peri\u00f3dicas galegas como: \"A Nosa Terra\", \"Murgu\u00eda. Revista Galega de Historia\", \"A Taboada\" ou \"Vieiros\". Forma parte da Comisi\u00f3n pola memoria Si\u00f1or Afranio e \u00e9 membro de Consello da Memoria.\nNo campo do audiovisual dirixiu varios traballos, entre eles o titulado \"A derradeira lecci\u00f3n do mestre\" (2007).\nActualmente traballa como profesor de filosof\u00eda no instituto de ensino p\u00fablico de Forcarei."}
{"id": "89222", "revid": "25871", "url": "https://gl.wikipedia.org/wiki?curid=89222", "title": "Ramus Pomifer", "text": "Constelaci\u00f3n do Ramo (Ramus Pomifer), en lat\u00edn \"Ramo da Mazanceira\", foi unha constelaci\u00f3n localizada entre H\u00e9rcules e Lyra, adicada \u00e1s serpes que atacaron a H\u00e9rcules na s\u00faa infancia, as cales pasaron a se-lo ramo de maz\u00e1s sostidas por H\u00e9rcules na s\u00faa man esquerda. Comparte as mesmas estrelas que a xa tam\u00e9n extinta constelaci\u00f3n de Cerberus."}
{"id": "89223", "revid": "88215", "url": "https://gl.wikipedia.org/wiki?curid=89223", "title": "Deportivo Galicia", "text": "O Deportivo Galicia F\u00fatbol Club foi un equipo de f\u00fatbol venezolano, fundado o 19 de setembro de 1960 en Caracas por emigrantes galegos. \nO equipo, que xogaba con camisola branca e raias azuis, tivo a s\u00faa \u00e9poca dourada nos anos 1960 e 1970, durante os cales conquistou en catro ocasi\u00f3ns o campionato de Primeira Divisi\u00f3n e era un habitual da Copa Libertadores. Foi o \u00fanico club venezolano cun t\u00edtulo internacional, a Copa Sim\u00f3n Bol\u00edvar de 1971. Disputou durante d\u00e9cadas os seus partidos como local no Estadio Ol\u00edmpico da UCV, utilizando logo tam\u00e9n o Estadio Br\u00edgido Iriarte.\nNo 2002 cambiou a s\u00faa sede para a cidade de Maracay, no estado de Aragua, pasando a ser o seu nome Galicia de Aragua. Ese mesmo ano descendeu a segunda divisi\u00f3n, disolv\u00e9ndose e sendo substitu\u00eddo polo Aragua F\u00fatbol Club.\nHistoria.\nFoi fundado en 1960, despois de que se fusionasen as tres sociedades galegas de Caracas, o Centro Gallego, o Lar Gallego e a Casa de Galicia, formando a Hermandad Gallega. A s\u00faa uni\u00f3n supuxo tam\u00e9n a fusi\u00f3n do Deportivo Celta (creado en 1949 e que militaba na Primeira Divisi\u00f3n) co Centro Gallego, dando orixe ao Deportivo Galicia F\u00fatbol Club. O nome do equipo elixiuse de entre varias opci\u00f3ns tras unha votaci\u00f3n nunha festa con gaitas.\nEn 1963 disputou por primeira vez a Primeira Divisi\u00f3n. Comezou a s\u00faa andaina na m\u00e1xima categor\u00eda cun empate fronte ao Deportivo Italia por 1-1. Ao remate da primeira fase o equipo ocupaba a segunda posici\u00f3n empatado a puntos co primeiro, o Tiquire Flores. Con todo, na segunda fase perdeu todos os partidos, rematando finalmente cuarto.\nO seu primeiro t\u00edtulo chegou xa ao ano seguinte, no que o Galicia, adestrado polo uruguaio Julio C\u00e9sar Britos, derrotou na final disputada no Estadio Ol\u00edmpico de Caracas ao Tiquire Flores por un global de 4-2. Ao ano seguinte participou por primeira vez na Copa Libertadores, quedando encadrado no grupo 3 xunto a Pe\u00f1arol e Guaran\u00ed, e acabando na derradeira posici\u00f3n do grupo.\nNos anos 1966 e 1967 acabou subcampi\u00f3n da Primeira Divisi\u00f3n, e conquistou as s\u00faas d\u00faas primeiras Copas Venezuela, derrotando na final da primeira delas \u00e1 UD Canarias e na segunda ao CD Portugu\u00e9s. En 1969 ga\u00f1ou a liga, superando por un punto a Valencia FC e Deportivo Italia, e conquistou tam\u00e9n a Copa, despois de derrotar na final de novo \u00e1 UD Canarias. En 1970 revalidou o t\u00edtulo de liga, derrotando na final ao Deportivo Italia.\nNaquela \u00e9poca o equipo estaba formado principalmente por venezolanos, galegos, brasileiros e uruguaios. Entre os xogadores galegos que pasaron polo club est\u00e1n Pedro Castro, Chacho III, Carlos Torres, Lexo, Guill\u00edn ou Suso, mentres que polo banco pasaron Chao ou o propio Torres, ademais do arxentino radicado na Coru\u00f1a Rafael Franco.\nDespois do subcampionato de 1972 o Galicia ga\u00f1ou o seu derradeiro t\u00edtulo de liga en 1974, ao derrotar na final ao Portuguesa FC. Tras iso conseguiu a\u00ednda tres subcampionatos m\u00e1is en 1975, 1978 e 1979 e d\u00faas novas Copas Venezuela, en 1979 e 1981.\nDisputou en nove ocasi\u00f3ns a Copa Libertadores, a\u00ednda que nunca conseguiu pasar da primeira fase. As s\u00faas vitorias m\u00e1is destacadas foron o 4-0 logrado contra o CD El Nacional do Ecuador, e o triunfo por 2-1 fronte ao Inter de Porto Alegre. En 1973 ga\u00f1ou o primeiro t\u00edtulo internacional para un equipo venezolano, a Copa Sim\u00f3n Bol\u00edvar de 1971, na que derrotou na fina ao Atl\u00e9tico Nacional de Medell\u00edn, tras un partido de desempate xogado dous anos despois do comezo da competici\u00f3n.\nEn agosto de 1976 o equipo iniciou unha xira por Espa\u00f1a. Tras enfrontarse ao Real Oviedo e conquistar logo o Trofeo Bah\u00eda de Algeciras, viaxou a Galicia, onde participou no Trofeo Conde de Fenosa, xogando contra o Deportivo da Coru\u00f1a e o Celta de Vigo en Riazor e perdendo \u00e1mbolos dous partidos. Despois de recibir unha homenaxe por parte do Galicia Gaiteira o equipo cambiou de provincia pechando a xira cunha vitoria fronte ao Ourense no Estadio do Couto (1-4). Non foi a \u00fanica vez que o equipo de Caracas pisou a terra dos seus fundadores, pois en 1982 regresou para unha nova xira que iniciou contra o Lemos en Monforte, e que continuou por Alacant, Valladolid, Salamanca, M\u00e1laga e As Palmas.\nCon todo, os resultados non acompa\u00f1aron ao equipo a partir dos anos 80, descendendo varias veces \u00e1 Segunda Divisi\u00f3n e atop\u00e1ndose con problemas econ\u00f3micos. Para o torneo Clausura 2002 o club mudouse a Maracay, no estado de Aragua e asumiu como sede o estadio Giuseppe Antonelli. Baixo o mando do uruguaio Carlos Mar\u00eda Ravel, o novo cadro cambiou as s\u00faas cores branca e azul polo amarelo e o vermello acabou descendendo \u00e1 Segunda. Rematada la tempada o club cambiou de nome e constitu\u00eduse o Aragua F\u00fatbol Club, como unha nova entidade."}
{"id": "89228", "revid": "89787", "url": "https://gl.wikipedia.org/wiki?curid=89228", "title": "Robur Carolinum", "text": "Robur Carolinum, o carballo de Carlos, \u00e9 unha constelaci\u00f3n obsoleta creada por Edmund Halley no 1679 con estrelas da Argo Navis. Halley creouna na honra do seu patr\u00f3n Carlos II de Inglaterra, para conmemora-lo carballo no que o rei Carlos se agochara durante 24 horas despois da s\u00faa derrota provocada por Oliver Cromwell a mans das forzas republicanas na batalla de Worcester.\nHalley navegou \u00e1 illa de Santa Helena, no sur do Oc\u00e9ano Atl\u00e1ntico, no 1676 para observa-las estrelas do sur. El presentou os seus resultados \u00e1 Royal Society de Londres \u00f3 seu regreso no 1678 e o ano seguinte publicou o seu cat\u00e1logo de estrelas do sur, \"Catalogus Stellarum Australium\", acompa\u00f1ados dun mapa. Halley describiu a s\u00faa nova constelaci\u00f3n coma unha \"perpetua memoria\" do Rei, pero resultou ser menos permanente do que a calquera deles lles ter\u00eda gustado. Robur Carolinum foi rexeitada polo astr\u00f3nomo franc\u00e9s Nicolas Louis de Lacaille, quen realizou un mapa das estrelas do sur moito m\u00e1is completo 75 anos despois de Halley, e a meirande parte dos astr\u00f3nomos seguiron o seu exemplo, a\u00ednda que Johann Elert Bode inclu\u00eduna no seu atlas de 1801 coma Robur Caroli II.\nHoxe en d\u00eda Robur Carolinum forma parte das constelaci\u00f3ns de Carina e Vela, e estaba situada na parte oriental das mesmas. A V\u00eda L\u00e1ctea atravesaba esta antiga constelaci\u00f3n que conti\u00f1a algunhas estrelas brillantes coma \u03bc Velorum (magnitude aparente 2,69), \u03b8 Carinae (magnitude 2,74) e \u03c9 Carinae (magnitude 3,29)."}
{"id": "89229", "revid": "1131", "url": "https://gl.wikipedia.org/wiki?curid=89229", "title": "Cozido \u00e0 portuguesa", "text": "O Cozido \u00e0 portuguesa \u00e9 un cocido tradicional da coci\u00f1a portuguesa, composto de diferentes vexetais e legumes cocidos xunto con algunhas carnes: principalmente de tenreira e porco. \u00c9 un prato invernal de gran contundencia e moi enerx\u00e9tico que se serve quente.\nCaracter\u00edsticas.\nReal\u00edzase como calquera cocido dos existentes na coci\u00f1a e entre os vexetais empregados est\u00e1n os feix\u00f3ns (\"feij\u00f5es\"), patacas (\"batatas\"), cenorias (\"cenouras\"), nabos, coles (\"couves\") e arroz. Entre os produtos c\u00e1rnicos incl\u00faese gali\u00f1a (ou polo, \"frango\"), entrecosto de porco afumado (\"entrecosto de porco\"), orella de porco etc. Entre os embutidos est\u00e1 a tradicional \"farinheira\", o chourizo (\"chouri\u00e7o\"), a morcilla (\"morcela\"), o \"chouri\u00e7o de sangue\" etc., todos eles dun profundo sabor afumado, sabor e aroma que o caracteriza fronte a outros cocidos da Pen\u00ednsula Ib\u00e9rica."}
{"id": "89230", "revid": "6939", "url": "https://gl.wikipedia.org/wiki?curid=89230", "title": "Vi\u00f1o do Porto", "text": "O porto ou vi\u00f1o do Porto (portugu\u00e9s: \"vinho do porto\") pertence ao x\u00e9nero de vi\u00f1os co\u00f1ecido como vi\u00f1os fortificados. Estes vi\u00f1os naceron nos s\u00e9culos XVI e XVII, como produto da adici\u00f3n de brandy ao vi\u00f1o cando est\u00e1 en proceso de fermentaci\u00f3n. Deste xeito cons\u00e9guese a estabilizaci\u00f3n do vi\u00f1o, logrando un vi\u00f1o que resist\u00eda as variantes temperaturas e humidades do longo traxecto mar\u00edtimo que o comercio da \u00e9poca impu\u00f1a.\nHistoria e caracter\u00edsticas.\nO \"vi\u00f1o do Porto\" prod\u00facese nas vides do Val do r\u00edo Douro, en Portugal. Antes do s\u00e9culo XVII, esta rexi\u00f3n era xa co\u00f1ecida polos seus vi\u00f1os, tintos e brancos, a\u00ednda que eran pouco consumidos f\u00f3ra de Portugal. En 1678, Inglaterra e Francia entraron en guerra, ocasionando escaseza de vi\u00f1o no reino brit\u00e1nico. Para facer fronte \u00e1 escaseza, Inglaterra recorreu aos vi\u00f1os de Portugal, o seu aliado de tres s\u00e9culos. O vi\u00f1o do val do Douro comezou a facerse popular en Gran Breta\u00f1a, m\u00e1is que nada pola s\u00faa ubicuidade en tempos onde o vi\u00f1o franc\u00e9s era escaso ou inexistente. Unha versi\u00f3n sobre a orixe do vi\u00f1o do porto como se co\u00f1ece actualmente, di que en 1678, comerciantes de Liverpool adoptaron unha t\u00e9cnica empregada nun mosteiro en Lamego para modificar o vi\u00f1o. Esta t\u00e9cnica consiste en engadir brandy ao vi\u00f1o durante a fermentaci\u00f3n, interrompendo as\u00ed o proceso de fermentado. O resultado \u00e9 un vi\u00f1o con maior contido de alcol (ata 25 \u00b0G.L.), e con sabor m\u00e1is doce, debido ao azucre remanente que non rematou de fermentarse.\nO \u00e9xito deste tipo de vi\u00f1o en Gran Breta\u00f1a, levou ao establecemento de varias casas vin\u00edcolas de orixe brit\u00e1nica en Portugal. Para o s\u00e9culo XVIII, hab\u00eda un monopolio brit\u00e1nico \"de facto\" sobre a produci\u00f3n de \"oporto\". Este monopolio durou ata a fundaci\u00f3n da Companhia Velha, que marcou o ingreso dos portugueses \u00e1 produci\u00f3n e comercializaci\u00f3n deste vi\u00f1o.\nO porto tinto faise a partir de uvas Tinta Roriz, Tinta Barroca, Touriga e Tinta C\u00e3o. O porto branco obtense das uvas Malvas\u00eda Dourada, Malvas\u00eda Fina, Gouveio e Rabigato."}
{"id": "89231", "revid": "89787", "url": "https://gl.wikipedia.org/wiki?curid=89231", "title": "Sceptrum Brandenburgicum", "text": "Sceptrum Brandenburgicum, o cetro de Brandeburgo, \u00e9 unha antiga constelaci\u00f3n creada polo astr\u00f3nomo alem\u00e1n Gottfried Kirch con estrelas que se atopan entre Eridanus e Lepus no 1688 para honra-la provincia prusiana de Brandeburgo e a s\u00faa familia real (de a\u00ed o nome da constelaci\u00f3n). Moi poucos astr\u00f3nomos inclu\u00edron esta constelaci\u00f3n nos seus atlas celestes, dos cales cabe destacar \u00f3 tam\u00e9n alem\u00e1n Johann Elert Bode e \u00f3 astr\u00f3nomo norteamericano Elijah Burritt. A partir de mediados do s\u00e9culo XVII deixouse de usar.\nAs s\u00faas estrelas pertencen na actualidade a Eridanus, a\u00ednda que o seu nome foi parcialmente herdado por unha das s\u00faas estrelas m\u00e1is brillantes, Sceptrum, que na actualidade leva a designaci\u00f3n 53 Eridani. O nome Sceptrum para esta estrela est\u00e1 en uso a\u00ednda hoxe en d\u00eda."}
{"id": "89232", "revid": "1888", "url": "https://gl.wikipedia.org/wiki?curid=89232", "title": "Ponte... nas ondas!", "text": "A Asociaci\u00f3n Cultural e Pedag\u00f3xica Ponte\u2026nas ondas! \u00e9 unha asociaci\u00f3n cultural, nada en 1995, que realiza actividades educativas con centros de ensino de Galiza e do norte de Portugal. Entre as s\u00faas finalidades est\u00e1n a promoci\u00f3n da identidade com\u00fan dos dous pobos e o traballo na recuperaci\u00f3n e difusi\u00f3n do Patrimonio Cultural com\u00fan a galegos e portugueses.\nTraxectoria.\nA asociaci\u00f3n xurdiu a partir dunha iniciativa que pretend\u00eda unir as d\u00faas marxes do r\u00edo Mi\u00f1o mediante un programa de radio que celebraba a inauguraci\u00f3n da ponte entre Salvaterra e Mon\u00e7\u00e3o. Na primeira emisi\u00f3n participaron 16 escolas das d\u00faas beiras do r\u00edo, chegando no ano 2003 a emitir durante 24 horas con programas producidos por m\u00e1is de 50 centros educativos. O \u00e9xito da iniciativa levou \u00e1 constituci\u00f3n da Asociaci\u00f3n Cultural e Pedag\u00f3xica Ponte\u2026 nas ondas!, que contin\u00faa na actualidade a traballar pola divulgaci\u00f3n do Patrimonio Inmaterial galego-portugu\u00e9s.\nActividades.\nEn 2001, a Asociaci\u00f3n abraza o proxecto da UNESCO \u2018A ruta do escravo\u2019 para, a partir do ano 2002, centrar as s\u00faas acci\u00f3ns no patrimonio inmaterial.\nNeste contexto, impulsada polas primeiras proclamaci\u00f3ns das Obras Mestras do Patrimonio Oral e Inmaterial, prom\u00f3vese a primeira Candidatura do Patrimonio Inmaterial Galego-Portugu\u00e9s.\nO colectivo tam\u00e9n comezou en 2002 unha campa\u00f1a de investigaci\u00f3n de tradici\u00f3ns orais galego-portuguesas (tradici\u00f3ns orais, costumes, m\u00fasica, baile, festas, medicina tradicional...) para o promocionar o patrimonio com\u00fan galego-portugu\u00e9s e presentou en 2004 ante a UNESCO a Candidatura das Tradici\u00f3ns Orais Galego-Portuguesas, a primeira Candidatura Multinacional promovida por centros educativos de dous pa\u00edses. Desde o ano 2005, Ponte...nas ondas! v\u00e9n solicitando a inscrici\u00f3n deste patrimonio na Lista Indicativa do Patrimonio Inmaterial da Humanidade. Co colectivo colaboraron distintos grupos profesionais de m\u00fasica tanto de Galiza como de Portugal as\u00ed como de \u00c1frica ou do Brasil: Treixadura, Ux\u00eda Senlle, Andrea Pousa, Gaiteiros de Lisboa, Vozes da R\u00e1dio, Guadi Galego, Pancho \u00c1lvarez, Chico C\u00e9sar, Margareth Menezes, Mar\u00eda Solleiro...\nO proxecto Meni\u00f1os cantores -un traballo coral de escolas galegas e portuguesas- co patrimonio musical realizado para promover e divulgar o patrimonio com\u00fan galego-portugu\u00e9s entre os m\u00e1is novos. O resultado foi un libro-cd-dvd onde se incl\u00faen videoclips, karaokes e dous documentais.\nCores do Atl\u00e1ntico \u00e9 un traballo divulgativo-musical sobre as cantigas de amigo que ofrece unha nova perspectiva do x\u00e9nero m\u00e1is aut\u00f3ctono da nosa l\u00edrica medieval, desde unha dobre dimensi\u00f3n: a interpretaci\u00f3n te\u00f3rica da catedr\u00e1tica holandesa Ria Lemaire Mertens e a interpretaci\u00f3n musical da cantautora brasileira Socorro Lira. Publ\u00edcase no formato de libro-disco, en 2010, en galego e portugu\u00e9s, por Ponte...nas Ondas! e PAI M\u00fasica, en Espa\u00f1a e Portugal.\n\"Na Ponte\" \u00e9 unha historia de Ponte...nas ondas! en formato de libro-disco-dvd. Unha mostra de toda a actividade da Asociaci\u00f3n Ponte...nas ondas! ao longo de d\u00faas d\u00e9cadas. O CD recolle colaboraci\u00f3ns de artistas de Galiza, Portugal e o Brasil realizadas para a experiencia de comunicaci\u00f3n. O libro recolle artigos de persoas colaboradoras nos \u00e1mbitos da educaci\u00f3n, o patrimonio, as TICs e a radio. O DVD cont\u00e9n o documental \" Pontes...nas ondas\" e diversos videoclips.\nNo ano 2013 foi nomeada Xu\u00edz Honorario do Couto Mixto. En 2023 conced\u00e9ronlle o Premio Cultura Galega de Lingua."}
{"id": "89238", "revid": "12452", "url": "https://gl.wikipedia.org/wiki?curid=89238", "title": "Jaureguizar", "text": ""}
{"id": "89239", "revid": "5863", "url": "https://gl.wikipedia.org/wiki?curid=89239", "title": "Colecci\u00f3n Afundaci\u00f3n", "text": "A Colecci\u00f3n Afundaci\u00f3n, anteriormente Colecci\u00f3n Novacaixagalicia e antes Colecci\u00f3n Caixanova, \u00e9 unha colecci\u00f3n art\u00edstica de Afundaci\u00f3n, obra social de Abanca, a mellor colecci\u00f3n privada de arte galega.\nCaracter\u00edsticas.\nO inicio da colecci\u00f3n por parte das caixas de aforros tivo lugar a mediados do s\u00e9culo XX, antes da fusi\u00f3n que deu lugar a Caixanova. Naquela \u00e9poca comezaban a retornar a Galiza alg\u00fans dos artistas emigrados na posguerra. O obxecto da colecci\u00f3n, como parte da obra social, consiste en apoiar o labor dos artistas galegos, as\u00ed como difundir e divulgar a riqueza cultural e pl\u00e1stica de Galiza.\nConta con m\u00e1is de 5.000 obras, de m\u00e1is de 300 autores, entre pintura, escultura, fotograf\u00eda, gravado e debuxo.\nExiste unha mostra permanente das obras m\u00e1is representativas no Centro Social Afundaci\u00f3n Vigo.\nAutores da colecci\u00f3n.\nEsta \u00e9 a lista de autores que pertencen \u00e1 colecci\u00f3n Afundaci\u00f3n.\nQ.\nQuintana Martelo "}
{"id": "89241", "revid": "5312", "url": "https://gl.wikipedia.org/wiki?curid=89241", "title": "Corno de \u00c1frica", "text": "O Corno de \u00c1frica \u00e9 unha zona xeogr\u00e1fica da \u00c1frica oriental, situada na desembocadura do Mar Vermello co Oc\u00e9ano \u00cdndico, na parte meridional do golfo de Ad\u00e9n, fronte \u00e1 pen\u00ednsula de Arabia. Cobre aproximadamente 2000000 de km\u00b2 e nela viven uns 100 mill\u00f3ns de persoas. \u00c9 unha das rexi\u00f3ns m\u00e1is pobres do mundo, onde a fame levou e segue levando \u00e1 morte de mill\u00f3ns de persoas."}
{"id": "89242", "revid": "51526", "url": "https://gl.wikipedia.org/wiki?curid=89242", "title": "Pen\u00ednsula de San Francisco", "text": "A Pen\u00ednsula de San Francisco separa a Ba\u00eda de San Francisco e a ponte Golden Gate que conduce as ourelas do norte. A maior parte da pen\u00ednsula est\u00e1 no Condado de San Mateo.\nA beira leste da pen\u00ednsula at\u00f3pase urbanizada na s\u00faa maior parte.\nTres pontes cruzan a ba\u00eda de San Francisco dende a pen\u00ednsula: a ponte de Dumbarton, ponte de San Mateo e a ponte de San Francisco-Oakland Bay.\nPolo centro da pen\u00ednsula transcorre a metade norte das monta\u00f1as de Santa Cruz, formadas pola acci\u00f3n das placas tect\u00f3nicas ao longo da falla de San Andr\u00e9s."}
{"id": "89243", "revid": "65337", "url": "https://gl.wikipedia.org/wiki?curid=89243", "title": "Golden Gate", "text": "Golden Gate son d\u00faas verbas inglesas que significar\u00edan porta dourada e empr\u00e9gase para designar diferentes realidades estadounidenses:"}
{"id": "89244", "revid": "43327", "url": "https://gl.wikipedia.org/wiki?curid=89244", "title": "Rosendo", "text": "Rosendo \u00e9 un usual antrop\u00f3nimo:\nComo top\u00f3nimo pode referirse a:"}
{"id": "89245", "revid": "23204", "url": "https://gl.wikipedia.org/wiki?curid=89245", "title": "Bandeira da Uni\u00f3n Sovi\u00e9tica", "text": "A bandeira da Uni\u00f3n Sovi\u00e9tica foi adoptada por primeira vez no decembro de 1922 durante o \"I Congreso dos Soviets da URSS\". Chegouse \u00e1 conclusi\u00f3n de que \"o estandarte do Partido transformouse no s\u00edmbolo do Estado, e ao redor desa bandeira agrup\u00e1ronse os pobos das rep\u00fablicas sovi\u00e9ticas para unirse nun Estado: a Uni\u00f3n de Rep\u00fablicas Socialistas Sovi\u00e9ticas\". O 30 de decembro do 1922 o Congreso adoptou unha Declaraci\u00f3n de Acordo sobre o estabelecemento da URSS. O artigo 22 do Acordo afirmaba que \"a URSS ten unha bandeira, un escudo de armas e un selo estatal\".\nA Constituci\u00f3n sovi\u00e9tica de 1924 describ\u00eda a primeira bandeira, adoptada o 6 de xullo de 1923 na segunda sesi\u00f3n do Comit\u00e9 Executivo Central da URSS (CIK). O artigo 71 dic\u00eda: \"A bandeira estatal da Uni\u00f3n das RSS consiste nun campo vermello ou escarlata co escudo de armas do Estado\". Dese\u00f1ouse cunha proporci\u00f3n de 1:4, infrecuente en vexilolox\u00eda, e consist\u00eda nunha bandeira vermella co escudo de armas da Uni\u00f3n Sovi\u00e9tica no centro. Mais, nunca se fixo esta bandeira e foi oficial s\u00f3 durante catro meses. O 12 de novembro do 1923, a terceira sesi\u00f3n do CIK escribiu un novo artigo, e o artigo 71 pasou a dicir: \"A bandeira da URSS consiste nun campo vermello ou escarlata, e no canto un fouci\u00f1o e un martelo dourados, e so eles, unha estrela de cinco puntas bordada noutro. A relaci\u00f3n entre o ancho e alto \u00e9 1:2\". No anverso da nova bandeira hab\u00eda un fondo vermello cun martelo cruzado cun fouci\u00f1o e unha estrela vermella na parte superior. O martelo simbolizaba os traballadores industriais da naci\u00f3n, mentres que o fouci\u00f1o representaba os labregos. A estrela simbolizaba ao goberno do Partido Comunista.\nO 15 de agosto de 1980 modific\u00e1base levemente a bandeira, facendo o reverso vermello sen fouce nin martelo nin ningunha outra inscrici\u00f3n ou ornamento. Tam\u00e9n se cambiou a cor da bandeira por unha tonalidade m\u00e1is brillante. Coa desmembraci\u00f3n da URSS o 3 de decembro do 1991, a bandeira deixou de ser unha bandeira oficial.\nEstandarte da Vitoria.\nO 15 de abril de 1996, Boris Eltsin firmaba un decreto presidencial, facendo elevar a bandeira sovi\u00e9tica a un nivel similar \u00e1 nova bandeira de Rusia, a diferenza desta versi\u00f3n era que s\u00f3 ter\u00eda a estrela vermella, sen o fouci\u00f1o e o martelo, e bautizouna como o Estandarte da Vitoria, conmemorando a ocasi\u00f3n na que o Ex\u00e9rcito Vermello fixeron ondear a bandeira sovi\u00e9tica so o Reichstag o 1 de maio de 1945. E nalgunhas datas faise izar o Estandarte da Vitoria xunto a bandeira rusa.\nDurante o goberno de Vladimir Putin inclu\u00eduse a estrela vermella na bandeira oficial do ex\u00e9rcito ruso.\nNo 2007, unha lei federal da Federaci\u00f3n Rusa, asinada por Putin, devolv\u00eda o fouci\u00f1o e o martelo ao Estandarte da Vitoria, por ser a simbolox\u00eda orixinal da bandeira.\nInfluencia sobre outras bandeiras no mundo.\nA bandeira da Uni\u00f3n Sovi\u00e9tica influenciou na elecci\u00f3ns das bandeiras dos estados socialistas emerxentes posteriormente. Os seguintes son alg\u00fans dos exemplos:"}
{"id": "89246", "revid": "75439", "url": "https://gl.wikipedia.org/wiki?curid=89246", "title": "Un home que xaceu aqu\u00ed", "text": "Un home que xaceu aqu\u00ed \u00e9 unha novela negra escrita por An\u00edbal Malvar, publicada en 1993 por Sotelo Blanco. Ambientada en novembro de 1992, ten por protagonista a Xos\u00e9 Mar\u00eda Bernal, profesor na Universidade de Compostela.\nTrama.\nXos\u00e9 Mar\u00eda Bernal \u00e9 un catedr\u00e1tico de literatura duns 35 anos. Divorciado, vive s\u00f3 nun \u00e1tico en Santiago de Compostela. Consome con frecuencia whisky e coca\u00edna, e bota en falta a vida en parella.\nO seu ex-sogro \u00e9 un escritor mediocre e pretencioso, pero que acadou fama coa s\u00faa \u00faltima novela, \"Xacer aqu\u00ed\". Un d\u00eda desaparece o manuscrito da novela, que estaba en poder da editorial. Ana, Unha compa\u00f1eira da facultade moi interesada en demostrar que a novela non era orixinal, sen\u00f3n copiada dun autor case desco\u00f1ecido, p\u00eddelle axuda para atopar o manuscrito. Coa axuda dun amigo xornalista e co apoio do seu veci\u00f1o, tras viaxar ata A Guarda, Ourense, Le\u00f3n e Lisboa, descobre que foi utilizado por Ana para atopar o autor orixinal da novela.\nO libro est\u00e1 narrado en primeira persoa, pero non \u00e9 unha novela negra \u00f3 uso, pois o protagonista non \u00e9 un detective, sen\u00f3n que se ve inmerso na investigaci\u00f3n. Non ten demasiada acci\u00f3n, ag\u00e1s unha pelexa \u00f3 final. Por\u00e9n, o estilo narrativo ten moitos trazos propios dunha historia detectivesca de novela negra: un home solitario, alc\u00f3holico, amigo da iron\u00eda e o escepticismo.\nMalia desenvolverse a acci\u00f3n principalmente en Compostela, non se dedica demasiado texto \u00e1 ambientaci\u00f3n na cidade, algo que si se fai coa visita a Lisboa e \u00e1 Guarda."}
{"id": "89247", "revid": "89787", "url": "https://gl.wikipedia.org/wiki?curid=89247", "title": "Yesca", "text": "Yesca \u00e9 unha organizaci\u00f3n xuvenil castelanista creada en Burgos no 1992 baixo o nome de \"Juventudes Castellanas Revolucionarias\", que cambiar\u00edan o 23 de abril do 2006 ao que te\u00f1en hoxe en d\u00eda.\nConta con diversas asembleas en Castela e Le\u00f3n, Madrid e Castela-A Mancha. A s\u00faa loita est\u00e1 centrada na autodeterminaci\u00f3n do pobo castel\u00e1n]], o socialismo, a solidariedade internacionalista, o feminismo, o ecoloxismo e o antifascismo, entre outras moitas causas. Yesca forma parte da coalici\u00f3n Izquierda Castellana, como tam\u00e9n moitas organizaci\u00f3ns castelanistas."}
{"id": "89248", "revid": "89787", "url": "https://gl.wikipedia.org/wiki?curid=89248", "title": "Obrint Pas", "text": "Obrint Pas (en catal\u00e1n, \"abrindo paso\") \u00e9 un grupo de m\u00fasica procedente do pa\u00eds Valenciano. A s\u00faa m\u00fasica \u00e9 unha mestura de rock, ska e reggae, con melod\u00edas e instrumentos tradicionais, entre os que destaca a dulzaina. A tem\u00e1tica das s\u00faas canci\u00f3ns adoita xirar en torno a cuesti\u00f3ns tales como o independentismo catal\u00e1n, a unidade territorial e ling\u00fc\u00edstica dos Pa\u00edses Catal\u00e1ns e a defensa do seu idioma, as\u00ed como da s\u00faa cultura e tradici\u00f3ns. Tam\u00e9n trata temas antifascistas e antirracistas.\nHistoria.\nObrint Pas formouse no ano 1993 entre as aulas do I.E.S Benlliure de Valencia. No 1994 gravan a s\u00faa primeira maqueta coa que participaron na fase final do III Tirant de Rock. Durante os anos posteriores, a banda toca en diversos festivais e concursos, que lle axudan a consolidar a s\u00faa marca.\nO seu primeiro disco chega en 1997 co nome de \"La revolta de l'\u00e0nima\" (composto de cinco pezas). Despois veu \"Obrint Pas\"', no 2000, que foi o primeiro traballo que fixeron co selo discogr\u00e1fico de Propaganda pel Fet. Mais a consolidaci\u00f3n do grupo comezar\u00eda con \"Terra\" (2003), un proxecto no que probaron sorte con novos estilos. Logo gravaron \"La flama\" (2004), co que se asentaron noutros pa\u00edses. O seu seguinte disco foi un directo \"En moviment\" (2005) realizado nun concerto celebrado en Valencia, co motivo do 25 de abril, na honra de Ovidi Montllor. Grazas a \"En moviment\" estiveron varias semanas na lista dos discos espa\u00f1ois m\u00e1is vendidos.\nNo 2006 levaron a cabo unha xira \"Internacionalista Tour 2006\", coa que traballar\u00edan en pa\u00edses de toda Europa, polas naci\u00f3ns oprimidas do Estado espa\u00f1ol e por alg\u00fans pa\u00edses de Am\u00e9rica do Sur. A xira internacional marca un punto de inflexi\u00f3n na banda, editando en abril do 2007 \"Benvingut al parad\u00eds\". En novembro do mesmo ano publican \"Del Sud. El Pa\u00eds Valenci\u00e0 al ritme dels Obrint Pas\" (Editorial Mina), un traballo peculiar. A idea \u00e9 explicar, a modo de ensaio-reportaxe period\u00edstica e a trav\u00e9s das canci\u00f3ns e da traxectoria do grupo, os \u00faltimos quince anos de historia do pa\u00eds Valenciano a nivel pol\u00edtico, social e cultural. Os autores son os xornalistas valencianos Antoni Rubio e H\u00e8ctor Sanjuan.\nCo paso dos anos, Obrint Pas consolidou a s\u00faa proxecci\u00f3n no estado espa\u00f1ol con actuaci\u00f3ns en festivais como o Vi\u00f1a Rock de Albacete, Extremusika de Badaxoz, Lumbreras Rock de Murcia, Derrame Rock de Asturias, Festival por los Derechos Sociales de Andaluc\u00eda, Festichan, Mostra das Culturas, Lenguas Vivas, D\u00eda da Patria, Casta\u00f1azo Rock e Festival de Poesia do Condado de Galicia; Kilometroak, Sagarrondotik, Bilboko Aste Nagusia, Arabatakada do Pa\u00eds Vasco; Baitu Rock de Burgos; Festival Interpueblos i Internacionalista de Madrid as\u00ed como salas e centros sociais. Ao mesmo tempo, continuaron recorrendo o mundo en xiras por pa\u00edses de Europa como Alema\u00f1a, Italia, Pa\u00edses Baixos, Francia, B\u00e9lxica, Austria, Bosnia, Croacia, Su\u00edza, Portugal, Rep\u00fablica Checa ou Eslovenia, as\u00ed como pa\u00edses de Am\u00e9rica do Sur como Venezuela e Cuba, e de \u00c1frica e Oriente Medio como Marrocos e Palestina.\nO 7 de novembro do 2008, no blog do grupo destacaba a noticia do primeiro libro de ficci\u00f3n escrito por Xavi Sarri\u00e0 titulado \"Hist\u00f2ries del Parad\u00eds\" e publicado pola Editorial Bromera. Un libro que conta vinte e cinco historia que ocorren simultaneamente en diferentes puntos do planeta. En decembro de 2010 fixeron a s\u00faa primeira xira no Xap\u00f3n cunha gran resposta do p\u00fablico nip\u00f3n.\nO 8 de abril de 2011 sa\u00edu ao mercado o seu novo disco-libro \"Coratge\". Despois de catro anos sen publicar ning\u00fan disco, o grupo publica este disco-libro de 15 canci\u00f3ns e 90 p\u00e1xinas escritas por escritores, poetas, m\u00fasicos e xornalistas como Eduardo Galeano, Isabel-Clara Sim\u00f3, Vicent Partal, Raul Zelik, Angela Jackson, Pascual Serrano, David Segarra, Feliu Ventura, Cesk Freixas, Manuel Baixauli, Marc Granell, Elvira Cambrils, David Fern\u00e1ndez, Laia Altarriba etc. O disco-libro \"Coratge\" entrou directamente no n\u00famero 12 da lista de vendas de todo o estado espa\u00f1ol."}
{"id": "89249", "revid": "56817", "url": "https://gl.wikipedia.org/wiki?curid=89249", "title": "Usun Yoon", "text": "Usun Yoon (en ) \u00e9 unha reporteira e actriz coreana que actualmente (2008) traballa no programa de televisi\u00f3n espa\u00f1ol \"El Intermedio\", de La Sexta."}
{"id": "89250", "revid": "785", "url": "https://gl.wikipedia.org/wiki?curid=89250", "title": "Carlos Dur\u00e1n", "text": "Carlos Dur\u00e1n Rodr\u00edguez, co\u00f1ecido como Carlos Dur\u00e3o, nado en Madrid o 5 de xaneiro de 1943 e finado en Vigo o 8 de setembro de 2023, foi un escritor e xornalista galego.\nTraxectoria.\nNado nunha familia galega con tradici\u00f3n emigrante, viviu nos seus primeiros anos en diversas localidades galegas. Estudou bacharelato en Vigo e estudos universitarios en Santiago de Compostela e na Universidad Central de Madrid, onde se licenciou en Filosof\u00eda e Letras, ramo de xerm\u00e1nicas en 1968. Residente en Londres, foi un dos fundadores (1970) do Grupo de Traballo Galego de Londres que elaborou un Plan Pedag\u00f3xico Galego publicado en \"Grial\" en 1971. Foi profesor de castel\u00e1n e franc\u00e9s na St. Giles School of Languages da cidade londiniense e redactor radiof\u00f3nico para o Servizo Exterior da BBC, e tradutor t\u00e9cnico en organismos da ONU.\nFoi membro do Comit\u00e9 de Cultura do Centro Galego de Londres, e colaborador de publicaci\u00f3ns como \"Grial\", \"Teima\", \"A Nosa Terra\", \"Ag\u00e1lia\", \"O Ensino\", \"N\u00f3s\", \"Cadernos do Povo\" e \"H\u00edfen\". Membro das Irmandades da Fala de Galiza e Portugal, \"Associa\u00e7\u00e3o de Amizade Galiza-Portugal\", Associa\u00e7om Galega da L\u00edngua, Asociaci\u00f3n de Escritores en Lingua Galega e acad\u00e9mico da Academia Galega da L\u00edngua Portuguesa.\nCoordinador da Comiss\u00e3o de Lexicologia e Lexicografia da Academia Galega da L\u00edngua Portuguesa, foi o propio coordinador da elaboraci\u00f3n do Vocabul\u00e1rio Ortogr\u00e1fico da Galiza, publicado pola devandita instituci\u00f3n en 2015."}
{"id": "89251", "revid": "1576", "url": "https://gl.wikipedia.org/wiki?curid=89251", "title": "Nocash Game Boy Advance", "text": ""}
{"id": "89253", "revid": "1131", "url": "https://gl.wikipedia.org/wiki?curid=89253", "title": "Montu\u00efri", "text": "Montu\u00efri \u00e9 un concello das Illas Baleares. Est\u00e9ndese por unha \u00e1rea de 41.09\u00a0km\u00b2 onde no ano 2007 viv\u00edan 2.619 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Montu\u00efri dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "89254", "revid": "1131", "url": "https://gl.wikipedia.org/wiki?curid=89254", "title": "Muro, Illas Baleares", "text": "Muro \u00e9 un concello das Illas Baleares. Est\u00e9ndese por unha \u00e1rea de 58.55\u00a0km\u00b2 onde no ano 2007 viv\u00edan 6.741 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Muro dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "89255", "revid": "1131", "url": "https://gl.wikipedia.org/wiki?curid=89255", "title": "Petra, Mallorca", "text": "Petra \u00e9 un concello das Illas Baleares. Est\u00e9ndese por unha \u00e1rea de 70.13\u00a0km\u00b2 onde no ano 2007 viv\u00edan 2.787 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Petra dende a d\u00e9cada dos 50 ata agora:\nPol\u00edtica.\nO repartimento de escanos quedou deste xeito:"}
{"id": "89256", "revid": "1131", "url": "https://gl.wikipedia.org/wiki?curid=89256", "title": "Vilafranca de Bonany", "text": "Vilafranca de Bonany \u00e9 un concello das Illas Baleares. Est\u00e9ndese por unha \u00e1rea de 23.94\u00a0km\u00b2 onde no ano 2007 viv\u00edan 2.625 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Vilafranca de Bonany dende a d\u00e9cada dos 50 ata agora:\nPol\u00edtica.\nO repartimento de escanos quedou deste xeito:"}
{"id": "89257", "revid": "89787", "url": "https://gl.wikipedia.org/wiki?curid=89257", "title": "Sceptrum et Manus Iustitiae", "text": "Sceptrum et Manus Iustitiae, cetro e man da xustiza, tam\u00e9n chamada \u00e1s veces Sceptrum Imperiale, Stellio ou Scettro \u00e9 unha constelaci\u00f3n moderna, xa en desuso, creada polo astr\u00f3nomo franc\u00e9s Augustin Royer coa intenci\u00f3n de honrar \u00f3 rei Lois XIV de Francia. Compo\u00f1\u00edase principalmente das estrelas que hoxe en d\u00eda forman Lacerta (o lagarto) e en menor medida de estrelas da parte occidental de Andr\u00f3meda. Nunca fora amplamente aceptada e \u00e1s s\u00faas estrelas foron divididas por Johannes Hevelius entre Lacerta e a parte final da cadea da apreixada Andr\u00f3meda.\nA relaci\u00f3n de Sceptrum et Manus Iustitiae coa constelaci\u00f3n Frederici Honores, inserida m\u00e1is tarde, \u00e9 incerto, salvo que ambas representan un tributo a diferentes rexentes."}
{"id": "89258", "revid": "89787", "url": "https://gl.wikipedia.org/wiki?curid=89258", "title": "Solarium (constelaci\u00f3n)", "text": "Solarium (o reloxo solar) foi unha constelaci\u00f3n definida por un autor desco\u00f1ecido, situada entre as constelaci\u00f3ns de Horologium, Hydrus e Dorado.\nApareceu por primeira vez en 1822 no \"Celestial Atlas\" de Alexander Jamieson, que o substitu\u00edu pola constelaci\u00f3n Reticulum inventada por Nicolas Louis de Lacaille. Dez anos despois foi recollida no mapa estelar de 1835 do norteamericano Elijah Burritt, a quen \u00e1s veces se atrib\u00fae. Nunca foi popular e consid\u00e9rase obsoleta."}
{"id": "89259", "revid": "89787", "url": "https://gl.wikipedia.org/wiki?curid=89259", "title": "Tarandus vel Rangifer", "text": "Tarandus vel Rangifer, co\u00f1ecida tam\u00e9n coma Tarandus ou Rangifer (o Cervo) foi unha pequena constelaci\u00f3n localizada entre as constelaci\u00f3ns de Cassiopeia e Camelopardalis. Foi creada polo astr\u00f3nomo franc\u00e9s Pierre Charles Lemonnier no 1743 en conmemoraci\u00f3n da expedici\u00f3n do se\u00f1or Pierre Louis Moreau de Maupertuis cara a Laponia, no norte de Europa. As observaci\u00f3ns xeod\u00e9sicas desta expedici\u00f3n confirmaron \u00f3 achatamento do globo terrestre. A constelaci\u00f3n xa non est\u00e1 en uso."}
{"id": "89260", "revid": "98629", "url": "https://gl.wikipedia.org/wiki?curid=89260", "title": "Pr\u00edncipe Real de Portugal", "text": "Pr\u00edncipe Real de Portugal foi o t\u00edtulo oficial atribu\u00eddo aos herdeiros presuntivos da Coroa de Portugal, durante a Monarqu\u00eda Constitucional (1822-1910), por oposici\u00f3n aos demais fillos da parella real, que recib\u00edan o t\u00edtulo de Infante de Portugal. A partir da morte de Manuel II, \u00faltimo Rei de Portugal, o t\u00edtulo de Pr\u00edncipe Real pasou a ser o dos pretendentes ao trono e Xefes da Casa Real Portuguesa.\nO t\u00edtulo de Pr\u00edncipe Real xurdiu cando Xo\u00e1n VI elevou ao Brasil \u00e1 categor\u00eda de reino en 1815 (extingu\u00edndose as\u00ed o antigo t\u00edtulo de Pr\u00edncipe do Brasil). O herdeiro do trono pasou a designarse ent\u00f3n Pr\u00edncipe Real do Reino Unido de Portugal, Brasil e Algarves. O t\u00edtulo de Pr\u00edncipe Real de Portugal foi creado tras a independencia do Brasil, substitu\u00edndo o anterior, debido \u00e1 emancipaci\u00f3n brasileira e \u00e1 imposibilidade de recuperar o vello t\u00edtulo de Pr\u00edncipe do Brasil (que ficaba agora asociado \u00e1 casa imperial brasileira).\nTras a constituci\u00f3n de 1822 e as seguintes constituci\u00f3ns, a asignaci\u00f3n deste t\u00edtulo pasou a ser regulada polas leis fundamentais do reino, e investido sobre o herdeiro presuntivo do reino como xa era costume. O \u00faltimo Pr\u00edncipe que usou o t\u00edtulo \"de feito\" foi Afonso Henriques, na calidade de t\u00edo e sucesor provisional de Manuel II, despois do asasinato de Carlos I e do Pr\u00edncipe Lu\u00eds Filipe en 1908.\nOs posuidores deste t\u00edtulo ti\u00f1an o tratamento de Alteza Real (S.A.R.), e posu\u00edan os t\u00edtulos subsidiarios de Duque de Braganza, Duque de Guimar\u00e3es e Duque de Barcelos, Marqu\u00e9s de Vila Vi\u00e7osa, Conde de Arraiolos, Conde de Our\u00e9m, Conde de Barcelos, Conde de Far\u00eda, Conde de Neiva e Conde de Guimar\u00e3es.\nEn honra deste t\u00edtulo e do seu fillo Pedro, portador do mesmo, a ra\u00ed\u00f1a Mar\u00eda II mandou erguer un xard\u00edn no espazo da antiga patriarcal de Lisboa, na actualidade en ru\u00ednas, e que constitu\u00eda un excelente agocho para celerados da \u00e9poca. Nac\u00eda as\u00ed o Xard\u00edn do Pr\u00edncipe Real."}
{"id": "89261", "revid": "23204", "url": "https://gl.wikipedia.org/wiki?curid=89261", "title": "Pr\u00edncipe da Beira", "text": "Pr\u00edncipe da Beira \u00e9, desde 1734, o t\u00edtulo dado ao sucesor do herdeiro da Coroa de Portugal que, \u00e1 s\u00faa vez ten o t\u00edtulo de Pr\u00edncipe Real. Ser\u00eda as\u00ed un t\u00edtulo honor\u00edfico destinado a sinalar ao segundo individuo da li\u00f1a sucesoria. O territorio ao que fai referencia o t\u00edtulo \u00e9 a antiga provincia portuguesa da Beira. Hoxe en d\u00eda \u00e9 usado por Afonso de Santa Maria, fillo m\u00e1is vello do pretendente ao trono portugu\u00e9s, o Pr\u00edncipe Real Duarte Pio.\nO t\u00edtulo Princesa da Beira foi creado en 1645, por Jo\u00e3o IV, como designaci\u00f3n da filla m\u00e1is vella do monarca, independentemente de ser ou non, herdeira da coroa. O t\u00edtulo Pr\u00edncipe do Brasil estaba reservado aos primox\u00e9nitos homes do monarca, estes si, cando existisen, sempre herdeiros da coroa. At\u00e9 ent\u00f3n o herdeiro real ti\u00f1a o simple t\u00edtulo de Pr\u00edncipe, sendo que a filla m\u00e1is vella do monarca s\u00f3 o recib\u00eda se non tivese irm\u00e1ns homes.\nO 17 de decembro de 1734 o rei Jo\u00e3o V reorganiza o sistema de t\u00edtulos da familia real. A partir de a\u00ed, tanto o t\u00edtulo de Pr\u00edncipe do Brasil como o de Pr\u00edncipe da Beira poder\u00edan ser atribu\u00eddos a persoas dos dous sexos. Pasaba a ser Pr\u00edncipe ou Princesa do Brasil o herdeiro ou herdeira ao trono. O t\u00edtulo de Pr\u00edncipe da Beira pasaba a ser o do fillo herdeiro do Pr\u00edncipe do Brasil (por tanto, o segundo na li\u00f1a de sucesi\u00f3n). Polo novo sistema, a primeira Princesa da Beira foi a neta de Jo\u00e3o V, Maria Francisca, futura ra\u00ed\u00f1a Maria I. O Primeiro Pr\u00edncipe da Beira do sexo masculino foi Jos\u00e9, fillo da Princesa Maria Francisca.\nAo t\u00edtulo de Pr\u00edncipe da Beira \u00e9 asociado o tratamento de Alteza Real (S.A.R.)\nReivindicaci\u00f3ns pos-Monarqu\u00eda.\nReinvindicaron, tam\u00e9n, o t\u00edtulo de Pr\u00edncipe da Beira: "}
{"id": "89262", "revid": "6199439", "url": "https://gl.wikipedia.org/wiki?curid=89262", "title": "Ducado de Braganza", "text": "O Ducado de Braganza \u00e9 un dos t\u00edtulos nobiliarios m\u00e1is importantes da familia real portuguesa. Desde o ascenso ao trono da Dinast\u00eda de Braganza, en 1640, o herdeiro da coroa portuguesa usa o t\u00edtulo de \"Duque de Braganza\". \u00c9 de notar que, por tradici\u00f3n e pola importancia da Casa de Braganza, os Duques te\u00f1en os seus nomes numerados tal como os reis (exemplo: Teodosio I e Teodosio II).\nHistoria.\nA Casa de Braganza foi fundada polo rei Xo\u00e1n I e polo condest\u00e1bel Nuno \u00c1lvares Pereira, concorrendo ambos para o seu establecemento polos dotes que o primeiro fixo a seu fillo Afonso, o primeiro duque de Braganza, e o segundo \u00e1 s\u00faa filla Beatriz Pereira Alvim, polo casamento de ambos realizado en Frielas, o d\u00eda 1 de novembro de 1401 (era de 1439).\nO dote atribu\u00eddo polo rei Xo\u00e1n I consta na carta de doaz\u00f3n, datada en Lisboa o d\u00eda 8 de novembro de 1401 (1439): terras e xulgados de Neiva, Danque, Parelhal, Far\u00eda, Rates, Vermoim, con todos os seus bens e coutos. O dote feito por Nuno \u00c1lvares Pereira, consist\u00eda na vila e castelo de Chaves, cos seus termos, terras e xulgado de Monte Negro; no castelo e fortaleza de Monte Alegre; terras do Barroso e Baltar; Pa\u00e7os e Barcelos; quintas de Carvalhosa, Covas, Canedos, Seraes, Godinhaes, Sanfims, Temporam, Moreira e Piusada; e nos lugares de Bustelo.\nO rei Xo\u00e1n I, conxuntamente coa ra\u00ed\u00f1a Dona Filipa, e co infante Duarte de Portugal, verificou a doaz\u00f3n, e engadiu terras en Penafiel, Bastos e Coutos das Vargeas.\nTam\u00e9n Nuno \u00c1lvares Pereira engadiu, por carta de 4 de abril de 1460 (confirmada polo rei Duarte), o condado e vila de Arraiolos, rendas e dereitos de Montemor, \u00c9vora Monte, Estremoz, Souzel, Alter do Chan, Fermosa, Chancelar\u00eda, Assumar, Lagomel, Vila Vi\u00e7osa, Borba, Monsaraz, Portel, Vidigueira, Frades, Vilalva, Ruivas, Beja, Campo de Ourique, e padroados de S. Salvador de Elvas e Vila Nova de An\u00e7os.\nO 2\u00ba duque, Fernando I, era o segundo fillo do 1\u00ba duque, suced\u00e9ndoo no ducado por morte do seu irm\u00e1n. Despois da referida doaz\u00f3n de Nuno \u00c1lvares Pereira, por virtude do troco realizado o 10 de novembro de 1424 entre o duque Fernando I e s\u00faa irm\u00e1 Isabel e os seus descendentes, foron engadidas as terras de Paiva, Tendades e Lousada, confirmado en 9 de Decembro dese ano polo rei Duarte.\nAs\u00ed se formou a \"Seren\u00edssima Casa de Bragan\u00e7a\". Era ent\u00f3n a m\u00e1is rica de Portugal.\nO duque Fernando I tomou parte na expedici\u00f3n de T\u00e1nxer, onde foi condest\u00e1bel, sendo despois gobernador de Ceuta. O rei Afonso V f\u00edxolle a graza de elevar Braganza \u00e1 categor\u00eda de cidade.\nO poder da Casa de Braganza veu a ser despois suprimido por Xo\u00e1n II, home celoso do seu poder e firme na convicci\u00f3n de conservalo. Xo\u00e1n II prendeu, xulgou \u2014nun proceso xudicial moi mal explicado\u2014 e executou por degolaci\u00f3n na praza do Giraldo en \u00c9vora, a Fernando II, o terceiro duque, baixo acusaci\u00f3ns de traiz\u00f3n e correspondencia gravosa co rei de Castela. En consecuencia, as terras dos duques foron anexadas aos bens da Coroa e o herdeiro da Casa Ducal, Xaime, de s\u00f3 4 anos, foi desterrado para Castela.\nO rei Manuel I, sucesor de Xo\u00e1n II, era t\u00edo de Xaime de Braganza e en 1500 conv\u00eddao a regresar \u00e1 Corte, devolv\u00e9ndolle os t\u00edtulos e terras do ducado que o anterior rei retirara. Xaime ordenou a construci\u00f3n do Palacio Ducal de Vila Vi\u00e7osa, que hab\u00eda de se tornar nunha das residencias reais no s\u00e9culo XVII. Mais este duque non se limitou a levantar o Pazo de Vila Vi\u00e7osa, sen\u00f3n que remodelou diversas outras residencias ducais, como \u00e9 os castelos de Our\u00e9m e Porto de M\u00f3s, que foron restaurados pola s\u00faa orde e adaptados das s\u00faas funci\u00f3ns militares a residencias.\nXo\u00e1n I, o sexto duque, casou coa princesa Catarina de Portugal e foi pai do destemido Teodosio II, que loitou na batalla de Alc\u00e1cer-Quibir (1578) con s\u00f3 10 anos. Non obstante, a dinast\u00eda de Avis entraba nunha crise. Coa desaparici\u00f3n do rei Sebasti\u00e1n I de Portugal nese ano, o trono fora herdado polo cardeal Henrique, un home anci\u00e1n e sen descendencia, debido ao seu voto de celibato. A\u00ednda tentou pedir ao Papa que o dispensase dos votos para poder casar e dar un herdeiro \u00e1 coroa, mais morreu antes dunha resposta. Cando Henrique morreu, o rei Filipe II de Espa\u00f1a tornouse rei de Portugal como Filipe I, e o pa\u00eds perdeu a independencia. Seguir\u00edan 60 anos de dominio espa\u00f1ol, con tres reis espa\u00f1ois: Filipe I, Filipe II de Portugal e Filipe III de Portugal.\nEn 1640, as pol\u00edticas astutas de Filipe III, no que toca a Portugal, terminaran. O pa\u00eds ti\u00f1a impostos demasiado altos e o rei espa\u00f1ol xa non ti\u00f1a a confianza dos nobres portugueses. Filipe III de Portugal era odiado en especial polos mercadores e pequenos comerciantes, que se sent\u00edan asfixiados polos pesados impostos. Portugal encontr\u00e1base \u00e1 beira dunha revoluci\u00f3n e hab\u00eda que atopar un novo rei. Axi\u00f1a se reuniu unha conxura de nobres que quer\u00edan a separaci\u00f3n das coroas portuguesa e espa\u00f1ola. Ti\u00f1an que escoller, no rol de parentes afastados dos \u00faltimos reis de Portugal, un demandante que se axeitase aos seus requisitos. A escolla recaeu sobre Xo\u00e1n II, duque de Braganza, que aceptou a direcci\u00f3n da rebeli\u00f3n e tornouse rei de Portugal o 1 de decembro de 1640, iniciando as\u00ed a cuarta dinast\u00eda, ou dinast\u00eda de Braganza.\nDespois do ascenso dos duques de Braganza \u00e1 coroa, o t\u00edtulo de duque de Braganza pasou a ser atribu\u00eddo ao herdeiro presuntivo da coroa. N\u00f3tese que alg\u00fans pr\u00edncipes, fillos segundox\u00e9nitos, que ascenderan ao trono, como foi o caso de Pedro II, Miguel I, Lu\u00eds I, ou Manuel II, non usaran o t\u00edtulo.\nOs bens da Casa de Braganza estiveran sempre separados dos da Casa Real, o propio rei Xo\u00e1n IV, por Carta de Lei, impuxo a separaci\u00f3n completa das d\u00faas administraci\u00f3ns (a dos bens da Coroa e a dos bens da Casa de Braganza, que continuaba a ser un patrimonio familiar, posto \u00e1 disposici\u00f3n do herdeiro do trono). Tras o triunfo do liberalismo, en 1834, que aboliu os morgadios en Portugal, foi feita unha lei que creou un r\u00e9xime de excepci\u00f3n para a Casa de Braganza. Deste xeito, a administraci\u00f3n dos bens que constitu\u00edan o v\u00ednculo da Casa de Braganza transitaba para o Pr\u00edncipe Real cando este completaba 21 anos, unha vez que o Pr\u00edncipe que estivese na situaci\u00f3n de herdeiro da coroa ostentaba o t\u00edtulo de duque de Braganza.\nEn 1 de febreiro de 1908, Carlos I foi asasinado xuntamente co seu herdeiro, o Pr\u00edncipe Real Lu\u00eds Filipe, o 21\u00b0 duque de Braganza. Foi sucedido por Manuel II at\u00e9 a implantaci\u00f3n da rep\u00fablica en 5 de outubro de 1910, embarcando na Ericeira para o exilio no Reino Unido d\u00edas despois.\nTras a revoluci\u00f3n de 1910, os bens da Casa de Braganza non pasaron para o Estado, considerando a rep\u00fablica que eses bens ser\u00edan bens particulares da familia Braganza, cuxa administraci\u00f3n pertenc\u00eda a Manuel de Braganza, o rei exiliado. No entanto, argumentando a vella cuesti\u00f3n dos adiantamentos feitos polo Estado \u00e1 coroa (no reinado de D.Carlos), a rep\u00fablica xulgou que deber\u00eda ser a Casa de Braganza a liquidar eses valores. Presionado por\u00e9n polo goberno ingl\u00e9s, en 1915, o goberno da rep\u00fablica atribu\u00edu a Manuel a libre administraci\u00f3n de todo o patrimonio familiar.\nEn 1915, Manuel II, no seu testamento, manifestou o desexo de que os seus bens particulares en Portugal ficasen \u00e1 disposici\u00f3n do pa\u00eds. Manuel II non dispuxo naturalmente dos bens da Casa de Braganza, destinados ao herdeiro do trono de Portugal e, como tal, non suscept\u00edbeis de disposici\u00f3n en testamento. Tras a morte de Manuel, en 1932, as s\u00faas \u00fanicas herdeiras (a vi\u00fava, Augusta Vitoria e a nai, ra\u00ed\u00f1a Amelia) renunciaron \u00e1s s\u00faas herdanzas. O Estado portugu\u00e9s, por\u00e9n, considerando que Manuel II morrera \"sen descendente, nin sucesor\" no trono de Portugal, apropiouse dos bens da Casa de Braganza constitu\u00edndo \u2014con ese patrimonio e co patrimonio privado do falecido monarca\u2014 a Fundaci\u00f3n da Casa de Braganza.\nEn 1950, a li\u00f1axe miguelista da familia Braganza, at\u00e9 ent\u00f3n proscrita, foi autorizada a regresar a Portugal.\nO \"Pante\u00f3n dos duques de Bragan\u00e7a\", en Vila Vi\u00e7osa, acolle os restos mortais de diversos membros desta familia; a maior parte dos monarcas desta dinast\u00eda foron sepultados no \"Pante\u00f3n dos Bragan\u00e7as\", nunha das \u00e1s do Mosteiro de San Vicente de F\u00f3ra, en Lisboa.\nDuques de Braganza.\n\"Nota: as datas son de nacemento e morte; as datas intermedias sinalan o ascenso a duque\"\nPara al\u00e9n destes, tam\u00e9n o deposto emperador brasileiro Pedro II usou o t\u00edtulo de duque de Braganza desde o momento da proclamaci\u00f3n da rep\u00fablica (1889) at\u00e9 a s\u00faa morte, en 1891 (unha vez que seu pai, Pedro I do Brasil e IV de Portugal, nunca abdicou dos seus dereitos ao uso do t\u00edtulo, t\u00e9ndoo usado at\u00e9 a morte, mesmo tras abdicar do trono brasileiro para vir defender a causa de s\u00faa filla Mar\u00eda da Gloria ao trono portugu\u00e9s). Tam\u00e9n a segunda esposa do emperador Pedro I, Amelia de Leuchtenberg, a\u00ednda que nunca sendo ra\u00ed\u00f1a de Portugal, usou o t\u00edtulo de duquesa de Braganza tras a abdicaci\u00f3n do seu marido e at\u00e9 a morte."}
{"id": "89264", "revid": "89787", "url": "https://gl.wikipedia.org/wiki?curid=89264", "title": "Taurus Poniatovii", "text": "Taurus Poniatovii, o touro de Poniatowski, \u00e9 unha rara constelaci\u00f3n, xa en desuso, inserida polo director do Observatorio Real de Vilna (Lituania) Martin Poczobut no 1777 na honra \u00f3 rei de Polonia Estanislau II Poniatowski. A constelaci\u00f3n estaba formada por estrelas que hoxe en d\u00eda forman parte de Ophiuchus e Aquila. 70 Ophiuchi, un sistema estelar de magnitude aparente 4,02 situado a s\u00f3 16,6 anos luz da Terra, era a estrela principal desta constelaci\u00f3n.\nAs estrelas que se tomaron de Ophiuchus te\u00f1en unha semellanza coa V que forma o grupo de estrelas das H\u00edades que conforman a faciana de Taurus. Antes de Taurus Poniatovii, algunhas destas estrelas eran parte da tam\u00e9n obsoleta constelaci\u00f3n do r\u00edo Tigris. Por\u00e9n, ambas constelaci\u00f3ns xa non son reco\u00f1ecidas polos astr\u00f3nomos e \u00e1s s\u00faas estrelas, unha vez m\u00e1is, volveron a Ophiuchus e Aquila."}
{"id": "89266", "revid": "89787", "url": "https://gl.wikipedia.org/wiki?curid=89266", "title": "Telescopium Herschelii", "text": "Telescopium Herschelii (lat\u00edn para \"Telescopio de Herschel\") \u00e9 o nome dunha constelaci\u00f3n, hoxe en d\u00eda en desuso, creada por Maximilian Hell no 1781 na honra do famoso astr\u00f3nomo William Herschel. Estaba situada entre as actuais constelaci\u00f3ns de Lynx, Auriga e X\u00e9mini.\nExistiron inicialmente d\u00faas destas constelaci\u00f3ns, ambas inseridas no 1789 polo astr\u00f3nomo h\u00fangaro de nacemento Maximilian Hell, director do Observatorio de Viena, en conmemoraci\u00f3n do descubrimento de Urano por William Herschel. As d\u00faa constelaci\u00f3ns flanqueaban a zona na que o novo planeta fora atopado. Tubus Herschelii Major, coma a chamou Hell, representaba o telescopio Herschel de 20 pes de longo (6 m) e ficaba entre X\u00e9mini e Auriga. Tubus Herschelii Menor, que estaba entre Ori\u00f3n e Taurus, representaba o telescopio reflector de Herschel de 7 pes (2 m).\nJohann Elert Bode reduciu estas constelaci\u00f3ns a unha no seu atlas \"Uranographia\" de 1801 baixo o nome Telescopium Herschelii. Bode situou esta constelaci\u00f3n onde Hell situara Tubus Herschelii Major, e describiuna coma o telescopio Herschel de 7 pes c\u00f3 que en realidade se fixera o descubrimento de Urano."}
{"id": "89267", "revid": "89787", "url": "https://gl.wikipedia.org/wiki?curid=89267", "title": "Testudo", "text": "Testudo, a tartaruga, \u00e9 unha raramente mencionada constelaci\u00f3n cunhas orixes incertas, a\u00ednda que \u00e9 atribu\u00edda \u00e1 s\u00faa creaci\u00f3n \u00f3 astr\u00f3nomo William Henry Smyth no s\u00e9culo XVIII . A constelaci\u00f3n de estrelas atop\u00e1base entre a cola de Cetus e Pisces, formada polas estrelas 20, 27, 29, 30 e 33 Piscium, que conforman un asterismo natural pero de brillo apagado . A estrela 20 Piscium era tomada coma a cabeza da tartaruga. Testudo nunca atopou aceptaci\u00f3n, polo que raramente \u00e9 mencionada polos astr\u00f3nomos."}
{"id": "89268", "revid": "89787", "url": "https://gl.wikipedia.org/wiki?curid=89268", "title": "Tigris (constelaci\u00f3n)", "text": "Tigris ou Fluvius Tigris \u00e9 unha antiga constelaci\u00f3n creada no s\u00e9culo XVII cunha orixe atribu\u00edda a Jakob Bartsch ou a Petrus Plancius. Representa o r\u00edo Tigris, e estend\u00edase dende Ophiucus entre as constelaci\u00f3ns de Aquila, H\u00e9rcules, Cygnus, Sagitta e Equuleus, para rematar preto de Pegasus. As estrelas m\u00e1is brillantes desta constelaci\u00f3n eran 72 Ophiuchi (de magnitude aparente +3,71), 109 Herculis e 1 Pegasi. Rara vez mencionada, nunca tivo moita aceptaci\u00f3n e foi esquecida axi\u00f1a."}
{"id": "89270", "revid": "89787", "url": "https://gl.wikipedia.org/wiki?curid=89270", "title": "Triangulum Minor", "text": "Triangulum Minor ou Triangulum Minus (lat\u00edn para \"tri\u00e1ngulo menor\") \u00e9 o nome dunha constelaci\u00f3n, hoxe en d\u00eda en desuso, creada por Johannes Hevelius a cal estaba formada polas estrelas da parte sur da actual constelaci\u00f3n de Triangulum. O tri\u00e1ngulo estaba definido polas seguintes estrelas de quinta magnitude: 6 Trianguli (tam\u00e9n co\u00f1ecida polo seu nome de variable TZ Trianguli), 10 Trianguli e 12 Trianguli . Apareceu pouco nos seguintes mapas estelares, e para finais do s\u00e9culo XIX estaba en desuso."}
{"id": "89271", "revid": "98629", "url": "https://gl.wikipedia.org/wiki?curid=89271", "title": "Caldeirada", "text": "A caldeirada de peixe (ou simplemente caldeirada) \u00e9 un cocido tradicional da coci\u00f1a portuguesa e galega elaborado con diferentes peixes cocidos xuntos nun caldeiro (de aqu\u00ed o seu nome). \u00c9 un prato que se serve quente e sinxelo de preparaci\u00f3n, \u00e9 t\u00edpico alimento dos pescadores da zona costeira do Atl\u00e1ntico tanto de Portugal como de Galicia.\nCaracter\u00edsticas.\nO ingrediente principal \u00e9 unha variada oferta de peixes, xeralmente empr\u00e9gase rodaballo, congro, pescada, raia etc \u00e9 dicir \"peixes de rocha\" que aguantan ben unha cocci\u00f3n, e patacas cortadas en \"panadeira\" xunto con cebola, a cocci\u00f3n real\u00edzase nuns vinte minutos e adoita aromatizarse con follas de loureiro e pementa negra e un pouco vinagre. Antigamente os pescadores empregaban na caldeirada os peixes de menor valor, ou aqueles que romp\u00edan nas redes de pescar, \u00e1s veces para sazonar o peixe engad\u00edaselle algo de auga do mar ao caldeiro.\nServir.\nA caldeirada pode ser m\u00e1is ou menos l\u00edquida dependendo da cantidade de peixe empregada, nalg\u00fans casos \u00e9 unha sopa con gran sabor concentrado de peixe, noutros casos \u00e9 un prato cheo de anacos de peixe cocido. En calquera caso s\u00e9rvese sempre quente, \u00e1s veces adoita acompa\u00f1arse cuns anacos de pan torrado para poder aproveitar a sopa. Ad\u00f3itase acompa\u00f1ar ben cun albari\u00f1o ou un ribeiro."}
{"id": "89272", "revid": "89787", "url": "https://gl.wikipedia.org/wiki?curid=89272", "title": "Musca Borealis", "text": "Musca Borealis, a Mosca Boreal, foi unha pequena e feble constelaci\u00f3n situada entre Aries, Triangulum e Perseus. Actualmente xa non forma parte das constelaci\u00f3ns oficiais e as s\u00faas estrelas volveron \u00e1 constelaci\u00f3n de Aries. A s\u00faa estrela m\u00e1is brillante era Bharani (41 Arietis), de magnitude aparente 3,61.\nA historia e a orixe de Musca Borealis son confusos; o primeiro en introducila foi Petrus Plancius no 1612 baixo o nome de Apis, a abella. M\u00e1is tarde Jakob Bartsch cambioullo por Vespa (a av\u00e9spora) no seu atlas de 1624, nome que tam\u00e9n lle foi dado nos seus comezos \u00e1 actual Musca, a cal se atopa \u00f3 sur de Crux. O astr\u00f3nomo Johannes Hevelius rebautizouna coma Musca no seu atlas de 1690, se ben despois engadiulle o termo Borealis para distinguila da \"Musca Australis\".\nMusca Borealis foi rexeitada no s\u00e9culo XVIII pola meirande parte dos astr\u00f3nomos debido \u00e1 confusi\u00f3n de nomes que orixinaba xunto con Musca (Australis), a\u00ednda que non por isto deixaron de aparecer asterismos coas mesmas estrelas. Por exemplo, as mesmas estrelas foron utilizadas no 1674 polo franc\u00e9s Ignace-Gaston Pardies para formar Lilium, a flor de lis de Francia, pero este asterismo nunca chegou a ser unha constelaci\u00f3n."}
{"id": "89274", "revid": "89787", "url": "https://gl.wikipedia.org/wiki?curid=89274", "title": "F\u00f3rneas, Mart\u00edn, Baleira", "text": "F\u00f3rneas \u00e9 un lugar da parroquia de Mart\u00edn, no concello lugu\u00e9s de Baleira. Ti\u00f1a 2 habitantes en 2015 (1 home e 1 muller) segundo datos do IGE. Iso sup\u00f3n unha diminuci\u00f3n da poboaci\u00f3n respecto a 2007 cando ti\u00f1a 5 habitantes (2 homes e 3 mulleres), e dous habitantes menos que en 2006. Na d\u00e9cada de 1950 hab\u00eda censados 11 veci\u00f1os, cun total duns 70 habitantes.\nPatrimonio.\nNo lugar est\u00e1n as minas de Casalus\u00edo, explotadas na segunda metade do s\u00e9culo XIX. Na Serra est\u00e1 o Forno dos Mouros, aparentemente sen restos arqueol\u00f3xicos. Nas s\u00faas proximidades est\u00e1 o Pozo dos Lobos, unha trampa para cazar lobos. Na Vali\u00f1a hai augas f\u00e9rreas.\nFestas.\nA festa era o primeiro domingo de xu\u00f1o, \u00e1 que adoitaba ir a banda de m\u00fasica da Mu\u00ed\u00f1a ou a de Bola\u00f1o."}
{"id": "89275", "revid": "880", "url": "https://gl.wikipedia.org/wiki?curid=89275", "title": "Xan de Masma", "text": ""}
{"id": "89278", "revid": "22570", "url": "https://gl.wikipedia.org/wiki?curid=89278", "title": "Francesinha", "text": "A Francesinha \u00e9 un tipo de s\u00e1ndwich t\u00edpico da coci\u00f1a lusa moderna. A m\u00e1is co\u00f1ecida \u00e9 a da cidade de Porto.\nConsiste dunha torrada de pan branco rechea con diversos tipos de embutidos e carne: xam\u00f3n cocido, chourizo, mortadela, filete de tenreira ou porco, recuberta de lonchas de queixo gratinado e regado por un mollo picante (feito a partir de cervexa e tomate). O bocadillo inventouno supostamente un coci\u00f1eiro emigrante que retornou de Francia. Existen moitas variantes acerca da s\u00faa orixe. Tr\u00e1tase dun prato contundente e que se adoita tomar antes ou logo dunha noite de esmorga (tanto de cea tard\u00eda como de almorzo contundente)."}
{"id": "89284", "revid": "22570", "url": "https://gl.wikipedia.org/wiki?curid=89284", "title": "Paraboloide hiperb\u00f3lico", "text": "Un paraboloide hiperb\u00f3lico \u00e9 unha superficie reglada, alabeada, triaxial e de plano director.\nO paraboloide hiperb\u00f3lico tam\u00e9n se denomina \"cadeira de montar\" debido \u00e1 s\u00faa peculiar forma.\nFormas de xeraci\u00f3n.\nExisten dous xeitos de xerar un paraboloide hiperb\u00f3lico:\nA primeira \u00e9 como superficie reglada, trasladando a xeratriz recta sobre as d\u00faas directrices propias.\nA segunda \u00e9 trasladando unha par\u00e1bola de xeito que o seu v\u00e9rtice percorra unha segunda par\u00e1bola. As d\u00faas par\u00e1bolas est\u00e1n situadas en planos perpendiculares entre si e te\u00f1en a concavidade en sentidos opostos.\nCortes con planos.\nCortando un paraboloide hip\u00e9rb\u00f3lico por un plano vertical (paralelo ao plano OXZ ou ao OYZ) obtense unha par\u00e1bola. Cort\u00e1ndoo por un plano horizontal (paralelo ao plano OXY) obtense unha hip\u00e9rbole. Se este plano horizontal pasa xusto polo denominado \"punto de cadeira\", ent\u00f3n obt\u00e9\u00f1ense d\u00faas rectas que se cortan no devandito punto."}
{"id": "89285", "revid": "56817", "url": "https://gl.wikipedia.org/wiki?curid=89285", "title": "Carne de porco \u00e0 alentejana", "text": "Carne de Porco \u00e0 Alentejana \u00e9 un dos pratos de porco m\u00e1is tradicionais da coci\u00f1a portuguesa. Tr\u00e1tase dun prato t\u00edpico da rexi\u00f3n portuguesa do Alentexo. O prato \u00e9 unha combinaci\u00f3n de carne de porco e ameixas."}
{"id": "89286", "revid": "25871", "url": "https://gl.wikipedia.org/wiki?curid=89286", "title": "Nekane Altzelai", "text": "Nekane Altzelai Uliondo, nada en Telleriarte (Legazpi) o 30 de agosto de 1966, \u00e9 unha pol\u00edtica vasca, parlamentaria vasca na V, VI, VII e VIII lexislaturas por Eusko Alkartasuna.\nTraxectoria.\nFoi membro da Comisi\u00f3n de Eusko Alkartasuna de Guip\u00fascoa entre 1996 e 2000, e membro da Comisi\u00f3n de EA entre 2000 e 2004."}
{"id": "89287", "revid": "1822", "url": "https://gl.wikipedia.org/wiki?curid=89287", "title": "S\u00e1ndwich", "text": "O s\u00e1ndwich (pl. s\u00e1ndwichs) ou emparedado \u00e9 unha comida, a xeito de aperitivo, que adoita consistir nun anaco de pan aberto en d\u00faas metades (ou d\u00faas rebandas de pan), entre as cales col\u00f3case unha ou m\u00e1is capas de alimentos tales como carne, queixo, verduras ou outros, \u00e1s veces con condimentos, mollos ou outros acompa\u00f1antes. En portugu\u00e9s o termo adaptouse \u00e1 graf\u00eda latina como \"sandu\u00edche\".\nHistoria.\nO termo aparece en Inglaterra, no s\u00e9culo XVIII. Disque o conde de Sandwich (vila de Inglaterra), John Montagu, gustaba moito da xogueta, polo que para non perder tempo xantaba simplemente un cacho de carne fr\u00edo entre d\u00faas rebandas de pan. Outros autores contan que o conde pediu esta comida para non perderen tempo mentres se asinaba a Paz de Aquisgr\u00e1n en 1748.\nO s\u00e1ndwich populariz\u00e1rono os obreiros durante a industrializaci\u00f3n da Gran Breta\u00f1a no s\u00e9culo XIX.\nO d\u00eda [[3 de novembro]], conmemorando a data de nacemento de John Montagu, cel\u00e9brase o \"D\u00eda Mundial do S\u00e1ndwich .\nSandwicheira.\nA sandwicheira \u00e9 un aparello formado por d\u00faas placas articuladas, cun peche herm\u00e9tico, que se emprega para torrar os s\u00e1ndwichs.\nV\u00e9xase tam\u00e9n.\nLigaz\u00f3ns externas.\n[[Categor\u00eda:S\u00e1ndwichs| ]]"}
{"id": "89291", "revid": "89787", "url": "https://gl.wikipedia.org/wiki?curid=89291", "title": "Incendio do Reichstag", "text": "O incendio do Reichstag iniciouse na noite do 27 de febreiro de 1933 no Reichstag, a sede do parlamento alem\u00e1n en Berl\u00edn. \u00c9 un feito fundamental no estabelecemento da Alema\u00f1a nazi. O goberno alem\u00e1n acusou aos comunistas do KPD de estar detr\u00e1s deste feito e finalmente condenou e executou a Marinus van der Lubbe, un comunista neerland\u00e9s de 24 anos, que en 2008 foi postumamente declarado inocente de tal delito pola xustiza alem\u00e1. Na actualidade existe unha posici\u00f3n maioritaria que inculpa aos nazis e a Adolf Hitler de tal feito.\nO feito.\nO incendio empezou sobre as nove e cuarto da noite, e sobre esa hora, unha estaci\u00f3n de bombeiros de Berl\u00edn recibiu a alarma de que o Reichstag estaba a arder. O fogo iniciouse en varios lugares, e no momento en que chegaban a polic\u00eda e os bombeiros, a c\u00e1mara de deputados ard\u00eda a rabiar. A polic\u00eda atopou a Marinus van der Lubbe, medio espido, agoch\u00e1ndose ao lado do edificio. Van der Lubbe era un excomunista neerland\u00e9s e albanel desempregado, que estivera pululando por Europa nos \u00faltimos dous anos.\nAdolf Hitler e Hermann G\u00f6ring, l\u00edderes do partido nazi chegaron pouco despois ao lugar, e cando viron a Van der Lubbe, comezaron e declarar aos comunistas culp\u00e1beis do incendio, escusa coa que detiveron aos mandos do partido comunista na cidade de Berl\u00edn.\nPosteriormente Hitler declarou o estado de emerxencia e fixo que o presidente, o vello Paul von Hindenburg, asinara o Decreto do Incendio do Reichstag, abolindo a maior\u00eda das disposici\u00f3ns de dereitos humanos da constituci\u00f3n de 1919 da Rep\u00fablica de Weimar.\nOs l\u00edderes nazis ti\u00f1an preparada a demostraci\u00f3n de que o incendio do Reichstag fora organizado pola Comitern, e nos primeiros d\u00edas de marzo de 1933, foros arrestados os cidad\u00e1ns b\u00falgaros Georgi Dimitrov, Vasil Tanev e Blagoi Popov, tres nomes que xogares roles fundamentais durante o xu\u00edzo de Leipzig, co\u00f1ecido tam\u00e9n como o \"xu\u00edzo do incendio do Reichstag\". Dimitrov era o presidente do Comit\u00e9 Executivo da Internacional Comunista. Nun longo xu\u00edzo el mesmo demostrou a s\u00faa inocencia e o car\u00e1cter pol\u00edtico do incendio, empregado polas autoridades nazis para desprestixiar ao movemento comunista alem\u00e1n e internacional.\nHitler xurara como chanceler e xefe da coalici\u00f3n de goberno o 30 de xaneiro de 1933. O seu primeiro acto foi pedirlle ao Presidente Hindenburg que disolvera o Reichstag, de maneira que puideran aumentar o n\u00famero de escanos nazis que posu\u00edan tanto no parlamento como no goberno. A petici\u00f3n de Hitler foi aceptada e fix\u00e1ronse as elecci\u00f3ns para o 5 de marzo do 1933. O obxectivo de Hitler foi abolir a democracia dun xeito m\u00e1is ou menos legal ao activar a Lei Habilitante. A Lei Habilitante foi un poder especial permitido pola Constituci\u00f3n de Weimar para darlle ao chanceler o poder de pasar leis a decretos, se a intervenci\u00f3n do Reichstag. Supo\u00f1\u00edase que a Acta Permisiva era usada s\u00f3 en tempos de extrema emerxencia, e de feito, s\u00f3 fora usada unha vez antes, en 1923-1924, cando o goberno empregou a Lei para rescatar a Alema\u00f1a da hiper-inflaci\u00f3n. Para activar a Lei Habilitante requir\u00edase unha votaci\u00f3n dunha maior\u00eda dos dous terzos no Reichstag. En xaneiro de 1933, os nazis non ti\u00f1an o 32% dos escanos, polo que non pod\u00edan empregar a Lei Habilitante.\nNotas.\nD, Georgi: \"El incendio del Reichstag\". Editorial Grijalbo, Colecci\u00f3n 70. M\u00e9xico, D. F."}
{"id": "89292", "revid": "15490", "url": "https://gl.wikipedia.org/wiki?curid=89292", "title": "Braunau am Inn", "text": "Braunau am Inn \u00e9 unha pequena cidade austr\u00edaca, do estado de Alta Austria e que se atopa na fronteira con Alema\u00f1a \u00e1 beira do r\u00edo Inn. No outro lado do r\u00edo fica a cidade alem\u00e1 de Simbach am Inn. A cidade enc\u00f3ntrase a 60 km ao norte de Salzburgo e conta cuns 16.360 habitantes.\nCidade natal de Adolf Hitler.\nO 20 de abril de 1889 naceu Adolf Hitler nesta poboaci\u00f3n. A que fora a s\u00faa casa natal, \u00e9 actualmente un lugar para a rehabilitaci\u00f3n de cativos con problemas mentais. A rocha que se sit\u00faa fronte \u00e1 casa, troux\u00e9rona dende Mauthausen, un campo de concentraci\u00f3n pr\u00f3ximo, en protesta polo nazismo, e en 1989, o alcalde Gerhard Skiba erixiu un monumento contra a guerra e o fascismo diante da mesma.\nA asociaci\u00f3n pola historia contempor\u00e1nea organiza dende 1992 os \u201cD\u00edas da historia contempor\u00e1nea de Braunau\u201d (\"Braunauer Zeitgeschichte-Tage\"), e dende o 1998, o Servizo Austr\u00edaco da Memoria (\"\u00d6sterreichischer Gedenkdienst\") celebra reuni\u00f3ns en Braunau. No 2000, o xornal local \"Braunauer Rundschau\" iniciou a recollida de firmas \"Braunau setzt ein Zeichen\" (Braunau fai un sinal).\nO 16 de abril de 1927 naceu o papa Bieito XVI no lugar de Marktl am Inn, que queda a poucos quil\u00f3metros de Branau mesmo."}
{"id": "89293", "revid": "862545", "url": "https://gl.wikipedia.org/wiki?curid=89293", "title": "Papa Bieito XVI", "text": ""}
{"id": "89294", "revid": "1131", "url": "https://gl.wikipedia.org/wiki?curid=89294", "title": "Javier Guti\u00e9rrez \u00c1lvarez", "text": ""}
{"id": "89301", "revid": "23204", "url": "https://gl.wikipedia.org/wiki?curid=89301", "title": "Dover (hom\u00f3nimos)", "text": "Dover pode referirse ao seguinte."}
{"id": "89302", "revid": "85894", "url": "https://gl.wikipedia.org/wiki?curid=89302", "title": "Filgueira, Castro, Cerdedo-Cotobade", "text": "Filgueira \u00e9 un lugar da parroquia de Castro no concello pontevedr\u00e9s de Cerdedo-Cotobade. Segundo o Instituto Nacional de Estad\u00edstica en 2009 ti\u00f1a 33 habitantes (15 homes e 18 mulleres).\nToponimia.\nO fit\u00f3nimo galego \"Filgueira\" (do lat\u00edn F\u012cL\u012cCARIA, derivado de F\u012cLIX, -\u012cCIS) ref\u00edrese a un lugar abondoso en fentos. A s\u00faa orixe d\u00e1se entre o s\u00e9culo X e XIII.\nCaracter\u00edsticas.\nDestaca polas mostras de arquitectura popular que se poden atopar en t\u00f3dalas casas. Est\u00e1n constru\u00eddas con muros de cachotar\u00eda e perpia\u00f1o de granito e cubertas de tella, a\u00ednda que nalg\u00fans casos mantense o sistema de cuberta m\u00e1is tradicional da zona, a base de laxes superpostas. Moitas das casas constan dunha planta baixa e un primeiro piso, en moitos casos con balc\u00f3ns e solainas.\nA Eira da Ermida \u00e9 un eirado composto por un conxunto de 12 h\u00f3rreos que se atopa xunto \u00e1 capela da Virxe dos Remedios, queimada en 1809 polas tropas de Napole\u00f3n durante a guerra da Independencia Espa\u00f1ola.\nFilgueira \u00e9 terra de moitos ferreiros e fiadeiros e sobre todo destacan famosos canteiros, como Domingo Mat\u00edas e Tom\u00e1s Penelas.\nO d\u00eda grande cel\u00e9brase o 8 de setembro, na honra da Virxe dos Remedios."}
{"id": "89305", "revid": "55340", "url": "https://gl.wikipedia.org/wiki?curid=89305", "title": "Xavier L\u00f3pez Rodr\u00edguez", "text": "Xavier L\u00f3pez Rodr\u00edguez, nado en Hermisende en 1956, \u00e9 un xornalista e escritor das Portelas.\nTraxectoria.\nLicenciouse en ciencias da informaci\u00f3n en Madrid e reside en Santiago de Compostela desde 1985. Colaborou en diversos medios escritos de Galicia (\"Diario de Galicia\", \"Diario 16 de Galicia\") e Castela e Le\u00f3n (\"El Norte de Castilla\", \"El Correo de Zamora\"). En 1992 publicou o seu primeiro libro en galego, \"O anano enredador\", unha novela curta centrada na Galicia estremeira. En 1993 publicou \"Outros heroes\"."}
{"id": "89306", "revid": "1888", "url": "https://gl.wikipedia.org/wiki?curid=89306", "title": "Lu\u00eds Manuel Garc\u00eda Ma\u00f1\u00e1", "text": ""}
{"id": "89312", "revid": "72012", "url": "https://gl.wikipedia.org/wiki?curid=89312", "title": "Daltonismo", "text": "O daltonismo -denominado as\u00ed polo f\u00edsico ingl\u00e9s John Dalton, quen o padec\u00eda- \u00e9 un defecto xen\u00e9tico consistente na imposibilidade de distinguir as cores (\"discromatopsia\"). A\u00ednda que ning\u00fan dalt\u00f3nico confunde as mesmas cores, \u00e9 moi frecuente que confundan o verde e o vermello; con todo, poden ver m\u00e1is matices do violeta que as persoas de visi\u00f3n normal e son capaces de distinguir obxectos camuflados. Tam\u00e9n hai casos nos que a incidencia da luz pode facer que var\u00ede a cor que ve o dalt\u00f3nico.\nO defecto xen\u00e9tico \u00e9 herditario e vai vencellado ao sexo, debido a que se transmite por un alelo recesivo ligado ao cromosoma X, o que produce un notable predominio no home entre a poboaci\u00f3n afectada. A muller pode portar a enfermidade en casos non tan com\u00fans coma nos homes, e a transmite aos seus fillos homes. Probablemente, a metade dos seus fillos ser\u00e1n portadores. A transmisi\u00f3n xen\u00e9tica \u00e9 igual que na hemofilia.\nComo se perciben as cores?\nAo mirar un obxecto con cor, a cor percibida nese momento pode variar dependendo de cando se volva mirar. Por exemplo, \u00e1 noiti\u00f1a as cores semellan diferentes de cando se ven coa luz do Sol, e tampouco \u00e9 o mesmo a percepci\u00f3n con luz natural ou con luz artificial. Por iso ao elixir cores para decorar un interior debe terse en conta o tipo de luz ou a fonte de luz que hai na habitaci\u00f3n: se a luz \u00e9 natural ou artificial, se hai moita ou pouca luz, se a luz \u00e9 directa ou indirecta etc.\nPor que se ven os obxectos de determinadas cores?\nOs obxectos absorben e reflicten a luz de forma distinta dependendo das s\u00faas caracter\u00edsticas f\u00edsicas, como a s\u00faa forma ou composici\u00f3n etc. A cor que percibimos dun obxecto \u00e9 o raio de luz que rexeita. N\u00f3s captamos eses -rebotes- con diferentes lonxitudes de onda, por medio dos ollos grazas \u00e1 s\u00faa estrutura. Se os raios de luz atravesan ao obxecto, este \u00e9 invisible.\nAs c\u00e9lulas sensoriais (fotoreceptores) da retina que reaccionan de forma distinta \u00e1 luz e as cores ch\u00e1maselles bast\u00f3ns e conos respectivamente.\nOs bast\u00f3ns act\u00edvanse na escuridade, e s\u00f3 permiten distinguir o negro, o branco e os distintos gris. Perm\u00edtenos percibir o contraste.\nOs conos, en cambio funcionan de d\u00eda e en ambientes iluminados, e fan posible a visi\u00f3n das cores. En realidade hai tres tipos de conos; un especialmente sensible \u00e1 luz vermella, outro \u00e1 luz verde e un terceiro, \u00e1 luz azul. Cada cono (c\u00e9lula) est\u00e1 conectado individualmente co centro visual do cerebro por medio do nervio \u00f3ptico.\nA combinaci\u00f3n destas tres cores: vermello, amarelo e azul \u00e9 suficiente como para ver uns 20 mill\u00f3ns de cores distintas. As\u00ed por exemplo o laranxa \u00e9 vermello cun pouco de amarelo e o violeta \u00e9 azul cun pouco de vermello. \u00c9 no cerebro onde leva a cabo esta interpretaci\u00f3n, pois no ollo s\u00f3 se capta a luz.\nOs dalt\u00f3nicos non distinguen ben as cores por erro dos xenes encargados de producir os pigmentos dos conos. As\u00ed, dependendo do pigmento defectuoso, a persoa confundir\u00e1 unhas cores ou outras. Por exemplo se o pigmento defectuoso \u00e9 o do vermello, o individuo non distinguir\u00e1 o vermello nin as s\u00faas combinaci\u00f3ns. Tam\u00e9n pode darse o daltonismo por falta dun tipo de cono, tendo as\u00ed s\u00f3 dous.\nTipos de daltonismo.\nMonocrom\u00e1ticos.\nComo o seu nome indica, estes individuos s\u00f3 pos\u00faen un tipo de cono e s\u00f3 poden ver un tipo de cor.\nDicrom\u00e1ticos.\nEstas persoas pos\u00faen dous tipos de conos. A afecci\u00f3n pres\u00e9ntase con variantes, poden haber individuos cegos \u00e1 cor vermella, individuos que confunden sombras de vermello, verde e amarelo; ou individuos cegos ao azul e que \u00e1 s\u00faa vez confunden sombras de verde e azul ou laranxa e rosa.\nTricrom\u00e1ticos an\u00f3malos.\n\u00c9 cando a persoa pos\u00fae os tres tipos de conos, con defectos funcionais, polo que confunden unha cor con outra. \u00c9 o grupo m\u00e1is abondoso e com\u00fan de dalt\u00f3nicos, te\u00f1en tres tipos de conos, pero perciben as tons das cores alteradas. Adoitan ter defectos semellantes aos dalt\u00f3nicos dicrom\u00e1ticos, pero menos notables.\nAcrom\u00e1ticos.\n\u00c9 cando os conos das persoas non funcionan e s\u00f3 te\u00f1en visi\u00f3n en branco e negro. Esta condici\u00f3n \u00e9 moi rara xa que se viu en moi poucos casos."}
{"id": "89313", "revid": "1308", "url": "https://gl.wikipedia.org/wiki?curid=89313", "title": "Dalt\u00f3nico", "text": ""}
{"id": "89317", "revid": "98629", "url": "https://gl.wikipedia.org/wiki?curid=89317", "title": "Monumenta Germaniae Historica", "text": "Os Monumenta Germaniae Historica (frecuentemente abreviado MGH nas bibliograf\u00edas e nos elencos de fontes) \u00e9\nunha serie completa de fontes escritas, desde os tempos do Imperio Romano ata o s\u00e9culo XVI, atentamente preparadas e publicadas para o estudo da historia de Alema\u00f1a.\nO instituto MHG.\nO instituto (\"Deutsches Institut f\u00fcr Erforschung des Mittelalters\") que xestiona a serie fundouno o pol\u00edtico e reformista prusiano Heinrich Friedrich Karl vom Stein en 1819 en Berl\u00edn, e o primeiro volume apareceu no 1826. Moitos eminentes medievalistas alem\u00e1ns e doutros pa\u00edses levaron adiante o traballo de recoller e confrontar manuscritos e producir edici\u00f3ns de estudo. O lema escolleito por Stein, \"Sanctus amor patriae dat animum\" (\"o santo amor pola patria fortifica o esp\u00edrito\") amosa a coincidencia do nacionalismo rom\u00e1ntico coa erudici\u00f3n.\nO instituto tam\u00e9n publica a revista de historia \"Deutsches Archiv f\u00fcr Erforschung des Mittelalters\" (DA).\nO instituto trasladouse a M\u00fanic no ano 1949.\nA serie dos presidentes \u00e9 a seguinte:\nA serie MGH.\nA colecci\u00f3n artic\u00falase en cinco grandes \u00e1reas: \"Antiquitates\", \"Diplomata\", \"Epistolae\", \"Leges\" e \"Scriptores\". Tam\u00e9n existe unha secci\u00f3n \"Necrologia\". Abr\u00edronse tam\u00e9n moitas \u00e1reas subsidiarias, mesmo unha serie de volumes m\u00e1is compactos para uso escolar (\"Scriptores in usum scholarum\") e unha serie de estudos especiais (\"MGH Schriften\").\nO proxecto, un dos meirandes esforzos colectivos de estudos hist\u00f3ricos, contin\u00faa no s\u00e9culo XXI. No 2004 os MGH, co apoio da \"Deutsche Forschungsgemeinschaft\", deron un paso adiante significativo: todas as s\u00faas publicaci\u00f3ns que se editaran hab\u00eda m\u00e1is de cinco anos poden lerse en li\u00f1a nunha reproduci\u00f3n fotodixital, no sitio web dos MGH."}
{"id": "89318", "revid": "23204", "url": "https://gl.wikipedia.org/wiki?curid=89318", "title": "Jacob Grimm", "text": "Jacob Ludwig Karl Grimm, nado o 4 de xaneiro de 1785 en Hanau (Hesse, Alema\u00f1a), morto o 20 de setembro de 1863, foi un ling\u00fcista e historiador da mitolox\u00eda alem\u00e1.\nO gran p\u00fablico co\u00f1\u00e9ceo sobre todo polo seu traballo de recollida de contos realizado co seu irm\u00e1n Wilhelm, baixo a etiqueta com\u00fan de irm\u00e1ns Grimm.\nJacob Grimm figura entre os primeiros ling\u00fcistas de importancia: o 1822 describiu a natureza das modificaci\u00f3ns fon\u00e9ticas ou leis relativas \u00e1s consoantes das linguas xerm\u00e1nicas que se co\u00f1ecen como lei de Grimm (primeira mutaci\u00f3n conson\u00e1ntica)."}
{"id": "89319", "revid": "624", "url": "https://gl.wikipedia.org/wiki?curid=89319", "title": "Jakob Ludwig Karl Grimm", "text": ""}
{"id": "89320", "revid": "98629", "url": "https://gl.wikipedia.org/wiki?curid=89320", "title": "Buraco das Araras", "text": "Buraco das Araras \u00e9 o nome de d\u00faas dolinas do Brasil:"}
{"id": "89321", "revid": "48203", "url": "https://gl.wikipedia.org/wiki?curid=89321", "title": "Mia Rose", "text": "Mia Rose, nome art\u00edstico de Maria Ant\u00f3nia Sampaio Rosa, nada en Londres o 26 de xaneiro de 1988, \u00e9 unha cantora - compositora luso - inglesa que atinxiu o \u00e9xito a trav\u00e9s do sitio web de v\u00eddeos YouTube, onde rapidamente se situou entre os artistas m\u00e1is vistos.\nDesde 2007 at\u00e9 2011 foi a artista con maior n\u00famero de seguidores no Reino Unido, e, no mesmo pa\u00eds, ten o segundo canal de YouTube con maior n\u00famero de subscrici\u00f3ns. Os v\u00eddeos de Mia Rose xa foron vistos m\u00e1is de 125 mill\u00f3ns de veces. Rose ten m\u00e1is asinantes no seu canal YouTube, a nivel mundial, que Beyonce, U2, Justin Timberlake ou os Coldplay. Mia Rose xa foi asunto de artigos na \"Rolling Stone\", \"The Sun\", \"The Age\" (publicado tam\u00e9n no \"Sydney Morning Herald\u00a0\"), foi tam\u00e9n destacada na \"BBC Radio 5 Live\" podcast.\nEn xaneiro de 2007, Mia asinou contrato coa NextSelection/Universal a trav\u00e9s de Ryan Leslie. Pasado un mes Rose estabeleceu contrato con Tommy Mottola da Mottola Company para xesti\u00f3n de carreira. Ao longo do seu tempo nos EU, Mia Rose traballou con produtores e compositores como Brent Pashke, Uness e Kara DioGuardi. Mia gravou dous discos, \"Hold Me Now\" e \"Hot Boy\" para a editora NextSelection que non chegaron a ser publicados. Debido \u00e1s dificultades que as grandes editoras estaban a atravesar a causa da revoluci\u00f3n dixital, Mia decidiu regresar a Europa para centrar os seus esforzos en aumentar a s\u00faa base de fans e seguir a s\u00faa carreira como artista DIY, sentindo que reter o control sobre a s\u00faa m\u00fasica ser\u00eda o o cami\u00f1o m\u00e1is acertado.\nM\u00fasica.\nO d\u00eda 29 de decembro de 2006, durante o per\u00edodo de vacaci\u00f3ns da universidade, Mia abriu unha conta no sitio web de compartir v\u00eddeos YouTube baixo o nome \"miaarose\". No seu canal persoal, Mia comezou a p\u00f3r un v\u00eddeo novo todos os d\u00edas onde cantaba versi\u00f3ns dos seus artistas preferidos. Despois de d\u00faas semanas, colocouse entre os m\u00fasicos m\u00e1is vistos do YouTube, suscitou o interese de varias editoras multinacionais e foi asunto de noticia de varias publicaci\u00f3ns en papel e en li\u00f1a.\nEn maio de 2009, Mia gravou e autopromoveu o seu primeiro disco \"Let Go\", lanzando o tema no iTunes de Portugal, onde rapidamente se tornou na descarga m\u00e1is vendida do ano e alcanzando o segundo lugar no \"cume\" portugu\u00e9s. Mia Rose foi para Portugal, onde residiu por un tempo, tendo moitos fans portugueses.\nMia Rose ten unha enorme cantidade de fans a nivel mundial. Durante unha videoconferencia cos mesmos, no Kyte.tv, no d\u00eda 15 de outubro de 2009, recibiu m\u00e1is de 7 500 mensaxes de 27 pa\u00edses en 90 minutos, inclu\u00edndo os Estados Unidos, o Canad\u00e1, o Per\u00fa, a gran maior\u00eda do territorio europeo, Qatar, o Xap\u00f3n, a India e Malaisia. Durante un evento que tivo lugar en 2008, Rose co\u00f1eceu a Rania de Xordania, que confesou ser fan da m\u00fasica de Mia.\nO seu \u00e9xito como artista DIY, debido \u00e1 exposici\u00f3n no YouTube, levou a que recibise convites para eventos prestixiosos como a Google Zeitgeist e a SIME na Suecia , para falar da s\u00faa carreira. A s\u00faa filosof\u00eda DIY est\u00e1 presente en todos os pasos que d\u00e1, en 2009 Mia lanzou varios pasatempos para os seus fans cuxos premios consist\u00edan en pasar un d\u00eda con Mia Rose en Londres, escoller unha das pistas a ser editada no seu m\u00e1is recente traballo, e dese\u00f1ar a capa do seu novo disco.\nRose mudouse para Londres en setembro de 2009 e asinou contrato coa citizensound, axencia que xestiona a s\u00faa carreira.\nO seu segundo disco de d\u00faas pistas, \"What Would Christmas Be Like?/Fallin\u2019 For You\" foi lanzado exclusivamente a trav\u00e9s do seu sitio web \"miaroseworld.com\" no d\u00eda 2 de decembro de 2009. Foi composto por Mia e estreado no seu canal YouTube no d\u00eda 1 de decembro de 2009. O v\u00eddeo para o novo disco foi gravado no Brasil polo realizador e actor Rafael Almeida.\nA segunda pista inclu\u00edda neste lanzamento, \"Fallin' For You\" \u00e9 da autor\u00eda de Colbie Caillat e foi escollida polos fans de Mia de entre catro m\u00fasicas pos\u00edbeis. Foi claramente o tema vencedor, co 45% dos votos, m\u00e1is do dobre da m\u00fasica que ficou en segundo lugar. O v\u00eddeo da versi\u00f3n de Mia foi visualizado m\u00e1is de veces en apenas un mes desde que foi posto no YouTube. Mia Rose procura envolver os seus fans en todo o que fai, optando por deixar un dos seus fans (vencedor dun pasatempo) dese\u00f1ar a capa do disco.\nAmbos os temas foron producidos en Londres por Tyrell, que xa traballou con artistas como David Bowie, Simply Red, Lily Allen e P. M. Dawn.\nEn 2011 Mia Rose estaba inclu\u00edda na divisi\u00f3n de celebridades da Models 1 xuntamente con Lois Winstone, Mika, Joely Richardson e Robert Pattinson.\nParticipou da miniserie brasileira \"Acampamento de F\u00e9rias 2 - A \u00c1rvore da Vida\" (Campamento de Vacaci\u00f3ns 2 - A \u00c1rbore da Vida), interpretando Nanda.\nRecepci\u00f3n na prensa.\nAlexa Baracaia, xornalista da \"Evening Standard\" publicou o d\u00eda 30 de xaneiro de 2007, que o canal YouTube de Mia Rose estaba atraendo m\u00e1is de tres mill\u00f3ns de visitas por mes mais resaltou que exist\u00edan alegaci\u00f3ns de \"falsos comentarios\" a ser feitos co prop\u00f3sito de aumentar o seu chamamento. En febreiro de 2007, o \"Sydney Morning Herald\" lanzou a noticia de que a s\u00faa p\u00e1xina YouTube ti\u00f1a atinxido as duascentas mil sinaturas \u00e1s tres semanas da s\u00faa estrela, o que a converteu, naquel momento, na artista con maior n\u00famero de subscrici\u00f3ns de sempre. En marzo de 2008, a revista \"Forbes\" relatou a nomeamento de Mia Rose para os premios \"2008 YouTube Video Awards\" (Premios de V\u00eddeo de Youtube de 2008) .\nOutras Participaci\u00f3ns.\nNo 2011, Mia Rose, foi xurado no programa da RTP1 :\"A Voz de Portugal\"."}
{"id": "89322", "revid": "1888", "url": "https://gl.wikipedia.org/wiki?curid=89322", "title": "Xos\u00e9 Arias Fern\u00e1ndez", "text": "Xos\u00e9 Arias Fern\u00e1ndez, co\u00f1ecido como Cristo ou Dapena, nado en Paredes de Arriba (Castro de Rei de Lemos, Paradela) en 1918 e finado no mesmo lugar o 27 de maio de 1954, foi un guerrilleiro antifranquista galego.\nTraxectoria.\nFillo de Manuel Arias e Florentina Fern\u00e1ndez. Pr\u00f3ximo ao Partido Comunista de Espa\u00f1a botouse ao monte e participou en acci\u00f3ns contra a Garda Civil como lugartenente de Xos\u00e9 Castro Veiga \"Piloto\". En 1946 foi elixido segundo xefe da III Agrupaci\u00f3n Guerrilleira, participou en case todas as s\u00faas acci\u00f3ns. Procesado na causa 522/47, foi reclamado polo Xulgado Militar Eventual n\u00famero 1 de Lugo con Adolfo Gregorio Cenitagoya Gonz\u00e1lez, Manuel Rodr\u00edguez, Xos\u00e9 Castro Veiga, Jos\u00e9 Pardo Rodr\u00edguez, Francisco L\u00f3pez Quinte, Abelardo Guti\u00e9rrez Alba e El\u00edas L\u00f3pez Armesto en febreiro de 1948. En 1949 dispers\u00e1ronse os restos da III Agrupaci\u00f3n e Xos\u00e9 volveu ao seu lugar natal, onde se agochou. O 27 de maio de 1954 morreu nun enfrontamento coa Garda Civil mentres se preparaba para marchar ao estranxeiro."}
{"id": "89323", "revid": "56817", "url": "https://gl.wikipedia.org/wiki?curid=89323", "title": "Buraco das Araras, Goi\u00e1s", "text": "Buraco das Araras \u00e9 unha dolina do estado brasileiro de Goi\u00e1s\nCon 105 m de profundidade e 295 de ancho \u00e9 unha das maiores dolinas do Brasil e a segunda maior do Centro-Oeste, tendo no seu medio unha densa foresta h\u00famida con fentos xigantes t\u00edpicos da idade primitiva, da formaci\u00f3n xeol\u00f3xica e ecohistoria do lugar.\nPos\u00fae tam\u00e9n accesos a varias cavernas con estalactitas, estalagmitas e r\u00edos subterr\u00e1neos apropiados para a pr\u00e1ctica da inmersi\u00f3n."}
{"id": "89324", "revid": "98629", "url": "https://gl.wikipedia.org/wiki?curid=89324", "title": "Rui Veloso", "text": "Rui Manuel Gaud\u00eancio Veloso, nado en Lisboa o 30 de xullo de 1957, \u00e9 un cantante, compositor e guitarrista portugu\u00e9s.\nBiograf\u00eda.\nA\u00ednda que naceu en Lisboa, o cantante mudouse para o Porto con apenas tres meses. Comezou a tocar a harm\u00f3nica con 6 anos. Moitos consid\u00e9rano como o \"pai\" do rock portugu\u00e9s, movemento musical xurdido no inicio da d\u00e9cada dos 80. Comezou a s\u00faa carreira como int\u00e9rprete de blues, nunha banda de garaxe chamada Magara Blues.\n\u00c9 apreciador de B.B. King e Eric Clapton, entre outros nomes consagrados. Actuou por d\u00faas veces co primeiro no Coliseu do Porto e no de Lisboa, en concertos aplaudidos pola cr\u00edtica. \u00c9 reco\u00f1ecido internacionalmente como o m\u00e1is aut\u00e9ntico \"bluesman\" portugu\u00eas.\nA s\u00faa obra \u00e9 not\u00e1bel e foi xa reco\u00f1ecida polo Estado Portugu\u00e9s na figura do ent\u00f3n Presidente da Rep\u00fablica, M\u00e1rio Soares, que lle atribu\u00edu a Gran Cruz da Orde do Infante. \u00c9 o segundo nome da m\u00fasica portuguesa que m\u00e1is p\u00e1xinas ten destinadas na \"Enciclop\u00e9dia da M\u00fasica Portuguesa\", s\u00f3 superado por Am\u00e1lia Rodrigues.\n\u00c9 respons\u00e1bel de moitas das canci\u00f3ns que fan parte das lembranzas de cada portugu\u00eas, como \"Chico Fininho\", \"Porto Sentido\", \"N\u00e3o H\u00e1 Estrelas No C\u00e9u\", \"Sei de Uma Camponesa\" ou \"A Paix\u00e3o (Segundo Nicolau da Viola)\".\nIntegrou o agrupamento Rio Grande, en 1996, formado por Tim (Xutos &amp; Pontap\u00e9s), Jo\u00e3o Gil (Ala dos Namorados), Jorge Palma e Vitorino, nun estilo de m\u00fasica popular con influencias alentexanas que alcanzou unha consider\u00e1bel popularidade, gravando dous CDs: \"Orixinais\" en 1996 e \"Ao vivo\" en 1998. M\u00e1is tarde, en 2003 a mesma formaci\u00f3n volveu a xuntarse, mais desta vez o proxecto chamar\u00edase Cabe\u00e7as no Ar e o estilo abandonar\u00eda o do primeiro para dar lugar a canci\u00f3nss nost\u00e1lxicas que remontan aos tempos da escola. De a\u00ed sa\u00edron temas aclamados polo p\u00fablico e que hoxe Rui Veloso non deixa de cantar nos seus concertos, como \u00e9 o caso de \"O Primeiro Beijo\".\nO 2 de xu\u00f1o de 2006 actuou no Rock in Rio en Lisboa, precedendo os concertos de Carlos Santana e de Roger Waters.\nA\u00ednda en 2006 cumpre os 25 Anos de Carreira, ocasi\u00f3n que brinda con tres concertos, dous no Coliseu do Porto e un no Pavill\u00f3n Atl\u00e1ntico. Neses concertos presentou novos e vellos \u00eaxitos de \"cara lavada\".\nRecentemente cumpriu o so\u00f1o de abrir a s\u00faa propia editora: o Est\u00fadio de Vale de Lobos."}
{"id": "89326", "revid": "1131", "url": "https://gl.wikipedia.org/wiki?curid=89326", "title": "Praia de Chamoso", "text": "A praia de Chamoso \u00e9 unha cala rochosa situada ao sur da parroquia de San Marti\u00f1o de Porto, no concello coru\u00f1\u00e9s de Cabanas.\n\u00c9 unha praia de area fina con afloramentos rochosos semellante a outras da r\u00eda de Ares, da que forma parte e non conta con ning\u00fan servizo ag\u00e1s o dun pequeno aparcadoiro preto do acceso peonil que salva o forte desnivel."}
{"id": "89328", "revid": "89787", "url": "https://gl.wikipedia.org/wiki?curid=89328", "title": "Escola de Barbiana", "text": "A Escola de Barbiana \u00e9 un proxecto educativo creado por Lorenzo Milani nos anos 50 no barrio de Barbiana, na vila de Vicchio, na provincia italiana de Florencia. A escola creou e motivou debates pedag\u00f3xicos nos anos 60.\nHistoria.\nLorenzo Milani foi destinado \u00e1 igrexa de Barbiana logo dalgunhas desavinzas co cardeal de Florencia. Al\u00ed comezou unha experiencia educativa \u00fanica cos nenos e rapaces da zona que, por raz\u00f3ns xeogr\u00e1ficas e socioecon\u00f3micas, estaban en clara desvantaxe acad\u00e9mica respecto \u00f3s seus compa\u00f1eiros de clase da cidade.\nA escola axi\u00f1a suscitou pol\u00e9mica e cr\u00edticas tanto desde o mundo da Igrexa Cat\u00f3lica (nin Xo\u00e1n XXIII nin Paulo VI intervi\u00f1eron \u00f3 su favor), como desde o laico. A resposta a estas cr\u00edticas chegou co libro \"Lettera ad una professoressa\" (\"Carta a unha profesora\"), libro escrito por alumnos da escola (como autor aparece a \"Scuola di Barbiana\"), que explicaba os inicios da Escola \u00f3 mesmo tempo que formulaba unha cr\u00edtica construtiva \u00e1 escola tradicional italiana, definida como \"un ospedale che cura i sani e respinge i malati\" (\"un hospital que cura \u00f3s sans e empeora \u00f3s enfermos\"). Criticaba a falta de preocupaci\u00f3n polos rapaces con dificultades, mentres que se favorec\u00eda \u00f3s rapaces cunha formaci\u00f3n familiar anterior, clase esta personificada en \"Pierino del dottore\" (un t\u00edpico rapaz, fillo dun profesional de clase alta, que xa sab\u00eda ler \u00f3 chegar \u00e1 escola).\nCaracter\u00edsticas.\nA innovaci\u00f3n da experiencia de Barbiana parte dalg\u00fans presupostos \u00fanicos e orixinais, sintetizados no lema en ingl\u00e9s: I care.\nDeste lema parte o principio de que a escola debe ser pensada como os labores do campo, ocupando os rapaces practicamente todo o d\u00eda e os sete d\u00edas da semana. \u00c9 unha escola aberta, onde a programaci\u00f3n \u00e9 concordada entre os rapaces e onde eles mesmos son os mestres.\nAs ideas propostas polo mestre foron consideradas revolucionarias e perigosas na s\u00faa \u00e9poca."}
{"id": "89329", "revid": "12452", "url": "https://gl.wikipedia.org/wiki?curid=89329", "title": "Ubuntu Super Edition", "text": ""}
{"id": "89330", "revid": "25871", "url": "https://gl.wikipedia.org/wiki?curid=89330", "title": "Endesa", "text": "Endesa (Endesa S.A.) \u00e9 unha empresa espa\u00f1ola do sector enerx\u00e9tico, fundada o 18 de novembro de 1938 baixo o nome de \"Empresa Nacional de Electricidad, S.A.\"\nHistoria e caracter\u00edsticas.\nCompostilla I foi a s\u00faa primeira planta de produci\u00f3n, inaugurada nos cincuenta en Ponferrada. Na d\u00e9cada dos sesenta creouse Compostilla II, no concello leon\u00e9s de Cubillos do Sil.\nAgora, cotiza en bolsa sbc, forma parte do ibex 35, e \u00e9 principal compa\u00f1\u00eda el\u00e9ctrica do estado espa\u00f1ol. Os seus principais accionistas son a decembro do 2023 ENEL (70%) e accionistas privados 30%.\nA el\u00e9ctrica tam\u00e9n opera en Italia, Francia, Portugal, Marrocos, Chile, Arxentina, Colombia, Per\u00fa, Brasil e Rep\u00fablica Dominicana.\nForon famosas as OPAs sobre a empresa por parte de diversas compa\u00f1\u00edas."}
{"id": "89331", "revid": "109216", "url": "https://gl.wikipedia.org/wiki?curid=89331", "title": "Pierrefitte", "text": "Pierrefitte \u00e9 o top\u00f3nimo de varias comunas francesas:\nTam\u00e9n forma parte do nome doutras comunas:"}
{"id": "89332", "revid": "5312", "url": "https://gl.wikipedia.org/wiki?curid=89332", "title": "Dreta de Catalunya", "text": "Dreta de Catalunya (en galego: \"Dereita de Catalu\u00f1a\") foi unha organizaci\u00f3n pol\u00edtica de Catalu\u00f1a, de ideolox\u00eda conservadora, constitu\u00edda en Barcelona o 6 de abril de 1933.\nReuniu membros dos antigos partidos mon\u00e1rquicos como o avogado Santiago Torent e os industriais Joan Campmaj\u00f3 e Dami\u00e0 Mateu i Bisa, alg\u00fans dos cales militaran na Lliga Regionalista, que nas elecci\u00f3ns \u00f3 Parlamento de Catalu\u00f1a de 1932 se presentara xunto con Comuni\u00f3 Tradicionalista e Renovaci\u00f3n Espa\u00f1ola, pero que s\u00f3 obtiveran 15.500 votos (3,32 %) e ning\u00fan deputado.\nPresentouse \u00e1s elecci\u00f3ns xerais de Espa\u00f1a de 1936, celebradas o 16 de febreiro de 1936, dentro da Front Catal\u00e0 d'Ordre, pero a Lliga Catalana acaparou toda a representaci\u00f3n da coalici\u00f3n, polo que non obtivo representaci\u00f3n nas Cortes."}
{"id": "89333", "revid": "25871", "url": "https://gl.wikipedia.org/wiki?curid=89333", "title": "Lee Friedlander", "text": "Lee Friedlander, nado en Aberdeen (Washington) o 14 de xullo de 1934, \u00e9 un fot\u00f3grafos estadounidense, un dos m\u00e1is reputados do s\u00e9culo XX. A s\u00faa obra destaca por tentar retratatar a \u00abpaisaxe social norteamericana\u00bb.\nBiograf\u00eda.\nFriedlander cursou os seus estudos acad\u00e9micos de fotograf\u00eda no Art Center College of Design de Pasadena (California). En 1956 m\u00fadase a Nova York onde comezar\u00e1 a traballar para selos musicais especializados en jazz, principalmente para Atlantic, fotografando a moitas das m\u00e1is destacadas figuras da escena jazz\u00edstica (Ornette Coleman, Charles Mingus) en imaxes que servir\u00e1n, en moitas ocasi\u00f3ns, para ilustrar as capas de varios discos. Xa en 1960, Friedlander ga\u00f1ou unha bolsa da Guggenheim Memorial Foundation que lle hab\u00eda permitir centrarse na s\u00faa arte sen recorrer aos encargos comerciais dos anos anteriores. En 1962 e 1977 volveu a recibir novas bolsas. Estes traballos da s\u00faa primeira \u00e9poca van estar influ\u00eddos por diferentes fot\u00f3grafos como Eug\u00e8ne Atget, Robert Frank ou Walker Evans.\nA s\u00faa obra caracter\u00edzase tecnicamente polo emprego dunha Leica de 35\u00a0mm e do filme en branco e negro, mentres que pola s\u00faa tem\u00e1tica destaca o retrato da \u00abpaisaxe social norteamericana\u00bb. Deste xeito, as s\u00faas fotograf\u00edas representan imaxes illadas da vida urbana, reflexos dos escaparates das tendas, carteis publicitarios, televisi\u00f3ns etc., nunha combinaci\u00f3n capaz de capturar o ambiente da vida moderna. Tam\u00e9n son destac\u00e1beis na s\u00faa obra os autorretratos nos que se serve de recursos como son os espellos, o reflexo nun vidro ou a s\u00faa propia sombra; e os espidos femininos, capaces de captar a beleza \"real\" das mulleres (coas s\u00faas celulite e imperfecci\u00f3ns) con imaxes tomadas en \u00e1ngulos inveros\u00edmiles e nunhas posturas bastante heterodoxas.\nEn 1963, o International Museum of Photography da George Eastman House organizoulle a s\u00faa primeira exposici\u00f3n monogr\u00e1fica nun museo. No 1967 foi unha das principais figuras, xunto con Garry Winogrand e Diane Arbus, da exhibici\u00f3n \"New Documents\" no Museum of Modern Art de Nova York. En 1990 a MacArthur Foundation premiouno cunha MacArthur Fellowship.\nNos \u00fatimos anos Friedlander traballa con c\u00e1maras de formato medio como a Hasselblad Superwide. A artrite que padece recluiuno no seu hogar, obrig\u00e1ndoo a se centrar no seu contorno m\u00e1is pr\u00f3ximo e coti\u00e1n. O seu libro \"Stems\" (talos, troncos) reflicte o seu per\u00edodo de convalecencia ocasionado por unha intervenci\u00f3n cir\u00farxica no xeonllo: segundo Friedlander os seus membros record\u00e1banlle aos enxertos dunha \u00e1rbore. Estas imaxes ofrecen unhas texturas que non estaban presentes en anteriores traballos do autor, recordando en certa maneira \u00e1 obra doutros autores como Josef Sudek, quen tam\u00e9n ten fotografado os espazos reducidos do seu hogar e do seu estudo.\nEn 2005 o Museum of Modern Art de Nova York ofreceu unha retrospectiva da obra de Friedlander (exposici\u00f3n que viaxar\u00eda no outono de 2006 \u00e1 Galerie nationale du Jeu de Paume en Par\u00eds, ao Haus der Kunst de M\u00fanic e ao Caixaforum de Barcelona en abril de 2007). Tam\u00e9n en 2005 recibiu o premio Hasselblad International Award. En 2008 apareceu unha nova retrospectiva, esta vez no Museum of Modern Art de San Francisco, que se viu acompa\u00f1ada por unha exposici\u00f3n de obras m\u00e1is recentes, baixo o t\u00edtulo de \"America By Car\", na Fraenkel Gallery situada non moi lonxe do Museo de Arte Moderna.\nComo curiosidade, tam\u00e9n \u00e9 de destacar que un dos seus fillos, o violoncellista e compositor Erik Friedlander, \u00e9 unha destacada figura da escena da m\u00fasica experimental de Nova York.\nCitas.\n(\"It fascinates me that there is a variety of feeling about what I do. I'm not a premeditative photographer. I see a picture and I make it. If I had a chance, I'd be out shooting all the time. You don't have to go looking for pictures. The material is generous. You go out and the pictures are staring at you.\").\n(\"I always wanted to be a photographer. I was fascinated with the materials. But I never dreamed I would be having this much fun. I imagined something much less elusive, much more mundane.\")."}
{"id": "89334", "revid": "5174881", "url": "https://gl.wikipedia.org/wiki?curid=89334", "title": "Heterosexismo", "text": "O heterosexismo (do grego \"\u1f15\u03c4\u03b5\u03c1\u03bf\u03c2\", \"diferente\"; e do lat\u00edn \"sexualis\") denota a suposici\u00f3n de que toda a natureza heterosexual \u00e9 superior \u00e1 homosexual e bisexual. Ademais, o heteresexismo implica unha discriminaci\u00f3n e prexu\u00edzo contra os gai e lesbianas. A pesar diso, est\u00e1 \"arraigado e [\u00e9] caracter\u00edstico das m\u00e1is importantes instituci\u00f3ns sociais, culturais e econ\u00f3micas da soa sociedade.\""}
{"id": "89335", "revid": "89787", "url": "https://gl.wikipedia.org/wiki?curid=89335", "title": "Valeria Bertuccelli", "text": "Valeria Bertuccelli, nada en 1970 en San Nicol\u00e1s de los Arroyos, na provincia de Buenos Aires, \u00e9 unha actriz arxentina de cine e televisi\u00f3n."}
{"id": "89340", "revid": "96271", "url": "https://gl.wikipedia.org/wiki?curid=89340", "title": "Lingua mapuche", "text": "A lingua mapuche ou mapudungun (literalmente, \"o falar da terra\") \u00e9 o idioma do pobo mapuche, un grupo amerindio que habita Chile e a Arxentina. Ten preto de 440.000 falantes con diversos graos de competencia ling\u00fc\u00edstica. Influ\u00edu o l\u00e9xico do espa\u00f1ol na s\u00faa \u00e1rea de distribuci\u00f3n e, \u00e1 s\u00faa vez, incorporou palabras do espa\u00f1ol e do quechua. Non foi clasificada satisfactoriamente e, de momento, consid\u00e9rase unha lingua illada."}
{"id": "89341", "revid": "865878", "url": "https://gl.wikipedia.org/wiki?curid=89341", "title": "Mapudungun", "text": ""}
{"id": "89342", "revid": "6", "url": "https://gl.wikipedia.org/wiki?curid=89342", "title": "Abdus Salam", "text": "Abdus Salam, nado o 29 de xaneiro de 1926 en Santokdas, Sahiwal en Punxab e finado o 21 de novembro de 1996 en Oxford, Inglaterra, foi f\u00edsico te\u00f3rico de Paquist\u00e1n que recibiu o Premio Nobel de F\u00edsica en 1979 polo seu traballo no Modelo electrod\u00e9bil, unha s\u00edntese matem\u00e1tica e conceptual do electromagnetismo e a interacci\u00f3n nuclear d\u00e9bil, at\u00e9 agora o \u00faltimo paso que se deu para chegar \u00e1 unificaci\u00f3n de todas as forzas da natureza.\nBiograf\u00eda.\nNaceu o 29 de xaneiro de 1926 en Jhang Maghiana, India (hoxe Paquist\u00e1n). Cursou estudos no Colexio do Goberno en Lahore e doutorouse en matem\u00e1ticas e f\u00edsica en 1952 pola Universidade de Cambridge. Abdus Salam foi un estudante moi brillante. Desde 1956, foi Profesor de F\u00edsica Te\u00f3rica no Imperial College London, que \u00e9 unha prestixiosa instituci\u00f3n brit\u00e1nica de educaci\u00f3n que se centra en estudos relacionados coa ciencia, a enxe\u00f1ar\u00eda e o medicamento, complementada por unha escola de negocios.\nFoi nomeado director do Centro Internacional de F\u00edsica Te\u00f3rica de Trieste, Italia, cando se fundou en 1964.\nAbdus Salam morreu aos 70 anos, o 21 de novembro de 1996, en Oxford, a causa do p\u00e1rkinson. Foi sepultado en Rabwah (Chenab Nagar), Punxab, Paquist\u00e1n.\nO profesor Abdus Salam foi un devoto Ahmadi (musulm\u00e1n). Debido \u00e1 presi\u00f3n pol\u00edtica dos Ahmadis en Paquist\u00e1n, Abdus Salam non foi homenaxeado oficialmente polo Goberno de Paquist\u00e1n, a pesar de ser o primeiro Premio Nobel do pa\u00eds.\nInvestigaci\u00f3ns cient\u00edficas.\nRecibiu o Premio Nobel de F\u00edsica en 1979 polo seu traballo no Modelo electrod\u00e9bil a cal \u00e9 unha teor\u00eda f\u00edsica que unifica a interacci\u00f3n nuclear d\u00e9bil e o electromagnetismo, d\u00faas das catro interacci\u00f3ns fundamentais da natureza. \u00e1 s\u00faa vez, este modelo \u00e1chase inclu\u00eddo na Teor\u00eda da grande unificaci\u00f3n (GUT), que une a interacci\u00f3n electrod\u00e9bil coa interacci\u00f3n nuclear forte.\nAbdus Salam, Sheldon Lee Glashow e Steven Weinberg chegaron \u00e1 mesma teor\u00eda independentemente e compartiron o Premio Nobel. A validez da teor\u00eda foi confirmada experimentalmente polos traballos de LHC no CERN en Xenebra, e o descubrimento dos Bos\u00f3ns W e Z, que son as part\u00edculas mediadoras da interacci\u00f3n nuclear d\u00e9bil, unha das catro interacci\u00f3ns fundamentais da natureza. Son tres tipos de part\u00edculas fundamentais moi masivas que se encargan en xeral de cambiar o sabor doutras part\u00edculas, os lept\u00f3ns e os quarks."}
{"id": "89343", "revid": "5863", "url": "https://gl.wikipedia.org/wiki?curid=89343", "title": "Steven Weinberg", "text": "Steven Weinberg, nado en Nova York o 3 de maio de 1933 e finado en Austin, Texas, o 23 de xullo de 2021, foi un f\u00edsico e profesor universitario estadounidense, galardoado co Premio Nobel de F\u00edsica en 1979.\nTraxectoria.\nNaceu no seo dunha familia xud\u00eda. Estudou no \"Bronx High School of Science\", onde co\u00f1eceu a Sheldon Lee Glashow, e licenciouse en f\u00edsica en 1954 na Universidade Cornell. No ano 1957 conseguiu o doutoramento na Universidade de Princeton.\nRevolucionou a f\u00edsica de part\u00edculas, a teor\u00eda cu\u00e1ntica de campos e a cosmolox\u00eda con con conceptos que a\u00ednda hoxe forman parte dos fundamentos do noso co\u00f1ecemento da realidade f\u00edsica.\nInvestigaci\u00f3ns cient\u00edficas.\nIniciou a s\u00faa colaboraci\u00f3n con Sheldon Lee Glashow e Abdus Salam ao redor da interacci\u00f3n electrod\u00e9bil, demostrando como o electromagnetismo e a forza nuclear d\u00e9bil baixo certas condici\u00f3ns son unha mesma e \u00fanica interacci\u00f3n. Grazas a estes traballos p\u00faidose comprobar como esta teor\u00eda era aplicable a todas as part\u00edculas e non tanto s\u00f3 aos lept\u00f3ns. En 1979 Weinberg, xunto con Sheldon Glashow e Abdus Salam, ser\u00edan galardoados co Premio Nobel de F\u00edsica \"polos seus traballos sobre a Interacci\u00f3n electrod\u00e9bil\", que levaron \u00f3 descubrimento no CERN dos bos\u00f3ns Z e W no 1983.\nCo seu traballo, levou \u00e1 unificaci\u00f3n \u00f3 paso seguinte a Newton coa s\u00faa unificaci\u00f3n de leis gravitacionais celestes e terrestres e a comprensi\u00f3n de Maxwell de que os fen\u00f3menos el\u00e9ctricos e magn\u00e9ticos son expresi\u00f3n dunha \u00fanica forza."}
{"id": "89357", "revid": "1131", "url": "https://gl.wikipedia.org/wiki?curid=89357", "title": "Galer\u00eda de imaxes das Somozas", "text": "Galer\u00eda de imaxes do concello das Somozas na provincia da Coru\u00f1a."}
{"id": "89360", "revid": "25871", "url": "https://gl.wikipedia.org/wiki?curid=89360", "title": "Erik Friedlander", "text": "Erik Friedlander (nado en Nova York en 1960) \u00e9 un violoncellista e compositor norteamericano. Adquiriu certa notoriedade como participante da escena experimental do \"downtown\" neoiorquino, traballando en contextos ben diferentes que van desde a m\u00fasica cl\u00e1sica at\u00e9 colaboraci\u00f3ns con algunhas das figuras da vangarda jazz\u00edstica como John Zorn.\nBiograf\u00eda.\nFillo do fot\u00f3grafo Lee Friedlander, Erik viviu os seus primeiros anos en Nova York nun ambiente propicio para a creaci\u00f3n art\u00edstica e moi influ\u00eddo pola m\u00fasica jazz e R&amp;B dado o traballo que realizou o seu pai tomando fotograf\u00edas para as capas dos discos do selo Atlantic. Deste xeito, os seus primeiros recordos musicais aliment\u00e1ronse de nomes como Ray Charles, Aretha Franklin, McCoy Tyner, Ornette Coleman ou John Coltrane, propiciando que comezase a tocar a guitarra \u00e1 idade de 6 anos e o violoncello aos 8, e inicinando as clases formais aos 12 anos. O afondamento nos seus estudos musicais levarao a se matricular na Universidade de Columbia en 1978 para obter o t\u00edtulo en m\u00fasica.\nSer\u00e1 pouco despois de se matricular en Columbia cando Friedlander se decida converter nun m\u00fasico profesional logo de entrar en contacto co baixista Harvie Swartz. Os seguintes anos converteranse para o m\u00fasico nun per\u00edodo de aprendizaxe e afondamento na s\u00faa t\u00e9cnica. Para manterse participar\u00e1 en diversas orquestras e espect\u00e1culos de Broadway, gravar\u00e1 m\u00fasica para anuncios de televisi\u00f3n e pel\u00edculas, e participar\u00e1 como m\u00fasico de sesi\u00f3n na gravaci\u00f3n de \u00e1lbums de Laurie Anderson, Hole (a banda de Courtney Love), Dar Williams ou Alanis Morissette. Deixando de lado esta dimensi\u00f3n comercial, Friedlander uniuse nos anos que seguiron \u00e1 s\u00faa graduaci\u00f3n ao quinteto de Swartz co que gravar\u00eda o \u00e1lbum \"Underneath It All\" (Gramavision, 1980).\nPor\u00e9n, a s\u00faa concepci\u00f3n do papel que debe xogar o cello no mundo do jazz e da m\u00fasica moderna vaise ver modificado neste per\u00edodo de finais dos 80 e comezos dos 90 cando escoite ao cellista Hank Roberts no tr\u00edo Arcado. Ser\u00e1 desde ent\u00f3n que Friedlander se involucre a fondo coa escena musical do \"downtown\" neoiorquino, colaborando con artistas como os saxofonistas John Zorn e Marty Ehrlich ou o trompetista Dave Douglas. Tam\u00e9n forma o seu propio cuarteto Chimera en 1994 co que gravar\u00e1 para os selos de J.Zorn Avant e Tzadik. A\u00ednda que contin\u00faa a traballar no contexto da m\u00fasica cl\u00e1sica (como a formaci\u00f3n Concordia de Marin Alsop) volcase na composici\u00f3n e a improvisaci\u00f3n. En 1996 forma unha nova banda, Topaz para acompa\u00f1ar un recital de danza coreografiado pola s\u00faa esposa e que estaba composto por Andy Laster e os irmaos Takeishi Satoshi e Takeishi Stomu."}
{"id": "89362", "revid": "89787", "url": "https://gl.wikipedia.org/wiki?curid=89362", "title": "Amador Barcia", "text": "Amador Barcia Fern\u00e1ndez, co\u00f1ecido como Xicos, nado en Regoela (Cabanas) en 1917 e finado o 23 de febreiro de 2007 na cidade da Coru\u00f1a, foi un guerrilleiro antifranquista galego.\nTraxectoria.\nAo comezar a Guerra Civil participou no grupo que intentou cortar o paso do ex\u00e9rcito sublevado que desde Ferrol se dirix\u00eda cara a Pontedeume. Detido o 4 de setembro de 1936 con varios compa\u00f1eiros, conseguiu saltar do cami\u00f3n que os conduc\u00eda ao cemiterio de Sillobre (Fene), onde \u00edan ser fusilados. Formou con familiares e veci\u00f1os da s\u00faa parroquia un dos primeiros grupos guerrilleiros antifranquistas, actuando na zona de Pontedeume ata 1946. O seu grupo axustizou un confidente e dous falanxistas en Cabanas en 1937. O 13 de decembro de 1946 logrou marchar, dende O Vicedo, rumbo a Francia xunto a outros guerrilleiros na evasi\u00f3n do Santa Teresa. Volveu a Galicia en 1972 por pouco tempo e retornou definitivamente en 1982. Foi un dos poucos que sobreviviu ao franquismo."}
{"id": "89369", "revid": "1131", "url": "https://gl.wikipedia.org/wiki?curid=89369", "title": "Pal\u00e1cio de S\u00e3o Bento", "text": "O Pal\u00e1cio de S\u00e3o Bento, \u00e9 un edificio de estilo neocl\u00e1sico situado en Lisboa. \u00c9 a sede do Parlamento Portugu\u00e9s dende a prohibici\u00f3n das ordes relixiosas en 1834.\nFoi constru\u00eddo a finais do s\u00e9culo XVI como mosteiro beneditino (Mosteiro de S. Bento da Sa\u00fade). Ao longo dos s\u00e9culos XIX e XX sufriu unha serie de remodelaci\u00f3ns interiores e exteriores ata convertelo practicamente nun novo edificio. O interior est\u00e1 repleto de obras de arte de distintas \u00e9pocas da historia de Portugal.\nSegundo a denominaci\u00f3n oficial do parlamento, o edificio tivo varias denominaci\u00f3ns: Pal\u00e1cio das Cortes, Pal\u00e1cio do Congresso e Pal\u00e1cio da Assembleia Nacional. Actualmente adoptouse o nome de Pal\u00e1cio de S. Bento en memoria do antigo convento. \nO palacio est\u00e1 clasificado como Monumento Nacional desde 2002. \nNa parte traseira do edificio principal, nos terreos do antigo mosteiro, sit\u00faase un palacete mandado a constru\u00edr por Joaquim Machado Cayres para habitar nel. Durante o Estado Novo, en 1937 o palacete foi adquirido polo Estado a trav\u00e9s da expropiaci\u00f3n, para instalar nel a residencia oficial do presidente do Consello de Ministros. Actualmente, este palacete segue sendo a residencia oficial do Primeiro Ministro."}
{"id": "89370", "revid": "1308", "url": "https://gl.wikipedia.org/wiki?curid=89370", "title": "Palacio de San Bento", "text": ""}
{"id": "89376", "revid": "23204", "url": "https://gl.wikipedia.org/wiki?curid=89376", "title": "Zu", "text": "Zu \u00e9 un tr\u00edo italiano de m\u00fasica experimental, cun son que combina elementos do free jazz, do punk rock e doutros x\u00e9neros e que se ven consolidando nos \u00faltimos anos dentro do panorama musical europeo de vangarda.\nTraxectoria.\nA banda formouse en Italia por volta de 1997, nun principio co obxectivo de facer m\u00fasica para representaci\u00f3ns teatrais. Os seus membros son tres: Luca Mai ao saxo bar\u00edtono, Massimo Pupillo ao baixo e Jacopo Battaglia \u00e1 bater\u00eda. Ao longo destes anos a bandas publicou un total de 14 \u00e1lbums, inclu\u00edndo un \u00e1lbum ao vivo e tres compartidos, que foron editados en diferentes selos discogr\u00e1ficos como Atavistic, Red Note, Frenetic ou Public Guilt. Ao vivo a banda tam\u00e9n conta cunha extensa actividade que incl\u00fae m\u00e1is de 1000 concertos por todo o mundo inclu\u00edndo alg\u00fans dos m\u00e1is prestixiosos festivais de Europa e Am\u00e9rica.\nEstilo.\nCertamente o estilo musical de Zu \u00e9 dif\u00edcil de definir. Como se indica m\u00e1is arriba combina elementos do free jazz e do punk (m\u00e1is en concreto da est\u00e9tica hardcore punk), mais tam\u00e9n se poder\u00eda falar de noise rock ou metal. A pesar da evoluci\u00f3n do seu son, no b\u00e1sico poder\u00edamos falar dunha m\u00fasica baseada na improvisaci\u00f3n, cunhas bases r\u00edtmica afincadas no hardcore e uns solos de saxo de inspiraci\u00f3n free jazz\u00edstica.\nOutro elemento caracter\u00edstico da interpretaci\u00f3n que fai Zu da m\u00fasica \u00e9 a s\u00faa \"promiscuidade\". As colaboraci\u00f3ns da \nbanda con outros m\u00fasicos e colectivos foi e \u00e9 unha constante. \u00c9 habitual que nos \u00e1lbums de estudio se incorpore alg\u00fan outro m\u00fasico \u00e1 banda (Mats Gustafsson, Eugene Chadbourne ou Takemura Nobukazu) as\u00ed como nos escenarios (Mike Patton, Joe Lally, The Ex). Tam\u00e9n \u00e9 de subli\u00f1ar a gran cantidade de proxectos paralelos con outros m\u00fasicos: Ardecore, Dogon, Black Engine etc."}
{"id": "89377", "revid": "111586", "url": "https://gl.wikipedia.org/wiki?curid=89377", "title": "Ocarina", "text": "A ocarina \u00e9 un pequeno instrumento de vento, feito de cer\u00e1mica, sen chaves e xeralmente con oito orificios para os dedos. O timbre var\u00eda segundo o tama\u00f1o do instrumento.\nHistoria.\nA orixe da ocarina rem\u00f3ntase \u00e1 Am\u00e9rica Prehisp\u00e1nica, os quechuas e aimar\u00e1s empregaban este instrumento musical, acompa\u00f1ados de quenas, zampo\u00f1as e outros instrumentos. A s\u00faa fabricaci\u00f3n \u00e9 dif\u00edcil xa que \u00e9 de greda e oca no centro, existen diferentes tama\u00f1os pero non superan o largo da man. \u00dasanse en Bolivia, Per\u00fa, Venezuela, norte de Chile, norte da Arxentina e toda Mesoam\u00e9rica.\nEtimolox\u00eda.\nA ocarina actual m\u00e1is com\u00fan ten que ver co seu desenvolvemento en Italia, e a s\u00faa etimolox\u00eda remite \u00e1 lingua italiana, sendo \"ocarina = ganso pequeno\", do lat\u00edn \"auca (v\u00e9xase tam\u00e9n auca e oca),\" e derivado \u00e1 s\u00faa vez da ra\u00edz protoindoeuropea *awi- (ave, ovo). \nModo de uso.\nA orde dos tons nunha ocarina de oito orificios \u00e9 (de dereita a esquerda): 1 \"re\", 2 \"mi\", 3 \"fa\", 4 \"sol\", 9 \"mi\", 5 \"la\", 6 \"si\", 7 \"do\". Na de catro buratos \u00e9: \"mi\", \"sol\", \"la\" e \"si\".\nSupondo unha ocarina de 8 orificios (6 arriba e 2 abaixo) vista desde arriba, coa boquilla apuntando cara o executante, tocar\u00edase do seguinte xeito: \nonde:\nNa cultura popular.\nA ocarina \u00e9 empregada nalgunhas pezas musicais de grupos folk como Milladoiro.\nEn 1998 no videoxogo ' e o que lle segue ', o heroe protagonista, Link, fai uso da Ocarina do tempo, un instrumento m\u00e1xico que lle outorga distintos poderes \u00f3 tocar certas melod\u00edas.\nNa Dragon Ball cando Tapion usa a s\u00faa ocarina para conter o monstro que dorme no seu interior."}
{"id": "89378", "revid": "23204", "url": "https://gl.wikipedia.org/wiki?curid=89378", "title": "Buraco das Araras, Mato Groso do Sur", "text": "O Buraco das Araras \u00e9 unha dolina situada no concello de Jardim, Mato Groso do Sur (Brasil).\nCon 500 m de di\u00e1metro e 127 de profundidade, est\u00e1 considerada a maior dolina da Am\u00e9rica latina. O seu nome prov\u00e7en do gran n\u00famero de araras (un tipo de papagaios) que habitan o lugar. No seu interior alberga un ecosistema propio, con fauna e flora particulares, e cun grande lago habitado polo \"Caiman latirostris\". No abismo do buraco existen t\u00faneles e cavernas.\nO Buraco das Araras \u00e9 unha Reserva Particular do Patrimonio Natural de 29 hect\u00e1reas, pertencente \u00e1 Reserva r\u00edo da Prata, de 307 hect\u00e1reas.\nA s\u00faa orixe \u00e9 incerta. Op\u00ednase que o cr\u00e1ter foi causado polo impacto dun meteoro."}
{"id": "89379", "revid": "117698", "url": "https://gl.wikipedia.org/wiki?curid=89379", "title": "Chave (m\u00fasica)", "text": "A chave \u00e9 unha das pezas dun instrumento de vento de madeira (como a frauta, o \u00f3boe, o clarinete ou o fagot, que \u00f3 ser pulsada modifica a altura do son.\nNos instrumentos de vento de metal, as chaves adoptan o nome de pist\u00f3ns.\nNon pode confundirse o termo \"chave\" con \"clave\". (En ingl\u00e9s, italiano e alem\u00e1n a mesma palabra empr\u00e9gase para os dous conceptos)."}
{"id": "89385", "revid": "1131", "url": "https://gl.wikipedia.org/wiki?curid=89385", "title": "Galer\u00eda de imaxes de Cerdido", "text": "Galer\u00eda de imaxes do concello de Cerdido na provincia da Coru\u00f1a."}
{"id": "89387", "revid": "22570", "url": "https://gl.wikipedia.org/wiki?curid=89387", "title": "Taniguchi Jir\u014d", "text": "Taniguchi Jir\u014d ou Jiro Taniguchi (en xapon\u00e9s \u8c37\u53e3\u30b8\u30ed\u30fc), nado en Tottori (prefectura de Tottori) o 14 de agosto de 1947 e finado en Toquio o 11 de febreiro de 2017, foi un autor xapon\u00e9s de manga.\nTraxectoria.\nIniciouse na banda dese\u00f1ada en 1966 cando entrou a traballar como asistente no estudio do debuxante de manga Ishikawa Kyota. Pouco despois, en 1970, publica na revista \"Young Comic\" a s\u00faa primeira historia \"Kareta Heya\" (\"Un ver\u00e1n seco\"). S\u00f3 un ano despois, en 1971, ga\u00f1a un premio da revista \"Big Comic\" polo manga \"Toi Koe\" (\"Voces distantes\") e en 1975 comeza a publicar a s\u00faa primeira serie de historias, \"Namae no dai Dobutsutachi\" (\"Animais sen nome\").\nEntre 1976 e 1979 estivo asociado co guionista Sekigawa Natsuo nunha f\u00e9rtil relaci\u00f3n que deu como resultado unha chea de bandas dese\u00f1adas, como \"Muboi Toshi\" (\"Cidade sen defensa\", 1976), \"Nashikaze wa Shiroi\" (\"O vento do Oeste \u00e9 branco\", 1976) e \"Rind! 3\"(1976).\nEn 1980 comeza a nova d\u00e9cada cunha nova colaboraci\u00f3n co guionista Caribu Marley, da cal nacen as obras \"Ao no Senshi\" (1980), \"Nakkuru \u2013 Ken no Ran\" (1980) e \"Live Odyssey\" (1980). Entre 1984 e 1991, volve colaborar con Sekigawa elaborando a trilox\u00eda \"Bocchan No Jidai\" (\"A \u00e9poca de Botchan\"), longa obra baseada no cl\u00e1sico da literatura xaponesa de Natsume Soseki, \"Botchan\". Na obra refl\u00edctese a vida no Xap\u00f3n da Era Meiji (1852-1912) e serviralles para recibir o Premio da Cultura Tezuka Osamu (\u624b\u585a\u6cbb\u866b\u6587\u5316\u8cde, Tezuka Osamu Bunkash\u014d) en 1998. En 1988 publica \"Chikyu Hyokai Kiji\" (\"Sobrevivir na nova era glacial\").\nXa na d\u00e9cada de 1990 publica varios \u00e1lbums como \"Aruku Hito\" (\u6b69\u304f\u3072\u3068, \"O home que cami\u00f1a\", 1990), \"Inu o Kau\" (\"O rastreador\", 1992, coa que ga\u00f1a o premio \"Shogakukan\") \"Chichi no koyomi\" (\"O Almanaque do meu pai\" 1995, obra polo que foi galardoado co Premio Attilio Micheluzzi no Festival Comicon de Napol\u00e9s en 2004) e \"Keyaki no ki\". En 1996 crea a serie \"\u00cdcaro\" dividida en 12 escenas creadas a partir dos suxerentes textos de Moebius (Jean Giraud) quen creou unha fantasiosa historia \"cyberpunk\" dun mozo que permanece reclu\u00eddo nun enorme complexo tecnol\u00f3xico do goberno por causa da s\u00faa capacidade para voar.\nXa no troco de milenio publica \"S\u014dsaku Sha\" (2000), \"Ten no Taka\" (\"Sky Hawk\", do 2001, que constit\u00fae unha homenaxe ao x\u00e9nero do western), \"Seton\" (2004) e \"Hareyuki sora\" (2005).\nEn 2003 recibe dous premios por unha obra publicada en 1999, pero que v\u00eda agora a luz en Europa, \"Harukana Machi-E\" (\"Barrio afastado\"): o premio L'Alph Art ao mellor gui\u00f3n do Festival International de la Bande Dessin\u00e9e d'Angoul\u00eame e o premio \u00e1 mellor obra estranxeira publicada en Espa\u00f1a no Sal\u00f3 Internacional del C\u00f3mic de Barcelona.\nO estilo de Taniguchi.\nPolo seu estilo persoal e adulto, a s\u00faa banda dese\u00f1ada af\u00e1stase do manga Sh\u014dnen (dirixido a mozos e adolescentes) para encadrarse dentro do manga Seinen (dirixido a un p\u00fablico de maior idade). Xunto con outros autores como H\u014dj\u014d Tsukasa centra a s\u00faa obra en aspectos relacionados coa cultura e sociedades xaponesas, abranguindo tem\u00e1ticas universais (como a familia ou o retorno \u00e1 infancia) capaces de atraer a un p\u00fablico m\u00e1is afeito \u00e1 banda dese\u00f1ada europea ou americana. Deste Taniguchi combina moitas das caracter\u00edsticas da banda dese\u00f1ada xaponesa, como o ritmo narrativo repousado, con outras caracter\u00edsticas m\u00e1is achegadas \u00e1 tradici\u00f3n europea como poden ser unha li\u00f1a clara e lixeira."}
{"id": "89389", "revid": "1131", "url": "https://gl.wikipedia.org/wiki?curid=89389", "title": "Certame Manuel Murgu\u00eda de narraci\u00f3ns breves", "text": "O certame Manuel Murgu\u00eda de narraci\u00f3ns breves \u00e9 un premio literario organizado polo concello de Arteixo desde 1991, para render homenaxe a Manuel Murgu\u00eda, nado en Arteixo."}
{"id": "89390", "revid": "89787", "url": "https://gl.wikipedia.org/wiki?curid=89390", "title": "Pacto Ribbentrop-Molotov", "text": "O Tratado de Non Agresi\u00f3n entre Alema\u00f1a e a Uni\u00f3n Sovi\u00e9tica (en alem\u00e1n: \"Deutsch-sowjetischer Nichtangriffspakt\"; en ruso \"\u0414\u043e\u0433\u043e\u0432\u043e\u0440 \u043e \u043d\u0435\u043d\u0430\u043f\u0430\u0434\u0435\u043d\u0438\u0438 \u043c\u0435\u0436\u0434\u0443 \u0413\u0435\u0440\u043c\u0430\u043d\u0438\u0435\u0439 \u0438 \u0421\u043e\u0432\u0435\u0442\u0441\u043a\u0438\u043c \u0421\u043e\u044e\u0437\u043e\u043c\") Pacto Ribbentrop-Molotov, ou pacto de non agresi\u00f3n, foi asinado entre a Alema\u00f1a nazi e a Uni\u00f3n Sovi\u00e9tica en Moscova polos ministros de Asuntos Exteriores de Alema\u00f1a e da Uni\u00f3n Sovi\u00e9tica, Joachim von Ribbentrop e Viacheslav Molotov respectivamente.\nO pacto rubricouse o 23 de agosto de 1939, pouco antes de iniciarse a Segunda guerra mundial, e despois de que Francia e Gran Breta\u00f1a tivesen asinado o pacto de M\u00fanic e sen que se tivese desactivado nunca o pacto Antikomintern, alianza de axuda militar de pa\u00edses pro-fascistas contra a Uni\u00f3n Sovi\u00e9tica, asinado en 1936 e renovado en 1941.\nOs acordos.\nO tratado conti\u00f1a cl\u00e1usulas de non agresi\u00f3n mutua, as\u00ed como de comprometerse \u00e1 unha soluci\u00f3n pac\u00edfica das controversias entre ambos os Estados, e cunha intenci\u00f3n de estreitar vinculos econ\u00f3micos e comerciais, e de axudarse un ao outro. Ademais, o tratado conti\u00f1a tam\u00e9n unhas disposici\u00f3ns secretas que s\u00f3 co\u00f1ec\u00edan os xerarcas do ambos os gobernos, mais non reveladas ao p\u00fablico, onde o Terceiro Reich e a Uni\u00f3n Sovi\u00e9tica defin\u00edan case literalmente as partillas da Europa do leste e central, fixando os l\u00edmites da influencia alem\u00e1 e sovi\u00e9tica mediante mutuo acordo, determinando que Polonia ficar\u00eda como zona de influencia de ambos os dous estados, e logrando a Uni\u00f3n Sovi\u00e9tica que Alema\u00f1a reco\u00f1ecesen a Estonia, Letonia e Lituania como zonas de interese sovi\u00e9tico. Tam\u00e9n se compromet\u00edan a consultarse mutuamente sobre asuntos de interese com\u00fan e a non participar en ningunha alianza formada en contra dalg\u00fan dos estados asinantes.\nEfectos.\nA sinatura deste pacto incomodou moito no resto de Europa, a\u00ednda que Stalin estivera intentando negociar unha alianza con Gran Breta\u00f1a e Francia durante varios meses. Para moitas persoas resultaba incomprens\u00edbel que d\u00faas potencias tan enfrontadas puidesen p\u00f3rse de acordo nun pacto de non agresi\u00f3n amig\u00e1bel en tan pouco tempo. Especial foi o caso dos fascistas que odiaban a ideolox\u00eda comunista e v\u00edan isto como un pacto co demo, ao igual que os simpatizantes da Uni\u00f3n Sovi\u00e9tica, que v\u00edan o r\u00e9xime nazi como o inimigo a bater.\nA consecuencia directa foi a invasi\u00f3n de Polonia por Alema\u00f1a e d\u00edas despois pola URSS en setembro de 1939 e o ataque posterior a Finlandia por parte da URSS. Baixo este pacto en 1940 os sovi\u00e9ticos anexi\u00f3nanse Estonia, Lituania e Letonia, e territorios de Roman\u00eda.\nDespois da vitoria da Wehrmacht na batalla de Francia en xu\u00f1o de 1940 e unha vez comezada xa a Segunda guerra mundial, as relaci\u00f3ns xermano-sovi\u00e9ticas torn\u00e1ronse cada vez m\u00e1is tensas. Hitler consideraba o pacto asinado como unha soluci\u00f3n temporal, pois andaba cavilando en expandir o territorio alem\u00e1n para o leste. Nunha conferencia secreta celebrada o 31 de xullo de 1940, os alem\u00e1ns tomaron a decisi\u00f3n de invadir a Uni\u00f3n Sovi\u00e9tica na primavera de 1941, nun plan que ti\u00f1a o nome de Operaci\u00f3n Barbarrossa. As relaci\u00f3ns entre ambos os pa\u00edses empezaron e po\u00f1erse moi negras ante a presenza da maquinaria b\u00e9lica alem\u00e1 en Finlandia e Roman\u00eda, e tam\u00e9n a unha visita do sovi\u00e9tico Molotov a Berl\u00edn no novembro de 1940, onde dixo en voz moi alta que estaba preocupado polo enorme poder\u00edo militar de Alema\u00f1a. Os preparativos para a Operaci\u00f3n Barbarossa realiz\u00e1ronse rapidamente, e a decisi\u00f3n de invadir a URSS foi confirmada nunha asemblea de guerra o 18 de decembro de 1940.\nAlema\u00f1a atacou a Uni\u00f3n Sovi\u00e9tica o 22 de xu\u00f1o de 1941, ao invadir o territorio polaco anexionado pola URSS en setembro de 1939, nunha campa\u00f1a militar que non rematou at\u00e9 o 1945, coa derrota final alem\u00e1 na que os rusos chamaron Gran guerra patria.\nConsideraci\u00f3ns a finais do s\u00e9culo XX e principios do XIX.\nOs documentos oficiais do Terceiro Reich alusivos ao Pacto, inclu\u00edndo as \"cl\u00e1usulas secretas\"\", foron descubertos tras a fin da guerra polo ex\u00e9rcito brit\u00e1nico, sendo eventualmente revelados ao p\u00fablico. Durante d\u00e9cadas, a pol\u00edtica oficial da Uni\u00f3n Sovi\u00e9tica foi negar a existencia de tales cl\u00e1usulas secretas do Pacto e admitir como reais s\u00f3 os acordos relacionados \u00e1 mutua non agresi\u00f3n. Non foi sen\u00f3n tras a gran manifestaci\u00f3n denominada Cadea b\u00e1ltica, en agosto de 1989, coa que se creou unha comisi\u00f3n especial na Uni\u00f3n Sovi\u00e9tica para investigar a s\u00faa existencia, conclu\u00edndo os seus traballos afirmativamente. Como resultado, o goberno sovi\u00e9tico presidido por Gorbachov, no marco da s\u00faa pol\u00edtica de \"glasnost\" (apertura) emitiu unha declaraci\u00f3n oficial admitindo como verdadeiro o contido deste tratado respecto \u00e1 partilla nazi-sovi\u00e9tica da Europa Oriental e condenando o Pacto. Desde a d\u00e9cada de 2000 altos cargos da Federaci\u00f3n Rusa, inclu\u00edndo o presidente Vladimir Putin e o ministro de Exteriores Sergu\u00e9i Lavrov, afirmaron que o pacto fora unha \"decisi\u00f3n estrat\u00e9xica e oportuna\" que permitiu \u00e1 Uni\u00f3n Sovi\u00e9tica ga\u00f1ar tempo para defenderse na Gran guerra patria e que os pa\u00edses europeos tomaran \"decisiones miopes\" para acougar a Hitler permitindo o pacto Antikomintern, non intervindo na Guerra civil espa\u00f1ola e permitindo a expansi\u00f3n dos nazis por Centroeuropa, rubricando o Pacto de M\u00fanic. Segundo Lavrov, \"Calculando ingenuamente que a guerra non os tocar\u00eda, as potencias occidentais xogaron un doble xogo: Tentaron dirixir a agresi\u00f3n de Hitler cara ao leste. Nesas condici\u00f3ns, a URSS tivo que salvagardar a s\u00fa propia seguridade nacional por si mesma\". Nun comunicado conxunto, os gobernos de Estonia, Letonia, Lituania, Polonia e Rumania consideraron que o tratado \"condenou a media Europa a d\u00e9cadas de miseria\"."}
{"id": "89391", "revid": "870425", "url": "https://gl.wikipedia.org/wiki?curid=89391", "title": "Pacto Molotov-Ribbentrop", "text": ""}
{"id": "89393", "revid": "5312", "url": "https://gl.wikipedia.org/wiki?curid=89393", "title": "Euskadiko Mugimendu Komunista", "text": "Euskadiko Mugimendu Komunista ou EMK, en \u00e9uscaro, Movemento Comunista de Euskadi, foi un partido pol\u00edtico vasco de corte comunista, que converxeu con LKI para formar os partidos pol\u00edticos Zutik e Batzarre. Naceu dunha escisi\u00f3n de ETA, adoptando como primeiro nome o de ETA Berri (\"ETA Nova\"), e logo Komunistak. Ti\u00f1a unha ideolox\u00eda mao\u00edsta e estaba integrado no desaparecido Movemento Comunista (MC)."}
{"id": "89394", "revid": "870732", "url": "https://gl.wikipedia.org/wiki?curid=89394", "title": "EMK", "text": ""}
{"id": "89395", "revid": "870754", "url": "https://gl.wikipedia.org/wiki?curid=89395", "title": "Parlamento de Euskadi", "text": ""}
{"id": "89396", "revid": "5863", "url": "https://gl.wikipedia.org/wiki?curid=89396", "title": "Manuel Irujo Ollo", "text": "Manuel Irujo Ollo ou Manuel de Irujo, nado en Lizarra (Navarra) o 25 de setembro de 1891 e finado en Pamplona o 1 de xaneiro de 1981, foi un pol\u00edtico e avogado navarro, dirixente do Partido Nacionalista Vasco, deputado e ministro da Segunda Rep\u00fablica.\nTraxectoria.\nFillo do avogado Daniel Irujo y Urra, un pioneiro do nacionalismo vasco en Navarra e defensor de Sabino Arana, e irm\u00e1n de Andr\u00e9s de Irujo e Pello Irujo. Estudou no Colexio do Xesu\u00edtas de Ordu\u00f1a, onde rematou no 1907 o bacharelato. No 1910 licenciouse na Facultade de Filosof\u00eda e Letras da Universidade de Deusto e no 1912, en Dereito.\nEn 1916 casou con Aurelia Pozueta Aristizabal, con quen ter\u00eda unha filla, Miren. Envi\u00fava en 1918. Foi deputado pola Deputaci\u00f3n Foral de Navarra en 1921 e 1930. Deputado a Cortes por Guip\u00fascoa nas elecci\u00f3ns de 1931, 1933 e 1936. No 1936 defend\u00eda o posicionamento do seu partido en favor da Segunda Rep\u00fablica e en contra da sublevaci\u00f3n militar.\nEntre setembro de 1936 e maio de 1937, foi ministro sen carteira no Goberno de Largo Caballero coa funci\u00f3n de intentar restablecer o funcionamento dunha xustiza elemental na zona republicana. Dita funci\u00f3n continuouna como Ministro de Xustiza no goberno de Negr\u00edn at\u00e9 decembro de 1937. Abandonou o cargo, entre outras raz\u00f3ns, pola represi\u00f3n que o goberno levou a cabo contra o Partido Obrero de Unificaci\u00f3n Marxista (POUM), pero ficou como ministro sen carteira at\u00e9 agosto de 1938. Trala guerra civil exiliouse no Reino Unido. Al\u00ed foi ministro do goberno republicano no exilio e presidente do Consello Nacional Vasco.\nPola s\u00faa labor na construci\u00f3n europea en 1972 foi nomeado presidente de honra do Consello Federal Peninsular do Movemento Europeo. Regresou a Espa\u00f1a en 1977, ano no que foi elixido senador por Navarra nas listas da Fronte Auton\u00f3mica. No 1979 foi elixido membro do Parlamento Foral de Navarra como cabeza de lista da coalici\u00f3n Nacionalistas Vascos, sendo o seu primeiro presidente. Autor, entre outras obras, de \"Inglaterra y los vascos\" e \"Instituciones pol\u00edticas vascas\" (1945).\nIdeolox\u00eda.\nIrujo escribiu o seguinte dec\u00e1logo que resume a s\u00faa ideolox\u00eda:"}
{"id": "89397", "revid": "871037", "url": "https://gl.wikipedia.org/wiki?curid=89397", "title": "Manuel de Irujo", "text": ""}
{"id": "89398", "revid": "5312", "url": "https://gl.wikipedia.org/wiki?curid=89398", "title": "Dami\u00e1n Mateu", "text": "Dami\u00e1n Mateu Bisa, nado en Llinars del Vall\u00e8s o 18 de outubro de 1864 e finado en Barcelona o 7 de decembro de 1935, foi un empresario e pol\u00edtico espa\u00f1ol. Foi un dos fundadores da marca de coches Hispano-Suiza, e foi o pai de Miguel Mateu Pla, quen foi alcalde de Barcelona entre 1939 e 1945. \nTraxectoria.\nNado na localidade barcelonesa de Llinars del Vall\u00e8s, era o cuarto de cinco irm\u00e1ns. Os seus pais eran Miguel Mateu Farralt e \u00c1ngela Bisa Brillas. Seu pai, quen faleceu en 1877, era o dono da empresa Miguel Mateu, S. A. e conseguira ter unha boa posici\u00f3n econ\u00f3mica grazas ao comercio con ferro ao que se adicaba.\nDami\u00e1n Mateu licenciouse en dereito na Universidade de Barcelona, a\u00ednda que non exerceu por mor do falecemento prematuro do seu irm\u00e1n, quen \u00eda dirixir a empresa familiar. Baixo o mando de Dami\u00e1n Mateu, a s\u00faa empresa de ferros (co nome cambiado a Hijo de Miguel Mateu), chegou a ser unha importante compa\u00f1\u00eda no eido nacional espa\u00f1ol. En 1890, Mateu casou con Mercedes Pla y Deniel \u2014irm\u00e1 do cardeal Enrique Pla y Deniel\u2014, con quen tivo seis fillos; o menor e \u00fanico var\u00f3n foi Miguel Mateu Pla.\nEn 1900 constitu\u00edu unha empresa industrial chamada Altos Hornos y Herrer\u00edas de Nuestra Se\u00f1ora del Carmen S.A. en Barcelona, mais esta sociedade acabou presentando suspensi\u00f3n de pagamentos en xaneiro de 1904. Por\u00e9n, uns meses despois, o 14 de xu\u00f1o dese mesmo ano fundou, con Francisco Seix e Marc Birkigt, a exitosa marca de autom\u00f3biles de luxo Hispano-Suiza; Dami\u00e1n Mateu foi o presidente e financeiro da empresa. Mateu, curiosamente, malia presidir durante tres decenios unha empresa automobil\u00edstica, nunca quixo conducir un autom\u00f3bil e nunca obtivo o carn\u00e9 de conducir.\nEntre 1917 e 1923, Mateu presidiu unha compa\u00f1\u00eda denominada La Hispano, F\u00e1brica Nacional de Autom\u00f3viles y Material de Guerra S.A. \u2014situada en Guadalaxara, e cuxa creaci\u00f3n impulsou el mesmo\u2014, que acabou sendo absorbida nese mesmo 1923 pola empresa matriz catal\u00e1 e foi convertida nunha filial.\nFoi vicepresidente do Banco Urquijo Catal\u00e1n (unha empresa na que tam\u00e9n participou activamente na s\u00faa creaci\u00f3n), e tomou parte na creaci\u00f3n de Forces Hidroel\u00e8ctriques d'Andorra, S.A.. Mateu foi tam\u00e9n conselleiro da empresa de seguros Hispania, da sociedade La Maquinista Terrestre y Mar\u00edtima e da C\u00e1mara de Comercio.\nPoliticamente, foi membro da Federaci\u00f3n Mon\u00e1rquica Autonomista, ideoloxicamente pr\u00f3ximo \u00e1 Lliga Regionalista ata o establecemento da Rep\u00fablica, no que se integrou na Lliga. Fixo de intermediario oficioso entre esta e o rei Afonso XIII. Dami\u00e1n Mateu era profundamente mon\u00e1rquico, e mantivo boas relaci\u00f3ns con Afonso XIII (quen lle chegou a ofrecer un t\u00edtulo nobiliario, pero Mateu rexeitouno). \nEn 1931 foi editor do \"Diario del Mediod\u00eda\". No 1935 distanci\u00e1base ideoloxicamente da Lliga Regionalista e pasou \u00e1 Dreta de Catalunya. Faleceu en decembro dese mesmo ano por mor dunha enfermidade. O seu fillo Miguel sucedeuno como presidente de Hispano-Suiza, quen ap\u00f3s a guerra civil converteuse en alcalde de Barcelona.\nPatrimonio.\nDami\u00e1n Mateu chegou a adquirir as seguintes propiedades inmobiliarias: a Casa Comalat na Diagonal de Barcelona, o Mas Rossell, unha torre modernista chamada torre Mateu \u2014tam\u00e9n co\u00f1ecida como La Miranda\u2014 na s\u00faa vila natal, e tam\u00e9n era posuidor dunha mas\u00eda no Montseny.\nGalard\u00f3ns.\nEn 2021, a FIVA (Federaci\u00f3n Internacional de Veh\u00edculos Antigos) inclu\u00edu a Dami\u00e1n Mateu no seu Sal\u00f3n da Fama cos seus \"14 primeiros heroes da historia do automobilismo\"."}
{"id": "89399", "revid": "871236", "url": "https://gl.wikipedia.org/wiki?curid=89399", "title": "Hispano Suiza", "text": ""}
{"id": "89401", "revid": "23204", "url": "https://gl.wikipedia.org/wiki?curid=89401", "title": "Tigres de Liberaci\u00f3n do Tamil Eelam", "text": "Os Tigres de Liberaci\u00f3n do Tamil Eelam (\"Liberation Tiger Tamils of Eelam\", \"LTTE\" en ingl\u00e9s, e \u0ba4\u0bae\u0bbf\u0bb4\u0bc0\u0bb4 \u0bb5\u0bbf\u0b9f\u0bc1\u0ba4\u0bb2\u0bc8\u0baa\u0bcd \u0baa\u0bc1\u0bb2\u0bbf\u0b95\u0bb3\u0bcd en t\u00e1mil), tam\u00e9n co\u00f1ecidos como Tigres T\u00e1miles, foi un movemento pol\u00edtico-armado t\u00e1mil fundado en 1976 na illa de Sri Lanka (antiga Ceil\u00e1n) por Velupillai Prabhakaran. Foi o principal grupo separatista t\u00e1mil en Sri Lanka."}
{"id": "89402", "revid": "98629", "url": "https://gl.wikipedia.org/wiki?curid=89402", "title": "Lingua iagnob\u00ed", "text": "O iagnobiano (pode aparecer escrito tam\u00e9n coa forma persa \"iaghnob\u00ed\") \u00e9 unha lingua irania oriental setentrional moderna falada no val do r\u00edo Iagnob na zona de Zarafx\u00e1n no Taxiquist\u00e1n. Consid\u00e9rase descendente directo da lingua sogdiana xa que \u00e9 un dialecto deste, coma as\u00ed o testemu\u00f1an os seus estudos, e a s\u00faa literatura foi chamada con frecuencia \"Neo-sogdiano\". \u00c9 unha lingua de uso familiar na comunicaci\u00f3n diaria. A lingua foi descuberta no s\u00e9culo XIX e fal\u00e1base na parte central do remoto alto val do r\u00edo Iagnob. As evidencias topon\u00edmicas suxiren que tam\u00e9n no pasado, o iagnob\u00ed e outros dialectos sogdianos foron falados nos vales veci\u00f1os. Hoxe conta cuns 1500 e 2500 falantes divididos entre numerosas comunidades.\n\u00c9 unha lingua en perigo de desaparici\u00f3n, e de feito est\u00e1 recollida no Libro Vermello das Linguas Ameazadas publicado pola UNESCO (\"Red Book of Endangered Languages\", en ingl\u00e9s. E trala Guerra Civil dos anos 90, ped\u00eduselle a Academia Taxica das Ciencias que preservase a lingua iagnobiana, e apoiase e difundise na escola o seu uso, reabr\u00edndose as escolas iagnobianas de anos anteriores.\nO nome.\nIagnobiano, adxectivo relativo ao pobo que habita arredor do Val do Iagnob ao longo do r\u00edo do mesmo nome. En iagnobiano \u044f\u0493\u043d\u043e\u0431 IPA /\u02c8ja\u0281n\u0254\u02d0b/, e \u044f\u0493\u043d\u043e\u0431\u04e3 IPA /ja\u0281n\u0254\u02d0\u02c8bi/, (transliteraci\u00f3n da Academia das Ciencias de Taxiquist\u00e1n \"Jaghnob\" e \"jaghnob\u012b\"). De acordo con Khromov (1987, p.\u00a0644), \u00e9 unha adaptaci\u00f3n taxica do iagnobiano ix-i \"val/barranco de xeo\". A interpretaci\u00f3n m\u00e1is tradicional \u00e9 \"r\u00edo de xeo\" (Benveniste, 1955, p.\u00a0139, anotaci\u00f3n 1; Andreev e Peshchereva, 1957, p.\u00a0365).\nEn taxico \"xeo\" = \u044f\u0445, \"curso de auga no bosque\" = \u043d\u043e\u0432\u0430 ou \"curso de augas pluviais\" = \u043d\u043e\u0432\u0434\u043e\u043d (a terminaci\u00f3n desta palabra, \u0434\u043e\u043d quere dicir \"r\u00edo\").\nEn ingl\u00e9s escr\u00edbese \"yaghnobi\", en franc\u00e9s \"yagnobi\", en castel\u00e1n \"yagnob\u00ed\", en alem\u00e1n \"jaghnobi\" ou \"jagnobisch\", en ruso \"yagnobskii\", en oseto \"yaghnobag\", sueco \"yagnobi/yaghnobi\" ou \"yagnobiska\" etc.\nP\u00f3dese aceptar tam\u00e9n iagnob\u00e9s.\nEscritura.\nO Iagnobiano era unha lingua sen escritura ata o ano 1990 e 1992 , pero segundo alg\u00fans etn\u00f3grafos os iagnobianos usaban unha variante modificada do alfabeto ar\u00e1bigo, sobre todo para evitaren represalias das autoridades taxicas.. Hoxe en d\u00eda a lingua transcr\u00edbese polos eruditos usando unha modificaci\u00f3n do alfabeto latino, cos seguintes s\u00edmbolos:\na (\u00e1), \u0101 (\u0101\u0301), b, \u010d, d, e (\u00e9), f, g, \u03b3, h, \u1e96, i (\u00ed), \u012b (\u012b\u0301), \u01f0, k, q, l, m (m\u0303), n (\u00f1), o (\u00f3), p, r, s, \u0161, t, u (\u00fa), \u016b (\u016b\u0301), \u028f (\u028f\u0301), v, w (u\u032f), x, x\u00b0, y, z, \u017e, \u0639\nRecentemente Sayfidd\u012bn M\u012brzozoda da Academia das Ciencias Taxicas creou unha modificaci\u00f3n do alfabeto taxico para a escritura iagnobiana. Este alfabeto non \u00e9 moi adecuado para o iagnobiano, por exemplo, non distingue entre vogais curtas e longas, non fai diferenciaci\u00f3n entre v/w ou non marca a acentuaci\u00f3n etc. A continuaci\u00f3n amosamos o alfabeto iagnobiano seguido das equivalencias latino-fon\u00e9ticas entre par\u00e9ntese:\n \nNotas ao alfabeto cir\u00edlico:\n1) A letra \"\u0439\" non ten mai\u00fascula xa que nunca aparece a comezo de palabra. As palabras que comezan con \"ia-\", \"io-\" e \"iu-/i\u016b-/i\u028f-\" escr\u00edbense coma \"\u044f-\", \"\u0451-\" e \"\u044e-\"; da mesma maneira para estas combinaci\u00f3ns cando est\u00e1n no medio da palabra, p.ex. \"vii\u00f3ra\" \u00e9 \"\u0432\u0438\u0451\u0440\u0430\" [v\u026a\u0306\u02c8j\u0254:ra].\n2) Para facer unha distinci\u00f3n fon\u00e9tica da lonxitude vogal, \u00fasanse as letras \"\u04e3\" e \"\u04ef\", p. ex.: \n\u0438\u0440\u0430\u043d\u043a\u0430 e \u04e3\u0440\u0430\u043d\u043a\u0430\n\u0442\u0438\u0440 (\"imos!\") e \u0442\u0439\u0440 (\"frecha\")\n\u0440\u0443\u043f\u0430\u043a e \u0440\u04ef\u043f\u0430\u043a\n\u0443\u0445\u0442\u0430 (\"baixou\") e \u04ef\u0445\u0442\u0430 (\"trouxo\")\nS\u00f3 se dan entre \u0438 e \u0439 e \u0443 e \u0443\u00a8.\nO status fon\u00e9tico da letra \"\u04e3\" non est\u00e1 moi claro, pode que sexa usado como unha marca de acento coma en taxico. A letra \"\u04ef\" p\u00f3dese tam\u00e9n usarse en empr\u00e9stitos do taxico para indicar vogal taxica /\u016f/ [\u0275\u02d0], pero pode ter alg\u00fan outro uso que a\u00ednda non se co\u00f1ece.\n3) En comparaci\u00f3n co taxico, o iagnobiano non usa as letras \"\u044a\" e \"\u042d \u044d\" - no lugar da letra taxica \"\u044a\" \u00fasase a iagnobiana \"\u2019\" e o \"\u0435\" iagnobiano serve para \u00e1mbalas letras taxicas \"\u0435\" e \"\u044d\" para o valor /e/.\n4) As combinaci\u00f3ns de letras /ie/ e /ii/ escr\u00edbense coma \"\u0439\u0435\" e \"\u0439\u0438\", pero estas combinaci\u00f3ns raramente aparecen en iagnobiano (principalmente o \"\u0439\u0435\" \u00e9 moi raro). As letras iagnobianos \"\u0435\" e \"\u0438\" nunca te\u00f1en o valor /ie/, /ii/ coma o poden ter en taxico.\n5) As letras rusas \"\u0426 \u0446\", \"\u0429 \u0449\", \"\u042b \u044b\" e \"\u042c \u044c\", que poden usarse en taxico para empr\u00e9stitos do ruso non se usan en iagnobiano - as palabras rusas escr\u00edbense como se pronuncian polos iagnobiano-falantes e non coma son escritas orixinariamente en ruso,p.ex.: \"AVI\u00d3N\" \u00e9 \u0441\u0430\u043c\u043e\u043b\u0435\u0442/\u0441\u0430\u043c\u043e\u043b\u0451\u0442 en ruso, escrito \u0441\u0430\u043c\u043e\u043b\u0451\u0442 en taxico e pronunciado /s\u0259m\u028c\u02c8\u028eot/ en ruso e igualmente en taxico, en iagnobiano escr\u00edbese \u0441\u0430\u043c\u0430\u043b\u0438\u0451\u0442 de acordo coa pronunciaci\u00f3n iagnobiana /samal\u026a\u02c8jo:t\u02b0/ ou /samajl\u02c8o:t\u02b0/; a palabra \"CONCERTO\" \u00e9 un empr\u00e9stito do ruso e escr\u00edbese en ruso \u043a\u043e\u043d\u0446\u0435\u0440\u0442 /k\u028cn\u02c8\u02a6e\u0320rt/, e pasa ao iagnobiano coma \u043a\u0430\u043d\u0441\u0435\u0440\u0442 /k\u02b0an\u02c8se:rt\u02b0/.\nA Fon\u00e9tica.\nO sistema fon\u00e9tico iagnobiano incl\u00fae 9 vogais - 3 curtas, 6 longas - e 27 consoantes.\nVogais.\nCURTAS: i [i-\u026a-e], a [a(-\u00e6)], u [(y-)u-\u028a-o] (t\u00f3dalas vogais curtas deben reducirse ata aproximadamente un [\u0259] en posici\u00f3ns pret\u00f3nicas)\nLONGAS: \u012b [i:], e [\u025b:(-e:)], \u0101 [a:], o [(\u0252:-)\u0254:(-o:-u:)], \u016b [u:], \u028f [(u:-)y:(-i:)]\nDITONGOS: ai [ai\u032f] \"(ai en palabras nativas aparece soamente nos dialectos occidentais, no orientais cambia a e, ai pode aparecer nos dialectos orientais pero cunha etimolox\u00eda diferente)\", oi [\u0254:i\u032f], ui [\u028ai\u032f], \u016bi [u:i\u032f], \u028fi [y:i\u032f], ii [\u026ai\u032f]; ou [\u0254:u\u032f], au [au\u032f]\nNotas:\n1) N\u00f3tese que as vogais longas \"e\", \"o\" e \"\u028f\" son escritas sen o sinal de longura.\n2) Co\u00f1\u00e9cese un \u0101 longo, pero aparece soamente coma resultado dun alongamento secundario (p.ex. \"\u01f0\u0101m\" &lt; \"\u01f0a\u0639m\" &lt; \"\u01f0am\u0639\").\n3) En pr\u00e9stamos recentes do taxico \u016f e/ou uzbeko tam\u00e9n pode aparecer o\u02bb [\u0275:], pero a s\u00faa pronunciaci\u00f3n normalmente acaba fusion\u00e1ndose cun \u016b)\n4) A vogal \"\u028f\" \u00e9 s\u00f3 reco\u00f1ecida por algunhas autoridades. Parece ser que \u00e9 un al\u00f3fono de \"\u016b\". A orixe de \"\u028f\" v\u00e9n do *\"\u016b\" t\u00f3nico hist\u00f3rico, pero o *\"\u014d\" hist\u00f3rico, cambiou a \"\u016b\" en iagnobiano, permanecendo sen cambio. Parece que os status do \"\u028f\" \u00e9 inestable e non se recolle en t\u00f3dalas variedades do iagnobiano, mentres \"\u028f\" conv\u00e9rtese ami\u00fado en \"\u016b\", \"\u016by/\u016by\", \"uy/uy\" ou \"\u028f\". Resumindo: *\"\u016b\" \"(baixo acento)\" &gt; \"\u016b/\u016by/uy/\u028f\" ou \"\u016b\", *\"\u014d\" &gt; \"\u016b\" (f.ex. \"v\u028fz/v\u016bz\", goat; taxico \"buz\", Avesta \"buza-\"). Para alg\u00fans autores \"\u028f\" pode transcribirse coma \"\u00fc\".\nPolo xeral, existe bastante variaci\u00f3n na realizaci\u00f3n das vogais. A lonxitude voc\u00e1lica, por exemplo, \u00e9 inconsecuente; o e \u016b var\u00edan baixo a influencia do taxico (kom fronte a k\u016bm \u201cquen\u201d); e \u00fc \u00e9 substitu\u00edda por \u012b nas xeraci\u00f3ns m\u00e1is xoves (x\u00fcr &gt; x\u012br \"sol\"; existe unha forma a\u00ednda m\u00e1is conservadora x\u016br).\n5) A vogal \"o\" pode cambiar a \"\u016b\" ante unha nasal (cf. \"To\u01f0\u012bkist\u00f3n\" \u00d7 \"To\u01f0\u012bkist\u016b\u0301n\").\nConsoantes.\nOclusivas: ', ', ', ', ', ', ' (' e ' pode ser palatalizada a ' e respectivamente ante vogal posterior ou vogal posterior en final de palabra)\nFricativas: ', ', ', ', ' &lt;\u0161&gt;, ' &lt;\u017e&gt;, &lt;x&gt;, ' &lt;\u03b3&gt;, \u03c7\u02b7 &lt;x\u00b0&gt;, ', ' &lt;\u1e96&gt;, ' &lt;\u0639&gt;\nAfricadas: ' &lt;\u010d&gt;, ' &lt;\u01f0&gt;\nNasais: ', ' (tam\u00e9n ' e ' poden darse coma al\u00f3fonos de \"m\" e/ou \"n\" ante \"k\"/\"g\" ou \"f\"/\"v\")\nVibrante m\u00faltiple: \nLateral: \nAproximantes: ' &lt;w&gt;, ' &lt;y&gt;\nT\u00f3dalas coasoantes sonoras pron\u00fancianse xordas ao final de palabra, na fala cando despois dunha consoante xorda ven unha sonora, por asimilaci\u00f3n a xorda pasa a sonora.\nNota: Os sons \"b\", \"g\", \"h\", \"\u1e96\", \"\u01f0\", \"q\", \"l\" e \"\u0639\" aparecen maioritariamente en pr\u00e9stamos, palabras aut\u00f3ctonas con estes sons son raras, principalmente onomatopeica.\nGram\u00e1tica.\nNota: na seguinte secci\u00f3n os s\u00edmbolos \"W\", \"E\" e \"Tr.\" ref\u00edrense ao dialecto occidental, oriental e de transici\u00f3n.\nNomes.\nAs terminaci\u00f3ns dos casos:\nExemplos:\nPronomes.\nPronomes persoais.\nFormas dos pronomes persoais:\nA 2\u00aa peros do plural, \u0161um\u00f3x tam\u00e9n se usa para a forma de cortes\u00eda da 2\u00aapersoa.\nO caso oblicuo.\nFormas do casp oblicuo:\nO pronomne persoal, forma encl\u00edtica.\nAs formas encl\u00edticas do pronome persoal:\nVerbos.\nTerminaci\u00f3ns de persoa - presente:\nTerminaci\u00f3ns de persoa - pret\u00e9rito (con aumento \"a-\"):\nEngadindo a terminaci\u00f3n -i\u0161t ao pret\u00e9rito f\u00f3rmase un pret\u00e9rito durativo.\nO Participio: o participio presente f\u00f3rmase engadindo -na \u00e1 ra\u00edz verbal. O participio pasado (ou participio perfecto) f\u00f3rmase engadindo a terminaci\u00f3n -ta \u00e1 ra\u00edz do verbo.\nO Infinitivo f\u00f3rmase engadindo a terminaci\u00f3n -ak \u00e1 ra\u00edz do verbo.\nA Negaci\u00f3n f\u00f3rmase co prefixo na-, combin\u00e1ndoo co aumento en pret\u00e9rito cambia a ni-.\nA C\u00f3pula - Presente:\nL\u00e9xico.\nO co\u00f1ecemento do l\u00e9xico actual iagnobiano prov\u00e9n de tres traballos principais - dun Dicionario iagnobino-ruso con textos iagnobianos por \"Andrejev\" e \"Pe\u0161\u010dereva\" e por lista vocabularia escrita por \"Xromov\" en Gram\u00e1tica iagnobiana. O \u00faltimo traballo \u00e9 un Dicionario Iagnobiano-Taxico recopilado por un estudante de Xromov \"Sayfidd\u012bn M\u012brzozoda\". Polo que hoxe sabemos que en iagnobiano as palabras de orixe taxico representan a maior\u00eda do l\u00e9xico (m\u00e1is ou menos 60%), despois est\u00e1n as palabras de orixe t\u00farquica (por enriba do 5%, principalmente do uzbeko) e unhas poucas palabras do ruso (aprox. 2%; recordemos que a trav\u00e9s do ruso tam\u00e9n chegan moitas de uso internacional ao iagnobino). As\u00ed pois s\u00f3 un terzo do l\u00e9xico \u00e9 de orixe iranio oriental, estas palabras poden ser facilmente comparadas coas que co\u00f1ecemos do sogdiano, iriano (oseto), linguas do Pamir ou paxto.\nTexto Exemplo.\n\"F\u00e1l\u03b3ar-at Y\u00e1\u03b3nob asos\u00ed l\u00e1f-\u0161in \u012b-x gum\u016b\u0301n, n\u00e9ki \u00e1xtit to\u01f0\u012bk\u012b\u0301-pi w\u00f3vo\u0161t, mox ya\u03b3nob\u012b\u0301-pi. 'M\u028f\u0301\u0161tif' w\u00f3vomi\u0161t, \u00e1xtit 'Mu\u017ed\u00edv' w\u00f3vo\u0161t.\"\n\"En Falgar e en Iagnob existe certamente unha lingua b\u00e1sica, pero eles falan taxico e n\u00f3s falamos iagnobiano. N\u00f3s dicimos 'M\u00fc\u0161tif', eles din 'Mu\u017ediv'.\"\nBibliograf\u00eda.\n(M. S. Andrejev, Je. M. Pe\u0161\u010dereva, Jagnobskije teksty s prilo\u017eenijem jagnobsko-russkogo slovarja, Moskva - Leningrad 1957) \"(en ruso)\""}
{"id": "89403", "revid": "15490", "url": "https://gl.wikipedia.org/wiki?curid=89403", "title": "Conferencia de Berl\u00edn", "text": "A Conferencia de Berl\u00edn, celebrada entre o 15 de novembro de 1884 e o 26 de febreiro de 1885 na cidade de Berl\u00edn, foi organizada polo Chanceler de Alema\u00f1a, Otto von Bismarck, coa fin de resolver os problemas que suscitaban a expansi\u00f3n colonial en \u00c1frica e resolver a s\u00faa repartici\u00f3n.\nHistoria e caracter\u00edsticas.\nCatorce Estados foron representados: o Imperio Alem\u00e1n, o Imperio Austroh\u00fangaro, B\u00e9lxica, Dinamarca, o Imperio Otom\u00e1n, Espa\u00f1a, Estados Unidos, Francia, Reino Unido, Italia, Pa\u00edses Baixos, Portugal, Rusia e Suecia. Nela proclamouse a libre navegaci\u00f3n mar\u00edtima e fluvial polos r\u00edos Congo e N\u00edxer, a liberdade de comercio no centro do continente africano e as condici\u00f3ns impostas aos pa\u00edses desenvolvidos para colonizalo.\nO proceso de colonizaci\u00f3n realizouse seguindo as grandes v\u00edas fluviais, como os territorios do N\u00edxer, que foron explorados entre os anos 1788 e 1830; a conca do Nilo e a rexi\u00f3n dos Grandes Lagos Africanos, entre 1854 e 1859; o Zambeze, entre 1841 e 1873.\nA exploraci\u00f3n do r\u00edo Congo motivou as rivalidades entre varios pa\u00edses, polo que o chanceler Bismarck actuou como \u00e1rbitro da Conferencia, onde se estabeleceu o Estado Libre do Congo (actualmente Rep\u00fablica Democr\u00e1tica do Congo), baixo soberan\u00eda da Asociaci\u00f3n Internacional do Congo e propiedade privada do rei dos belgas Leopoldo II, e un Congo franc\u00e9s, ambos con sa\u00edda ao mar; a libre navegaci\u00f3n polos r\u00edos N\u00edxer e Congo, as\u00ed como o principio do dereito \u00e1 posesi\u00f3n do interior a partir dun enclave costeiro.\nAs\u00ed, a costa mediterr\u00e1nea africana quedou en mans de Francia e o Reino Unido; a costa oriental dividiuse entre os alem\u00e1ns ao sur e os brit\u00e1nicos ao norte. A costa occidental ficou no poder dos belgas, franceses e brit\u00e1nicos. Os italianos conseguiron Somalia e os portugueses, Angola e Mozambique. Mais, pronto estouraron conflitos pola posesi\u00f3n das zonas m\u00e1is estrat\u00e9xicas ou m\u00e1is ricas, como no caso de Tunisia, Exipto ou Marrocos."}
{"id": "89404", "revid": "5774439", "url": "https://gl.wikipedia.org/wiki?curid=89404", "title": "Uni\u00f3n Nacional para a Independencia Total de Angola", "text": "UNITA, acr\u00f3nimo de Uni\u00e3o Nacional para a Independ\u00eancia Total de Angola \u00e9 un partido pol\u00edtico de Angola, que durante m\u00e1is de 35 anos foi un movemento armado nas guerras de Independencia (1957-1975) e Civil (1975-2003) angolanas. O seu fundador e principal l\u00edder foi Jonas Savimbi (1934-2002).\nNas elecci\u00f3ns de 1992 a UNITA logrou 70 escanos na Asemblea Nacional. En 2008 baixou a s\u00faa forza a 16 parlamentarios, n\u00famero que duplicou nas elecci\u00f3ns de 2012."}
{"id": "89405", "revid": "871670", "url": "https://gl.wikipedia.org/wiki?curid=89405", "title": "UNITA", "text": ""}
{"id": "89406", "revid": "98629", "url": "https://gl.wikipedia.org/wiki?curid=89406", "title": "Crise de Agadir", "text": "A A crise de Agadir, ou Segunda Crise Marroqu\u00ed, foi un incidente diplom\u00e1tico e militar que tivo lugar en 1911, entre Francia e Alema\u00f1a, causado polo env\u00edo dun canoneiro (buque lixeiro armado) da mari\u00f1a alem\u00e1, o SMS \"Panther\", \u00e1 ba\u00eda de Agadir en Marrocos.\nFoi unha breve crise internacional provocada polo despregamento dunha forza substancial de tropas francesas no interior de Marroos en abril de 1911. Alema\u00f1a non se opuxo \u00e1 expansi\u00f3n de Francia, sen\u00f3n que quer\u00eda unha compensaci\u00f3n territorial. Berl\u00edn ameazou coa guerra, enviou un canoneiro e provocou aos nacionalistas alem\u00e1ns. As negociaci\u00f3ns entre Berl\u00edn e Par\u00eds solucionaron a crise: Francia tomou Marrocos como protectorado a cambio de concesi\u00f3ns territoriales a Alema\u00f1a no Congo franc\u00e9s, mentres que Espa\u00f1a quedou satisfeita cun cambio nos seus l\u00edmites co seu protectorado de Marrocos. Con todo, o gabinete brit\u00e1nico alarmouse pola agresividade de Alema\u00f1a cara a Francia. David Lloyd George pronunciou un dram\u00e1tico discurso na \"Mansion House\" (a residencia oficial do Lord Maior da City de Londres) no que denunciou o movemento alem\u00e1n como unha humillaci\u00f3n intoler\u00e1bel. Falouse de guerra e Alema\u00f1a retrocedeu. Por\u00e9n, as relaci\u00f3ns entre Berl\u00edn e Londres seguiron sendo tensas, e o incidente estivo a piques de desencadear unha guerra entre Alema\u00f1a e Francia, que poder\u00eda ter ocasionado a primeira guerra mundial tres anos antes do seu comezo real.\nAntecedentes.\nA principios do s\u00e9culo XX Francia, que administra Alxeria dedesde a s\u00faa conquista en 1830, estaba preocupada pola seguridade da s\u00faa fronteira con Marrocos. O sultanato de Marrocos era ent\u00f3n un dos \u00faltimos pa\u00edses non colonizados de \u00c1frica, e espertou o interese de varias potencias europeas, principalmente de Francia e o tam\u00e9n do Imperio alem\u00e1n, que consideraba ter un atraso na conquista de colonias.\nEn 1904, Francia e Gran Breta\u00f1a conclu\u00edron un acordo, chamado a \"Entente Cordiale\", contra Alema\u00f1a: Francia deixa as mans libres \u00e1 Gran Breta\u00f1a en Exipto e, a cambio, poder\u00eda establecer un protectorado en Marrocos.\nEn mazo de 1905, para \"recordar\" as s\u00faas reclamaci\u00f3ns en Marrocos, o k\u00e1iser Guillerme II desembarcou en T\u00e1nxer onde se entrevistou co sult\u00e1n Abd al-Aziz, provocando a primeira crise marroqu\u00ed, ou crise de T\u00e1nxer, que provoca tensi\u00f3ns entre as potencias europeas. Para diminu\u00edr estas tensi\u00f3ns connv\u00f3case, en 1906, en Alxeciras, unha Conferencia internacional. Alema\u00f1a obt\u00e9n un certo dereito de control sobre os asuntos marroqu\u00eds, mentres que Francia e Espa\u00f1a obte\u00f1en dereitos espec\u00edficos sobre Marrocos en termos de polic\u00eda e banca.\nEn marzo de 1911, o sult\u00e1n Mulay Abd al-Hafid, ameazado por unha revolta, pide a Francia que lle bote unha man. En maio, as tropas francesas ocupan Rabat, Fez e Mequinez. Alema\u00f1a, preocupada polas s\u00faas reclamaci\u00f3ns en Marroos, considera esta ocupaci\u00f3n como unha violaci\u00f3n da Acta de Alxeciras e decide reaccionar.\nAs tensi\u00f3ns anglo-alem\u00e1s eran moi altas neste momento, en parte debido \u00e1 carreira armament\u00edstica entre a Alema\u00f1a imperial e a Gran Breta\u00f1a, inclu\u00edndo os esforzos alem\u00e1ns para constru\u00edren unha frota de dous terzos do tama\u00f1o da Gran Breta\u00f1a. Alema\u00f1a ti\u00f1a como obxectivo probar a relaci\u00f3n entre a Gran Breta\u00f1a e Francia e, posi\u00edbelmente intimidar a Gran Breta\u00f1a nunha alianza con Alema\u00f1a.\nEventos.\nRebeli\u00f3n marroqu\u00ed.\nEn 1911 estalou unha rebeli\u00f3n en Marrocos contra o sult\u00e1n Abdelhafid. A principios de abril, o sult\u00e1n foi sitiado no seu palacio en Fez. Os franceses prepar\u00e1ronse para enviar tropas para axudar a sufocar a rebeli\u00f3n, baixo o pretexto de protexer vidas e bens europeos, despachando unha columna de tropas a finais de abril. O 8 de xu\u00f1o, o ex\u00e9rcito espa\u00f1ol ocupou Larache e, tres d\u00edas despois, Alcazarquivir.\nIntervenci\u00f3n naval alem\u00e1.\nO 1 de xullo o canoneiro alem\u00e1n SMS \"Panther\" chegou ao porto de Agadir, baixo o pretexto de protexer os intereses comerciais alem\u00e1ns. Os cruceiros de superior clase SMS \"Bremen\" chegaron d\u00edas despois, substitu\u00edndo ao canoneiro. Un civil alem\u00e1n, Hermann Wilberg, que estaba a 110 km ao norte, viaxou cara ao sur para ser rescatado tres d\u00edas despois polo \"Panther\". Isto provocou unha reacci\u00f3n inmediata dos franceses e dos brit\u00e1nicos.\nParticipaci\u00f3n brit\u00e1nica.\nO goberno brit\u00e1nico intentou frear a Francia para que non adoptara medidas precipitadas e disuadila de enviar tropas a Fez, pero fracasou. En abril, o Secretario de Asuntos Exteriores Sir Edward Gray escribiu: \"o que os franceses queren facer non \u00e9 sabio, pero non podemos interferir no noso acordo\". Sentiu que as s\u00faas mans estaban atadas e que ti\u00f1a que apoiar a Francia.\nOs brit\u00e1nicos estaban moi preocupados pola chegada do \"Panther\" a Marrocos. A Royal Navy ti\u00f1a unha base naval en Xibraltar, no sur de Espa\u00f1a. Cr\u00edan que os alem\u00e1ns quer\u00edan converter a Agadir nunha base naval no Atl\u00e1ntico. O Reino Unido enviou acoirazados a Marrocos, por se estalase unha guerra. Como na primeira crise marroqu\u00ed, o apoio brit\u00e1nico a Francia mostrou a forza da \"Entente Cordiale\".\nCrise financeira alem\u00e1.\nNo medio desta crise, Alema\u00f1a foi golpexada por grandes turbulencias financeiras. O mercado de acci\u00f3ns caeu nun 30 % nun s\u00f3 d\u00eda, o p\u00fablico comezou a cobrar en moedas de ouro, e houbo carreiras aos bancos. O Reichsbank perdeu un quinto das s\u00faas reservas de ouro nun mes. Rumore\u00e1base que o ministro de Finanzas franc\u00e9s organizara esta crise. Ante a posibilidade de ser expulsado do padr\u00f3n ouro, o K\u00e1iser retrocedeu e deixou que os franceses tomaran a maior parte de Marrocos.\nNegociaci\u00f3ns, soluci\u00f3n e consecuencias.\nO 7 de xullo o embaixador alem\u00e1n en Par\u00eds informou ao goberno franc\u00e9s de que Alema\u00f1a non ti\u00f1a aspiraci\u00f3ns territoriais en Marrocos e que negociar\u00eda un protectorado franc\u00e9s baseado en \"compensaci\u00f3ns\" para a Alema\u00f1a na rexi\u00f3n do Congo franc\u00e9s e na salvagarda dos seus intereses econ\u00f3micos en Marrocos. Os termos dos alem\u00e1ns, presentados o 15 de xullo, mentres conti\u00f1an unha oferta para ceder a parte norte de Cameru\u00fan e Togolandia, exixiron a Francia todo o Congo franc\u00e9s desde o r\u00edo Sangha at\u00e9 o mar, ao que m\u00e1is tarde engadiu a transferencia de Francia do dereito \u00e1 prevenci\u00f3n do Congo belga.\nO 21 de xullo David Lloyd George fixo un discurso na Mansion House, en Londres, onde declarou que o honor nacional era m\u00e1is precioso que a paz: \"Se a Gran Breta\u00f1a \u00e9 tratada mal onde os seus intereses son vitalmente afectados, coma se ela non tivese ningunha conta no concerto das naci\u00f3ns, ent\u00f3n eu digo enfaticamente que a paz a ese prezo ser\u00eda unha humillaci\u00f3n intoler\u00e1bel para que un gran pa\u00eds como o noso resista\". O discurso foi interpretado por Alema\u00f1a como unha advertencia de que non pod\u00eda impo\u00f1er un acordo irrazonable sobre Francia.\nO 4 de novembro as negociaci\u00f3ns franco-alem\u00e1s levaron a unha convenci\u00f3n denominada Acordo franco-alem\u00e1n, baixo a cal Alema\u00f1a aceptou a posici\u00f3n de Francia en Marrocos a cambio dun territorio na colonia africana francesa do Congo Medio (hoxe Rep\u00fablica do Congo). \nEste territorio, de 275.000 km2, co\u00f1ecido polos alem\u00e1ns como \"Neukamerun\", pasou a formar parte da colonia alem\u00e1 de Cameru\u00fan. Esta zona \u00e9 en parte pantanosa, onde a enfermidade do sono (tripanosom\u00edase africana) estaba xeneralizada, pero deu a Alema\u00f1a unha sa\u00edda ao r\u00edo Congo ao sueste de Fort Lamy (hoxe parte do Chad).\nO conflito solucionouse co tratado de Fez, asinado en dita cidade o 30 de marzo de 1912, e polo cal o sult\u00e1n Abdelhafid de Marrocos cedeu a soberan\u00eda do seu pa\u00eds a Francia, facendo del un protectorado. \nComo parte do tratado, Alema\u00f1a reco\u00f1eceu as esferas de influencia francesas e espa\u00f1olas en Marrocos, recibindo a cambio territorios no Congo Medio (actual Rep\u00fablica do Congo), unha colonia da \u00c1frica Ecuatorial Francesa, os cales se converteron en parte do Camer\u00fan alem\u00e1n. \nPor este tratado, o goberno de Marrocos \u2014o sult\u00e1n e os seus visires\u2014 perdeu a plena soberan\u00eda sobre unha boa parte do seu territoreio, que pasou aos protectorados franc\u00e9s e espa\u00f1ol (1912-1956) baixo a dependencia e a protecci\u00f3n de Francia. \nO 15 de xullo de 1912 foi aprobada unha lei polo Parlamento franc\u00e9s, e promulgada polo presidente da Terceira Rep\u00fablica Francesa da \u00e9poca, Armand Falli\u00e8res.\nEn canto \u00e1 presenza de Espa\u00f1a en Marrocos, faise referencia a unha futura consulta entre os gobernos franc\u00e9s e espa\u00f1ol sobre os intereses de Espa\u00f1a, debido \u00e1 s\u00faa posici\u00f3n xeogr\u00e1fica e \u00e1s s\u00faas posesi\u00f3ns territoriais na costa marroqu\u00ed.\nCase cinco meses m\u00e1is tarde, o 12 de agosto de 1912, Moulay Hafid, no poder desde 1908, abdicou, e foi substitu\u00eddo por Mulay Youssef.), seu irm\u00e1n, pai do futuro sult\u00e1n Sidi Mohammed (1927), daquela de tres anos de idade e futuro rei Mohammed V, pouco despois do fin dos protectoradoss fran\u00e9s e espa\u00f1ol, en 1956.\nA colonia alem\u00e1 do Camer\u00fan (xunto con Togolandia) foi capturada polos aliados no inicio da primeira guerra mundial.\nNa historia da Europa Occidental, a crise de Agadir segue sendo o exemplo m\u00e1is co\u00f1ecido de diplomacia de barco.\nO fil\u00f3sofo e historiador alem\u00e1n Oswald Spengler afirmou que a crise de Agadir inspiroulle a escribir o seu \"The Decline of the West\"."}
{"id": "89407", "revid": "89787", "url": "https://gl.wikipedia.org/wiki?curid=89407", "title": "Mina terrestre", "text": "Unha mina terrestre \u00e9 un tipo de mina que se oculta soterr\u00e1ndoa a pouca profundidade ou ag\u00f3ch\u00e1ndoa ben sobre a terra, de tal xeito que o explosivo que cont\u00e9n detone ao ser activada inadvertidamente por unha persoa ou veh\u00edculo. Comp\u00f3\u00f1ense dunha carga explosiva e un detonador.\nSeguindo o exemplo do Canad\u00e1, a maior\u00eda dos pa\u00edses do mundo ilegalizaron o emprego e posesi\u00f3n de minas antipersoa, que son un tipo de minas terrestres, por parte dos seus ex\u00e9rcitos. Mais hai pa\u00edses que as seguen producindo e empregando: Estados Unidos, Finlandia, China, Rusia e Corea do Norte, por exemplo."}
{"id": "89409", "revid": "23204", "url": "https://gl.wikipedia.org/wiki?curid=89409", "title": "Lucasfilm", "text": "Lucasfilm (nome completo en ingl\u00e9s: Lucasfilm Limited ou Lucasfilm Ltd.) \u00e9 unha produtora de pel\u00edculas fundada por George Lucas en 1971, localizada no condado de Marin (California). \u00c9 internacionalmente co\u00f1ecida por producir sagas como \"Star Wars\" ou \"Indiana Jones\" entre outros proxectos reco\u00f1ecidos.\nA compa\u00f1\u00eda \u00e9 l\u00edder en desenvolver nova tecnolox\u00eda en canto a efectos especiais, son e animaci\u00f3n computarizada.\nRecentemente, Lucasfilm declarou as s\u00faas intenci\u00f3n de abandonar a industria cinematogr\u00e1fica pura, para especializarse na produci\u00f3n de series televisivas.\nNo 2005, Lucasfilm e as s\u00faas divisi\u00f3n de mercadotecnia, online e licenzas traslad\u00e1ronse ao Letterman Digital Arts Center, localizado en Presidio (San Francisco). Entre as s\u00faas subsidiarias m\u00e1is importantes at\u00f3panse: Skywalker Sound, Industrial Light &amp; Magic, Lucas Licensing, Lucas Arts, Lucasfilm Animation e Lucas Online."}
{"id": "89410", "revid": "872156", "url": "https://gl.wikipedia.org/wiki?curid=89410", "title": "Lucasfilm Ltd.", "text": ""}
{"id": "89413", "revid": "25871", "url": "https://gl.wikipedia.org/wiki?curid=89413", "title": "Leonor de Arag\u00f3n e de Sicilia", "text": "Leonor de Arag\u00f3n e de Sicilia, nada en Barcelona en 1358 e finada en Cu\u00e9llar o 13 de agosto de 1382, foi unha princesa de Arag\u00f3n e ra\u00ed\u00f1a consorte de Castela entre 1379 e 1382, polo seu matrimonio con Xo\u00e1n I de Castela. Faleceu ao dar a luz, e o beb\u00e9 non chegou a sobrevivir."}
{"id": "89414", "revid": "54334", "url": "https://gl.wikipedia.org/wiki?curid=89414", "title": "To\u00f1o Salazar", "text": "Antonio Salazar, nado posiblemente en Cidade de Guatemala o 1 de xu\u00f1o de 1897 e finado en Santa Tecla o 31 de decembro de 1986, foi un caricaturista, ilustrador e diplom\u00e1tico salvadore\u00f1o.\nTraxectoria.\nA obra de Salazar alcanzou un alto reco\u00f1ecemento na primeira metade do s\u00e9culo XX que chega at\u00e9 os nosos d\u00edas. Enrique G\u00f3mez Carrillo denomin\u00e1bao \"o pr\u00edncipe dos caricaturistas\". Era curm\u00e1n de Salarru\u00e9."}
{"id": "89417", "revid": "98629", "url": "https://gl.wikipedia.org/wiki?curid=89417", "title": "Premios Kyoto", "text": "Os son unha serie de premios que se conceden dende 1984 no Xap\u00f3n, grazas \u00e1 Fundaci\u00f3n Inamori, en reco\u00f1ecemento aos traballos nas \u00e1reas da filosof\u00eda, as artes, as ciencias e a tecnolox\u00eda. Os premios non s\u00f3 se entregan aos mellores expo\u00f1entes de cada \u00e1rea sen\u00f3n tam\u00e9n aos que contribu\u00edron \u00e1 humanidade co seu labor. Este premio \u00e9 o equivalente xapon\u00e9s dos Premios Nobel.\nOs premios entr\u00e9ganse no campo de avances tecnol\u00f3xicos, ciencias b\u00e1sicas, artes e filosof\u00eda. En cada unha das categor\u00edas, o premio rota cubrindo distintas ramas da \u00e1rea principal.\nA fundaci\u00f3n foi creada polo millonario xapon\u00e9s Kazuo Inamori, industrial de cer\u00e1micas. O premio est\u00e1 dotado con 50 mill\u00f3ns de iens e produtos da marca Kyocera. O premio est\u00e1 ga\u00f1ando prestixio pois cobre \u00e1reas que non son reco\u00f1ecidas polo premio Nobel."}
{"id": "89418", "revid": "872768", "url": "https://gl.wikipedia.org/wiki?curid=89418", "title": "Premio Kyoto", "text": ""}
{"id": "89419", "revid": "4395", "url": "https://gl.wikipedia.org/wiki?curid=89419", "title": "Jiro Taniguchi", "text": ""}
{"id": "89420", "revid": "4395", "url": "https://gl.wikipedia.org/wiki?curid=89420", "title": "Jir\u014d Taniguchi", "text": ""}
{"id": "89421", "revid": "4395", "url": "https://gl.wikipedia.org/wiki?curid=89421", "title": "Taniguchi Jiro", "text": ""}
{"id": "89422", "revid": "873015", "url": "https://gl.wikipedia.org/wiki?curid=89422", "title": "Organizaci\u00f3n das Naci\u00f3ns Unidas para a Agricultura e a Alimentaci\u00f3n", "text": ""}
