{"id": "146567", "revid": "98629", "url": "https://gl.wikipedia.org/wiki?curid=146567", "title": "Jarnsaxa (l\u00faa)", "text": "Jarnsaxa ou Saturno L, \u00e9 unha pequena l\u00faa de Saturno. Foi descuberta por Scott S. Sheppard, David C. Jewitt, Jan Kleyna, e Brian G. Marsden o 26 de xu\u00f1o do 2006, a partir de observaci\u00f3ns feitas entre o 5 de xaneiro e o 29 de abril dese mesmo ano e recibiu a designaci\u00f3n temporal de S/2006 S 6.\nJarnsaxa ten uns 6 kms de di\u00e1metro e orbita Saturno a unha distancia media de 18,5569 mill\u00f3ns de kms en 943,784 d\u00edas, cunha inclinaci\u00f3n orbital de 162.9\u00b0 respecto da ecl\u00edptica (164.1\u00b0 respecto do ecuador de Saturno), de movemento retr\u00f3grado e cunha excentricidade de 0,1918.\nRecibiu o seu nome oficial a partir da mitolox\u00eda n\u00f3rdica, nesta mitolox\u00eda, Jarnsaxa era un Jotun ou xigante. O nome de Jarnsaxa foi escollido por Alisha Toporski (cando ti\u00f1a 8 anos de idade), Alisha era filla dun colega de Scott Sheppard."}
{"id": "146568", "revid": "89787", "url": "https://gl.wikipedia.org/wiki?curid=146568", "title": "\u017dydr\u016bnas Ilgauskas", "text": "\u017dydr\u016bnas Ilgauskas, nado 5 de xu\u00f1o de 1975, en Kaunas, \u00e9 un ex xogador profesional lituano de baloncesto e actual adestrador asistente dos Cleveland Cavaliers. Cunha altura de 2,21 metros e un peso de 108 quilogramos, xogaba na posici\u00f3n de pivote. Levou sempre durante a s\u00faa carreira o n\u00famero 11.\nTraxectoria.\nFoi seleccionado por Cleveland Cavaliers na vix\u00e9sima posici\u00f3n da primeira rolda do Draft da NBA de 1996 procedente do BC Ais\u010diai de Kaunas, que xoga na Lituania. Dende ent\u00f3n non trocou de equipo, a\u00ednda que en 2010foi traspasado a Washington Wizards, sen chegar a debutar co equipo e regresando ao pouco de novo a Cleveland.\nO 20 de marzo de 2009, durante o transcurso do partido contra Atlanta Hawks superou a marca dos 10.000 puntos a pesar de arrastrar unha serie de lesi\u00f3ns nos p\u00e9s durante toda s\u00faa carreira como profesional da NBA. Con ese fito converteuse no cuarto xogador da franqu\u00eda en superar ese rexistro, xunto con LeBron James, Brad Daugherty e Austin Carr.\nO 17 de febreiro de 2010, Ilgauskas foi traspasado a Washington Wizards como parte dun intercambio a tres bandas, xunto cunha primeira rolda do draft de 2010 e os dereitos de Emir Preld\u017ei\u010d; Antawn Jamison march\u00e1base desde Washington a Cleveland Cavaliers; Drew Gooden de Washington a Los Angeles Clippers, Al Thornton dos \u00c1nxeles a Washington e Sebastian Telfair dos \u00c1nxeles a Cleveland. Con todo, antes de debutar cos Wizards, estes romperon o contrato, convert\u00e9ndoo en axente libre. E finalmente o 23 de marzo de 2010 regresar\u00eda aos Cavs tras asinar un contrato polo que resta de tempada."}
{"id": "146569", "revid": "5132", "url": "https://gl.wikipedia.org/wiki?curid=146569", "title": "Zydrunas Ilgauskas", "text": ""}
{"id": "146573", "revid": "56817", "url": "https://gl.wikipedia.org/wiki?curid=146573", "title": "Pomerania Occidental", "text": "Pomerania Occidental, en polaco \"wojew\u00f3dztwo zachodniopomorskie\", \u00e9 unha das 16 provincias (voivodatos) que conforman Polonia, segundo a divisi\u00f3n administrativa do ano 1998."}
{"id": "146577", "revid": "98629", "url": "https://gl.wikipedia.org/wiki?curid=146577", "title": "Campionato Mundial de F\u00f3rmula 1 de 1956", "text": "O Campionato Mundial de F\u00f3rmula 1 de 1956 \u00e9 o s\u00e9timo campionato anual de F\u00f3rmula 1 organizado pola F\u00e9d\u00e9ration Internationale de l'Automobile (FIA). Con 8 Grandes Premios no calendario, deu comezo o 22 de xaneiro, e finalizou o 2 de setembro. Juan Manuel Fangio ga\u00f1ou o seu terceiro t\u00edtulo consecutivo, o cuarto da s\u00faa carreira.\nResumo.\nFangio uniuse a Ferrari despois de que Mercedes-Benz, con quen ga\u00f1ara o t\u00edtulo de 1955, se retirara da F\u00f3rmula 1. Ferrari formou un equipo forte con Fangio, Eugenio Castellotti, Luigi Musso e Peter Collins.\nAo chegar a derradeira carreira da tempada, Fangio ti\u00f1a unha vantaxe de oito puntos sobre Collins e Jean Behra, que pilotaba un Maserati. O \u00fanico xeito de perder o t\u00edtulo era non terminar, e que Collins ou Behra ga\u00f1aran, cunha volta r\u00e1pida. Fangio e Behra se retiraron, e con Musso non disposto a compartir o seu coche con Fangio, Collins tivo unha grande oportunidade de ga\u00f1ar o seu primeiro t\u00edtulo. Pero Collins, nun acto notable de deportividade, cedeu o seu propio coche a Fangio para que o arxentino terminara segundo na carreira e ga\u00f1ara o seu terceiro t\u00edtulo consecutivo.\nOs puntos do campionato eran entregados \u00e1s 5 primeiras posici\u00f3ns (8, 6, 4, 3, 2). Ademais d\u00e1base 1 punto extra pola volta m\u00e1is r\u00e1pida. Para o campionato do mundo s\u00f3 contaban os mellores cinco resultados das oito carreiras. \u00c9 preciso ter en conta que nos coches compartidos os puntos divid\u00edanse en partes iguais entre os pilotos, sen importar cantas voltas dera cada condutor ao volante.\nEquipos e pilotos.\nOs seguintes equipos e pilotos competiron no Campionato Mundial de Pilotos de . A lista non incl\u00fae aqueles equipos que s\u00f3 participaron nas 500 Millas de Indian\u00e1polis.\nClasificaci\u00f3n do Mundial de Construtores de 1956.\nO primeiro Campionato de Construtores non foi disputado ata 1958."}
{"id": "146578", "revid": "98629", "url": "https://gl.wikipedia.org/wiki?curid=146578", "title": "Antawn Jamison", "text": "Antawn Cortez Jamison, nado o 12 de xu\u00f1o de 1976 en Shreveport, Luisiana, \u00e9 un ex xogador profesional de baloncesto estadounidense. Con 2,06 metros de altura e 107 quilogramos de peso, xogaba na posici\u00f3n de ala-pivote.\nTraxectoria deportiva.\nUniversidade.\nDurante a s\u00faa etapa na universidade Jamison xogou para a Universidade de Carolina do Norte en Chapel Hill. Nas s\u00faas tres tempadas nos Tar Heels tivo unha media de 19,0 puntos e 9,9 rebotes por partido. No seu \u00faltimo ano universitario recibiu os premios Naismith e John R. Wooden como o mellor xogador universitario da tempada 1997-1998. Nos seus tres anos, Carolina do Norte logrou chegar \u00e1s semifinais nacionais (Final Four) d\u00faas veces.\nProfesional.\nJamison foi seleccionado por Toronto Raptors coa cuarta selecci\u00f3n no draft de 1998. Foi traspasado de inmediato a Golden State Warriors a cambio do seu compa\u00f1eiro universitario Vince Carter. Xogou cinco anos co equipo de Oakland (California), e foi traspasado aos Dallas Mavericks, onde ga\u00f1ou o premio ao Mellor Sexto Home da NBA. O ano seguinte foi traspasado de novo, esta vez a Washington Wizards. En 2005 e 2008, foi elixido para xogar o All-Star Game.\nO 17 de febreiro de 2010, Jamison foi traspasado a Cleveland Cavaliers como parte dun intercambio a tres bandas, no que Al Thornton de Los Angeles Clippers march\u00e1base a Washington Wizards; \u017dydr\u016bnas Ilgauskas (que logo retornar\u00eda a Cleveland), unha primeira rolda do draft de 2010 e os dereitos de Emir Preld\u017ei\u010d dende Cleveland a Washington; Drew Gooden de Washington aos \u00c1nxeles e Sebastian Telfair dos \u00c1nxeles a Cleveland.\nO 25 de xullo de 2012, Jamison asinou un contrato cos Los Angeles Lakers.\nO 28 de agosto de 2013, Jamison asinou cos Los Angeles Clippers."}
{"id": "146579", "revid": "54334", "url": "https://gl.wikipedia.org/wiki?curid=146579", "title": "Farbauti (l\u00faa)", "text": "Farbauti ou Saturno XL, \u00e9 unha pequena l\u00faa de Saturno. Foi descuberta por Scott S. Sheppard, David C. Jewitt, Jan Kleyna, e Brian G. Marsden o 4 de maio do 2005, a partir de observaci\u00f3ns feitas entre o 12 de decembro do 2004 e o 9 de marzo do 2005 e recibiu a designaci\u00f3n temporal de S/2004 S 9.\nFarbauti ten uns 5 kms de di\u00e1metro e orbita Saturno a unha distancia media de 20,291 mill\u00f3ns de kms en 1079,099 d\u00edas, cunha inclinaci\u00f3n orbital de 58\u00b0 respecto da ecl\u00edptica (131\u00b0 respecto do ecuador de Saturno), de movemento retr\u00f3grado e cunha excentricidade de 0,209.\nRecibiu o seu nome oficial en abril do 2007 a partir da mitolox\u00eda n\u00f3rdica, nesta mitolox\u00eda, F\u00e1rbauti era o Jotun ou xigante das tempestades e pai de Loki."}
{"id": "146580", "revid": "98629", "url": "https://gl.wikipedia.org/wiki?curid=146580", "title": "Hati (l\u00faa)", "text": "Hati ou Saturno XLIII, \u00e9 unha pequena l\u00faa de Saturno. Foi descuberta por Scott S. Sheppard, David C. Jewitt, Jan Kleyna, e Brian G. Marsden o 4 de maio do 2005, a partir de observaci\u00f3ns feitas entre o 12 de decembro do 2004 e o 11 de marzo do 2005 e recibiu a designaci\u00f3n temporal de S/2004 S 14.\nHati ten uns 6 kms de di\u00e1metro e orbita Saturno a unha distancia media de 20,303 mill\u00f3ns de kms en 1080,099 d\u00edas, cunha inclinaci\u00f3n orbital de 163\u00b0 respecto da ecl\u00edptica (165\u00b0 respecto do ecuador de Saturno), de movemento retr\u00f3grado e cunha excentricidade de 0,291.\nRecibiu o seu nome oficial en abril do 2007 a partir da mitolox\u00eda n\u00f3rdica, nesta mitolox\u00eda, Hati un lobo xigante, fillo de Fenrisulfr e irm\u00e1n xemelgo de Skoll."}
{"id": "146581", "revid": "387", "url": "https://gl.wikipedia.org/wiki?curid=146581", "title": "Fenrisulfr", "text": ""}
{"id": "146583", "revid": "59564", "url": "https://gl.wikipedia.org/wiki?curid=146583", "title": "Manuel Bragado", "text": "Manuel Bragado Rodr\u00edguez, nado o 14 de decembro de 1959 en Vigo, \u00e9 un pedagogo, editor e escritor galego. Foi durante 24 anos o director editorial de Edici\u00f3ns Xerais de Galicia.\nTraxectoria.\n\u00c9 licenciado en Ciencias da Educaci\u00f3n pola Universidade de Santiago e mestre de educaci\u00f3n infantil e primaria en excedencia desde 1990. Foi presidente da asociaci\u00f3n pedag\u00f3xica Nova Escola Galega (1986-88). Traballou en Edici\u00f3ns Xerais de Galicia dende o ano 1990, e foi o seu director xeral entre 1994 e abril de 2018, cando presentou a s\u00faa baixa voluntaria para abrir unha nova etapa e seguir vencellado ao grupo s\u00f3 como asesor. Reincorporouse ao ensino como orientador do CEIP de Laredo e CEIP de Cedeira de Redondela. Xa fora foi profesor de Edici\u00f3n e actividade editorial do Mestrado en Edici\u00f3n 2009/2010 das Universidades de Vigo e Santiago de Compostela.\n\u00c9 presidente da Fundaci\u00f3n Luzes, membro do consello editorial da revista \"Luzes\", secretario da Asociaci\u00f3n Premios da Cr\u00edtica de Galicia, membro do Consello de Cooperaci\u00f3n Bibliotecaria de Galicia, membro do Instituto de Estudios Vigueses, do padroado da Fundaci\u00f3n Celso Emilio Ferreiro, da Sociedade Jules Verne de Vigo, do STEG e de Amnist\u00eda Internacional. Foi presidente da Asociaci\u00f3n Galega de Editores (2010-2014), de Culturgal (2014-2017), da asociaci\u00f3n pedag\u00f3xica Nova Escola Galega (1986-88), director da \"Revista Galega de Educaci\u00f3n\" (1986-2000), membro da secci\u00f3n de \u00abLingua, literatura e comunicaci\u00f3n\u00bb do Consello da Cultura Galega e redactor de \u00abLingua e edici\u00f3n\u00bb (Lingua e Cultura do Proxecto Galicia 2010).\nParticipou no consello de redacci\u00f3n d\u2019 \"A Pizarra\" (suplemento de educaci\u00f3n de \"Faro de Vigo\", 1982-1986), \"Na escola\" (suplemento de educaci\u00f3n de \"La Regi\u00f3n\" e \"Atl\u00e1ntico diario\", 1987-1989). No \"Faro de Vigo\" publicou semanalmente dende 1999 a secci\u00f3n \u00abCampo de Granada\u00bb, sobre actualidade socio-cultural de car\u00e1cter local (1086 artigos ata agosto de 2021), \u00abCampo do Fragoso\u00bb de reflexi\u00f3n futbol\u00edstica (232 artigos ata 2019) e a columna pol\u00edtica \u00abBr\u00e9temas\u00bb na revista \"Luzes.gal\". Tam\u00e9n colaborou en \"Praza P\u00fablica, Galicia Confidencial, Sermos Galiza\" e na Radio Galega dende 2000, durante unha d\u00e9cada no faladoiro \u00abA Cr\u00f3nica\u00bb. Tam\u00e9n publicou en revistas especializados como \"Bolet\u00edn da Real Academia Galega, Grial, Revista Galega de Educaci\u00f3n, Festa da palabra silenciada\".\nDende 2005 mant\u00e9n aberto o blog Br\u00e9temas onde publica a serie \u00abOnte\u00bb cun seguimento de temas editoriais, literarios pol\u00edticos e de actualidade.\nFoi unha das cabezas vis\u00edbeis da plataforma c\u00edvica a prol da lingua galega \"ProLingua\"."}
{"id": "146584", "revid": "6939", "url": "https://gl.wikipedia.org/wiki?curid=146584", "title": "Manolo Bragado", "text": ""}
{"id": "146585", "revid": "6939", "url": "https://gl.wikipedia.org/wiki?curid=146585", "title": "Manuel Bragado Rodr\u00edguez", "text": ""}
{"id": "146586", "revid": "72012", "url": "https://gl.wikipedia.org/wiki?curid=146586", "title": "Aguia imperial ib\u00e9rica", "text": "A aguia imperial ib\u00e9rica (\"Aquila adalberti\") \u00e9 unha especie de ave falconiforme da familia Accipitridae.\nH\u00e1bitat e comportamento.\nTr\u00e1tase dunha ave territorial que adoita asentarse nun mesmo territorio durante anos. Estes territorios adoitan gozar dun bo estado de conservaci\u00f3n, sobre todo en canto a calidade das masas forestais aut\u00f3ctonas e a s\u00faa extensi\u00f3n.\nA alimentaci\u00f3n bas\u00e9ase case en exclusividade en perdices, coellos e lebres.\nSubespecies.\nAta fai pouco tempo, A aguia imperial ib\u00e9rica, foi considerada como unha subespecie da aguia imperial (\"Aquila heliaca\"), pero estudos de ADN demostraron que eran especies separadas.\nReproduci\u00f3n.\nA aguia imperial ib\u00e9rica \u00e9 unha especie mon\u00f3gama que acada a madurez sexual \u00f3s 3-4 anos. O per\u00edodo de celo ten lugar entre os meses de xaneiro e abril, sendo a posta dun a catro ovos. Por\u00e9n o m\u00e1is com\u00fan \u00e9 que s\u00f3 un dos polos sobreviva. Este \u00e9 expulsado do ni\u00f1o e do territorio tras sete ou oito meses de vida.\nDistribuci\u00f3n.\nA aguia imperial ib\u00e9rica distrib\u00faese polo centro e sur-oeste da Pen\u00ednsula Ib\u00e9rica. Tr\u00e1tase dunha especie considerada en perigo de extinci\u00f3n. As\u00ed no ano 1991 estim\u00e1banse 126 parellas, no 1999, no que se iniciaron os censos anuais da especie, contabiliz\u00e1banse 132 parellas. Ademais do impacto derivado da actividade humana (caza, espolio de ni\u00f1os, envelenamentos ou deforestaci\u00f3n)), a especie sufriu severamente o emprego masivo de produtos fitosanitarios, coma o DDT, que provocaban intoxicaci\u00f3ns e mortes de individuos ou ben esterilidade nas parellas reprodutoras. Para reverter esta situaci\u00f3n creouse un plan de recuperaci\u00f3n espec\u00edfico para a especie, co obxectivo de acadar as 500 parellas. Este \u00e9 o l\u00edmite que se considera necesario para situar a especie f\u00f3ra de perigo de extinci\u00f3n. Grazas a esta iniciativa, no ano 2013 acad\u00e1ronse as 407 parellas. Distribu\u00edndose do seguinte xeito: Castela A Mancha 150 parellas, Andaluc\u00eda 91, Castela e Le\u00f3n 56, Estremadura 50, Madrid 49 e Portugal 11 parellas ."}
{"id": "146587", "revid": "7802", "url": "https://gl.wikipedia.org/wiki?curid=146587", "title": "\u0413\u043e\u0441\u0443\u0434\u0430\u0440\u0441\u0442\u0432\u0435\u043d\u043d\u0430\u044f \u0434\u0443\u043c\u0430", "text": ""}
{"id": "146588", "revid": "7802", "url": "https://gl.wikipedia.org/wiki?curid=146588", "title": "\u0414\u0443\u043c\u0430", "text": ""}
{"id": "146589", "revid": "22570", "url": "https://gl.wikipedia.org/wiki?curid=146589", "title": "Rede de estradas de alta capacidade", "text": "Rede de estradas de alta capacidade ou V\u00edas de altas prestaci\u00f3ns (VAP) \u00e9 unha denominaci\u00f3n que engloba \u00e1s autoestradas, autov\u00edas e corredores ou v\u00edas para autom\u00f3biles (v\u00edas r\u00e1pidas). A principal caracter\u00edstica destas v\u00edas \u00e9 que os accesos \u00e1 mesma est\u00e1n limitados, non contan con cruces \u00f3 mesmo nivel durante o seu percorrido e as autov\u00edas e autoestradas contan ademais con calzadas separadas para cada sentido de circulaci\u00f3n."}
{"id": "146590", "revid": "5863", "url": "https://gl.wikipedia.org/wiki?curid=146590", "title": "H\u00f3rreo de corres", "text": "Un h\u00f3rreo de corres \u00e9 un tipo de h\u00f3rreo empregado en Galicia e norte de Portugal, menos elaborado que o h\u00f3rreo galego ou que o asturiano. Comprende pequenos celeiros port\u00e1tiles lixeiros, feitos de materiais vexetais. Tam\u00e9n son co\u00f1ecidos como h\u00f3rreos de varas ou ramas entretecidas. O termo canastro que se emprega nalgunhas zonas de Galicia para referirse ao h\u00f3rreo en xeral ten a s\u00faa orixe nesta tipolox\u00eda concreta. Tr\u00e1tase da tipolox\u00eda m\u00e1is antiga e case extinta de h\u00f3rreo, herdanza de pobos recolectores polo que se remonta no tempo moito m\u00e1is al\u00f3 do cultivo do millo. \nCaracter\u00edsticas.\nOs h\u00f3rreos de corres est\u00e1n formados por un corpo de paredes de ca\u00ednzo cuberto por un pequeno teito de xesta ou colmo chamado corucho. O ca\u00ednzo \u00e9 un tecido de vergas ou brav\u00e1degos de casti\u00f1eiro ou de corres de vimbio ou acacia.\nEste corpo de ca\u00ednzo \u00e9 soportado por unha grade ou bastidor de madeira que descansa sobre catro p\u00e9s de madeira ou de pedra de feitura basta, ou dunha cepa. O chan \u00e9 de t\u00e1boas. Na grade encaixan unhas varas grosas coas que se tecen varas de grosor menor canto m\u00e1is altas, e que lle van dando forma redondeada, de tronco de cono invertido. O corpo resultante ten na parte baixa unha pequena porti\u00f1a corred\u00eda de apertura vertical. Os casos m\u00e1is elaborados te\u00f1en planta rectangular estreita e paredes verticais, cunha porti\u00f1a de acceso no lado m\u00e1is curto, que resulta da adaptaci\u00f3n serodia do tipo circular en imitaci\u00f3n das formas do h\u00f3rreo galego.\nEstes canastros c\u00f3brense cunha cuberta que \u00e9 de vertentes planas cando o h\u00f3rreo \u00e9 de planta rectangular, ou c\u00f3nica se \u00e9 circular. A cuberta ret\u00edrase para enchelo, botando dentro a colleita pola parte de arriba. Os de maior tama\u00f1o, para evitar retirar a cuberta, levan na parte alta unha porti\u00f1a m\u00e1is grande que a inferior."}
{"id": "146593", "revid": "56817", "url": "https://gl.wikipedia.org/wiki?curid=146593", "title": "Durham, Inglaterra", "text": "Durham (AFI: [\u02c8d\u028a\u0279\u0259m] na pronuncia local, [\u02c8d\u028c\u0279\u0259m] en RP) \u00e9 unha pequena cidade localizada no nordeste da Inglaterra. At\u00f3pase ao sur das cidades de Newcastle upon Tyne, Chester-le-Street e Sunderland e ao norte de Darlington.\n\u00c9 bastante co\u00f1ecida pola s\u00faa catedral e o seu castelo normandos, ambos os dous designados Patrimonio da Humanidade en 1986. Tam\u00e9n \u00e9 a sede da Universidade de Durham, unha das m\u00e1is antigas e con m\u00e1is sona do pa\u00eds."}
{"id": "146594", "revid": "1131", "url": "https://gl.wikipedia.org/wiki?curid=146594", "title": "Durham", "text": "O top\u00f3nimo Durham pode referirse a:\nAmais, como apelido pode referirse a:"}
{"id": "146595", "revid": "1131", "url": "https://gl.wikipedia.org/wiki?curid=146595", "title": "Praia de Ipanema", "text": "A praia de Ipanema local\u00edzase no barrio de Ipanema, na Zona Sul da cidade do R\u00edo de Xaneiro, no Brasil. \u00c9 unha das praias m\u00e1is co\u00f1ecidas da cidade, perde en popularidade apenas pola praia de Copacabana, onde se realiza todos os anos o \"reveillon\" da cidade.\nCaracter\u00edsticas.\nA praia de Ipanema inspirou o compositor Vin\u00edcius de Moraes cando creou a canci\u00f3n Garota de Ipanema, da cal Tom Jobim foi respons\u00e1bel da melod\u00eda. A praia \u00e9 un punto de reuni\u00f3n de xente nova, principalmente pr\u00f3ximo ao posto 9, frecuentado por moitos artistas. Al\u00e9n de ser un punto de encontro tradicional para moradores e turistas, a praia d\u00e1lle pulo \u00e1 pr\u00e1ctica de diversos deportes. Entre as actividades favoritas est\u00e1n o skiboard surf, frescobol, volei, f\u00fatbol, futvolei. Os principais campionatos de volei praia transm\u00edtense para todo o Brasil.\nA praia de Ipanema \u00e9 tam\u00e9n palco de shows ao ar libre, que acontecen \u00e1 noite preto do canal que divide o barrio do Leblon. Hai desde concertos de m\u00fasica cl\u00e1sica a presentaci\u00f3ns de artistas consagrados. No 2008, por exemplo, o concerto Bossa Nova 50 Anos contou coa participaci\u00f3n dos maiores nomes do x\u00e9nero musical, historicamente ligado ao barrio."}
{"id": "146599", "revid": "55340", "url": "https://gl.wikipedia.org/wiki?curid=146599", "title": "Tsai Ing-wen", "text": "Tsai Ing-wen (\u8521\u82f1\u6587), nada o 31 de agosto de 1956, \u00e9 a presidenta da Rep\u00fablica da China (Taiw\u00e1n) dende o 20 de maio de 2016. Pertence ao Partido Democr\u00e1tico Progresista."}
{"id": "146618", "revid": "1131", "url": "https://gl.wikipedia.org/wiki?curid=146618", "title": "\u00d3scar Casas", "text": "\u00d3scar Casas Sierra, nado en Barcelona o 21 de setembro de 1998, \u00e9 un actor galego.\nTraxectoria.\nIrm\u00e1n m\u00e1is novo dos tam\u00e9n actores Mario e Christian Casas (ten tam\u00e9n unha irm\u00e1 chamada Sheila) e fillo de galegos, \u00d3scar f\u00edxose co\u00f1ecido polo papel de \"Gabi\" en \u00c1guila roja. No cinema cabe destaca-lo seu papel como Tom\u00e1s no filme \"El orfanato\" protagonizada por Bel\u00e9n Rueda e o actor Roger Pr\u00edncep."}
{"id": "146624", "revid": "98629", "url": "https://gl.wikipedia.org/wiki?curid=146624", "title": "Polaroid (empresa)", "text": "Polaroid \u00e9 unha compa\u00f1\u00eda estadounidense dedicada \u00e1 fabricaci\u00f3n e distribuci\u00f3n de c\u00e1maras e pel\u00edcula fotogr\u00e1fica instant\u00e1nea.\nHistoria.\nEn 1928, Edwin H. Land desenvolveu o primeiro filtro polarizador sint\u00e9tico. Ap\u00f3s varios anos de desenvolvemento, en 1932 funda os laboratorios Land-Wheelwright, que en 1935 adoptar\u00e1n a denominaci\u00f3n actual, pola que son mundialmente co\u00f1ecidos, Polaroid.\nA comercializaci\u00f3n do produto comezou en 1937, atinxindo un grande \u00e9xito debido \u00e1 multitude de aplicaci\u00f3ns, inclusive militares. A Polaroid converteuse nun importante subministrador do ex\u00e9rcito estadounidense durante a segunda guerra mundial.\nEn 1947, a Polaroid presentou na Sociedade \u00d3ptica Estadounidense a primeira fotograf\u00eda instant\u00e1nea, tirada cunha c\u00e1mara que revelaba e positivaba a imaxe en 60 segundos. Ese invento tornouse o principal produto da empresa at\u00e9 a aparici\u00f3n da fotograf\u00eda dixital, na d\u00e9cada de 1990.\nEn 1986, a Polaroid enfrontouse xudicialmente a Kodak por unha cuesti\u00f3n de patentes, o que trouxo consigo o abandono de Kodak nese segmento do mercado. Ademais, Polaroid foi unha das primeiras casas en producir c\u00e1maras dixitais: en 1996 sa\u00edu ao mercado a PDC-2000 que, por\u00e9n, perdeu a loita por ga\u00f1ar un importante nicho de mercado nese segmento. Isto, combinado con outros problemas de direcci\u00f3n da compa\u00f1\u00eda, levou \u00e1 s\u00faa quebra en 2001. A compa\u00f1\u00eda modificou o seu nome polo de Primary PDC, que foi vendida a unha entidade subsidiaria do Bank One. Os propietarios da compa\u00f1\u00eda fundaron unha nova empresa, nomeada Polaroid Corporation, que continuou a fabricaci\u00f3n de produtos fotogr\u00e1ficos baixo o control de Thomas J. Petters e da Petters Group Corporation. Na actualidade, a empresa at\u00f3pase en proceso de reposicionamento no mercado da fotograf\u00eda dixital."}
{"id": "146625", "revid": "89787", "url": "https://gl.wikipedia.org/wiki?curid=146625", "title": "Jason Kidd", "text": "Jason Frederick Kidd, nado o 23 de marzo de 1973 en San Francisco, California, \u00e9 un antigo xogador profesional e adestrador de baloncesto estadounidense, que actualmente traballa como adestrador asistente dos Los Angeles Lakers da National Basketball Association (NBA). Previamente xogou na posici\u00f3n de base na NBA, foi 10 veces All-Star, cinco veces membro do primeiro Equipo All-NBA, e nove veces membro do equipo All-Defensive da NBA. Na s\u00faa honra os Brooklyn Nets retiraron o seu dorsal 5.\nKidd naceu sendo o s\u00e9timo fillo de Steve e Anne Kidd, el afroamericano, ela descendente de irlandeses. Creceu nun barrio de clase media-alta en Oakland (California). Nos playgrounds desa cidade coincidiu en numerosas ocasi\u00f3ns con outra base xa m\u00edtico da liga, Gary Payton. Xogou \u00f3 baloncesto universitario nos California Golden Bears antes de ser elixido na 2\u00aa posici\u00f3n do Draft da NBA de 1994 polos Dallas Mavericks. Foi nomeado co-Rookie do Ano da NBA na s\u00faa tempada cos Mavericks. De 1996 a 2001 xogou cos Phoenix Suns, e m\u00e1is tarde cos New Jersey Nets de 2001 a 2008, \u00f3s cales levou a d\u00faas Finais da NBA en 2002 e en 2003. A mediados da tempada 2007-08, foi traspasado de novo a Dallas, onde ga\u00f1ou o seu primeiro e \u00fanico anel da NBA coma xogador en 2011. Tras rematar a s\u00faa carreira coma xogador nos New York Knicks na tempada 2012-13, asinou unha semana despois de retirarse cos Brooklyn Nets coma adestrador principal.\nA s\u00faa versatilidade de xogo f\u00edxoo un xogador que asinaba habitualmente triplos-dobres (\u00e9 dicir, m\u00e1is de dez puntos, rebotes e asistencias nun mesmo encontro) e retirouse sendo o terceiro que m\u00e1is conseguiu da historia de NBA en liga regular e o segundo en play-offs. \u00c9 alcumado por iso \u00e1s veces como \"Mr. Triple Double\", a\u00ednda que \u00e9 m\u00e1is habitual o sobrenome de \"J-Kidd\". Ga\u00f1ou ademais d\u00faas medallas de ouro coa selecci\u00f3n estadounidense, en 2000 e en 2008.\nTraxectoria deportiva.\nUniversidade.\nTras deixar o instituto Kidd matriculouse na Universidade de California, Berkeley para xogar nos \"Golden Bears\" do devandito centro, pr\u00f3ximo ao seu fogar e enrolado na divisi\u00f3n Pacific Ten Conference da NCAA. Durante a s\u00faa estancia na universidade foi elixido para o First Team All-American durante o seu segundo ano, ademais conseguiu coa s\u00faa contribuci\u00f3n que os Golden Bears aparecesen por d\u00faas veces no torneo final da NCAA.\nProfesional.\nEn 1994 decl\u00e1rase elixible para o Draft da NBA de 1994, sendo escollido polos Dallas Mavericks na segunda posici\u00f3n. Durante a s\u00faa primeira tempada fixo m\u00e1is de 11 puntos 5 rebotes e 7 asistencias por partido, medias que lle fixeron merecedor de compartir con Grant Hill (dos Detroit Pistons) o premio de Rookie do Ano.\nPhoenix Suns.\nNa tempada 96-97 Kidd \u00e9 traspasado aos Phoenix Suns e comeza al\u00ed unha andaina de cinco anos onde non fai m\u00e1is que confirmarse como un das mellores bases do momento.\nAs Patacas Fritas.\nUn incidente marca a carreira de Jason Kidd e o final da s\u00faa traxectoria en Phoenix, cidade que serve como residencia a unha elevada cifra de xubilados en USA e tradicionalmente un lugar de convicci\u00f3ns non moi liberais. A lenda di que tras un esaxerado castigo a un dos seus fillos por un simple prato de patacas fritas, Jason Kidd e a s\u00faa muller Juwana, muller de co\u00f1ecido e marcado temperamental car\u00e1cter, comezaron unha acalorada discusi\u00f3n que ao parecer acaba violentamente. Este suceso escandaliza, evidentemente, \u00e1 sociedade da cidade de Arizona e Kidd \u00e9 traspasado aos Nets.\nNew Jersey Nets.\nA franqu\u00eda de Meadowlands fora at\u00e9 ese ano 2001 unha das m\u00e1is hist\u00f3ricas perdedoras do deporte profesional americano. A chegada de Jason Kidd cambia por completo o panorama, xunto ao n\u00famero 1 do draft de 2000 Kenyon Martin e ao sistema de Byron Scott adestrador principal dos Nets. Durante as tempadas 2001-2002 e 2002-2003 os de Nova Jersey dominaron a Conferencia Leste e alcanzan as finais da NBA, con todo, en ambas as ocasi\u00f3ns perderon, unha ante Los Angeles Lakers e outra ante San Antonio Spurs.\nEn xullo de 2004 interv\u00e9nselle dunha microrotura no xeonllo, lesi\u00f3n da que moitos xogadores como Allan Houston, Penny Hardaway, Chris Webber ou o propio Kenyon Martin nunca conseguiron recuperarse para volver ao seu nivel. Ese feito unido ao desmenbramento do equipo que levantara aos Nets ao primeiro posto da s\u00faa conferencia dado o traspaso de Kerry Kittles a non renovaci\u00f3n de Martin e a pol\u00e9mica sa\u00edda do adestrador polos seus problemas cos xogadores, principalmente con Kidd non auguraban bos tempos.\nA pesar de todo o 5 dos Nets volveu e grazas \u00e1 incorporaci\u00f3n de Vince Carter mediada a competici\u00f3n, volveron coarse en playo-ffs e en 2006 conquistaron novamente o t\u00edtulo da Divisi\u00f3n Atl\u00e1ntico. con todo, en \u00e1mbalas postempadas os Miami Heat cruz\u00e1ronse no seu cami\u00f1o. En 2007 Jason Kidd volveu ao seu mellor nivel o que lle valeu para ser inclu\u00eddo no All-Star Game.\nDallas Mavericks.\nO 19 de febreiro de 2008 \u00e9 traspasado a Dallas Mavericks xunto a Malik Allen, Antoine Wright, d\u00faas futuras elecci\u00f3ns no draft e di\u00f1eiro en met\u00e1lico por Devin Harris, DeSagana Diop, Maurice Ager, Keith Van Horn e Trenton Hassell. Kidd \u00e9 xa parte da historia do baloncesto en Estados Unidos, sendo o terceiro xogador que m\u00e1is triplos-dobres conseguiu na NBA s\u00f3 por detr\u00e1s de Magic Johnson e Oscar Robertson. As\u00ed mesmo, conseguiu situarse como o segundo xogador con m\u00e1is asistencias na historia da NBA, tras John Stockton, superando a Mark Jackson.\nNew York Knicks.\nO 5 de xullo de 2012, Kidd anunciou un acordo por tres anos cos New York Knicks."}
{"id": "146626", "revid": "98629", "url": "https://gl.wikipedia.org/wiki?curid=146626", "title": "L'Aquila", "text": "L'Aquila \u00e9 a cidade capital dos Abruzos, rexi\u00f3n no centro de Italia, cunha poboaci\u00f3n de 73.150 habitantes, e capital da provincia de L'Aquila. A\u00ednda que est\u00e1 a menos de d\u00faas horas con coche desde Roma, a cidade (rodeada de muros medievais) a\u00ednda non se viu influenciada polo turismo. L'Aquila alberga moitas industrias electr\u00f3nicas.\nNa madrugada do 6 de abril de 2009 foi o epicentro dun terremoto de 6,3 grados na escala de magnitude de momento, que provocou a morte de 294 persoas e deixou feridos a m\u00e1is de 1.500 en toda a rexi\u00f3n dos Abruzos.\nEn xullo de 2009 a localidade acolleu o 35\u00ba Cumio do G8.\nFracci\u00f3ns.\nAquilio, Aragno, Arischia, Assergi, Bagno, Bazzano, Camarda, Cansatessa, Casaline, Cermone, Cese, Civita di Bagno, Colle di Preturo, Colle di Sassa, Colle Roio - Poggio di Roio, Collebrincioni, Collefracido, Coppito, Filetto, Foce, Forcelle, Fossa, Genzano, Gignano, Monticchio, Onna, Paganica, Pagliare di Sassa, Pescomaggiore, Palombaia, Pettino, Pianola, Pile, Pizzutillo, Poggio Picenze, Poggio Roio, Poggio Santa Maria, Pozza di Preturo, Pratelle, Preturo, Ripa, Roio Piano - Poggio di Roio, San Demetrio Ne'Vestini, San Giacomo alto, San Giuliano, San Gregorio, San Leonardo, San Marco Di Preturo, San Martino di Sassa,san pio delle camere, Santa Rufina, Sant'Angelo, Sant'Elia, Santi, San Vittorino, Santi, Sassa, Tempera, Torretta, Valle Pretara, Vallesindola, Vasche.\nLugares de interese.\nAlg\u00fans lugares de interese son: A Rocca, un forte espa\u00f1ol do s\u00e9culo XVI; constru\u00eddo baixo a direcci\u00f3n do enxe\u00f1eiro valenciano Pedro Luis Escriv\u00e1, a bas\u00edlica rom\u00e1nica de Santa Mar\u00eda de Collemaggio (onde foi coroado e soterrado o Papa Celestino V); a bas\u00edlica de San Bernardino; e a Fontana medieval dos 99 chorros (a\u00ednda non se sabe de onde prov\u00e9n a auga) que conmemora aos 99 pobos que se di que estableceron a cidade. A Fontana Luminosa \u00e9 outro lugar de interese, unha escultura de d\u00faas mulleres sostendo varios floreiros, feita durante os anos 30.\nNos arredores da cidade hai ru\u00ednas romanas (Amiternum), antigos mosteiros, e numerosos castelos. O m\u00e1is co\u00f1ecido deles \u00e9 o de Rocca Calascio, que \u00e9 o castelo m\u00e1is alto de Italia e un dos m\u00e1is altos de Europa. Tam\u00e9n hai pistas de esqu\u00ed no Gran Sasso d'Italia, o maior dos Apeninos."}
{"id": "146627", "revid": "5863", "url": "https://gl.wikipedia.org/wiki?curid=146627", "title": "Polaroid", "text": "O termo \"Polaroid\" pode facer referencia a:"}
{"id": "146629", "revid": "81239", "url": "https://gl.wikipedia.org/wiki?curid=146629", "title": "Ghosts I\u2013IV", "text": "Ghosts I\u2013IV \u00e9 o s\u00e9timo \u00e1lbum de estudio da banda estadounidense de rock industrial Nine Inch Nails, editado o 2 de marzo do 2008 coma descarga dixital e posteriormente en CD. O \u00e1lbum foi o primeiro despois de que a banda anunciase que cortar\u00eda os seus v\u00ednculos co selo Interscope Records e procurar\u00eda editar o seu futuro material independentemente. Inicialmente pensouse como un EP de cinco pistas, pero finalmente lanzouse como 4 EPs de nove pistas cada un.\nO \u00e1lbum lanzouse baixo unha licenza Creative Commons e en varios formatos e prezos, indo da descarga dixital gratu\u00edta dos 9 primeiros temas a unha \"edici\u00f3n limitada de luxo\" de 300 d\u00f3lares. O disco apareceu sen ning\u00fan tipo de promoci\u00f3n ou publicidade.\nLista de canci\u00f3ns.\nTodos os temas compostos por Trent Reznor e Atticus Ross, ag\u00e1s onde se indique.\nBonus tracks.\nNas edici\u00f3ns \"Deluxe\" e \"Ultra-Deluxe\" incluironse m\u00e1is temas, dispo\u00f1ibles s\u00f3 constru\u00edndoas a partir de arquivos multipista proporcionados no DVD."}
{"id": "146633", "revid": "22570", "url": "https://gl.wikipedia.org/wiki?curid=146633", "title": "Rupia de Sri Lanka", "text": "A rupia (en cingal\u00e9s: \u0dbb\u0dd4\u0db4\u0dd2\u0dba\u0dbd, e en t\u00e1mil: \u0bb0\u0bc2\u0baa\u0bbe\u0baf\u0bcd) \u00e9 a moeda oficial de Sri Lanka. Div\u00eddese en 100 c\u00e9ntimos, e o seu c\u00f3digo ISO 4217 \u00e9 LKR. A instituci\u00f3n encargada de emitir a rupia \u00e9 o Banco Central de Sri Lanka (en cingal\u00e9s \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db8\u0dc4 \u0db6\u0dd0\u0d82\u0d9a\u0dd4\u0dc0 \u0160r\u012b Lank\u0101 Maha Bankuva, en t\u00e1mil \u0b87\u0bb2\u0b99\u0bcd\u0b95\u0bc8 \u0bae\u0ba4\u0bcd\u0ba4\u0bbf\u0baf \u0bb5\u0b99\u0bcd\u0b95\u0bbf Ilankai Mattiya Vanki e en ingl\u00e9s Central Bank of Sri Lanka). A s\u00faa abreviatura \u00e9 Rs. ou \u20a8, a\u00ednda que tam\u00e9n pode atoparse a abreviatura SLRs para diferenciarse doutras rupias.\nHistoria.\nEn 1825, Ceil\u00e1n adoptou a libra esterlina para substitu\u00edr o rixd\u00f3lar cingal\u00e9s cunha taxa de troco de 1 GBP = 13\u2153 rixd\u00f3lares. En 1827 o Tesouro emitiu billetes denominados en libras, para substitu\u00edr os primeiros billetes denominados en rixd\u00f3lares. En xu\u00f1o de 1831 os billetes do rixd\u00f3lar que non se trocaran a libras quedaron desmonetizados.\nO 26 de setembro de 1836, Ceil\u00e1n baseou a s\u00faa moeda na rupia india. Os billetes denominados en libras seguiron circulando ata 1836 xunto coa rupia. A unidade monetaria segu\u00eda sendo a libra, polo que as cantidades eran denominadas en libras, xilins e peniques. Por\u00e9n, os pagos realiz\u00e1banse en rupias e annas base\u00e1ndose nun arredondamento non oficial de 2 xilins por rupia.\nEn 1844 o Banco de Ceil\u00e1n foi a primeira instituci\u00f3n privada en emitir billetes na illa. Posteriormente en 1856 os billetes do Tesouro foron retirados da circulaci\u00f3n. O 18 de xu\u00f1o de 1869 a rupia da India estableceuse formalmente como a moeda oficial. O 23 de agosto de 1871, a rupia decimalizouse. Deste xeito, a rupia dividida en 100 c\u00e9ntimos f\u00edxose efectiva o 1 de xaneiro de 1872, substitu\u00edndo \u00e1 moeda brit\u00e1nica cunha taxa de troco de 1 rupia = 2 xilins con 3 peniques.\nMoedas.\nEn 1872 introduc\u00edronse as primeiras moedas cu\u00f1adas en cobre e datadas en 1870 en denominaci\u00f3ns de \u00bc, \u00bd, 1 e 5 c\u00e9ntimos, seguidas das denominaci\u00f3ns de 10, 25 e 50 c\u00e9ntimos de prata. En 1904 a produci\u00f3n de moedas de \u00bc c\u00e9ntimo cesou, e en 1909 a moeda de 5 c\u00e9ntimos cu\u00f1ouse en cupron\u00edquel e o seu tama\u00f1o viuse reducido. En 1919, a cantidade de prata empregada reduciuse de 800 a 550 mil\u00e9simas.\nEntre 1940 e 1944 levouse a cabo unha reforma completa do sistema monetario. A fabricaci\u00f3n de moedas de \u00bd c\u00e9ntimo cesou, e se introduciron denominaci\u00f3ns de 1 c\u00e9ntimo de bronce en 1942. O lat\u00f3n substitu\u00edu ao n\u00edquel nas moedas de 5 c\u00e9ntimos o mesmo ano e se substitu\u00edu a prata das moedas de 25 e 50 c\u00e9ntimos en 1943.\nEn 1963 introduciuse unha nova serie de moedas na que se eliminaron os retratos dos monarcas brit\u00e1nicos. As moedas cu\u00f1adas foron de 1 e 2 c\u00e9ntimos de aluminio, 5 e 10 c\u00e9ntimos de lat\u00f3n, e 25, 50 c\u00e9ntimos e 1 rupia de cupron\u00edquel. En 1978, o aluminio substitu\u00edu ao cupron\u00edquel das moedas de 5 e 10 c\u00e9ntimos. Ademais, en 1984 engad\u00edronse as moedas de 2 rupias de bronce-aluminio e 5 rupias.\nDende 1963 t\u00f3dolos reversos levan o escudo de armas de Sri Lanka, e as denominaci\u00f3ns est\u00e1n escritas en cingal\u00e9s, t\u00e1mil e ingl\u00e9s. O 14 de decembro de 2005, o Banco de Sri Lanka emitiu unha nova serie de moedas en denominaci\u00f3ns de 25 e 50 c\u00e9ntimos cu\u00f1adas en cobre con n\u00facleo de aceiro, 1 e 5 rupias de lat\u00f3n con n\u00facleo de aceiro e 1 rupia de n\u00edquel con n\u00facleo de aceiro. As antigas moedas e denominaci\u00f3ns m\u00e1is baixas non son moi usuais, a\u00ednda que seguen sendo de curso legal.\nBilletes.\nEn 1895, o goberno de Ceil\u00e1n introduciu por primeira vez billetes de 5 rupias, \u00e1s que seguiron denominaci\u00f3ns de 10 rupias un ano m\u00e1is tarde, 1.000 rupias en 1899, 50 rupias en 1914, 1 e 2 rupias en 1917, e 100 e 500 rupias en 1926. En 1942 introduc\u00edronse emisi\u00f3ns de emerxencia de 5, 10, 25 e 50 c\u00e9ntimos que duraron ata 1949.\nEn 1951, o Banco Central de Ceil\u00e1n asumiu as competencias de emisi\u00f3n de cartos, e introduciu billetes de 1 e 10 rupias, seguidas en 1952 por billetes de 2, 5, 50 e 100 rupias. Os billetes de 1 rupia foron substitu\u00eddos por moedas en 1963.\nDende 1977, os billetes son emitidos polo Banco Central de Sri Lanka. En 1979 introduc\u00edronse billetes de 20 rupias, seguidos das denominaci\u00f3ns de 500 e 1.000 rupias en 1981, 200 rupias en 1998 e 2.000 rupias en 2006. T\u00f3dolos billetes cingaleses est\u00e1n impresos de xeito vertical."}
{"id": "146640", "revid": "23204", "url": "https://gl.wikipedia.org/wiki?curid=146640", "title": "Brighton", "text": "Brighton \u00e9 unha localidade costeira que xunto con Hove constit\u00fae unha das cidades costeiras m\u00e1is grandes do Reino Unido. Brighton \u00e9 un sitio moi visitado, recibe 8 mill\u00f3ns de turistas cada ano. Ten multitude de hoteis, restaurantes, comercios e lugares de ocio ademais dun amplo sector tur\u00edstico de congresos.\nHistoria.\nAs orixes de Brighton rem\u00f3ntanse a antes do ano 1086. No s\u00e9culo XVIII converteuse nun importante punto de parada para os viaxeiros grazas \u00e1 chegada do ferrocarril no 1841. A cidade sufriu unha importante perdida de poboaci\u00f3n que chegou a estar nos 160.000 en 1961. No ano 1997 creouse a conurbaci\u00f3n de \"Brighton e Hove\" e no ano 2000 a ra\u00ed\u00f1a Isabel II do Reino Unido nomeouna cidade brit\u00e1nica con motivo da celebraci\u00f3n do milenio."}
{"id": "146642", "revid": "89787", "url": "https://gl.wikipedia.org/wiki?curid=146642", "title": "Jason Terry", "text": "Jason Eugene Terry, nado o 15 de setembro de 1977 en Seattle, Washington, \u00e9 un xogador profesional de baloncesto. Mide 1'91 metros e pode xogar nas posici\u00f3ns de escolta e base.\nTraxectoria profesional.\nFoi \u00e1 universidade de Arizona. O en Draft da NBA de 1999 foi elixido na d\u00e9cima posici\u00f3n da primeira rolda polos Atlanta Hawks, onde xogou at\u00e9 a tempada 2003-04. Foi elixido no segundo mellor quinteto de \"rookies\" na s\u00faa tempada de debut entre os profesionais, tras facer 8,1 puntos e 4,3 rebotes. Foi traspasado aos Dallas Mavericks, onde xogou ata o ano 2012.\nNos Mavericks levou o n\u00famero 31, xogaba de escolta a\u00ednda que, at\u00e9 a chegada de Jason Kidd ao equipo, el era o base titular e lle substitu\u00eda cando Kidd descansaba. Na tempada 2008-09 fixo unhas medias de 19,6 puntos (a segunda m\u00e1is alta da s\u00faa carreira), 3,4 asistencias e 1,3 roubos por partido.\nO 18 de xullo de 2012, Terry asinou un contrato de tres anos cos Boston Celtics, cun valor de 15 mill\u00f3ns de d\u00f3lares.\nO 12 de xullo de 2013, os Celtics trasparon a Terry, D. J. White, Paul Pierce e Kevin Garnett \u00f3s Brooklyn Nets a cambio de elecci\u00f3ns da primeira rolda dos Drafts de 2014, 2016 e 2018, Kris Humphries, Gerald Wallace, Kris Joseph, MarShon Brooks e Keith Bogans.\nO 19 de febreiro de 2014, Terry foi traspasado \u00f3s Sacramento Kings xunto a Reggie Evans, a cambio de Marcus Thornton. Debido a unha lesi\u00f3n nun xeonllo, non disputou ning\u00fan partido cos Kings.\nO 17 de setembro de 2014, Terry foi traspasado \u00f3s Houston Rockets xunto a d\u00faas futuras elecci\u00f3ns da segunda rolda do Draft, a cambio de Alonzo Gee e Scotty Hopson."}
{"id": "146643", "revid": "54334", "url": "https://gl.wikipedia.org/wiki?curid=146643", "title": "Thrymr (l\u00faa)", "text": "Thrymr ou Saturno\u00a0XXX, \u00e9 unha pequena l\u00faa de Saturno. Foi descuberta por Brett J. Gladman, e o seu equipo no ano 2000, e recibiu a designaci\u00f3n temporal de S/2000\u00a0S\u00a07.\nThrymr ten uns 5,6 kms de di\u00e1metro e orbita Saturno a unha distancia media de 20,810 mill\u00f3ns de kms en 1120,809 d\u00edas, cunha inclinaci\u00f3n orbital de 175\u00b0 respecto da ecl\u00edptica (151\u00b0 respecto do ecuador de Saturno), de movemento retr\u00f3grado e cunha excentricidade de 0,453. Thrymr poder\u00eda estar formado a partir dos cascallos expulsados dos grandes impactos recibidos pola l\u00faa Febe.\nRecibiu o seu nome oficial a partir da mitolox\u00eda n\u00f3rdica, onde Thrymr era un Jotun ou xigante, co\u00f1ecido por rouba-lo Mjolnir a Thor. O principio o nome oficial anunciado foi Thrym tal coma se pode ver na IAU Circular 8177, pero a UAI decidir\u00eda m\u00e1is tarde engadirlle o \"-r\" final para darlle o caso nominativo \u00e1 palabra base \"Thrym\".\nV\u00e9xase tam\u00e9n.\nOutros artigos.\n&lt;br&gt;"}
{"id": "146644", "revid": "89787", "url": "https://gl.wikipedia.org/wiki?curid=146644", "title": "Brendan Haywood", "text": "Brendan Todd Haywood, nado o 27 de novembro de 1979 en Nova York, Estado de Nova York, \u00e9 un xogador profesional estadounidense de baloncesto actualmente xente libre. Con 2,13 metros de altura xoga na posici\u00f3n de pivote.\nTraxectoria universitaria.\nAntes de saltar \u00e1 Universidade de North Carolina, Brendan acudiu ao Dudley High School en Greensboro, Carolina do Norte, onde foi designado como Xogador do Ano no estado. En 1997 formou parte do McDonald's All-American Team. Despois Brendan foi recrutado polo t\u00e9cnico Dean Smith para que xogase nos seus Tar Heels, onde o pivote pasou catro tempadas. Debutou como \"freshman\" na tempada 1997-98 pero a s\u00faa achega foi m\u00ednima xa que naquel equipo tan remocicado a\u00ednda non hab\u00eda sitio para el. Compartiu vestiario aquela tempada con Antawn Jamison, Vince Carter, Shammond Williams, Ed Cota, Ademola Okulaja e Makhtar N'diaye (de quen Haywood era suplente). Tras estes, Brendan era o xogador m\u00e1is utilizado. Acabou con 2,9 puntos e 2,4 rebotes de media en 8,1 minutos. North Carolina alcanzou a Final Four, celebrada en San Antonio, pero caeu en semifinais ante Utah Utes.\nDurante o ver\u00e1n de 1998 tanto Carter como Jamison saltaron ao draft e North Carolina deb\u00eda empezar de novo a constru\u00edr un equipo con vistas a alcanzar de novo un t\u00edtulo. Caeron en primeira rolda ante a modesta Weber State pero Haywood empezou a dar mostras do que pod\u00eda ser. Fixo 12 puntos (cun 64,8 % en tiro), 6.9 rebotes e 1.8 tap\u00f3ns por encontro. Na tempada 1999-00 mellorou sensiblemente os seus n\u00fameros xogando algo menos. Acabou con 13,6 puntos (cun 69,7 % en tiro), 7.5 rebotes e 2.5 asistencias. Brendan alcanzou a s\u00faa segunda Final Four en tres anos pero volveuse a quedar \u00e1s portas, xa que foron eliminados en semifinais por Florida Gators.\nA 2000-01 empezar\u00eda con cambio de adestrador, o novo t\u00e9cnico ser\u00eda Matt Doherty. Aquela campa\u00f1a Haywood logrou o primeiro triplo dobre na historia da Universidade de North Carolina. Foi o 4 de decembro de 2000 ante a Universidade de Miami e asinou 18 puntos, 14 rebotes e 10 tap\u00f3ns. O equipo esta vez nin sequera alcanzou cotas altas e quedou no cami\u00f1o en segunda rolda. Ao finalizar a tempada foi inclu\u00eddo no 2\u00ba Mellor Quinteto da Atlantic Coast Conference e no 2\u00ba de All-America tam\u00e9n, por \"Sporting News\". Acabou o seu periplo universitario como o l\u00edder hist\u00f3rico da Atlantic Coast Conference en porcentaxe de tiros de campo con 63.7 %. Durante o instituto e a universidade Brendan era alcumado \"Baby Huey\" pero tras dar o salto \u00e1 NBA abandonou ese sobrenome.\nTraxectoria profesional.\nHaywood foi elixido por Cleveland Cavaliers no posto 20 da primeira rolda do draft de 2001, mais Cleveland o traspasou inmediatamente a Orlando Magic a cambio de Michael Doleac, e \u00e1 s\u00faa vez os Magic traspas\u00e1rono aos Washington Wizards a cambio de Laron Profit e unha primeira rolda. Aquela noite Haywood pasou por tres equipos. Na s\u00faa tempada rookie Haywood asinou 5,1 puntos e 5,2 rebotes, foi nomeado Rookie do Mes de decembro tras facer 7,9 puntos, 7,9 rebotes e 2,2 tap\u00f3ns. Participou no Rookie Challenge de 2001 e marcouse o seu primeiro dobre-dobre fronte a Memphis Grizzlies con 17 puntos e 15 rebotes.\nNa tempada 2002-03 asentouse como titular, disputando nesta condici\u00f3n 69 dos 81 partidos que xogou. Tivo unha media de 6,2 puntos, 5 rebotes e 1m5 tap\u00f3ns. Foi mellorando paulatinamente os seus n\u00fameros na 2003-04 e na 2004-05 con 7 puntos, 5 rebotes e 9,4 puntos e 6,8 rebotes, respectivamente. Mais tras este ano estancouse e comezaron a diminu\u00edr os seus n\u00fameros. En 2005 pasou por, posiblemente, a s\u00faa mellor etapa como xogador na NBA, tras asinar uns bos playoffs nos que o equipo alcanzou as semifinais de conferencia, onde caeron ante Miami Heat por 4-0. Nesa serie Haywood fixo 13,0 puntos e 8,8 rebotes, e naqueles playoffs en xeral 10,6 puntos, 7,6 rebotes, 1 asistencia, 2 tap\u00f3ns e 1,4 roubos. A s\u00faa m\u00e1xima achega desde que chegase \u00e1 liga. Durante a 2005-06 fixo 7,3 puntos e 5,9 rebotes, e na 2006-07 quedou en 6,6 puntos e 6,2 rebotes, moi \u00e1 sombra dos Gilbert Areas, Antawn Jamison ou Caron Butler. O 13 de febreiro de 2010, Haywood foi traspasado a Dallas Mavericks xunto con Caron Butler e DeShawn Stevenson a cambio de Josh Howard, Drew Gooden, James Singleton e Quinton Ross.\nO 14 de xullo de 2012, Haywood fichou polos Charlotte Bobcats despois de que os Mavericks aplicaran a cl\u00e1usula de amnist\u00eda sobre o xogador.\nO 12 de xullo de 2014, Haywood foi traspasado \u00f3s Cleveland Cavaliers xunto \u00f3s dereitos do Draft de Dwight Powell, a cambio de Scotty Hopson."}
{"id": "146645", "revid": "54334", "url": "https://gl.wikipedia.org/wiki?curid=146645", "title": "Surtur (l\u00faa)", "text": "Surtur ou Saturno XLVIII, \u00e9 unha pequena l\u00faa de Saturno. Foi descuberta por Scott S. Sheppard, David C. Jewitt, Jan Kleyna, e Brian G. Marsden o 26 de xu\u00f1o do 2006, a partir de observaci\u00f3ns feitas entre xaneiro e abril do 2006 e recibiu a designaci\u00f3n temporal de S/2006 S 7.\nSurtur ten uns 6 kms de di\u00e1metro e orbita Saturno a unha distancia media de 22,243 mill\u00f3ns de kms en 1238,575 d\u00edas, cunha inclinaci\u00f3n orbital de 166,9\u00b0 respecto da ecl\u00edptica (148,9\u00b0 respecto do ecuador de Saturno), de movemento retr\u00f3grado e cunha excentricidade de 0,368.\nRecibiu o seu nome oficial en abril do 2007 a partir da mitolox\u00eda n\u00f3rdica, nesta mitolox\u00eda, Surtr era o l\u00edder dos xigantes do lume."}
{"id": "146646", "revid": "98629", "url": "https://gl.wikipedia.org/wiki?curid=146646", "title": "Caron Butler", "text": "James Caron Butler, nado o 13 de marzo de 1980 en Racine, Wisconsin, \u00e9 un ex xogador profesional estadounidense de baloncesto. Con 2,01 metros de altura xogaba de ala.\nCarreira.\nInstituto.\nCreceu en Racine, Wisconsin, onde antes dos 15 anos foi detido en 15 ocasi\u00f3ns. Tras unha breve carreira no Insituto Washington Park, matriculouse no Maine Central Institute, onde tivo \u00e9xito e recibiu unha bolsa para xogar na Universidade de Connecticut baixo as ordes do adestrador Jim Calhoun.\nUniversidade.\nCon Calhoun, Butler perdeu peso e desenvolveu o seu xogo de per\u00edmetro. No seu primeiro ano, Butler liderou aos Huskies tanto en anotaci\u00f3n como no rebote con 15.6 puntos e 7.6 rebotes por encontro. Tras o seu ano freshman, conseguiu a medalla de ouro coa selecci\u00f3n estadounidense no Mundial J\u00fanior FIBA de 2001 no Xap\u00f3n. Butler continuou sorprendendo no seu segundo ano, con medias de 20.3 puntos e 7.5 rebotes por partido, liderando aos Huskies tanto ao t\u00edtulo de tempada regular como o da Big East Conference, ademais da a Elite 8 do torneo da NCAA. A pesar dos 32 puntos de Butler, UConn perdeu ante Maryland Terrapins, posteriores campi\u00f3ns. Foi nomeado mellor xogador da conferencia xunto con Brandin Knight de Pittsburgh e no segundo equipo do All-American. Tras esta tempada, declarouse elegible para o Draft da NBA.\nNBA.\nFoi seleccionado por Miami Heat na d\u00e9cima posici\u00f3n do Draft de 2002. Na s\u00faa primeira campa\u00f1a na NBA, fixo uns estelares 15,4 puntos, 5,1 rebotes e 2,7 asistencias en 36,6 minutos de xogo, perd\u00e9ndose un total de catro encontros por lesi\u00f3n. Finalizou terceiro na votaci\u00f3n ao Rookie do Ano tras Amar Stoudemire e Yao Ming, a\u00ednda que foi o mellor rookie dos meses de novembro, xaneiro, febreiro e marzo, convert\u00e9ndose no sexto novato da historia da NBA que ga\u00f1a catro ou m\u00e1is premios ao rookie do mes xunto con Tim Duncan, Shaquille O'Neal, David Robinson, Ralph Sampson e Terry Cummings. Tam\u00e9n xogou o Rookie Challenge co equipo de novatos, anotando 23 puntos, repartindo 7 asistencias, collendo 4 rebotes e roubando 4 bal\u00f3ns en 32 minutos. \nNa s\u00faa segunda campa\u00f1a nos Heat, perdeuse 13 partidos debido a unha lesi\u00f3n, e as s\u00faas medias descenderon considerablemente, en parte pola chegada do rookie Dwyane Wade. Asinou 9,2 puntos, 4,8 rebotes, 1,9 asistencias, 1,1 roubos de bal\u00f3n e 29,9 minutos en 68 partidos, 58 deles como titular. Ao finalizar a tempada, foi traspasado a Los Angeles Lakers con Lamar Odom e Brian Grant a cambio do pivote Shaquille O'Neal.\nEn California, regresou aos n\u00fameros na s\u00faa primeira campa\u00f1a na NBA, con 15,5 puntos e 5,8 rebotes por noite en 77 partidos, todos eles de titular. A pesar da s\u00faa decente tempada individual, o equipo non logrou o obxectivo de clasificarse para playoffs, sendo traspasado a Washington Wizards xunto con Chucky Atkins a cambio de Kwame Brown e Laron Profit. Antes de que dese comezo a nova campa\u00f1a, Butler asinou un contrato de 5 anos a raz\u00f3n de 46 mill\u00f3ns de d\u00f3lares. Xunto con Gilbert Areas e Antawn Jamison formou o \"Big Three\", substitu\u00edndo a Larry Hughes, quen asinou con Cleveland Cavaliers. No seu primeiro ano na capital, fixo 17,6 puntos e 6,2 rebotes en 75 partidos, 54 de titular. Combinado con Areas e Jamison, o tr\u00edo fixo 67,4 puntos por partido, todo un perigo ofensivo. Butler foi chamado polo seu adestrador Eddie Jordan \"Tough Juice\" (\"flu\u00eddo duro\"), polo seu agresivo e apaixonante xogo, personificado o d\u00eda que Butler colleu 20 rebotes no sexto partido de playoffs ante os Cavs.\nNa s\u00faa segunda tempada nos Wizards, Butler foi seleccionado por primeira vez para disputar como suplente o All-Star Game de 2007, ademais de facer 19,1 puntos por partido, 7,4 rebotes e 3,7 asistencias. A mala sorte chegoulle pouco antes de que comezasen os playoffs de 2007, sufrindo unha lesi\u00f3n e por tanto perd\u00e9ndose a postempada. A s\u00faa baixa, xunto coa de Areas, notouse no resultado (4-0) da serie ante os Cavaliers. O 13 de febreiro de 2010, Butler foi traspasado a Dallas Mavericks xunto con Brendan Haywood e DeShawn Stevenson a cambio de Josh Howard, Drew Gooden, James Singleton e Quinton Ross.\nO 9 de decembro de 2011, asinou cos Los Angeles Clippers un contrato por 3 anos e 24 mill\u00f3ns de d\u00f3lares. Durante d\u00faas tempadas coma titular nos Clippers, axudou \u00f3 equipo a alcanzar d\u00faas veces os playoffs.\nO 10 de xullo de 2013, Butler foi traspasado \u00f3s Phoenix Suns xunto a Eric Bledsoe nun traspaso entre tres equipos que levou a Jared Dudley dos Suns e a J. J. Redick dos Milwaukee Bucks \u00f3s Clippers, e d\u00faas elecci\u00f3ns de segunda rolda do Draft \u00f3s Bucks. O 29 de agosto de 2013, os Suns traspasaron a Butler \u00f3s Milwaukee Bucks a cambio de Ish Smith e Viacheslav Kravtsov. O 27 de febreiro de 2014, Butler chegou a un acordo cos Bucks para rescindir o seu contrato.\nO 1 de marzo de 2014, Butler asinou un contrato cos Oklahoma City Thunder.\nO 15 de xullo de 2014, Butler asinou cos Detroit Pistons un contrato por dous anos e 9 mill\u00f3ns de d\u00f3lares."}
{"id": "146647", "revid": "54334", "url": "https://gl.wikipedia.org/wiki?curid=146647", "title": "Kari (l\u00faa)", "text": "Kari ou Saturno XLV, \u00e9 unha pequena l\u00faa de Saturno. Foi descuberta por Scott S. Sheppard, David C. Jewitt, Jan Kleyna, e Brian G. Marsden o 26 de xu\u00f1o do 2006, a partir de observaci\u00f3ns feitas entre xaneiro e abril do 2006 e recibiu a designaci\u00f3n temporal de S/2006 S 2.\nKari ten uns 7 kms de di\u00e1metro e orbita Saturno a unha distancia media de 22,3051 mill\u00f3ns de kms en 1243,71 d\u00edas, cunha inclinaci\u00f3n orbital de 148,4\u00b0 respecto da ecl\u00edptica (151,5\u00b0 respecto do ecuador de Saturno), de movemento retr\u00f3grado e cunha excentricidade de 0,3405.\nRecibiu o seu nome oficial en abril do 2007 a partir da mitolox\u00eda n\u00f3rdica, nesta mitolox\u00eda, K\u00e1ri era fillo Fornj\u00f3t, personificaci\u00f3n do vento na mitolox\u00eda n\u00f3rdica."}
{"id": "146649", "revid": "89787", "url": "https://gl.wikipedia.org/wiki?curid=146649", "title": "Fenrir (l\u00faa)", "text": "Fenrir ou Saturno XLI, \u00e9 unha pequena l\u00faa de Saturno. Foi descuberta por Scott S. Sheppard, David C. Jewitt, Jan Kleyna, e Brian G. Marsden o 4 de maio do 2005, a partir de observaci\u00f3ns feitas entre o 13 de xaneiro e o 5 de marzo do 2005 e recibiu a designaci\u00f3n temporal de S/2004 S 16. Este sat\u00e9lite foi descuberto usando alg\u00fans dos telescopios terrestres m\u00e1is potentes do planeta.\nFenrir ten unha magnitude aparente de 25, facendo dela unha das l\u00faas menos brillantes do Sistema Solar. \u00c9 o redor de 1.000 mill\u00f3ns (10\u22129) de veces menos brillantes ca Saturno. Fenrir ten uns 4 kms de di\u00e1metro e orbita Saturno a unha distancia media de 22,454 mill\u00f3ns de kms en 1260 d\u00edas, cunha inclinaci\u00f3n orbital de 163\u00b0 respecto da ecl\u00edptica (143\u00b0 respecto do ecuador de Saturno) e cunha excentricidade de 0,136. A l\u00faa pos\u00fae un movemento retr\u00f3grado (orbita Saturno na direcci\u00f3n oposta \u00e1 direcci\u00f3n de rotaci\u00f3n do planeta) suxerindo que esta l\u00faa irregular foi capturada por Saturno.\nRecibiu o seu nome oficial en abril do 2007 a partir da mitolox\u00eda n\u00f3rdica, nesta mitolox\u00eda, Fenrisulfr era un lobo xigante, pai de Hati e Skoll, fillo de Loki, Destinado a rompe-las s\u00faas cadeas co Ragnarok."}
{"id": "146650", "revid": "65337", "url": "https://gl.wikipedia.org/wiki?curid=146650", "title": "D\u00f3lar fidxiano", "text": "O d\u00f3lar fidxiano (en ingl\u00e9s \"Fijian dollar\" ou, sinxelamente, \"dollar\") \u00e9 a moeda oficial de Fidxi. Normalmente \u00e9 abrebiado $, ou FJ$ para diferencialo do d\u00f3lar estadounidense e doutros tipos de d\u00f3lares. O c\u00f3digo ISO 4217 \u00e9 FJD. Subdiv\u00eddese en 100 \"cents\" ou c\u00e9ntimos.\nO d\u00f3lar circula nas illas Fidxi dende 1969, a pesar de que xa circulara anteriormente por primeira vez entre 1867 e 1873, cando foi substitu\u00eddo pola libra esterlina a ra\u00edz da colonizaci\u00f3n brit\u00e1nica. Estes primeiros d\u00f3lares equival\u00edan a un d\u00f3lar de prata dos Estados Unidos. O d\u00f3lar de 1969 substitu\u00edu \u00e1 libra fidxiana (continuadora da libra esterlina) a raz\u00f3n de 2 d\u00f3lares por libra.\nEsta moeda \u00e9 emitida polo Banco de Reserva de Fidxi (\"Reserve Bank of Fiji\"), e circulan moedas de 1, 2, 5, 10, 20 e 50 c\u00e9ntimos e de 1 d\u00f3lar, e billetes de 2, 5, 10, 20, 50 e 100 d\u00f3lares."}
{"id": "146651", "revid": "72012", "url": "https://gl.wikipedia.org/wiki?curid=146651", "title": "Theodore Schultz", "text": "Theodore William Schultz, nado o 30 de abril de 1902 en Arlington (Dakota do Sur) e finado o 26 de febreiro de 1998, foi un economista estadounidense, ga\u00f1ador do Premio Nobel de Econom\u00eda en 1979. Foi galardoado con este premio debido \u00e1s s\u00faas investigaci\u00f3ns sobre econom\u00eda agr\u00edcola. Escribiu, entre outros libros, \"Economic growth and agriculture\" e \"Economic crises in world agriculture\""}
{"id": "146652", "revid": "5132", "url": "https://gl.wikipedia.org/wiki?curid=146652", "title": "Divisi\u00f3n Medio Oeste", "text": ""}
{"id": "146653", "revid": "72012", "url": "https://gl.wikipedia.org/wiki?curid=146653", "title": "Yves Montand", "text": "Ivo Livi, co\u00f1ecido como Yves Montand, nado o 13 de outubro de 1921 en Monsummano Termo (na Toscana) e finado o 9 de novembro de 1991 en Senlis (Francia), foi un actor de cinema e cantante de nacionalidade francesa e orixe italiana."}
{"id": "146654", "revid": "98629", "url": "https://gl.wikipedia.org/wiki?curid=146654", "title": "Ymir (l\u00faa)", "text": "Ymir ou Saturno XIX, \u00e9 unha pequena l\u00faa de Saturno. Foi descuberta por Brett J. Gladman, e o seu equipo no 2000 e recibiu a designaci\u00f3n temporal de 'S/2000\u00a0S\u00a01.Recibiu o seu nome oficial en agosto do 2003, a partir da mitolox\u00eda n\u00f3rdica, nesta mitolox\u00eda, Ymir era o antepasado de t\u00f3dolos Jotuns ou xigantes do xeo.\nDas l\u00faas que tardan m\u00e1is de tres anos terrestres en dar unha volta a Saturno, Ymir \u00e9 a m\u00e1is grande. Ten 18\u00a0km de di\u00e1metro e tarda 3,6 anos terrestres en completar unha \u00f3rbita \u00f3 redor de Saturno."}
{"id": "146659", "revid": "1888", "url": "https://gl.wikipedia.org/wiki?curid=146659", "title": "Theodore W. Schultz", "text": ""}
{"id": "146660", "revid": "5863", "url": "https://gl.wikipedia.org/wiki?curid=146660", "title": "ACB", "text": ""}
{"id": "146665", "revid": "5132", "url": "https://gl.wikipedia.org/wiki?curid=146665", "title": "Demar DeRozan", "text": ""}
{"id": "146666", "revid": "5132", "url": "https://gl.wikipedia.org/wiki?curid=146666", "title": "Demar Derozan", "text": ""}
{"id": "146667", "revid": "5132", "url": "https://gl.wikipedia.org/wiki?curid=146667", "title": "DeMar Derozan", "text": ""}
{"id": "146668", "revid": "5132", "url": "https://gl.wikipedia.org/wiki?curid=146668", "title": "Chris Douglas Roberts", "text": ""}
{"id": "146669", "revid": "54334", "url": "https://gl.wikipedia.org/wiki?curid=146669", "title": "Loge (l\u00faa)", "text": "Loge ou Saturno XLVI, \u00e9 unha pequena l\u00faa de Saturno. Foi descuberta por Scott S. Sheppard, David C. Jewitt, Jan Kleyna, e Brian G. Marsden o 26 de xu\u00f1o do 2006, a partir de observaci\u00f3ns feitas entre xaneiro e abril do 2006 e recibiu a designaci\u00f3n temporal de S/2006 S 5.\nLoge ten uns 6 kms de di\u00e1metro e orbita Saturno a unha distancia media de 23,142 mill\u00f3ns de kms en 1314.364 d\u00edas, cunha inclinaci\u00f3n orbital de 166,5\u00b0 respecto da ecl\u00edptica (165,3\u00b0 respecto do ecuador de Saturno), de movemento retr\u00f3grado e cunha excentricidade de 0,139.\nRecibiu o seu nome oficial en abril do 2007 a partir da mitolox\u00eda n\u00f3rdica, nesta mitolox\u00eda, Logi era un xigante do lume, fillo de Fornj\u00f3t, \u00e1s veces confundido co deus Loki.\nV\u00e9xase tam\u00e9n.\nOutros artigos.\n&lt;br&gt;"}
{"id": "146673", "revid": "1822", "url": "https://gl.wikipedia.org/wiki?curid=146673", "title": "Fornjot (l\u00faa)", "text": "Fornjot, or Saturno XLII, \u00e9 unha pequena l\u00faa de Saturno. Foi descuberta por Scott S. Sheppard, David C. Jewitt, Jan Kleyna, e Brian G. Marsden o 4 de maio do 2005, a partir de observaci\u00f3ns feitas entre o 12 de xaneiro do 2004 e o 11 de marzo do 2005 e recibiu a designaci\u00f3n temporal de S/2004 S 8.\nFornjot ten uns 6 kms de di\u00e1metro e orbita Saturno a unha distancia media de 23,609 mill\u00f3ns de kms en 1354 d\u00edas, cunha inclinaci\u00f3n orbital de 168\u00b0 respecto da ecl\u00edptica (160\u00b0 respecto do ecuador de Saturno), de movemento retr\u00f3grado e cunha excentricidade de 0,186.\nRecibiu o seu nome oficial a partir da mitolox\u00eda n\u00f3rdica. Nesta mitolox\u00eda, Fornj\u00f3t era un xigante, pai de \u00c6gir, Kari e Loge."}
{"id": "146674", "revid": "5132", "url": "https://gl.wikipedia.org/wiki?curid=146674", "title": "Robin L\u00f3pez", "text": ""}
{"id": "146675", "revid": "5132", "url": "https://gl.wikipedia.org/wiki?curid=146675", "title": "Brook L\u00f3pez", "text": ""}
{"id": "146679", "revid": "72012", "url": "https://gl.wikipedia.org/wiki?curid=146679", "title": "Campionato Mundial de F\u00f3rmula 1 de 1957", "text": "O Campionato Mundial de F\u00f3rmula 1 de 1957 foi o oitavo campionato anual de F\u00f3rmula 1 organizado pola F\u00e9d\u00e9ration Internationale de l'Automobile (FIA). Con 8 Grandes Premios no calendario, deu comezo o 13 de xaneiro, e finalizou o 8 de setembro. Juan Manuel Fangio ga\u00f1ou o seu cuarto t\u00edtulo consecutivo, o quinto da s\u00faa carreira.\nResumo.\nFangio decidiu de novo cambiar de equipo, un\u00edndose a Maserati antes do inicio da tempada. O equipo de Ferrari, con Peter Collins, Eugenio Castellotti e a volta de Mike Hawthorn, non ga\u00f1ou unha carreira. Castellotti e Alfonso de Portago morreron en accidentes, facendo deste ano un verdadeiro desastre para Ferrari.\nO home ao que substit\u00fae Fangio en Maserati, Stirling Moss, trasladouse a Vanwall, o equipo revelaci\u00f3n. Entre Fangio e Moss ga\u00f1aron todos os Grandes Premios da tempada, ag\u00e1s Indian\u00e1polis, catro vitorias de Fangio por tres de Moss.\nOs puntos do campionato eran entregados \u00e1s 5 primeiras posici\u00f3ns (8, 6, 4, 3, 2). Ademais d\u00e1base 1 punto extra pola volta m\u00e1is r\u00e1pida. Para o campionato do mundo s\u00f3 contaban os mellores cinco resultados das oito carreiras. \u00c9 preciso ter en conta que nos coches compartidos os puntos divid\u00edanse en partes iguais entre os pilotos, sen importar cantas voltas dera cada condutor ao volante.\nAo final do ano anunciouse que Fangio non regresar\u00eda na seguinte tempada. Maserati tam\u00e9n se retirou, alegando raz\u00f3ns econ\u00f3micas. Este foi tam\u00e9n o \u00faltimo ano no que se outorgaron puntos para as unidades compartidas.\nEquipos e pilotos.\nOs seguintes equipos e pilotos competiron no Campionato Mundial de Pilotos de . A lista non incl\u00fae aqueles equipos que s\u00f3 participaron nas 500 Millas de Indian\u00e1polis.\nClasificaci\u00f3n do Mundial de Construtores de 1957.\nO primeiro Campionato de Construtores non foi disputado ata 1958."}
{"id": "146682", "revid": "56817", "url": "https://gl.wikipedia.org/wiki?curid=146682", "title": "Trompeta pocket", "text": "A trompeta pocket \u00e9 un tipo de trompeta m\u00e1is pequena que a trompeta normal en si bemol.\nA diferenza entre estas d\u00faas \u00e9 que o tubo da trompeta pocket est\u00e1 mais encurvada, o que fai que pareza unha trompeta m\u00e1is pequena e menos longa, pero a pesar diso, s\u00f3 se diferencia da trompeta no visual, xa que tam\u00e9n solen estar afinadas en si bemol e o rexistro \u00e9 o mesmo."}
{"id": "146683", "revid": "72012", "url": "https://gl.wikipedia.org/wiki?curid=146683", "title": "Campionato Mundial de F\u00f3rmula 1 de 1958", "text": "O Campionato Mundial de F\u00f3rmula 1 de 1958 \u00e9 o noveno campionato anual de F\u00f3rmula 1 organizado pola F\u00e9d\u00e9ration Internationale de l'Automobile (FIA). Con 11 Grandes Premios no calendario, deu comezo o 19 de xaneiro, e finalizou o 19 de outubro. Tam\u00e9n foi o primeiro ano en que se disputou o Campionato de Construtores, co\u00f1ecido como a Copa Internacional de F1 para Construtores de 1958, ga\u00f1ada por Vanwall, que foi impugnado ao mesmo tempo que o Campionato Mundial de Condutores, ga\u00f1ado por Mike Hawthorn logo dunha disputada batalla co seu compatriota Stirling Moss.\nA tempada foi unha das tempadas m\u00e1is importantes e tr\u00e1xicas da historia da F\u00f3rmula 1.\nResumo.\nA\u00ednda que a f\u00f3rmula do motor segue sendo a mesma, as lonxitudes das carreiras reduc\u00edronse a 300 quil\u00f3metros ou d\u00faas horas, e o uso de gasolina comercial converteuse en obrigatorio, en lugar dos combustibles a base de alcol. Foi outorgada por primeira vez a Copa Internacional de F1 para Construtores, Mike Hawthorn ga\u00f1ou o campionato de pilotos con Ferrari a Stirling Moss, a pesar de que este \u00faltimo ga\u00f1ou catro dos dez grandes premios nos que participou e a Hawthorn s\u00f3 un.\nO Cooper-Climax de motor traseiro, do equipo privado Rob Walker, conmocionou \u00e1 f\u00f3rmula 1 ga\u00f1ando as d\u00faas primeiras carreiras da tempada: Moss, que conduc\u00eda para Walker en Arxentina xa que Vanwall non participou, e Maurice Trintignant en M\u00f3naco.\nO compa\u00f1eiro de equipo de Moss en Vanwall, Tony Brooks ga\u00f1ou tres carreiras, o seu \u00e9xito na carreira italiana, superando a Hawthorn despois de que Moss se retirara, aseguraron que o t\u00edtulo se decidira na carreira final en Marrocos. Moss necesitaba ga\u00f1ar, cunha volta r\u00e1pida e que Hawthorn fose terciro ou inferior para ga\u00f1ar o t\u00edtulo. Con Moss l\u00edder, Brooks e o seu compa\u00f1eiro de equipo Stuart Lewis-Evans intentaron axudalo, con todo, os seus motores fallaron, resultando Lewis-Evans con graves queimaduras das que non se recuperou. Hawthorn terminou en segundo lugar ga\u00f1ando o seu primeiro t\u00edtulo, a s\u00faa maior consistencia e fiabilidade, xunto cos puntos cruciais das voltas r\u00e1pidas, d\u00e9ronlle o t\u00edtulo por un s\u00f3 punto. Vanwall ga\u00f1ou o primeiro Campionato de Construtores.\nHawthorn retirouse logo de ga\u00f1ar o Campionato, pero morreu nun accidente de tr\u00e1fico a principios de 1959. A s\u00faa morte tr\u00e1xica agravou unha triste tempada da F\u00f3rmula 1, logo da morte de Luigi Musso no Gran Premio de Francia, Peter Collins un mes despois no GP de Alema\u00f1a, e Lewis- Evans no hospital tras o seu incendio en Marrocos.\nMar\u00eda Teresa de Filippis converteuse na primeira muller en conducir nun campionato mundial. O cinco veces campi\u00f3n do mundo Juan Manuel Fangio, o condutor dominante da d\u00e9cada de 1950 e un dos m\u00e1is grandes de todos os tempos, competiu nas d\u00faas primeiras carreiras como piloto privado, e retirouse logo do Gran Premio de Francia .\nCalendario de Grandes Premios.\nNota: As 500 Millas de Indian\u00e1polis, exec\u00fatanse con outras normas e non contan para a Copa Internacional de Construtores de F1\nEquipos e pilotos.\nOs seguintes equipos e pilotos competiron no Campionato Mundial de Pilotos de .\nClasificaci\u00f3n do Mundial de Construtores de 1958.\nOs puntos conc\u00e9dense sobre a base 8-6-4-3-2 aos cinco primeiros clasificados en cada carreira. Con todo, un \u00fanico fabricante s\u00f3 recib\u00eda puntos polos seis mellores resultados das dez carreiras. \nPuntos anotados por carreira:"}
{"id": "146684", "revid": "5132", "url": "https://gl.wikipedia.org/wiki?curid=146684", "title": "Nen\u00ea Hilario", "text": ""}
{"id": "146685", "revid": "5132", "url": "https://gl.wikipedia.org/wiki?curid=146685", "title": "Maybyner Hilario", "text": ""}
{"id": "146686", "revid": "5132", "url": "https://gl.wikipedia.org/wiki?curid=146686", "title": "Nene Hilario", "text": ""}
{"id": "146688", "revid": "387", "url": "https://gl.wikipedia.org/wiki?curid=146688", "title": "Perkunas Virgae", "text": "Perkunas Virgae \u00e9 unha gran estr\u00eda de cor na superficie sobre Tit\u00e1n, a l\u00faa de Saturno.\nCaracter\u00edsticas.\nPerkunas Virgae est\u00e1 centrada a 27\u00b0 latitude sur e 162 lonxitude oeste, e ten unha lonxitude m\u00e1xima de 980\u00a0km . Situada moi \u00f3 oeste dentro da rexi\u00f3n de Xanadu, preto da fronteira desta rexi\u00f3n con Shangri-La, e o sur de Shikoku Facula (a cal xa est\u00e1 dentro de \"Shangri-La\").\nObservaci\u00f3n.\nPerkunas Virgae foi descuberta a partir de imaxes transmitidas pola misi\u00f3n \"Cassini\".\nRecibiu m\u00e1is tarde o nome de Perk\u016bnas, o deus da mitolox\u00eda lituana da choiva, o trono e os l\u00f3stregos."}
{"id": "146690", "revid": "89787", "url": "https://gl.wikipedia.org/wiki?curid=146690", "title": "Sinlap (cr\u00e1ter)", "text": "Sinlap \u00e9 un cr\u00e1ter da l\u00faa Tit\u00e1n, un dos sat\u00e9lites de Saturno. A\u00ednda que antes de imaxes obtidas por radar pola sonda Cassini, fal\u00e1base deste accidente xeol\u00f3xico coma depresi\u00f3n circular xa que o cr\u00e1ter est\u00e1 parcialmente erosionado e as imaxes anteriores \u00f3 uso do radar pola sonda Cassini eran de pouca calidade.\nRecibir\u00eda o nome de Sinlap, un esp\u00edrito do pobo Jingpo.\nCaracter\u00edsticas.\nSinlap est\u00e1 centrado a 11,3\u00b0 latitude norte e 16,0\u00b0 lonxitude oeste, dentro da rexi\u00f3n de \"Fensal\" e o oeste de Barazuto Facula (f\u00e1cula que tam\u00e9n est\u00e1 dentro de \"Fensal\"), ten uns 80-60 kms de di\u00e1metro, 1.300 m de profundidade e non pos\u00fae un cumio central. Sinlap \u00e9 extremadamente brillante e pos\u00fae unha grande \u00e1rea de terreo brillante circundante, indicativo da s\u00faa formaci\u00f3n mediante un cr\u00e1ter de impacto, mediante un cometa ou asteroide de gran velocidade que se estima que deber\u00eda ter un tama\u00f1o ente 5-10 kms. Este cr\u00e1ter (coma outros en Tit\u00e1n) asemellan estar parcialmente erosionados por unha mestura de axentes erosivos -area, metano ou parcialmente enchidos polo criovulcanismo-, a Cassini tam\u00e9n albiscou o que poder\u00edan ser dunas de area, o que reafirmar\u00eda a erosi\u00f3n debida a area."}
{"id": "146691", "revid": "98629", "url": "https://gl.wikipedia.org/wiki?curid=146691", "title": "Mosonmagyar\u00f3v\u00e1r", "text": "Mosonmagyar\u00f3v\u00e1r (en alem\u00e1n, Ungarisch-Altenburg, en lat\u00edn, Ad Flexum) \u00e9 unha localidade do noroeste de Hungr\u00eda, no condado de Gy\u0151r-Moson-Sopron. A vila \u00e1chase pr\u00f3xima a fronteira con Eslovaquia e Austria e ti\u00f1a unha poboaci\u00f3n de 30,200 habitantes no 2004.\nMosonmagyar\u00f3v\u00e1r \u00e9 a uni\u00f3n das vilas de Magyar\u00f3v\u00e1r e Moson (alem\u00e1n: \"Wieselburg\"). A vila de Moson foi a capital orixinal do Condado de Moson no Reino de Hungr\u00eda, mais a capitalidade trasladouse para Magyar\u00f3v\u00e1r na Idade Media. As d\u00faas vilas fusion\u00e1ronse en 1939. Debido ao longo do seu nome \u00e9 adoito referirse \u00e1 vila como \"M\u00f3v\u00e1r\" ou \"Moson\"."}
{"id": "146692", "revid": "25871", "url": "https://gl.wikipedia.org/wiki?curid=146692", "title": "The Slip", "text": "The Slip (tam\u00e9n co\u00f1ecido como Halo 27) \u00e9 o oitavo \u00e1lbum de estudio da banda estadounidense de rock industrial Nine Inch Nails. O \u00e1lbum foi editado gratuitamente o 5 de maio do 2008 como descarga dixital, e baixo unha licenza Creative Commons, na p\u00e1xina oficial da banda. Dous meses m\u00e1is tarde lanzouse unha versi\u00f3n f\u00edsica.\nO \u00e1lbum est\u00e1 dispo\u00f1ible para a descarga en varios formatos, MP3, FLAC e MP4 sen perdas, ou WAV de alta calidade. Ademais, as descargas incl\u00faen un arquivo PDF co libreto e os cr\u00e9ditos."}
{"id": "146697", "revid": "89787", "url": "https://gl.wikipedia.org/wiki?curid=146697", "title": "Jordi Savall", "text": "Jordi Savall i Bernadet, nado en Igualada, en 1941, \u00e9 un violagambista, director de orquestra e music\u00f3logo catal\u00e1n, especializado en m\u00fasica antiga.\nTraxectoria.\nJordi Savall comezou a estudar m\u00fasica aos seis anos na s\u00faa cidade natal, Igualada. En 1965 rematou os seus estudos superiores de m\u00fasica e violonchelo no Conservatorio de Barcelona.\nEn 1968 trasladouse a Su\u00edza para ampliar a s\u00faa formaci\u00f3n na Schola Cantorum Basiliensis, reivindicando un instrumento antigo case esquecido, a viola de gamba, e defendendo a importancia da m\u00fasica antiga da Pen\u00ednsula Ib\u00e9rica. Neste centro foi disc\u00edpulo do mestre August Wenzinger, a quen sucedeu en 1973.\nEn 1970 comezou unha exitosa carreira como int\u00e9rprete de viola de gamba, da que \u00e9 considerado pola cr\u00edtica como un dos m\u00e1is grandes int\u00e9rpretes. Entre 1974 e 1989 fundou tres conxuntos, Hesp\u00e8rion XX (1974, agora Hesp\u00e8rion XXI), La Capella Reial de Catalunya (1987) e Le Concert des Nations (1989), con repertorios que van dende a Idade Media ao s\u00e9culo XIX, mais sempre interpretados co m\u00e1ximo rigor hist\u00f3rico.\nDirixiu orquestras de prestixio coma a Orquestra Sinf\u00f3nica da Fundaci\u00f3n Calouste Gulbenkian, a Orquestra Camerata de Salzburgo, a Wiener Kammerorchester e a Philarmonia Baroque Orchestra de San Francisco.\nReco\u00f1ecementos e galard\u00f3ns.\nDurante m\u00e1is de 25 anos de reivindicaci\u00f3n da m\u00fasica antiga, Jordi Savall recibiu numerosas distinci\u00f3ns: En 1988 foi nomeado \u00abOfficier de l'Ordre des Artes et des Lettres\u00bb polo Ministerio de Cultura de Francia. En 1990 recibiu a Creu de Sant Jordi da Generalitat de Catalu\u00f1a. En 1998, o Ministerio de Cultura de Espa\u00f1a outorgoulle a Medalla de Ouro das Belas Artes, e dende 1999 \u00e9 Membro de Honra da Konzerthaus de Viena. Tam\u00e9n recibiu o Premio de Honra da Fundaci\u00f3n Jaume I, e foi investido Doutor Honoris Causa pola Universit\u00e9 Catholique de Louvain (B\u00e9lxica).\nObra.\nA s\u00faa discograf\u00eda supera o centenar de gravaci\u00f3ns en diferentes selos, polos cales recibiu m\u00e1is de cincuenta premios internacionais. Dende 1998 edita os seus discos co seu selo propio, ALIA VOX.\nO seu traballo tam\u00e9n incl\u00fae a m\u00fasica para pel\u00edculas, ga\u00f1ando un C\u00e9sar (mellor m\u00fasica) en 1992 coa banda sonora de \"Tous les matins du monde\", e resultando nomeado nos mesmos premios en 1998 pola partitura de \"Marquise\"."}
{"id": "146701", "revid": "5132", "url": "https://gl.wikipedia.org/wiki?curid=146701", "title": "John H. Stockton", "text": ""}
{"id": "146707", "revid": "98629", "url": "https://gl.wikipedia.org/wiki?curid=146707", "title": "Lista dos accidentes xeol\u00f3xicos de Tit\u00e1n", "text": "Isto \u00e9 unha lista dos accidentes xeol\u00f3xicos da l\u00faa Tit\u00e1n de Saturno. Os nomes oficiais para estes accidentes foron outorgados recentemente, xa que a superficie de Tit\u00e1n era virtualmente desco\u00f1ecida ata a chegada da misi\u00f3n \"Cassini\". Alg\u00fans accidentes te\u00f1en nomes informais ou alcumes.\nAccidentes relativos \u00f3 albedo.\nEstes accidentes xeol\u00f3xicos relativos \u00f3 Albedo pos\u00faen nomes de lugares sagrados ou enmeigados da literatura ou a mitolox\u00eda mundial.\nArc\u016bs.\nOs Arc\u016bs son accidentes xeol\u00f3xicos con forma de arco, os \"Arc\u016bs\" de Tit\u00e1n te\u00f1en nomes de deidades da \"ledicia\".\nCr\u00e1teres.\nOs Cr\u00e1teres en Tit\u00e1n pos\u00faen nomes de deidades da sabedor\u00eda.\nFaculae.\nAs Faculae (manchas brillantes) pos\u00faen nomes de illas da Terra que non son politicamente independentes. Grupos de faculae te\u00f1en nomes de arquip\u00e9lagos da Terra.\nFluct\u016bs.\nO termo \"fluctus\" ref\u00edrese a fluxos do terreo (corrementos de terra). As Fluct\u016bs en Tit\u00e1n te\u00f1en nomes de figuras mitol\u00f3xicas asociadas coa beleza.\nFlumina.\nUn flumen \u00e9 un accidente xeol\u00f3xico que semella unha canle feita por r\u00edo (dun l\u00edquido que non ter\u00eda por que ser auga). S\u00f3 hai un grupo de \"flumina\" con nome oficial en Tit\u00e1n.\nInsulae.\nInsulae son illas dentro dos 'mares' de Tit\u00e1n. Pos\u00faen nomes de illas lendarias.\nLabrynthi.\nLabrynthi son complexas estruturas de vales e fendas interconectadas, te\u00f1en nomes procedentes dos nomes de planetas do \"universo de Dune\".\nLac\u016bs.\nOs Lac\u016bs son lagos de hidrocarburos (na nomenclatura de Tit\u00e1n usase para o plural a forma Lac\u016bs e en singular lacus, a\u00ednda que en lat\u00edn a forma en plural de lacus \u00e9 \"laci\").\nAccidentes de grandes c\u00edrculos conc\u00e9ntricos.\nOs accidentes de grandes c\u00edrculos conc\u00e9ntricos te\u00f1en nomes de deidades da sabedor\u00eda non mundo mitol\u00f3xico.\nMaculae.\nAs maculae son manchas escuras na superficie dun astro, en Tit\u00e1n estas manchas te\u00f1en nomes de deidades da mitolox\u00eda mundial da ledicia, harmon\u00eda e da paz.\nMaria.\nMaria (plural de \"mare\") son grandes extensi\u00f3ns de materiais escuros nos astros, que no caso de Tit\u00e1n adoitan ser circulares (e de maior tama\u00f1o c\u00f3s Lac\u016bs). P\u00e9nsase que estas \"Maria\" est\u00e1n constitu\u00eddos de hidrocarburos l\u00edquidos.\nPlanitiae.\nAs Planitiae (planicies a baixa altitude) en Tit\u00e1n te\u00f1en nomes procedentes dos nomes dos planetas que aparecen no universo de \"Dune\".\nRegiones.\nAs Regiones (rexi\u00f3ns fortemente diferenciadas dos territorios adxacentes) en Tit\u00e1n pos\u00faen nomes de deidades da paz e da ledicia.\nVirgae.\nAs Virgae (estr\u00edas de cor) en Tit\u00e1n te\u00f1en nomes procedentes de deuses da choiva da mitolox\u00eda mundial.\nNomes informais e alcumes para accidentes sen nome oficial.\nDado que a natureza exacta de moitos dos accidentes xeol\u00f3xicos de Tit\u00e1n permanecen no misterio, alg\u00fans destes accidentes xeol\u00f3xicos non recibiron a\u00ednda \u00f3 seu nome oficial e son co\u00f1ecidos por alcumes. En boa parte dos casos, as indicaci\u00f3ns en relaci\u00f3n \u00f3 brillo ou a escuridade dun accidente concreto non se refiren \u00f3 espectro visible da luz, sen\u00f3n que se refiren \u00f3 seu brillo ou escuridade en imaxes feitas no espectro infravermello, para as\u00ed poder traspasa-la densa atmosfera de Tit\u00e1n. A sonda sonda Cassini-Huygens tam\u00e9n comezou a facer mapas da superficie de Tit\u00e1n usando o radar."}
{"id": "146708", "revid": "15490", "url": "https://gl.wikipedia.org/wiki?curid=146708", "title": "Cinto de lume do Pac\u00edfico", "text": "Ch\u00e1mase cinto de lume do Pac\u00edfico, cinto de fogo do Pac\u00edfico, ou cinto circumpac\u00edfico a unha zona do planeta caracterizada por concentrar algunhas das zonas de subduci\u00f3n m\u00e1is importantes do mundo, o que ocasiona unha intensa actividade s\u00edsmica e volc\u00e1nica.\nAt\u00f3pase nas beiras Oc\u00e9ano Pac\u00edfico e incl\u00fae pa\u00edses como Chile, Per\u00fa, Ecuador, Colombia, Centroam\u00e9rica (Panam\u00e1, Costa Rica, Nicaragua, Honduras, O Salvador e Guatemala) M\u00e9xico, os Estados Unidos, Canad\u00e1, logo dobra \u00e1 altura das Illas Aleutianas e baixa polas costas e illas de Rusia, China, Xap\u00f3n, Taiw\u00e1n, Filipinas, Indonesia, Australia e Nova Zelandia.\nO leito do oc\u00e9ano Pac\u00edfico fica sobre varias placas tect\u00f3nicas, as cales est\u00e1n en permanente fricci\u00f3n e acumulan tensi\u00f3n. Cando esa tensi\u00f3n c\u00e9ibase, orixina tremores nos pa\u00edses do cinto. Ademais, a zona concentra actividade volc\u00e1nica constante. Nesta zona as placas da codia terrestre af\u00fandense a gran velocidade (varios cent\u00edmetros por ano) e \u00e1 vez acumulan enormes tensi\u00f3ns que deben ceibarse en forma de sismos."}
{"id": "146709", "revid": "1308", "url": "https://gl.wikipedia.org/wiki?curid=146709", "title": "Volc\u00e1nica", "text": ""}
{"id": "146712", "revid": "5132", "url": "https://gl.wikipedia.org/wiki?curid=146712", "title": "Dajuan Summers", "text": ""}
{"id": "146713", "revid": "5132", "url": "https://gl.wikipedia.org/wiki?curid=146713", "title": "Emanuel Gin\u00f3bili", "text": ""}
{"id": "146715", "revid": "89787", "url": "https://gl.wikipedia.org/wiki?curid=146715", "title": "Eduardo N\u00e1jera", "text": "Eduardo Alonso N\u00e1jera P\u00e9rez, nado o 11 de xullo de 1976 en Meoqui, Chihuahua, \u00e9 un ex xogador profesional mexicano de baloncesto. Foi o segundo xogador mexicano en xogar na NBA. Durante a s\u00faa carreira, xogou para Dallas Mavericks, Golden State Warriors, Denver Nuggets, New Jersey Nets e Charlotte Bobcats. Cunha altura de 2,03 metros xogaba na posici\u00f3n de aleiro.\nTraxectoria deportiva.\nUniversidade.\nN\u00e1jera xogou ao baloncesto universitario estadounidense na Universidade de Oklahoma, en Norman, Oklahoma, de 1997 ao ano 2000, convert\u00e9ndose nunha das principais estrelas. Axudou a levar ao equipo a catro aparici\u00f3ns consecutivas nos torneos de NCAA durante a s\u00faa carreira universitaria. Declar\u00e1ndose posteriormente elixible no draft da NBA, sendo escollido polos Houston Rockets na segunda rolda e sendo inmediatamente traspasado a Dallas Mavericks. Terminou a s\u00faa carreira universitaria en Oklahoma terceiro en minutos xogados (3.856), cuarto en roubos (193), quinto en rebotes (910) e sexto en tiros bloqueados (89). \nNBA.\nN\u00e1jera xogou 40 partidos (4 de titular) para Dallas na s\u00faa primeira tempada na NBA. Durante a s\u00faa carreira na NBA foi varias veces cambiando de equipo, xogando dende a s\u00faa marcha de Dallas en 2004 nos Golden State Warriors, Denver Nuggets e New Jersey Nets. Finalmente o 11 de xaneiro de 2010 foi traspasado de volta aos Dallas Mavericks nun intercambio que enviaba a Nova Jersey a Kris Humphries e a Shawne Williams. No ver\u00e1n de 2010 foi traspasado aos Charlotte Bobcats"}
{"id": "146718", "revid": "5863", "url": "https://gl.wikipedia.org/wiki?curid=146718", "title": "ASSP", "text": ""}
{"id": "146719", "revid": "23204", "url": "https://gl.wikipedia.org/wiki?curid=146719", "title": "Dream Team", "text": "O Dream Team (do ingl\u00e9s: \"equipo dos so\u00f1os\") foi o alcume da selecci\u00f3n nacional de baloncesto de Estados Unidos que ga\u00f1ou a medalla de ouro nos Xogos Ol\u00edmpicos de 1992 en Barcelona contra Croacia. O novo regulamento permitiu a atletas profesionais competir nos Xogos Ol\u00edmpicos por primeira vez, as\u00ed a selecci\u00f3n de baloncesto estadounidense poder\u00eda estar formada por primeira vez t\u00f3dalas estrelas da NBA. O Dream Team clasific\u00e1rase para os Xogos tras conseguir unha marca de 6-0 no Torneo Masculino das Am\u00e9ricas de Portland 1992.\nBarcelona 1992.\nO Dream Team a medalla de ouro tras vencer de forma moi clara a todos os seus opo\u00f1entes (por unha media de 40 puntos en cada partido), conseguindo unha marca de 8-0. A final foi contra Croacia, ga\u00f1ando o equipo estadounidense por 117 a 85. Os membros deste equipo foron:\nHakeem Olajuwon non puido ir por problemas de nacionalidade cosa que arranxaron para os seguintes xogos. Shaquille O'Neal era o xogador de universidade favorito para ser inclu\u00eddo no equipo mais finalmente elixiron a Laettner. Moita xente especulou que se puido deber a querer inclu\u00edr m\u00e1is xogadores de raza branca nun equipo formado case exclusivamente por afroamericanos. Do mesmo xeito que Hakeem, Shaq foi aos seguintes xogos ol\u00edmpicos.\nDespois de Barcelona 1992.\nA partir dese momento os posteriores equipos ol\u00edmpicos de baloncesto norteamericanos foron formados na s\u00faa maior\u00eda por xogadores destacados da NBA, a\u00ednda que nunca de tanto nivel como esta primeira vez. Nos Xogos Ol\u00edmpicos de 1996 e 2000, os Dream Teams II e III conseguiron tam\u00e9n a medalla de ouro. Con todo, o Dream Team IV fixo un mal papel nos Xogos Ol\u00edmpicos de 2004 en Atenas, perdendo tres partidos e conform\u00e1ndose cunha medalla de bronce. Isto representa m\u00e1is derrotas nun s\u00f3 ano que nos 68 anteriores xuntos. Tam\u00e9n foi a primeira vez desde que se permitiu a participaci\u00f3n de profesionais da NBA que o equipo de baloncesto dos Estados Unidos regresou sen a medalla de ouro."}
{"id": "146720", "revid": "1888", "url": "https://gl.wikipedia.org/wiki?curid=146720", "title": "Quinto Horacio Flacco", "text": ""}
{"id": "146721", "revid": "7523", "url": "https://gl.wikipedia.org/wiki?curid=146721", "title": "Jos\u00e9 Juan Barea", "text": "Jos\u00e9 Juan \"J.J.\" Barea Mora, nado o 26 de xu\u00f1o de 1984 en Mayag\u00fcez, \u00e9 un xogador profesional de baloncesto portorrique\u00f1o que xoga nos Cangrejeros de Santurce portorrique\u00f1os. Mide 1,80 metros e xoga na posici\u00f3n de base.\nTraxectoria deportiva.\nUniversidade.\nXogou durante catro tempadas na Universidade Northeastern de Boston, onde foi elixido All-American en d\u00faas ocasi\u00f3ns. En total tivo unha media de 20,3 puntos e 6,5 asistencias por partido. Na s\u00faa \u00faltima tempada fixo 21 puntos e 8,3 asistencias por partido, sendo o d\u00e9cimo oitavo mellor anotador da NCAA e o oitavo mellor pasador. Foi elixido Xogador do Ano da s\u00faa conferencia.\nProfesional.\nPorto Rico.\nIniciou a s\u00faa carreira profesional en Porto Rico en 2001, con tan s\u00f3 17 anos, na liga \"Baloncesto Superior Nacional\" cos \nIndios de Mayag\u00fcez. Tras pasar pola universidade, regresou en 2006 para xogar nove partidos cos Cangrejeros de Santurce, cos que fixo 10,4 puntos, 2,7 asistencias e 2,8 rebotes por partido.\nNBA.\nDecidiu ser elixible para o Draft da NBA de 2006, mais non foi seleccionado. Participou en varias ligas de ver\u00e1n ata que en outubro asinou contrato con Dallas Mavericks. Al\u00ed disputou 33 partidos antes de ser enviado aos Fort Worth Flyers da NBA Development League, cos que conseguiu anotar 40 puntos ou m\u00e1is en dous partidos diferentes. Na tempada 2007-08 foi convocado de novo ante Sacramento Kings, onde conseguiu 25 puntos e 5 asistencias.\nNa tempada 2010-11 ga\u00f1ou o seu primeiro campionato da NBA cos Mavericks, tendo un papel moi importante nas Finais da NBA, onde ga\u00f1aron aos Miami Heat por 4-2.\nO 12 de decembro de 2011, Barea chegou a un acordo por 4 anos cos Minnesota Timberwolves."}
{"id": "146725", "revid": "5132", "url": "https://gl.wikipedia.org/wiki?curid=146725", "title": "Jos\u00e9 Barea", "text": ""}
{"id": "146733", "revid": "23204", "url": "https://gl.wikipedia.org/wiki?curid=146733", "title": "Mercedes, Uruguai", "text": "A cidade de Mercedes \u00e9 a capital do departamento de Soriano, Uruguai. Est\u00e1 situada na costa do R\u00edo Negro. Unha das s\u00faas principais atracci\u00f3ns \u00e9 o paseo mar\u00edtimo, con fermosos espazos verdes, que \u00e9 moi popular entre a poboaci\u00f3n local. Nesta costa est\u00e1 situado Rowing Club Mercedes, instituci\u00f3n tradicional, que organiza as carreiras en R\u00edo Negro e participa doutras en diferentes partes do pa\u00eds."}
{"id": "146742", "revid": "89787", "url": "https://gl.wikipedia.org/wiki?curid=146742", "title": "Proceso 1001", "text": "O proceso 1001/72 do Tribunal de Orde P\u00fablico tivo lugar durante a ditadura franquista en Espa\u00f1a, no ano 1973. Saldouse coa condena a prisi\u00f3n de toda a direcci\u00f3n do sindicato Comisi\u00f3ns Obreiras.\nUn ano antes, o 24 de xu\u00f1o de 1972, a direcci\u00f3n de Comisi\u00f3ns Obreiras, sindicato ilegal e principal opositor \u00e1 ditadura no \u00e1mbito obreiro, fora detida no convento dos Oblatos de Pozuelo de Alarc\u00f3n (Madrid), onde se encontraba reunida."}
{"id": "146745", "revid": "89787", "url": "https://gl.wikipedia.org/wiki?curid=146745", "title": "Rodrigue Beaubois", "text": "Rodrigue Beaubois, nado en Pointe-\u00e0-Pitre (Guadalupe) o 24 de febreiro de 1988, \u00e9 un xogador profesional de baloncesto franc\u00e9s que actualmente xoga no Anadolu Efes da Basketbol S\u00fcper Ligi turca. Con 1,88 metros de altura, xoga nas posici\u00f3ns escolta e base.\nTraxectoria.\nBeaubois foi descuberto polo xogador da NBA Mickael Pietrus nun campus de baloncesto celebrado en Guadalupe. De al\u00ed chegou ao Cholet Basket da liga francesa, onde se integrou no seu centro de formaci\u00f3n, xogando primeiro unha tempada no seu equipo j\u00fanior, onde fixo 10,8 puntos e 2,3 asistencias por partido. Ao ano seguinte integrouse no equipo profesional , pero s\u00f3 xogou cinco partidos co mesmo na tempada. Ese mesmo ano foi por primeira vez convocado coa selecci\u00f3n francesa sub-20.\nTras unha primeira tempada xa completamente integrado no primeiro equipo, a s\u00faa explosi\u00f3n foi ao ano seguinte, no que acabou con 10 puntos e 2,5 rebotes por partido, xogando o seu mellor encontro ante Roanne, no que conseguiu 31 puntos, 8 asistencias e 5 roubos de bal\u00f3n.\nFoi elixido na vix\u00e9simo quinta posici\u00f3n do Draft da NBA de 2009 por Oklahoma City Thunder, mais foi inmediatamente traspasado a Dallas Mavericks xunto cunha futura segunda rolda do draft a cambio dos dereitos da elecci\u00f3n 24, B. J. Mullens. En xullo de 2009 comprometeuse co equipo texano por d\u00faas tempadas."}
{"id": "146746", "revid": "89787", "url": "https://gl.wikipedia.org/wiki?curid=146746", "title": "DeShawn Stevenson", "text": "DeShawn Stevenson, nado o 3 de abril de 1981 en Fresno (California), \u00e9 un xogador profesional norteamericano de baloncesto que actualmente \u00e9 axente libre. Mide 1,96 metros e xoga de escolta.\nCarreira.\nInstituto.\nStevenson xogou ao baloncesto no Instituto Washington Union de Easton, facendo 30,4 puntos, 9,7 rebotes e 6,2 asistencias por partido no seu ano s\u00e9nior. Foi nomeado no primeiro quinteto do Parade All-America e no segundo do All-USA Today, ademais de aparecer no McDonald's All-American High School All-Star Game, anotar 25 puntos e ga\u00f1ar o concurso de mates do devandito evento. Tras asinar unha carta para xogar na Universidade de Kansas, cambiou de idea e presentouse directamente ao Draft da NBA.\nNBA.\nFoi seleccionado por Utah Jazz na 23\u00aa posici\u00f3n do Draft da NBA de 2000. Na s\u00faa primeira tempada xogou moi pouco, aparecendo en 40 partidos e facendo 2,2 puntos, 0,7 rebotes e 7,3 minutos de xogo por noite. Como rookie, participou no concurso de mates do All-Star Weekend de Washington, finalizando segundo por detr\u00e1s de Desmond Mason.\nDisputou tres tempadas e media en Utah, pasando a maior parte do tempo no banco, ata que foi traspasado a Orlando Magic en inverno de 2004. Nos 26 partidos que xogou nos Magic esa campa\u00f1a fixo 11,2 puntos e 4,6 rebotes por partido. En Orlando atopou un papel m\u00e1is importante que o secundario que ti\u00f1a en Utah. Na tempada 2005-06, a s\u00faa \u00faltima en Florida, Stevenson asinou 11 puntos, 2.9 rebotes, 2 asistencias e 32.3 minutos de xogo en 82 partidos, todos eles de titular.\nCon todo, o 3 de agosto de 2006 asinou un contrato de d\u00faas campa\u00f1as con Washington Wizards. Na s\u00faa primeira tempada no conxunto da capital, as s\u00faas medias foron de 11.2 puntos, 2.6 rebotes, 2.7 asistencias e 29.5 minutos en 82 partidos, todos comez\u00e1ndoos no quinteto inicial. O 13 de febreiro de 2010, Stevenson foi traspasado a Dallas Mavericks xunto con Caron Butler e Brendan Haywood a cambio de Josh Howard, Drew Gooden, James Singleton e Quinton Ross. En Dallas conseguiu o anel de campi\u00f3n da NBA na tempada 2010-11.\nO 23 de decembro de 2011, asinou un contrato dun ano e 2.5 mill\u00f3ns de d\u00f3lares polos New Jersey Nets.\nO 11 de xullo de 2012, os Nets traspasaron a Stevenson, Jordan Farmar, Jordan Williams, Anthony Morrow, e Johan Petro \u00f3s Atlanta Hawks a cambio de Joe Johnson."}
{"id": "146747", "revid": "5132", "url": "https://gl.wikipedia.org/wiki?curid=146747", "title": "Deshawn Stevenson", "text": ""}
{"id": "146749", "revid": "85894", "url": "https://gl.wikipedia.org/wiki?curid=146749", "title": "A Xesteira, Lendo, A Laracha", "text": "A Xesteira \u00e9 un lugar da parroquia de Lendo no concello coru\u00f1\u00e9s da Laracha na comarca de Berganti\u00f1os. Ti\u00f1a 76 habitantes no ano 2009 segundo datos do Instituto Nacional de Estad\u00edstica, dos cales eran 37 homes e 39 mulleres."}
{"id": "146750", "revid": "85894", "url": "https://gl.wikipedia.org/wiki?curid=146750", "title": "O Retorno, Lendo, A Laracha", "text": "O Retorno \u00e9 un lugar da parroquia de Lendo no concello coru\u00f1\u00e9s da Laracha na comarca de Berganti\u00f1os. Ti\u00f1a 39 habitantes no ano 2009 segundo datos do Instituto Nacional de Estad\u00edstica, dos cales eran 18 homes e 21 mulleres."}
{"id": "146752", "revid": "22570", "url": "https://gl.wikipedia.org/wiki?curid=146752", "title": "Xoios, Lendo, A Laracha", "text": "Xoios \u00e9 un lugar da parroquia de Lendo no concello coru\u00f1\u00e9s da Laracha na comarca de Berganti\u00f1os. Ti\u00f1a 6 habitantes no ano 2009 segundo datos do Instituto Nacional de Estad\u00edstica, dos cales eran 4 homes e 2 mulleres."}
{"id": "146753", "revid": "22570", "url": "https://gl.wikipedia.org/wiki?curid=146753", "title": "O Agui\u00fancho, Lest\u00f3n, A Laracha", "text": "O Agui\u00fancho \u00e9 un lugar da parroquia de Lest\u00f3n no concello coru\u00f1\u00e9s da Laracha na comarca de Berganti\u00f1os. Ti\u00f1a 76 habitantes no ano 2009 segundo datos do Instituto Nacional de Estad\u00edstica, dos cales eran 37 homes e 39 mulleres."}
{"id": "146754", "revid": "85894", "url": "https://gl.wikipedia.org/wiki?curid=146754", "title": "O Castro, Lest\u00f3n, A Laracha", "text": "O Castro \u00e9 un lugar da parroquia de Lest\u00f3n no concello coru\u00f1\u00e9s da Laracha na comarca de Berganti\u00f1os. Ti\u00f1a 4 habitantes no ano 2009 segundo datos do Instituto Nacional de Estad\u00edstica, dos cales eran 2 homes e 2 mulleres."}
{"id": "146755", "revid": "85894", "url": "https://gl.wikipedia.org/wiki?curid=146755", "title": "Centulle, Lest\u00f3n, A Laracha", "text": "Centulle \u00e9 un lugar da parroquia de Lest\u00f3n no concello coru\u00f1\u00e9s da Laracha na comarca de Berganti\u00f1os. Ti\u00f1a 74 habitantes no ano 2009 segundo datos do Instituto Nacional de Estad\u00edstica, dos cales eran 33 homes e 41 mulleres."}
{"id": "146756", "revid": "22570", "url": "https://gl.wikipedia.org/wiki?curid=146756", "title": "Fofelle, Lest\u00f3n, A Laracha", "text": "Fofelle \u00e9 un lugar da parroquia de Lest\u00f3n no concello coru\u00f1\u00e9s da Laracha na comarca de Berganti\u00f1os. Ti\u00f1a 62 habitantes no ano 2009 segundo datos do Instituto Nacional de Estad\u00edstica, dos cales eran 26 homes e 36 mulleres."}
{"id": "146757", "revid": "85894", "url": "https://gl.wikipedia.org/wiki?curid=146757", "title": "A Ganduma, Lest\u00f3n, A Laracha", "text": "A Ganduma \u00e9 un lugar da parroquia de Lest\u00f3n no concello coru\u00f1\u00e9s da Laracha na comarca de Berganti\u00f1os. Ti\u00f1a 36 habitantes no ano 2009 segundo datos do Instituto Nacional de Estad\u00edstica, dos cales eran 17 homes e 19 mulleres."}
{"id": "146758", "revid": "1131", "url": "https://gl.wikipedia.org/wiki?curid=146758", "title": "A Ganduma", "text": "O top\u00f3nimo galego A Ganduma pode referirse a:"}
{"id": "146759", "revid": "98629", "url": "https://gl.wikipedia.org/wiki?curid=146759", "title": "A Agrela, Lest\u00f3n, A Laracha", "text": "A Agrela \u00e9 un lugar da parroquia de Lest\u00f3n no concello coru\u00f1\u00e9s da Laracha na comarca de Berganti\u00f1os. Ti\u00f1a 99 habitantes no ano 2009 segundo datos do Instituto Nacional de Estad\u00edstica, dos cales eran 46 homes e 53 mulleres.\nToponimia.\nO termo Agrela procede do lat\u00edn \"agr\u0115lla\", diminutivo de \"agra\", ou peza de terra."}
{"id": "146760", "revid": "85894", "url": "https://gl.wikipedia.org/wiki?curid=146760", "title": "Paiosaco, Lest\u00f3n, A Laracha", "text": "Paiosaco \u00e9 un lugar da parroquia de Lest\u00f3n no concello coru\u00f1\u00e9s da Laracha na comarca de Berganti\u00f1os. Ti\u00f1a 704 habitantes no ano 2009 segundo datos do Instituto Nacional de Estad\u00edstica, dos cales eran 361 homes e 343 mulleres."}
{"id": "146763", "revid": "1822", "url": "https://gl.wikipedia.org/wiki?curid=146763", "title": "Gaster\u00f3podo", "text": ""}
{"id": "146765", "revid": "17467", "url": "https://gl.wikipedia.org/wiki?curid=146765", "title": "San Xo\u00e1n Bautista", "text": ""}
{"id": "146769", "revid": "23204", "url": "https://gl.wikipedia.org/wiki?curid=146769", "title": "Matt Carroll", "text": "Matthew Carroll, nado o 28 de agosto de 1980 en Pittsburgh, Pensilvania, \u00e9 un xogador profesional norteamericano de baloncesto. Cunha altura de 1,98 metros xoga na posici\u00f3n de escolta.\nCarreira.\nInstituto.\nCaroll xogou en Hatboro-Horsham High School en Horsham, Pensilvania, xunto ao seu irm\u00e1n Pat e baixo a direcci\u00f3n do t\u00e9cnico Walt Ostrowski. Al\u00ed Carroll fixo unhas medias de 26,5 puntos, 7,3 rebotes e 4 asistencias por partido no seu ano s\u00e9nior. Mesmo durante as s\u00faas tres primeiras tempadas achegou m\u00e1is rebotes e asistencias, cando xogaba m\u00e1is de base nos Hatters.\nUnha vez finalizado a s\u00faa etapa no instituto, Carroll acabou segundo na clasificaci\u00f3n hist\u00f3rica de anotadores no sueste de Pensilvania, s\u00f3 superado por Kobe Bryant. Con todo, Carroll superou a Bryant ao converterse no \u00fanico xogador de Pensilvania en ser nomeado Mr. Basketball d\u00faas veces. Xogou tam\u00e9n co equipo j\u00fanior da USA Basketball.\nUniversidade.\nMatt foi recrutado polo t\u00e9cnico John MacLeod, pero s\u00f3 xogou como freshman con Matt Doherty como adestrador, o resto da s\u00faa carreira foi con Mike Brey. Carroll xogou catro tempadas na Universidade de Notre Dame, onde disputou 133 partidos con medias de 13,9 puntos, 4,3 rebotes e 2,4 asistencias. Acabou como sexto m\u00e1ximo anotador na historia da universidade con 1.850 puntos, como m\u00e1ximo triplista (301) e co maior n\u00famero de partidos xogados (133). Debutou na tempada 1999-00, onde asinou 9,8 puntos, medrando cada tempada a s\u00faa produci\u00f3n, xa que como sophomore fixo 12,4 puntos, como j\u00fanior 14,8 e na s\u00faa \u00faltima tempada 19,5. No seu ano s\u00e9nior foi honorable menci\u00f3n All-American por Associated Press e foi inclu\u00eddo no Mellor Quinteto All-Big East.\nNBA.\nCarroll non foi elixido no draft, mais xogou a liga de ver\u00e1n de 2003 con New York Knicks, a\u00ednda que ao final o descartaron. O 7 de novembro de 2003 Portland Trail Blazers fichouno, pero tan s\u00f3 xogou 13 partidos nos que tivo unha media de 1 punto por partido. Despois de ser cortado polos Blazers, Carroll asinou con Roanoke Dazzle da NBDL. Xogou 11 partidos cos Dazzle nos que fixo 15,5 puntos e 2,8 rebotes. O 8 de marzo de 2004 San Antonio Spurs f\u00edxolle un contrato de 10 d\u00edas.\nPara a tempada 2004-05, Carroll volveu con Roanoke Dazzle para asinar unha gran tempada na que foi elixido como MVP da NBDL. Fixo 20,1 puntos, 2,8 rebotes e 1,6 asistencias de media. Carroll marcouse o r\u00e9cord de puntos nun partido aquel ano con 43 ante Florida Flame. Durante o ver\u00e1n de 2004, Carroll xogou na liga de ver\u00e1n de Golden State Warriors, pero non quedou no equipo. Con todo, tivo a oportunidade de asinar coa recentemente creada franqu\u00eda de Charlotte Bobcats o 23 de febreiro de 2005. Disputou 25 partidos e fixo medias de 9 puntos e 2.4 rebotes, fac\u00e9ndolle 22 a Washington Wizards no que foi o seu mellor partido como novato.\nPara a tempada 2005-06 renovou con Charlotte, disputou 78 partidos onde fixo 7,6 puntos e 2 rebotes. Como dato curioso apuntar que Matt asinou 4 xogadas de 3+1 durante a liga regular. O r\u00e9cord teno Mitch Richmond con 6. Na 2006-07 Charlotte exerceu a opci\u00f3n de renovaci\u00f3n que ti\u00f1a sobre Carroll, e o escolta callou a s\u00faa mellor tempada na NBA, con 12,1 puntos, 2,9 rebotes e 1,3 asistencias, cun 90,4 % en tiros libres e un 41,6 % en triplos. En xaneiro de 2008 foi traspasado a Dallas Mavericks xunto con Ryan Hollins a cambio do senegal\u00e9s DeSagana Diop. Finalmente o 13 de xullo de 2010 volveu aos Bobcats.\nO 13 de novembro de 2012, Carroll foi traspasado \u00f3s New Orleans Hornets a cambio de Hakim Warrick."}
{"id": "146770", "revid": "98629", "url": "https://gl.wikipedia.org/wiki?curid=146770", "title": "Campionato Mundial de F\u00f3rmula 1 de 1959", "text": "O Campionato Mundial de F\u00f3rmula 1 de 1959 \u00e9 o d\u00e9cimo campionato anual de F\u00f3rmula 1 organizado pola F\u00e9d\u00e9ration Internationale de l'Automobile (FIA). Con 9 Grandes Premios no calendario, deu comezo o 10 de maio, e finalizou o 12 de decembro. Jack Brabham ga\u00f1ou o t\u00edtulo nun deporte que a\u00ednda se cambaleaba pola tr\u00e1xica perda de varios pilotos, inclu\u00edndo ao actual campi\u00f3n Mike Hawthorn.\nResumo.\nA retirada de Vanwall, que se cre foi resultado da elevada taxa de mortalidade da tempada de 1958, deixou a Ferrari como o \u00fanico equipo ga\u00f1ador de carreiras no campionato. Tam\u00e9n retir\u00e1ronse, Juan Manuel Fangio e Mike Hawthorn o que significou que por primeira vez non hab\u00eda un campi\u00f3n do mundo na grella. Con todo, o dominio brit\u00e1nico continuou cos revolucionarios Cooper co motor traseiro Coventry Climax de 2,5 litros. Os Cooper conducidos por Jack Brabham, Stirling Moss e Bruce McLaren ga\u00f1aron cinco carreiras e BRM finalmente ga\u00f1ou unha nas mans de Jo Bonnier.\nAston Martin tam\u00e9n apareceu cun coche que, comparado coa revoluci\u00f3n do motor traseiro de Cooper, era obsoleto e pesado. O Gran Premio de Alema\u00f1a celebrouse por primeira e \u00fanica vez no circu\u00edto de alta velocidade de AVUS, onde o piloto Jean Behra de Ferrari morreu durante unha carreira de autos sen relaci\u00f3n coa F1 ou volante dun Porsche.\nO Ferrari de Tony Brooks loitou cos Cooper ata a \u00faltima carreira na que, Moss ou Brabham tam\u00e9n pod\u00edan ga\u00f1ar o t\u00edtulo. Moss retirouse da carreira, o primeiro GP dos Estados Unidos f\u00f3ra de Indian\u00e1polis, tomando Brabham a dianteira. Brabham quedou sen combustible na \u00faltima volta, pero empuxou o coche ata a li\u00f1a de meta para acabar cuarto. Con Brooks terceiro Brabham converteuse no primeiro australiano campi\u00f3n do mundo, mentres que Cooper ga\u00f1ou a coroa de Construtores.\nEquipos e pilotos.\nOs seguintes equipos e pilotos competiron no Campionato Mundial de Pilotos de .\nClasificaci\u00f3n do Mundial de Construtores de 1959.\nOs puntos conc\u00e9dense sobre a base 8-6-4-3-2 aos cinco primeiros clasificados en cada carreira. Con todo, un \u00fanico fabricante s\u00f3 recibia puntos polos cinco mellores resultados das oito carreiras.\nClasificaci\u00f3n do Mundial de Pilotos de 1959.\nOs puntos conc\u00e9dense sobre a base 8-6-4-3-2 aos cinco primeiros clasificados en cada carreira."}
{"id": "146771", "revid": "98629", "url": "https://gl.wikipedia.org/wiki?curid=146771", "title": "A muller na cultura popular galega", "text": "A seguir rec\u00f3llese a pegada da muller na cultura popular galega, na etnograf\u00eda e na literatura de transmisi\u00f3n oral. C\u00f3mpre advertir que a literatura oral, tanto a galega como a universal, est\u00e1 impregnada dunha clara misoxinia que reflicte o sentir popular das \u00e9pocas nas que aquela foi xurdindo. Debe interpretarse, xa que logo, cunha perspectiva hist\u00f3rica sen translaci\u00f3n a valores actuais.\nContexto.\nNa repartici\u00f3n de traballo que segundo idade e x\u00e9nero se fai na Galicia tradicional, a muller ademais das tarefas que ten asignadas f\u00f3ra da casa, ten ao seu cargo as relativas \u00e1 preparaci\u00f3n da comida, aos labores dom\u00e9sticos e ao coidado dos que non se poden valer. Cando \u00e1 noiti\u00f1a se volve para a casa, a\u00ednda queda para a muller moito por facer: acomodar aos animais, muxir as vacas e preparar a cea. Como sociedade patriarcal que \u00e9, na Galiza tradicional o lecer das mulleres est\u00e1 sempre asociado a tarefas colectivas exclusivamente femininas como as do li\u00f1o ou lavar a roupa, mentres que os mozos e os homes ti\u00f1an a taberna e os xogos de adultos, como a chave ou os birlos, para o seu tempo de descanso.\nAs\u00ed, a actividade habitual do home comprend\u00eda aqueles traballos que parec\u00edan requirir m\u00e1is forza ou aqueles que precisaban de desprazamentos ou estancias m\u00e1is ou menos prolongadas f\u00f3ra da casa. Por exemplo, na Galiza litoral eran eles os que sa\u00edan ao mar desde ben novi\u00f1os, mentres as mulleres quedaban a cargo do marisqueo, da descarga das redes e da venda dos produtos obtidos na pesca, \u00e1 parte claro est\u00e1, de horta, gando e casa; ou no caso da actividade agrogandeira, eran os homes os que na malla do centeo manexaban o mallo sendo elas as que ergu\u00edan o gran.\nTodo isto como norma xeral que conta con moitas excepci\u00f3ns. Non resulta inhabitual atopar refr\u00e1ns, contos ou cantigas nas que son as mulleres as que realizan traballos supostamente reservados aos home. Xa aos romanos, sociedade tam\u00e9n patriarcal e cunha clara divisi\u00f3n dos traballo por x\u00e9nero, cham\u00e1balles a atenci\u00f3n que as galegas realizaran tarefas que eles consideraban reservadas \u00f3s homes:\nDescrici\u00f3ns como estas contribu\u00edron \u00e1 creaci\u00f3n dunha imaxe err\u00f3nea de matriarcado na sociedade tradicional galega.\nPor suposto que a situaci\u00f3n de control e sometemento da muller ao home vese lexitimada e reforzada pola imaxe que a relixi\u00f3n \ntransmite da muller como obxecto de tentaci\u00f3n para o home e fonte do pecado. Desde Eva, na tr\u00edade das tentaci\u00f3ns do home, \"mundo, demo e carne\", a muller representaba a terceira: \nAs distintas fases na vida da muller.\nCoa menstruaci\u00f3n.\nA menstruaci\u00f3n \u00e9 un dos tab\u00fas m\u00e1is estendidos e xerou un ampl\u00edsimo l\u00e9xico eufem\u00edstico:\nPero en moitas ocasi\u00f3ns este l\u00e9xico t\u00ednguese de matices humor\u00edsticos:\nCr\u00edase que a menstruaci\u00f3n consist\u00eda na expulsi\u00f3n de principios t\u00f3xicos ou enfermos da muller. Plinio o Vello afirmaba que o sangue menstrual era tan velenoso que abondaba co seu vapor ou o seu contacto para agria-lo vi\u00f1o novo, de modo que as mulleres coa regra non poden entrar nunha adega porque se estragar\u00eda o vi\u00f1o todo. Outras consecuencias poden ser esteriliza-las sementes, mata-los enxertos etc. Pola contra, a presenza nun barco dunha muller coa regra evitaba e protex\u00eda das treboadas (RODR\u00cdGUEZ L\u00d3PEZ).\nNa mata do porco, a tradici\u00f3n esixe que a muller que recolle o sangue non pod\u00eda te-la regra, porque en tal caso estragar\u00edase o sangue con seguridade. Mesmo hai lugares nos que as mozas, en xeral, non pod\u00edan axudar a face-los chourizos, estremando a precauci\u00f3n, pois pod\u00edan estragalos a causa do seu sangue menstrual; nin sequera pod\u00edan come-las filloas (Mandianes Castro).\nAs mulleres coa regra poden botar mal de aire. Para reco\u00f1ece-la causa, na Pobra do Carami\u00f1al cobren o meni\u00f1o enfermo con follas de aro e colocan por riba unha toalla de damasco durante 24 horas, sen poder cambialo. Pasado este tempo, a mesma persoa que fixo a operaci\u00f3n descobre o rapaz e marcha con todo \u00f3 mu\u00ed\u00f1o m\u00e1is pr\u00f3ximo. Al\u00ed bota as follas por riba do cubo do mu\u00ed\u00f1o qued\u00e1ndose coa toalla, na que aparecer\u00e1n as manchas do menstruo, se foi unha muller a causante da enfermidade, ou os pelos da gata, se foi este animal (Lis Quib\u00e9n). No dicionario de Marcial Valladares, \u00f3 falar da \"herba do aire\", di que hai que coce-las follas, picadas a modo de tabaco, e que con ese cocemento se lava o meni\u00f1o durante nove noites seguidas, de abaixo arriba, quedando nesa auga as probas da orixe do meigallo: plumas se foi unha gali\u00f1a, pelos se foi un gato ou unha muller (Lis Quib\u00e9n).\nOutra forma de bota-lo meigallo \u00e9 dar a beber vi\u00f1o ou a comer doces ou froitas -especialmente maz\u00e1s, en lembranza da tentaci\u00f3n de Eva-, que foran tocadas ou picadas cunha agulla ou alfinete mollados co sangue menstrual, fluxo branco ou ouri\u00f1os da muller (Lis Quib\u00e9n).\nDisque os lagartos arnaus se botan ou perseguen \u00e1s mulleres que te\u00f1en a regra (Adela Leiro).\nPara cura-lo \"torz\u00f3n\" das bestas (c\u00f3licos) hai que darlles a bebe-la auga na que se lavara unha camisa de muller coa regra (Vicente Risco).\nA virxindade.\nAs relaci\u00f3ns sexuais, a maiores doutros aspectos persoais e sociais, te\u00f1en como finalidade o reforzamento da relaci\u00f3n de parella co obxectivo \u00faltimo de constitu\u00edr e manter unha familia, unidade social e econ\u00f3mica. Nunha sociedade agraria, como a tradicional galega, a propiedade da terra e a s\u00faa transmisi\u00f3n \u00f3s fillos \u00e9 fundamental, o que leva impl\u00edcito o cumprimento de certas regras de fidelidade, centradas especialmente na muller, antes e durante o matrimonio.\nSe ben a perda da virxindade non se xulga con excesivo rigor e non representa ningunha dificultade grave \u00e1 hora de casar, nin sequera o feito de chegar con fillos \u00f3 matrimonio, o certo \u00e9 que as nais vix\u00edan os xogos e relaci\u00f3ns das s\u00faas fillas cos mozos e as educan para que non cedan \u00f3s requirimentos destes. Canto menos ata conseguir promesa firme de casamento. A literatura popular galega est\u00e1 chea de exemplos disto:\nExiste unha asociaci\u00f3n mental e ling\u00fc\u00edstica entre a virxindade, como virtude, e a situaci\u00f3n posterior \u00e1 primeira relaci\u00f3n sexual, como unha perda e como algo negativo, onde Emilio Montero ve un ascendente b\u00edblico ou relixioso. As\u00ed, no primeiro caso, dise que a moza \"est\u00e1 enteira\", e no segundo que \"est\u00e1 probada\", \"est\u00e1 amozcada\" , \"desflorada\" ou mesmo \"deshonrada\".\nOutra observaci\u00f3n relacionada co anterior \u00e9 o uso na medicina popular dos excrementos ou ouri\u00f1os de muller virxe e, por extensi\u00f3n, doutras substancias \"non usadas\", como a cera ou o xab\u00f3n virxes (Eladio Rodr\u00edguez).\nConcepci\u00f3n e xestaci\u00f3n.\nAs\u00f3ciase a muller coa fecundidade , e por iso existen numerosos rituais para quedar embarazada, no caso de non logralo no seu tempo. Pod\u00edase recorrer \u00e1 intercesi\u00f3n da Virxe ou certos santos. Xa Sarmiento recolleu que a soluci\u00f3n era face-lo amor na ermida de San Guillerme de Fisterra: a santidade do lugar combat\u00eda os esp\u00edritos que imped\u00edan fecundar a muller (Mari\u00f1o Ferro) .\nFavorece a concepci\u00f3n ba\u00f1arse n\u00faas na praia da Lanzada (Sanxenxo), onda a ermida do mesmo nome, durante a noite de San Xo\u00e1n, xusto \u00f3 dar as doce da noite, segundo uns, ou xusto antes de sa\u00ed-lo sol, segundo outros. Noutras ocasi\u00f3ns rep\u00edtese este ba\u00f1o o \u00faltimo domingo de agosto. O ritual, con algunhas variaci\u00f3ns segundo as fontes, consiste en recibir nove ondas do mar, seguidas. Ba\u00f1os similares e coa mesma intenci\u00f3n pract\u00edcanse na Concheira de Baiona, en Praceres (Mar\u00edn) ou en Santo Andr\u00e9 de Teixido. Mari\u00f1o Ferro ve nisto unha c\u00f3pula simb\u00f3lica .\nEn Vilari\u00f1o (Cambados) hai un cruceiro chamado \"do culebr\u00f3n\" no que as mulleres que queren pre\u00f1ar deixan en ofrenda tarteiras de coci\u00f1a, quizais porque o que piden \u00e9 chegar a ser nais de familia e amas de casa.\nEsta asociaci\u00f3n da muller coa fecundidade, coa abundancia, explica o costume de que as mulleres ouri\u00f1en sobre as redes antes de que o seu home saia a pescar, acto que asegurar\u00e1 unha boa pesca.\nDurante o embarazo, a muller non debe comer lebre nin coello, para que o meni\u00f1o que naza non durma cos ollos abertos ou te\u00f1a o labio partido (\"labio leporino\") coma acontece con estes animais (Ant\u00f3n Fraguas). Tampouco \u00e9 bo que coma polbo, amorodos, percebes, lamprea, troita, raia etc., porque se sup\u00f3n que, se o fai, o meni\u00f1o nacer\u00e1 cunha mancha na pel (Mari\u00f1o Ferro). Hai quen ve nesta actitude compracente de \"cumprirlle os antollos\" unha medida profil\u00e1ctica que asegurase completa-la dieta da muller embarazada (Emilio Montero).\nPara mante-la xestaci\u00f3n e non sufrir abortos, rec\u00f3rrese \u00f3 bautismo anticipado, mediante o cal se bautiza \u00f3 futuro meni\u00f1o no ventre da nai, sobre certas pontes m\u00e1xicas e \u00e1s 12 da noite.\nCanto \u00f3 l\u00e9xico empregado para referirse a esta situaci\u00f3n, obs\u00e9rvase un abandono de formas consideradas vulgares, como \"pre\u00f1ar\" ou \"estar pre\u00f1ada\", a favor de \"estar embarazada\", \"estar, caer en estado\" ou \"quedar, estar, caer encinta\". Por veces mat\u00edzanse m\u00e1is estas f\u00f3rmulas: \"estado interesante\", \"estado de boa esperanza\" . Na iconograf\u00eda relixiosa cat\u00f3lica podemos ver representada a Virxe embarazada, esperando expectante o momento do parto, baixo o nome da \"Nosa Se\u00f1ora da Expectaci\u00f3n\" ou \"da Esperanza\" (tam\u00e9n como a \"Nosa Se\u00f1ora do O\"), que se celebra o 18 de decembro.\nPero tam\u00e9n se poden atopar outras moitas formas m\u00e1is coloquiais:\nPara adivi\u00f1a-lo sexo do futuro meni\u00f1o existen numerosas pr\u00e1cticas . Por exemplo, colocar na palma da man da muller unha agulla con f\u00edo: se a agulla se move recta, ser\u00e1 home; se xira en c\u00edrculo, unha nena. Tam\u00e9n, pedirlle que nos mostre as mans: se o fai coas palmas cara a arriba, ter\u00e1 unha nena; se pon as mans cara a abaixo, un neno . Outros interpretan que ser\u00e1 neno se o sente no costado dereito da barriga, ou se sae da casa co p\u00e9 dereito. Ou crer que os nenos concibidos con l\u00faa crecente ser\u00e1n homes e se foi en l\u00faa minguante, femias.\nNo parto e no puerperio.\nO momento do parto resulta especialmente transcendente: \u00e9 o \"transo\", a \"boa hora\". O termo \"parir\" tense por vulgarismo e substit\u00faese por \"dar a luz\" e outras moitas formas eufem\u00edsticas:\nAs mulleres prefiren dar a luz o s\u00e1bado por se-lo d\u00eda da Virxe, intercesora de t\u00f3dalas parturientes que, se morren, l\u00e9vaas \u00f3 ceo (Ant\u00f3n Fraguas).\nAta mediados do s\u00e9culo pasado era habitual parir na casa. Mesmo, se a casa era pequena e non hab\u00eda outra forma de facelo na intimidade, \u00edan parir na corte sobre un leito de palla limpa. Par\u00edan de xeonllos, facendo forza contra os p\u00e9s da cama, ou sentadas nunhas cadeiras especiais (\"paridoiras\"), sobre d\u00faas cadeiras ou sentadas nas coxas abertas do seu home. Par\u00edan axudadas pola nai ou unha veci\u00f1a \"entendida\" e s\u00f3 cando o parto se complicaba chamaban polo m\u00e9dico.\nAs dores do parto c\u00f3utanse po\u00f1endo debaixo da cama da muller parida unhas tesoiras abertas, en cruz; unha chave baixo a almofada ou dando a beber \u00e1 muller auga na que se coceron plumas de perdiz (LIS QUIB\u00c9N). Tam\u00e9n, para facilita-lo parto e reduci-las dores, colgaban no peito da muller un dente de porco ou d\u00e1banlle a beber auga na que coceran un \u00f3so dun defunto (Eladio Rodr\u00edguez, Jes\u00fas Rodr\u00edguez L\u00f3pez).\nNo concello de Rois era costume que a muller que \u00eda dar a luz atase unha peza de roupa no fuste do cruceiro de capela que se levanta no lugar de S\u00f3\u00f1ora (parroquia de Augasantas). Esa peza non se retiraba ata que rematase o parto felizmente.\nPara favorece-la expulsi\u00f3n das secundinas d\u00e1base a beber \u00e1 parturiente caldo de pel de cobra (Jes\u00fas Rodr\u00edguez L\u00f3pez).\nPara combate-las hemorraxias do parto hai que po\u00f1erlle dous sapos vivos nunha bolsa atada no pescozo sen que ela se decate (Ant\u00f3n Fraguas). Estas metrorraxias tam\u00e9n se cortan aplicando na vulva o fume producido \u00f3 queimar plumas de perdiz (Jes\u00fas Rodr\u00edguez L\u00f3pez).\nNalg\u00fans lugares atan o embigo das meni\u00f1as m\u00e1is longo c\u00f3 dos meni\u00f1os para previr que, cando sexan maiores e estean embarazadas, poidan padecer quebraduras durante o embarazo (Lis Quib\u00e9n).\nEladio Rodr\u00edguez recolle a prohibici\u00f3n en Santiago de Compostela, en 1841, de facer toca-las camp\u00e1s da parroquia cando unha muller \u00eda dar a luz, co que se pretend\u00eda que os veci\u00f1os rezasen unha oraci\u00f3n por ela pedindo \"unha hora curta\". Engade que este costume \"a\u00fan persevera en algunas pocas comarcas rurales\". En busca da axuda divina, rez\u00e1base \u00e1 Virxe, como nai que pariu sen dor, e sobre todo \u00e1 Virxe do O ou \u00e1 Virxe do Leite.\nTralo parto adoita visitarse \u00e1 muller con agasallos diversos. D\u00e1selle de comer chocolate e caldo de gali\u00f1a para que recupere antes as forzas (\"O caldo das paridas, non lle fai mal \u00e1s pre\u00f1adas\"); e tam\u00e9n vi\u00f1o . O caldo de gali\u00f1a \u00e9 mellor se se fai cunha gali\u00f1a negra (Jes\u00fas Rodr\u00edguez L\u00f3pez).\nA muller parida queda \"aberta\" e crese que o mal, os esp\u00edritos do mal, adoitan entrar facilmente polas aberturas naturais. Por iso, e para protexela neste delicado momento, coloc\u00e1banlle o sombreiro do seu home ou vest\u00edana cun chaleco deste.\nO aborto.\nSe, como se dixo, quedar embarazada era como unha bendici\u00f3n de Deus, unha \"ganancia\", un aborto interpr\u00e9tase como unha desgraza, unha \"perda\":\nCando o aborto \u00e9 voluntario, dise que \"botou o fillo abaixo\" ou que \"non o deixou cumprir\".\nToponimia.\nEn lingua galega, s\u00f3 co\u00f1ecemos dous top\u00f3nimos derivados da palabra \"muller\":\nE estoutros relacionados coa palabra \"dona\":"}
{"id": "146772", "revid": "89787", "url": "https://gl.wikipedia.org/wiki?curid=146772", "title": "Tim Thomas", "text": "Timothy \"Tim\" Mark Thomas, nado o 26 de febreiro de 1977 en Paterson, Nova Jersey, \u00e9 un ex xogador profesional de baloncesto estadounidense. Cunha altura de 1,98 metros xogaba na posici\u00f3n de ala.\nCarreira.\nUniversidade.\nThomas asistiu \u00e1 Universidade de Villanova, onde xogou ao baloncesto unha tempada antes de dar o salto \u00e1 NBA. No seu \u00fanico ano, fixo medias de 16,9 puntos, 6 rebotes e 2,1 asistencias por partido.\nNBA.\nFoi seleccionado por New Jersey Nets na s\u00e9tima posici\u00f3n do Draft da NBA de 1997, sendo traspasado inmediatamente a Philadelphia 76ers a cambio do tam\u00e9n rookie Keith Van Horn. Nos 76ers disputou unha tempada e media, facendo 11 puntos e 3.7 rebotes por partido na s\u00faa primeira campa\u00f1a na liga e sendo inclu\u00eddo no segundo mellor quinteto de rookies. En 1999 foi traspasado a Milwaukee Bucks, equipo liderado por Ray Allen e Sam Cassell no que se converter\u00eda nun dos mellores sextos homes da NBA. A s\u00faa mellor tempada al\u00ed foi a 2002-03, na que fixo 13,3 puntos por noite. En 2004 foi traspasado, de novo a cambio de Van Horn, a New York Knicks. Na \"gran maz\u00e1\" s\u00f3 pasou unha tempada e media.\nNo ver\u00e1n de 2005 foi novamente traspasado, esta vez a Chicago Bulls xunto con Michael Sweetney por Eddy Curry. En Chicago s\u00f3 xogou tres partidos, sendo cortado en marzo e terminando a tempada en Phoenix Suns, onde foi peza clave na eliminatoria ante Los Angeles Lakers en playoffs. No sexto encontro da serie, os Suns \u00edan tres abaixo no marcador, empatando grazas a un triplo de Thomas para posteriormente ga\u00f1ar na pr\u00f3rroga e forzar o s\u00e9timo partido. En xullo de 2006, Thomas asinou un contrato de 4 anos e 20 mill\u00f3ns de d\u00f3lares con Los Angeles Clippers. Na s\u00faa primeira campa\u00f1a en California fixo 11 puntos e 5 rebotes en 76 partidos.\nO 21 de novembro de 2008 foi traspasado a New York Knicks xunto con Cuttino Mobley a cambio de Zach Randolph e Mardy Collins. Tres meses despois foi enviado a Chicago Bulls xunto con Jerome James e Anthony Roberson por Larry Hughes. O 28 de xullo de 2009 fichou por Dallas Mavericks como axente libre."}
{"id": "146774", "revid": "89787", "url": "https://gl.wikipedia.org/wiki?curid=146774", "title": "Rick Carlisle", "text": "Richard Preston Carlisle (27 de outubro de 1959, en Ogdensburg, Nova York) \u00e9 un ex xogador de baloncesto e actual adestrador de Dallas Mavericks da NBA.\nTraxectoria.\nComo xogador, ga\u00f1ou un anel en 1986 con Boston Celtics a pesar de que era un dos \u00faltimos xogadores na rotaci\u00f3n dos de Massachusetts. Ademais, tam\u00e9n xogar\u00eda nos Knicks e os Nets, en 1987 e 1988 respectivamente.\nDebutou como adestrador no banco de Detroit Pistons, na tempada 2001-02. No seu debut, levou o premio ao Amellor adestrador do ano e colocou a uns Pistons que vi\u00f1an de callar unhas tempadas cunha bagaxe moi escasa nas posici\u00f3ns m\u00e1is altas da Conferencia Leste. Nas d\u00faas campa\u00f1as que pasou en M\u00edchigan, conseguiu o mesmo balance, 50-32. No ver\u00e1n de 2003 ocupou a posici\u00f3n que deixara vacante Isiah Thomas ao aceptar o cargo de adestrador dos Pacers. Tras os playoffs de 2008, fichou como adestrador por Dallas Mavericks."}
{"id": "146776", "revid": "85894", "url": "https://gl.wikipedia.org/wiki?curid=146776", "title": "O Igrexario, Lest\u00f3n, A Laracha", "text": "O Igrexario \u00e9 un lugar da parroquia de Lest\u00f3n no concello coru\u00f1\u00e9s da Laracha na comarca de Berganti\u00f1os. Ti\u00f1a 25 habitantes no ano 2009 segundo datos do Instituto Nacional de Estad\u00edstica, dos cales eran 15 homes e 10 mulleres."}
{"id": "146777", "revid": "22570", "url": "https://gl.wikipedia.org/wiki?curid=146777", "title": "Lest\u00f3n, Lest\u00f3n, A Laracha", "text": "Lest\u00f3n \u00e9 un lugar da parroquia de Lest\u00f3n no concello coru\u00f1\u00e9s da Laracha na comarca de Berganti\u00f1os. Ti\u00f1a 70 habitantes no ano 2009 segundo datos do Instituto Nacional de Estad\u00edstica, dos cales eran 33 homes e 37 mulleres."}
{"id": "146778", "revid": "85894", "url": "https://gl.wikipedia.org/wiki?curid=146778", "title": "O Mes\u00f3n, Lest\u00f3n, A Laracha", "text": "O Mes\u00f3n \u00e9 un lugar da parroquia de Lest\u00f3n no concello coru\u00f1\u00e9s da Laracha na comarca de Berganti\u00f1os. Segundo o Instituto Nacional de Estad\u00edstica en 2009 ti\u00f1a un habitante (unha muller).\nToponimia.\nO top\u00f3nimo \"Mes\u00f3n\" pode facer referencia a un establecemento p\u00fablico onde se serve comida, ou tam\u00e9n pode estar vinculado cun or\u00f3nimo que fai referencia a unha zona ch\u00e1 e elevada, nunha relaci\u00f3n figurada co termo \"meso\" semellante \u00e1 existente entre \"meseta\" e \"mesa\"."}
{"id": "146779", "revid": "22570", "url": "https://gl.wikipedia.org/wiki?curid=146779", "title": "As Ra\u00f1eiras, Lest\u00f3n, A Laracha", "text": "As Ra\u00f1eiras \u00e9 un lugar da parroquia de Lest\u00f3n no concello coru\u00f1\u00e9s da Laracha na comarca de Berganti\u00f1os. Ti\u00f1a 39 habitantes no ano 2009 segundo datos do Instituto Nacional de Estad\u00edstica, dos cales eran 20 homes e 19 mulleres."}
{"id": "146780", "revid": "85894", "url": "https://gl.wikipedia.org/wiki?curid=146780", "title": "A Torre, Lest\u00f3n, A Laracha", "text": "A Torre \u00e9 un lugar da parroquia de Lest\u00f3n no concello coru\u00f1\u00e9s da Laracha na comarca de Berganti\u00f1os. Segundo o Instituto Nacional de Estad\u00edstica en 2009 ti\u00f1a 62 habitantes (30 homes e 32 mulleres)."}
{"id": "146781", "revid": "85894", "url": "https://gl.wikipedia.org/wiki?curid=146781", "title": "A Porta Santa, Lest\u00f3n, A Laracha", "text": "A Porta Santa \u00e9 un lugar da parroquia de Lest\u00f3n no concello coru\u00f1\u00e9s da Laracha na comarca de Berganti\u00f1os. Ti\u00f1a 32 habitantes no ano 2009 segundo datos do Instituto Nacional de Estad\u00edstica, dos cales eran 17 homes e 15 mulleres."}
{"id": "146782", "revid": "6194033", "url": "https://gl.wikipedia.org/wiki?curid=146782", "title": "A Cachada, Lest\u00f3n, A Laracha", "text": "A Cachada \u00e9 un lugar da parroquia de Lest\u00f3n no concello coru\u00f1\u00e9s da Laracha na comarca de Berganti\u00f1os. Ti\u00f1a 38 habitantes no ano 2009 segundo datos do Instituto Nacional de Estad\u00edstica, dos cales eran 19 homes e 19 mulleres."}
{"id": "146783", "revid": "85894", "url": "https://gl.wikipedia.org/wiki?curid=146783", "title": "O Cruceiro, Lest\u00f3n, A Laracha", "text": "O Cruceiro \u00e9 un lugar da parroquia de Lest\u00f3n no concello coru\u00f1\u00e9s da Laracha na comarca de Berganti\u00f1os. Ti\u00f1a 92 habitantes no ano 2009 segundo datos do Instituto Nacional de Estad\u00edstica, dos cales eran 45homes e 47 mulleres."}
{"id": "146784", "revid": "85894", "url": "https://gl.wikipedia.org/wiki?curid=146784", "title": "Adr\u00e1n, Montemaior, A Laracha", "text": "Adr\u00e1n \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 14 habitantes no ano 2009 segundo datos do Instituto Nacional de Estad\u00edstica, dos cales eran 11 homes e 3 mulleres."}
{"id": "146785", "revid": "85894", "url": "https://gl.wikipedia.org/wiki?curid=146785", "title": "Balv\u00eds, Montemaior, A Laracha", "text": "Balv\u00eds \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 12 habitantes no ano 2009 segundo datos do Instituto Nacional de Estad\u00edstica, dos cales eran 6 homes e 6 mulleres."}
{"id": "146786", "revid": "85894", "url": "https://gl.wikipedia.org/wiki?curid=146786", "title": "Baldomir, Montemaior, A Laracha", "text": "Baldomir \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 30 habitantes no ano 2009 segundo datos do Instituto Nacional de Estad\u00edstica, dos cales eran 10 homes e 20 mulleres."}
{"id": "146787", "revid": "85894", "url": "https://gl.wikipedia.org/wiki?curid=146787", "title": "A Baiuca, Montemaior, A Laracha", "text": "A Baiuca \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 27 habitantes no ano 2009 segundo datos do Instituto Nacional de Estad\u00edstica, dos cales eran 12 homes e 15 mulleres.\nToponimia.\nUnha baiuca \u00e9 un local p\u00fablico onde se serve alcohol, como unha taberna ou tasca."}
{"id": "146788", "revid": "85894", "url": "https://gl.wikipedia.org/wiki?curid=146788", "title": "O Canedo, Montemaior, A Laracha", "text": "O Canedo \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Segundo o Instituto Nacional de Estad\u00edstica en 2009 ti\u00f1a 24 habitantes (9 homes e 15 mulleres)."}
{"id": "146789", "revid": "85894", "url": "https://gl.wikipedia.org/wiki?curid=146789", "title": "A Carballa Redonda, Montemaior, A Laracha", "text": "A Carballa Redonda \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Segundo o Instituto Nacional de Estad\u00edstica en 2009 ti\u00f1a doce habitantes (seis homes e seis mulleres)."}
{"id": "146790", "revid": "85894", "url": "https://gl.wikipedia.org/wiki?curid=146790", "title": "A Casanova, Montemaior, A Laracha", "text": "A Casanova \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 25 habitantes no ano 2009 segundo datos do Instituto Nacional de Estad\u00edstica, dos cales eran 11 homes e 14 mulleres."}
{"id": "146791", "revid": "85894", "url": "https://gl.wikipedia.org/wiki?curid=146791", "title": "Casas Longas, Montemaior, A Laracha", "text": "Casas Longas \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Segundo o Instituto Nacional de Estad\u00edstica en 2009 ti\u00f1a 27 habitantes (doce homes e quince mulleres)."}
{"id": "146794", "revid": "56817", "url": "https://gl.wikipedia.org/wiki?curid=146794", "title": "Baldomir", "text": "O top\u00f3nimo galego Baldomir pode referirse a:\nAmais, como apelido pode referirse a:"}
{"id": "146795", "revid": "3399", "url": "https://gl.wikipedia.org/wiki?curid=146795", "title": "Kutsuzov", "text": ""}
{"id": "146796", "revid": "23204", "url": "https://gl.wikipedia.org/wiki?curid=146796", "title": "Alain Poher", "text": "Alain Poher, nado en Ablon-sur-Seine, en Val-de-Marne, o 17 de abril de 1909 e finado en Par\u00eds o 9 de decembro de 1996, foi un pol\u00edtico franc\u00e9s membro do \"Mouvement R\u00e9publicain Populaire\". Presidiu o Senado de Francia entre os anos 1968 e 1992 e foi d\u00faas veces Presidente Interino da Rep\u00fablica Francesa, en 1969 e en 1974."}
{"id": "146797", "revid": "98629", "url": "https://gl.wikipedia.org/wiki?curid=146797", "title": "Rudolf von Ems", "text": "Rudolf von Ems, nado en Vorarlberg contra o ano 1200 e finado en Italia en 1254, foi un poeta \u00e9pico da Austria medieval.\nTraxectoria.\nFoi un cabaleiro ao servizo dos condes de Montfort. Foi un dos m\u00e1is eruditos e brillantes poetas da s\u00faa xeraci\u00f3n, cun estilo sincero e gracioso, un contido de rigorosa moralidade, e un dominio perfecto da t\u00e9cnica po\u00e9tica.\nObra.\nEntre s\u00faas obras que chegaron aos d\u00edas de hoxe se destacan:"}
{"id": "146798", "revid": "89787", "url": "https://gl.wikipedia.org/wiki?curid=146798", "title": "Brad Davis", "text": "Bradley Ernest Davis, nado o 17 de decembro de 1955 en Monaca, Pensilvania, \u00e9 un ex xogador profesional e adestrador asistente de baloncesto estadounidense que xogou 15 tempadas na NBA. Con 1,90 metros de altura, fac\u00edao na posici\u00f3n de base. \u00c9, xunto con Rolando Blackman, un dos dous \u00fanicos xogadores dos Dallas Mavericks que viron a s\u00faa camiseta retirada como homenaxe \u00e1 s\u00faa carreira. Hoxe traballa como comentarista na televisi\u00f3n dos Mavs.\nTraxectoria deportiva.\nUniversidade.\nXogou durante tres tempadas cos Terrapins da Universidade de Maryland, nas que fixo unha media de 12,2 puntos, 5,1 asistencias e 3,1 rebotes por partido. Na s\u00faa primeira tempada foi inclu\u00eddo no segundo mellor quinteto de rookies da Atlantic Coast Conference, tras facer 12,6 puntos e 4,6 asistencias por encontro.\nProfesional.\nFoi elixido na d\u00e9cimo quinta posici\u00f3n do Draft da NBA de 1977 por Los Angeles Lakers, onde na s\u00faa primeira tempada como profesional atopouse co posto de base ocupado por Norm Nixon, xogando en tan s\u00f3 33 partidos da tempada regular, nos que fixo 2,5 puntos e 2,5 asistencias. Nada m\u00e1is comezada a tempada 1978-79 foi despedido polos Lakers, continuando a tempada nos Great Falls Sky da WBA. En febreiro de 1979 asinou por Indiana Pacers como axente libre, xogando al\u00ed at\u00e9 o final da tempada.\nAo ano seguinte comezou a tempada en Alasca, nos Anchorage Northern Knights da CBA, ata que foi chamado por Utah Jazz, cos que fichar\u00eda at\u00e9 o final da tempada. Ti\u00f1a pensado deixar o baloncesto e terminar a s\u00faa carreira universitaria, prol foi persuadido por Bob Weiss, adestrador asistente dos Dallas Mavericks para que fichase polo seu equipo. Chegou a unha franqu\u00eda nova, na s\u00faa primeira tempada na liga, e rapidamente se fixo co posto de base titular. Na s\u00faa primeira campa\u00f1a cos Mavs fixo 11,2 puntos e 6,9 asistencias por partido, os seus mellores n\u00fameros como profesional at\u00e9 ese momento. Ao ano seguinte consolidouse no seu posto, e nas dous seguintes colocouse entre o dez mellores pasadores da liga, facendo 7,2 e 6,9 asistencias respectivamente.\nNa tempada 1986-87 cedeu o seu posto de titular a Derek Harper, pero seguiu achegando ao seu equipo. Esa tempada, con menos de 20 minutos en pista por partido, fixo 7,0 puntos e 4,5 asistencias. Xogou 5 tempadas m\u00e1is no equipo, retir\u00e1ndose ao termo da tempada 1991-92. Poucos meses despois, foi o primeiro xogador dos Mavs que viu colgada a s\u00faa camiseta do alto do pavill\u00f3n, sendo retirado o seu n\u00famero 15. Foi o \u00faltimo xogador do cadro de xogadores da primeira tempada dos Mavericks en retirarse, permanecendo no equipo oito anos m\u00e1is que ning\u00fan outro xogador daquel persoal da tempada 1980-81. \u00c9 un dos \u00fanicos 15 xogadores que completaron 15 tempadas na NBA."}
{"id": "146799", "revid": "98629", "url": "https://gl.wikipedia.org/wiki?curid=146799", "title": "Edward John Smith", "text": "Edward John Smith, nado en Hanley o 27 de xaneiro de 1850 e finado a bordo do \"RMS Titanic\" no oc\u00e9ano Atl\u00e1ntico o 15 de abril de 1912, foi un oficial de reserva da Royal Navy e capit\u00e1n de barco ingl\u00e9s. Estivo ao mando de transatl\u00e1nticos como o \"RMS Olympic\" ou o \"RMS Titanic\", do que foi o primeiro e \u00fanico capit\u00e1n.\nTraxectoria.\nPrimeiros anos.\nSmith ingresou na White Star Line en marzo de 1880 como cuarto oficial do \"SS Celtic\". Serviu a bordo dos nav\u00edos que cubr\u00edan a ruta Australia-Nova York, nos cales ascendeu pronto. No ano 1887, a White Star Line po\u00f1\u00eda nas mans de Smith o \"SS Republic\". No ano 1888, Smith alistouse na reserva da Royal Navy licenci\u00e1ndose como tenente. Isto significaba que nos tempos de guerra, Smith pod\u00eda ser chamado a servir na armada inglesa. \nCapit\u00e1n de grandes nav\u00edos.\nEdward Smith foi capit\u00e1n do \"SS Majestic\" desde 1895 ata 1904. Cando comezou a segunda guerra dos boer en 1899, Smith transportou a bordo do \"Majestic\" tropas cara a Colonia do Cabo, realizando d\u00faas viaxes a Sur\u00e1frica, ambas sen incidentes, e polos seus servizos, o rei Eduardo VII do Reino Unido outorgoulle a Medalla do Transporte en 1903.\nDesde 1904 Smith estivo ao mando do \"RMS Baltic\" e en 1907 recibiu o mando do \"RMS Adriatic\". F\u00edxose moi popular e famoso na prensa especializada inglesa, dando moitas entrevistas pola s\u00faa carreira sen incidentes ata ent\u00f3n e conced\u00e9ndoselle o t\u00edtulo de capit\u00e1n m\u00e1is seguro e experimentado da White Star Line, a\u00ednda que tivera que enfrontarse a un sinistro a bordo do \"RMS Germanic\" na cidade de Nova York e a un incendio no \"Baltic\".\nDesde o ano 1910 comezou a asumir mandos honor\u00edficos ao levar nas s\u00faas primeiras viaxes aos novos barcos da compa\u00f1\u00eda.\nCapit\u00e1n do \"Olympic\".\nSmith f\u00edxose co mando do RMS Olympic para a s\u00faa viaxe inaugural o 21 de xu\u00f1o de 1911. Antes da traves\u00eda, invitou ao rei Afonso XIII de Espa\u00f1a a visitar o barco, este desfrutou tanto da visita que enviou persoalmente unha carta de condolencias a Eleanor Smith tras a morte do seu marido no \"Titanic\". A viaxe inaugural do \"Olympic\" viuse afectada por unha pequena colisi\u00f3n contra un remolcador no porto de Nova York.\nIncidente do Hawke.\nO primeiro accidente notable da carreira do capit\u00e1n Edward Smith produciuse en setembro de 1911 entre o RMS Olympic e o HMS Hawke, ocasionando grandes danos en ambos os dous barcos. Este accidente obrigou que se atrasase a construci\u00f3n do RMS Titanic mentres se reparaba o \"Olympic\".. A responsabilidade do accidente non prexudicou a imaxe de Smith e a fin das reparaci\u00f3ns do \"Olympic\" este foi entregado ao capit\u00e1n Herbert Haddock.\nCapit\u00e1n do \"Titanic\".\nO 31 de marzo de 1912, Smith contemplou por primeira vez ao \"Titanic\". O 1 de abril de 1912, Smith embarcou no \"Titanic\" para realizar as probas de mar, pero por malas condici\u00f3ns de tempo, posp\u00faxose para o d\u00eda seguinte, o 2 de abril; despois de extensas manobras no mar, foi oficialmente aprobado para o servizo de pasaxeiros. Rematadas as probas, parte cara a Southampton para abastecerse e recibir a nova tripulaci\u00f3n. A sa\u00edda estaba fixada para o 10 de abril de 1912.\nA White Star Line realizara unha gran campa\u00f1a propagand\u00edstica para o \"Titanic\" e a venda de pasaxes superou as expectativas da compa\u00f1\u00eda. Smith adicouse a preparar a sa\u00edda e por pol\u00edticas da compa\u00f1\u00eda, a recibir \u00f3s pasaxeiros de primeira clase de maior connotaci\u00f3n social.\nO 10 de abril, xusto ao mediod\u00eda, o \"Titanic\" tocou a s\u00faa sirena tres veces e Smith ordenou soltar amarras, os remolcadores axudaron ao xigantesco transatl\u00e1ntico a colocarse en posici\u00f3n da canle. Durante a sa\u00edda o \"Titanic\" creou un gran v\u00f3rtice que fixo soltar as amarras do transatl\u00e1ntico \"New York\", atra\u00e9ndoo cara a el. Smith ordenou dar marcha atr\u00e1s e grazas \u00e1 axuda dun remolcador conseguiuse evitar a colisi\u00f3n. Moitos dos presentes consideraron dito incidente como un mal presaxio para o \"Titanic\".\nUnha vez superado o incidente, o \"Titanic\" dir\u00edxese cara a Cherburgo onde chega ao solpor do 10 de abril, al\u00ed recolle a m\u00e1is pasaxeiros e parte cara a Queenstown, \u00e1 ma\u00f1\u00e1 seguinte. Neste per\u00edodo de tempo, \u00e9 cando un pasaxeiro toma a derradeira fotograf\u00eda do capit\u00e1n Smith e mais o seu barco. Tras un intercambio de pasaxeiros e correo, o \"Titanic\" parte cara Nova York.\nA noite da traxedia.\nA viaxe do \"Titanic\" transcorreu sen moitos incidentes, o 12 de abril comez\u00e1ronse a recibir mensaxes telegr\u00e1ficas que anunciaban a presenza de grandes concentraci\u00f3ns de icebergs na ruta.\nA ruta orixinal do \"Titanic\" aparentemente interceptaba as zonas de xeo, por iso Smith ordenou unha ruta 16 millas m\u00e1is ao sur para as\u00ed bordear a zona de perigo.\nDurante o domingo 14 de abril, o tel\u00e9grafo da sala Marconi descomp\u00faxose por 10 horas o que obrigou aos operadores de radio Jack Phillips e Harold Bride a reparalo ao longo de sete horas. Cando por fin se compuxo, as partes de icebergs acumul\u00e1ronse, ademais diso, os pasaxeiros desexaban enviar as s\u00faas mensaxes, polo que o humor do operador Jack Phillips non era moi bo.\nAo atardecer do 14 de abril, o \"Titanic\" dirixiuse novamente 10 millas m\u00e1is ao sur do normal mentres ca\u00eda a noite. Segundo algunhas fontes, o capit\u00e1n Smith mantivo unha entrevista con Bruce Ismay no sal\u00f3n de fumadores de primeira clase no cal Ismay incitaba ao capit\u00e1n a que aumentara a velocidade a pesar dos avisos de xeo.\nO \"SS Californian\", que estaba m\u00e1is adiante do \"Titanic\", det\u00edvose a causa dos icebergs e quixo informar ao \"Titanic\" da s\u00faa presenza, pero Philips non escoitou os avisos do Californian. O operador do Californian, \u00f3 ver que non lle fac\u00edan caso apagou o equipo \u00e1s 22.00 horas e retirouse a durmir.\nAs 20.00, Smith reuniuse para cear cun grupo de pasaxeiros de primeira clase no restaurante \u00e1 carta da cuberta B. Entre eles estaban George Widener, a s\u00faa dona Eleanor e o major Archibald Butt, axudante de campo do presidente dos Estados Unidos, William Taft. Pasada a cea, Smith baixou ao sal\u00f3n de fumadores de primeira clase.\nO \"Titanic\" navegaba por augas moi quedas, case sen ondas, as luces do gran barco reflect\u00edanse nun grande espello l\u00edquido escuro sobre a auga. \u00c1s 20.55, Smith apareceu na ponte, al\u00ed estaba o segundo oficial Charles Ligtholler ao mando e comentoulle o estado do mar e Smith afirmou que nunca vira un mar nesas condici\u00f3ns. Ligtholler observou que nesas condici\u00f3ns a visi\u00f3n de icebergs era moito m\u00e1is dif\u00edcil, ao que Smith respondeu que confiaba que grazas ao ceo estrelado o xeo fose avistado a tempo e ordenou redobrar a garda nas cofas.\n\u00c1s 21.20, Smith ordenou que se lle informara en caso de calquera incidente, e marchou cara o seu camarote. \u00c1s 22.00, o primeiro oficial, William Murdoch relevou a Lightoller e este informoulle das instruci\u00f3ns do capit\u00e1n.\n\u00c1s 23.38 divisouse un iceberg a proa, e Murdoch ordenou xirar a babor e ir cara a atr\u00e1s. \u00c1s 23.40 o \"Titanic\" chocou co iceberg que lle pasou polo costado e dobrou as pranchas abrindo o casco baixo a li\u00f1a de flotaci\u00f3n o cal provocou que o Titanic comezase a afundirse.\nSmith presentouse na ponte e esixiu novas a Murdoch: -\"\u00bfCon que chocamos?\"- \"Cun iceberg se\u00f1or\", e inf\u00f3rmalle das manobras realizadas: -\"Pechen as comportas estancas\"- ordenou Smith temendo o peor e Murdoch respondeu que xa estaban pechadas.\nTras observar os danos, Smith ordenou deter as m\u00e1quinas e chamou a Thomas Andrews e o carpinteiro para facer unha inspecci\u00f3n do barco. Tras a inspecci\u00f3n, Andrews informou de que se \u00edan afundir en como moito d\u00faas horas.\nA fin de Edward Smith.\nAs matem\u00e1ticas confirm\u00e1ronlle ao capit\u00e1n Smith que s\u00f3 poder\u00edan salvarse entre 900 e 1.100 persoas das 2.200 que viaxaban no \"Titanic\". Ante isto ordenou a Ligtholler que dese preferencia \u00e1s mulleres e os nenos. Logo diso reuniu ao resto dos oficiais e ordenoulles que espertaran aos pasaxeiros e os mandaran ir cara a cuberta.\nA continuaci\u00f3n dirixiuse cara a sala Marconi e ordenou que se enviase un sinal de socorro empregando as siglas S.O.S., dicindo: -\"Creo que as\u00ed hai que facelo nestes casos\"-.\nOs botes salvavidas coloc\u00e1ronse na borda e as 0.30 comezaron a encherse, moitos deles de xeito insuficiente. Nalg\u00fans deixouse subir aos homes, aparentemente non houbo moito control nisto, e Smith non parec\u00eda ter co\u00f1ecemento da situaci\u00f3n. Pola outra banda, os pasaxeiros de terceira clase descubriron que os accesos cara as cubertas superiores do barco estaban pechados. Moitos deles subiron por lugares inadecuados e moi poucos lograron chegar aos botes. O SS Californian estaba a tan s\u00f3 10 millas do lugar, e alg\u00fans dos oficiais do Titanic afirmaron ver luces pero nada sucedeu ante os sinais luminosos. Smith ordenou ao cuarto oficial que trouxera os foguetes de emerxencia. E de feito no Californian viron as luces dos foguetes pero o capit\u00e1n Stanley Lord pensou que non eran m\u00e1is ca sinais da compa\u00f1\u00eda e non mostrou maior interese.\nMoitos dos sobreviventes afirmaron que Smith nunca demostrou nerviosismo ou descontrol alg\u00fan da situaci\u00f3n. Moitos v\u00edronno cun meg\u00e1fono dando instruci\u00f3ns a viva voz. Desde a sala de Marconi, recibiu a noticia de que o barco m\u00e1is pr\u00f3ximo era o RMS Carpathia e que estaba xa de cami\u00f1o, pero que tardar\u00eda polo menos catro horas en chegar. Algunhas testemu\u00f1as afirman que ao recibir esta mala nova, Smith quedou en estado de shock. Ordenou sacar as armas e entregalas aos oficiais para que estes as utilizaran en caso de que se descontrolara a situaci\u00f3n.\nNun dos \u00faltimos botes, Bruce Ismay conseguiu salvar a vida sen que ningu\u00e9n llo impedira. \u00c1 1.45, xa case non quedaba ning\u00fan bote a bordo do RMS Titanic e Smith, ao decatarse de que a maior\u00eda estaban medio baleiros, comezou a chamalos para que salvasen a m\u00e1is pasaxeiros. \u00c1s 2.00 a ponte do barco estaba xa a ras da auga e se lanzou o \u00faltimo foguete. \u00c1s 2.20 o Titanic desapareceu baixo as augas do oc\u00e9ano Atl\u00e1ntico logo de partirse en d\u00faas metades. Cando o buque afund\u00eda, Smith foi visto cami\u00f1ando cara \u00e1 ponte poucos minutos antes de que el e o resto da superestrutura fosen engulidos polo mar.\nCircularon moitas versi\u00f3ns arredor dos \u00faltimos momentos do capit\u00e1n Smith; na auga cun neno pequeno nos seus brazos, tirando-se cunha pistola. Ou (e isto \u00e9 o m\u00e1is probable), morrendo no seu posto na ponte cando o Titanic afundiu. O seu corpo nunca foi recuperado."}
{"id": "146801", "revid": "27249", "url": "https://gl.wikipedia.org/wiki?curid=146801", "title": "Carballa", "text": "Carballa pode referirse a:\nAmais, como top\u00f3nimo Carballa pode referirse a:"}
{"id": "146802", "revid": "89787", "url": "https://gl.wikipedia.org/wiki?curid=146802", "title": "Rolando Blackman", "text": "Rolando \"Ro\" Antonio Blackman, nado o 26 de febreiro de 1959 na Cidade de Panam\u00e1, \u00e9 un ex xogador profesional de baloncesto paname\u00f1o, con dobre nacionalidade estadounidense, cuxa carreira profesional transcorreu durante a d\u00e9cada dos 80. Med\u00eda 1,98 metros, xogaba na posici\u00f3n de base. Na actualidade \u00e9 o Director de Desenvolvemento de Xogadores dos Dallas Mavericks.\nCarreira.\nUniversidade.\nDespois de crecer en Brooklyn, Nova York, Blackman asistiu \u00e1 Universidade de Kansas State, sendo o xogador m\u00e1is destacado do seu equipo. En 1980 foi nomeado Xogador do ano da s\u00faa conferencia, e elixido All-America, lista que designa os mellores universitarios do pa\u00eds. Anotou, nas s\u00faas 4 tempadas, 1844 puntos, a segunda anotaci\u00f3n m\u00e1is alta da historia da s\u00faa universidade. As s\u00faas estat\u00edsticas totais foron de 15,2 puntos e 5 rebotes por partido. Finalmente, antes de empezar a s\u00faa \u00faltima tempada, foi elixido para representar a Estados Unidos nos Xogos Ol\u00edmpicos de Moscova 1980, pero o equipo estadounidense non participou nesas olimp\u00edadas polo boicot do seu pa\u00eds.\nNBA.\nFoi elixido na novena posici\u00f3n do Draft da NBA de 1981 polos Dallas Mavericks, equipo no que permanecer\u00eda durante 11 tempadas, aos cales levar\u00eda aos play-offs en seis ocasi\u00f3ns, sendo elixido catro veces para participar no All-Star Game. Salvo nos seus d\u00faas primeiras tempadas, a s\u00faa media de anotaci\u00f3n roldou sempre os 20 puntos por partido. En 1992, con 33 anos, foi traspasado aos New York Knicks, onde xogou dous anos m\u00e1is, cun rendemento notablemente inferior ao da s\u00faa carreira en Dallas.\nEuropa.\nDecidiu estender a s\u00faa carreira indo xogar a Europa, fichando polo equipo da liga grega do AEK Atenas, na tempada 1994-95. Ao ano seguinte o seu destino ser\u00eda a \"LEGA\" italiana, en concreto o Olimpia Milano, co que ga\u00f1ar\u00eda a liga e a copa."}
{"id": "146803", "revid": "5863", "url": "https://gl.wikipedia.org/wiki?curid=146803", "title": "Francisco Bejarano Fraile", "text": "Francisco Bejarano Fraile, nado en Valladolid o 25 de decembro de 1900 e finado en Ribadavia en 1981 foi un co\u00f1ecido m\u00e9dico de Ribadavia, que destacou pola s\u00faa actividade no Partido Comunista durante a guerra civil espa\u00f1ola e durante a etapa franquista.\nTraxectoria.\nInfancia e primeira actividade profesional.\nNaceu no seo dunha familia acomodada. Estudou a carreira de medicina en Valladolid, e en plenos estudos foi enviado a Marrocos (en 1922), obtendo o t\u00edtulo en 1926. Inicialmente traballou en M\u00e1laga, e posteriormente en Aldeanueva de Guadalajara, onde fundou e presidiu o Partido Comunista local. Chegou a ter cargos no Colexio de M\u00e9dicos de Guadalaxara, as\u00ed como a ser Inspector Municipal de Sanidade de Guadalaxara.\nGuerra Civil e Represi\u00f3n Franquista.\nAo iniciarse a sublevaci\u00f3n militar contra o goberno da Rep\u00fablica, alistouse voluntario no Batall\u00f3n Rosemberg en Sanidade, e con el estivo en diferentes frontes ata case o final da guerra, en que foi destinado ao Hospital de Guadalaxara e Adoratrices. Exerceu como capit\u00e1n m\u00e9dico no bando republicano. Ao terminar a guerra, xa casado e con tres fillos, foi condenado \u00e1 morte, da cal salvouse grazas \u00e1 intervenci\u00f3n do seu pai, notario, e que ademais co\u00f1ec\u00eda a Queipo de Llano e outros xenerais. Foi indultado da pena de morte e condenado a doce anos e un d\u00eda de c\u00e1rcere por delito de \"auxilio \u00e1 rebeli\u00f3n\". Sufriu prisi\u00f3n primeiro en Guadalaxara, sendo traslado en 1940 ao campo de concentraci\u00f3n de Camposancos. De al\u00ed foi trasladado a finais de 1941, debido a unha epidemia de pulgas e chinches, para pasar a sufrir c\u00e1rcere e a\u00ednda peores condici\u00f3ns hixi\u00e9nico-sanitarias no C\u00e1rcere de Santa Isabel en Santiago de Compostela ata marzo de 1942.\nA vida na prisi\u00f3n de Santa Isabel, con m\u00e1is de mil prisioneiros pol\u00edticos (e alg\u00fans com\u00fans) era extremadamente dura, con case unha ducia de persoas morrendo diariamente por inanici\u00f3n e avitaminose. Bejarano f\u00edxose cargo da enfermer\u00eda como \"m\u00e9dico recluso\" tanto en Camposancos como en Santo Isabel. Tam\u00e9n continuou al\u00ed o seu labor de militancia e reorganizaci\u00f3n pol\u00edtica. Tanto das condici\u00f3ns hixi\u00e9nico-sanitarias como do labor pol\u00edtico faise referencia en varios libros, de entre os cales destacamos \"El \u00faltimo guerrillero de Espa\u00f1a\" de Adolfo Lucas Reguil\u00f3n Garc\u00eda (1975), onde se fai referencia expresa non s\u00f3 ao labor profesional de Bejarano sen\u00f3n tam\u00e9n \u00e1 s\u00faa calidade humana. Reguil\u00f3n e Bejarano reencontrar\u00edanse en Ribadavia moitos anos despois.\nPor intercesi\u00f3n do cirurxi\u00e1n traumat\u00f3logo Manuel \u00c1lvarez \u00c1lvarez e do Dr. Morandeira, que o co\u00f1eceu estando na prisi\u00f3n de Santa Isabel, conseguiron que sa\u00edse do c\u00e1rcere e que fose desterrado a Cortegada, onde ti\u00f1a familiares o Dr. Manuel \u00c1lvarez. Estivo en liberdade condicional ata maio de 1945.\nActividade posterior.\nEn Cortegada traballou durante sete anos como m\u00e9dico por libre, xa que o goberno franquista privoulle de todos os seus dereitos profesionais. Estivo sancionado economicamente ata a fin do franquismo. Posteriormente exerceu (sempre privadamente) en Castrelo de Mi\u00f1o durante tres anos e posteriormente en Ribadavia ata a s\u00faa xubilaci\u00f3n.\nA Galicia chega clasificado como \"comunista perigoso\", e as\u00ed tivo que pedir durante anos salvocondutos \u00e1 Garda Civil para realizar calquera desprazamento a Ourense ou a calquera outro lugar. A pesar de estar en liberdade vixiada durante anos, non perdeu oportunidade de contactar con antigos combatentes republicanos como Modesto Gil \"Tac\u00f3n\" ou Adolfo Reguil\u00f3n, con quen departiu intres e encontros en Cortegada ou Ribadavia.\nOs anos en Cortegada foron dif\u00edciles para o doutor Bejarano e a s\u00faa familia (al\u00ed aumentar\u00e1 a familia ata sete fillos). Ti\u00f1a moitos pacientes que eran da Garda Civil e dos Carabineros da pr\u00f3xima fronteira de Ponte Barxas, e entre estes hab\u00eda xente que o protex\u00eda e avisaba de cando convi\u00f1a que desaparecese de casa \"visitar e socorrer enfermos\", e para evitar problemas cos rexistros que periodicamente realizaba \"a Brigadilla\" no seu domicilio; \u00e1s veces ti\u00f1a que cruzar \"a raia\" (a fronteira con Portugal) para visitar alg\u00fan \"guardinha\" e esperar a que pasase a \"tempestade\". Non s\u00f3 sufr\u00edan presi\u00f3ns policiais sen\u00f3n tam\u00e9n da Igrexa. En palabras do seu fillo Francisco Bejarano Galdino (2000):\nDestaca as\u00ed mesmo o seu labor como m\u00e9dico. En palabras do seu fillo Roberto Bejarano Galdino (2000):"}
{"id": "146804", "revid": "98629", "url": "https://gl.wikipedia.org/wiki?curid=146804", "title": "Shawn Bradley", "text": "Shawn Paul Bradley, nado o 22 de marzo de 1972 en Landstuhl, Renania-Palatinado (daquela Alema\u00f1a do Oeste) \u00e9 un ex xogador de baloncesto con nacionalidade xermano-estadounidense da National Basketball Association (NBA). Cos seus 2,29 metros de estatura, foi un xogador lento, pero de gran manexo do tempo, sobre todo na face defensiva do xogo.\nTraxectoria.\nXogou na Universidade de Brigham Young, a\u00ednda que s\u00f3 o fixo durante unha tempada, xa que tomou a decisi\u00f3n de pasar dous anos nunha misi\u00f3n mormoa en Australia. Foi seleccionado na segunda posici\u00f3n por Philadelphia 76ers no Draft da NBA de 1993. A partir do seu inicio como xogador profesional da NBA situouse como un dos grandes taponadores de todos os tempos.\nAo longo da s\u00faa carreira fixo total de 2.119 en tan s\u00f3 832 partidos, cunha media 2.55 tap\u00f3ns por encontro ao longo de toda a s\u00faa carreira, unha das m\u00e1is altas da historia da NBA. Xogou en Philadelphia 76ers, New Jersey Nets e por \u00faltimo para Dallas Mavericks, equipo no cal anunciou a s\u00faa retirada en 2005, deixando atr\u00e1s un historial de dezaseis tempadas como profesional. Ao finalizar a s\u00faa carreira, f\u00edxoo sendo dono de varios r\u00e9cords para os equipos nos que xogou na estat\u00edstica de tap\u00f3ns, e pos\u00fae unha estra\u00f1a marca na historia da liga: \u00e9 o \u00fanico xogador que bloqueou 10 ou m\u00e1is lanzamentos en dous partidos consecutivos, e f\u00edxoo en d\u00faas ocasi\u00f3ns diferentes."}
{"id": "146805", "revid": "336", "url": "https://gl.wikipedia.org/wiki?curid=146805", "title": "Ben falado", "text": ""}
{"id": "146811", "revid": "72012", "url": "https://gl.wikipedia.org/wiki?curid=146811", "title": "Campionato Mundial de F\u00f3rmula 1 de 1960", "text": "O Campionato Mundial de F\u00f3rmula 1 de 1960 \u00e9 o und\u00e9cimo campionato anual de F\u00f3rmula 1 organizado pola F\u00e9d\u00e9ration Internationale de l'Automobile (FIA), a terceira Copa Internacional de Construtores de F1 e numerosas carreiras f\u00f3ra do campionato de F\u00f3rmula Un. Con 10 Grandes Premios no calendario, deu comezo o 7 de febreiro, e finalizou o 20 de novembro.\nResumo.\nFoi o \u00faltimo ano da f\u00f3rmula de 2\u00b45 litros e trouxo outra vitoria de Brabham e Cooper, e viu como Lotus, Ferrari e BRM adoptaban o motor traseiro. Os autom\u00f3biles con motor dianteiro foron superados.\nO sistema de puntuaci\u00f3n foi cambiado, eliminouse o punto pola volta r\u00e1pida e no seu lugar outorgouse 1 punto ao sexto clasificado. As\u00ed pois, adxudic\u00e1ronse puntos aos seis primeiros lugares (8, 6, 4, 3, 2, 1). Para a conta final do campionato s\u00f3 se contaron os seis mellores resultados dos dez posibles.\nEquipos e pilotos.\nOs sguientes equipos e pilotos competiron no Campionato Mundial de F\u00f3rmula 1 de da FIA.\nClasificaci\u00f3n do Mundial de Pilotos de 1960.\nOs puntos conc\u00e9dense sobre a base 8-6-4-3-2 aos cinco primeiros clasificados en cada carreira.\nClasificaci\u00f3n do Mundial de Construtores de 1960.\nOs puntos conc\u00e9dese sobre unha base 8-6-4-3-2-1 en cada carreira (exclu\u00eddo o obtido nas 500 Millas de Indian\u00e1polis), cos mellores resultados de seis carreiras. S\u00f3 o mellor coche de cada fabricante era elixible para ga\u00f1ar puntos."}
{"id": "146813", "revid": "624", "url": "https://gl.wikipedia.org/wiki?curid=146813", "title": "O Amieiro", "text": "Co top\u00f3nimo O Amieiro pod\u00e9monos referir a varios lugares de Galicia:"}
{"id": "146814", "revid": "5863", "url": "https://gl.wikipedia.org/wiki?curid=146814", "title": "Chan\u00e9", "text": "Jos\u00e9 Castro Gonz\u00e1lez, m\u00e1is co\u00f1ecido polo alcume de Chan\u00e9, nado en Santiago de Compostela o 16 ou 18 de xaneiro de 1856 e finado na Habana o 27 de xaneiro de 1917, foi un m\u00fasico galego. Como instrumentista era virtuoso da guitarra e da c\u00edtara. Tam\u00e9n foi compositor, e director do Orfe\u00f3n Coru\u00f1\u00e9s e m\u00e1is tarde do \"Coral Polif\u00f3nica El Eco\", co que obtivo galard\u00f3ns en Pontevedra (1880), Madrid (1887), Barcelona (1888), Santander e Par\u00eds (festival do Teatro Trocadero de 1889). Foi membro correspondente da Real Academia Galega.\nTraxectoria.\nJos\u00e9 Castro Gonz\u00e1lez naceu en Santiago de Compostela o 16 ou 18 de xaneiro\u00a0de 1856 nunha familia de m\u00fasicos, int\u00e9rpretes de instrumentos de corda pulsada como a guitarra ou a bandurria que tocaban nunha rondalla de fama en Galicia, e que empregaban o nome art\u00edstico \"Chan\u00e9\".\nChan\u00e9 comezou a s\u00faa formaci\u00f3n musical da man de seu pai, convert\u00e9ndose nun neno prodixio virtuoso da guitarra e a bandurria. En 1873 estreou na Coru\u00f1a \"Una broma pesada\", a s\u00faa primeira composici\u00f3n, escrita para un aprop\u00f3sito de Antonio Navarro.\nAos 19 anos entrou no rexemento de artillar\u00eda da cidade herculina como m\u00fasico militar.\nFoi catedr\u00e1tico de Belas Artes na Coru\u00f1a, pero malia o seu reco\u00f1ecido prestixio, a c\u00e1tedra foi suprimida, polo que emigrou a Cuba en 1893. Na Habana dirixiu o orfe\u00f3n Ecos de Galicia, co que acadou grandes \u00e9xitos. Na capital cubana o m\u00fasico tivo unha estreita relaci\u00f3n co poeta Manuel Curros Enr\u00edquez, de quen musicou varios textos, entre os cales \"Unha noite na eira do trigo\" \u00e9 o que acadou m\u00e1is sona.\nTam\u00e9n foi profesor de m\u00fasica do Centro Galego da Habana, pero en xullo de 1895, durante os exames realizados nesta instituci\u00f3n, mantivo un enfrontamento con Vicente Fraiz And\u00f3n, presidente do tribunal, que motivou a s\u00faa sa\u00edda do equipo do Centro Gallego.\nNa Habana participou en entidades galegas como a Sociedad de Beneficencia Naturales de Galicia ou a Asociaci\u00f3n Iniciadora y Protectora de la Academia Gallega, da que foi secretario, e foi con posterioridade acad\u00e9mico electo da Real Academia Galega.\n\u00c1 s\u00faa volta \u00e1 Coru\u00f1a en agosto de 1907, foi obsequiado pola intelectualidade galega cun gran banquete, presidido por Emilia Pardo Baz\u00e1n, que contou coa asistencia de Ram\u00f3n Armada Teixeiro, Manuel Lugr\u00eds Freire, Jos\u00e9 Mart\u00ednez Fontenla (que fora alcalde da cidade), Xo\u00e1n Neira Cancela e distintos directivos de orfe\u00f3ns galegos.\nEn 1908 visitou por \u00faltima vez a cidade da Coru\u00f1a, \u00e1 que chegou dende a Habana acompa\u00f1ando os restos mortais de Curros Enr\u00edquez a bordo do Alfonso II.\nRegresou \u00e1 Habana, onde seguiu compo\u00f1endo e tocando. A s\u00faa derradeira composici\u00f3n foi \"A l\u00faa de Cangas\", estreada polo orfe\u00f3n Ecos de Galicia nun ser\u00e1n na honra ao poeta viveirense Nicomedes Pastor D\u00edaz.\nO Centro Galego da Habana decidiu custear o transporte dos seus restos mortais a Galiza, a onde chega, o 4 de marzo de 1917, acompa\u00f1ado por Fontenla Leal. Ao d\u00eda seguinte, Jos\u00e9 Castro Gonz\u00e1lez recibe sepultura con todos os honores, \u00e1 beira da tumba de Curros Enr\u00edquez, no cemiterio coru\u00f1\u00e9s de San Amaro. Aqu\u00ed poden consultar a cr\u00f3nica do seu enterro no Bolet\u00edn da Real Academia Galega, e aqu\u00ed a noticia que d\u00e1 Ant\u00f3n Villar Ponte deste mesmo suceso e outros, n\u00b4A Nosa Terra.\nFinou o 27 de xaneiro de 1917. Logo do seu falecemento o Centro Galego da Habana asumiu os custos do traslado dos seus restos mortais a Galicia, chegando \u00e1 cidade da Coru\u00f1a, o 4 de marzo acompa\u00f1ados por Fontenla Leal, para ser soterrado no camposanto da cidade. O seu funeral contou cunha numerosa asistencia:\nEn Cuba casou con Elvira Hern\u00e1ndez Celis, tendo numerosa descendencia."}
{"id": "146815", "revid": "3533", "url": "https://gl.wikipedia.org/wiki?curid=146815", "title": "Constituci\u00f3n estadounidense", "text": ""}
{"id": "146816", "revid": "5863", "url": "https://gl.wikipedia.org/wiki?curid=146816", "title": "Pequena Polonia", "text": "O Voivodato da Pequena Polonia (en polaco: Ma\u0142opolska, pronunciese: \"mauopolska\") \u00e9 unha das 16 provincias (voivodatos) que conforman a Rep\u00fablica de Polonia, segundo a divisi\u00f3n administrativa do ano 1998.\nFisiograf\u00eda.\nA \"Ma\u0142opolska\" (Pequena Polonia) sit\u00faase no sueste do actual territorio polaco, abranguendo practicamente toda a alta conca do V\u00edstula. A diferenza da maior parte do territorio polaco, a Pequena Polonia presenta importantes altitudes no seu sector meridional (onde fai fronteira con Eslovaquia a trav\u00e9s do sector dos C\u00e1rpatos chamado montes Beskides); a m\u00e1xima elevaci\u00f3n at\u00f3pase no Tatra (2499 m).\nF\u00f3ra da rexi\u00f3n carp\u00e1tica, a maior parte da Pequena Polonia \u00e9 unha penechaira bastante ondulada e, orixinalmente, recuberta de densos bosques de faias, bidueiros e abetos. As\u00ed e todo, gran parte destes bosques foron desmontados para dedicar o territorio \u00e1 agricultura de cereais (centeo, cebada e trigo, as\u00ed como ao cultivo da pataca).\nXeograf\u00eda hist\u00f3rica.\nNo alto medievo o territorio da actual Pequena Polonia estaba englobado no da Chrobatia.\nCo fortalecemento do poder polaco, a rexi\u00f3n pasou a ser practicamente o n\u00facleo de poder de Polonia ao ser a principal cidade do reino a cidade de Cracovia.\nNo s\u00e9culo XVIII tras as Repartici\u00f3ns de Polonia entre Austria, Prusia e Rusia, a Pequena Polonia foi un dos territorios que ficaron baixo o control do Imperio Austr\u00edaco.\nO sector oriental da actual Pequena Polonia pertenceu at\u00e9 aproximadamente 1920 \u00e1 rexi\u00f3n de Galitzia, o sector occidental \u00e9 a Pequena Polonia propiamente dita e al\u00ed at\u00f3pase a antiga capital hist\u00f3rica de Polonia, a cidade de Cracovia (en polaco \"Krak\u00f3w\")."}
{"id": "146819", "revid": "12452", "url": "https://gl.wikipedia.org/wiki?curid=146819", "title": "Baixa Polonia", "text": ""}
{"id": "146823", "revid": "17467", "url": "https://gl.wikipedia.org/wiki?curid=146823", "title": "Xos\u00e9 Castro &quot;Chan\u00e9&quot;", "text": ""}
{"id": "146824", "revid": "5863", "url": "https://gl.wikipedia.org/wiki?curid=146824", "title": "Lubuskie", "text": "O Voivodato de Lubuskie \u00e9 unha das 16 provincias (voivodatos) que conforman a Rep\u00fablica de Polonia, segundo a divisi\u00f3n administrativa do ano 1998.\nCidades e vilas.\nO voivodato abrangue 42 cidades e vilas. Estas at\u00f3panse embaixo en orde descendente (segundo as figuras oficiais do censo do 2006)"}
{"id": "146825", "revid": "1888", "url": "https://gl.wikipedia.org/wiki?curid=146825", "title": "Juan Montes", "text": ""}
{"id": "146826", "revid": "23204", "url": "https://gl.wikipedia.org/wiki?curid=146826", "title": "Mexicali", "text": "Mexicali \u00e9 a capital do estado mexicano de Baixa California e a capital do concello de Mexicali. A s\u00faa poboaci\u00f3n, en 2010, era de 759.537 habitantes. Forma un \"continuum\" metropolitano, separado apenas pola fronteira, coa cidade californiana de Calexico.\nXeograf\u00eda.\nA cidade est\u00e1 situada sobre a fronteira entre os Estados Unidos e M\u00e9xico, facendo l\u00edmite co condado de Imperial de California polo norte.\nEconom\u00eda.\nPor outra banda, Mexicali pos\u00fae numerosas \"maquiladoras\" (talleres de ensamblado en r\u00e9xime de subcontrata para empresas estadounidenses), en especial nos campos do autom\u00f3bil e da electr\u00f3nica.\nOutro sector en pulo \u00e9 o da construci\u00f3n, en parte para acoller \u00e1 inxente masa de inmigrantes anuais doutras partes do pa\u00eds, de Centroam\u00e9rica, Suram\u00e9rica e Asia.\nA industria agropecuaria e tur\u00edstica son tam\u00e9n dos principais sectores que xeran recursos na rexi\u00f3n."}
{"id": "146827", "revid": "1308", "url": "https://gl.wikipedia.org/wiki?curid=146827", "title": "Subdivisi\u00f3ns de Polonia", "text": ""}
{"id": "146829", "revid": "1131", "url": "https://gl.wikipedia.org/wiki?curid=146829", "title": "Palle alene i Verden", "text": "Palle alene i Verden (en dinamarqu\u00e9s \"Palle, so\u00ed\u00f1o no mundo\") \u00e9 un conto infantil dos escritores dinamarqueses Jens Sigsgaard e Arne Ungermann, publicado por vez primeira o 10 de outubro de 1942. Trata dun cativo chamado Palle que acorda e descobre que est\u00e1 s\u00f3 no mundo.\nCaracter\u00edsticas.\nEn 1949, foi levado ao cinema por Astrid e Bjarne Henning-Jensen, coas interpretaci\u00f3ns de Lars Henning-Jensen e Broberg Lily. O filme, con todo, tivo a s\u00faa primeira representaci\u00f3n en Dinamarca en 1954. O libro \u00e9 un cl\u00e1sico infantil e a d\u00eda de hoxe \u00e9 com\u00fan o uso da frase \"at v\u00e6re helt Palle\" (que en galego vir\u00eda sendo \"estar feito un Palle\" ou \"estar coma o Palle\"), no sentido de estar completamente s\u00f3."}
{"id": "146830", "revid": "5863", "url": "https://gl.wikipedia.org/wiki?curid=146830", "title": "Varmia e Masuria", "text": "O Voivodato de Varmia e Masuria ou \"Warmia e Mazuria\" \u00e9 unha das 16 provincias (voivodatos) que conforman a Rep\u00fablica de Polonia, segundo a divisi\u00f3n administrativa do ano 1998."}
{"id": "146831", "revid": "1308", "url": "https://gl.wikipedia.org/wiki?curid=146831", "title": "Varmia-Masuria", "text": ""}
{"id": "146832", "revid": "1131", "url": "https://gl.wikipedia.org/wiki?curid=146832", "title": "Jens Sigsgaard", "text": "Jens Sigsgaard, nado o 14 de agosto de 1910 e finado o 27 de xaneiro de 1991, foi un psic\u00f3logo dinamarqu\u00e9s, guionista e director do Fr\u00f8belseminariet. Un dos seus libros m\u00e1is co\u00f1ecidos \u00e9 a obra infantil \"Palle alene i Verden\" (1942)."}
{"id": "146833", "revid": "1131", "url": "https://gl.wikipedia.org/wiki?curid=146833", "title": "Garabelos", "text": "O top\u00f3nimo galego Garabelos pode referirse a:"}
{"id": "146834", "revid": "1131", "url": "https://gl.wikipedia.org/wiki?curid=146834", "title": "Sardi\u00f1eira", "text": "O top\u00f3nimo galego Sardi\u00f1eira pode referirse a:"}
{"id": "146835", "revid": "85894", "url": "https://gl.wikipedia.org/wiki?curid=146835", "title": "Vilar de Mulleres, Lobelle, Carballedo", "text": "Vilar de Mulleres \u00e9 un lugar da parroquia de Lobelle no concello lucense de Carballedo na Comarca de Chantada. Ti\u00f1a 27 habitantes no ano 2009 dos cales eran 14 homes e 13 mulleres. En 2016 20 (11 mulleres e 9 homes). En 2018 segundo o INE eran 24 (11 homes, 13 mulleres). En 2020 21, 10 mulleres e 11 homes.\nToponimia.\nA orixe do top\u00f3nimo \u00e9 de f\u00e1cil interpretaci\u00f3n: \"vilar de mulleres\", do lat\u00edn , derivado de , \"casa de campo\". Xa en 1274 hai unha venda ao mosteiro de Doz\u00f3n: \"in parrochia de Lobelli, in loco que vocatur Vilar de Mulieribus\".\nPatrimonio.\nO Peto de \u00e1nimas de Vilar de Mulleres ten un fornelo rectangular e arqueado. Remata nunha cruz oitavada e uns pin\u00e1culos coroados por bolas. O retablo presenta as \u00e1nimas entre as lapas do purgatorio"}
{"id": "146836", "revid": "7802", "url": "https://gl.wikipedia.org/wiki?curid=146836", "title": "Edward J. Smith", "text": ""}
{"id": "146837", "revid": "107056", "url": "https://gl.wikipedia.org/wiki?curid=146837", "title": "The Archies", "text": "The Archies constitu\u00edu un grupo musical ficticio desenvolvido a partir da serie de animaci\u00f3n norteamericana \"The Archie Show\", emitida a finais dos anos 60 do s\u00e9culo XX e \u00e1 s\u00faa vez baseada na serie de banda dese\u00f1ada \"Archie Comics\" creada por John Goldwater e Bob Montana en 1941.\nCaracter\u00edsticas.\nInicialmente compu\u00f1an a banda os personaxes de Archie Andrews e Reggie Mantle na guitarra e Jughead Jones na bater\u00eda, mais logo tam\u00e9n a integraron Betty Copper na pandeireta e Veronica Lodge no teclado electr\u00f3nico.\nAs canci\u00f3ns grav\u00e1ronas realmente m\u00fasicos de estudio con Ron Dante como cantante principal, public\u00e1ndose varios sinxelos e \u00e1lbums entre 1968 e 1972, o grande \u00e9xito da banda foi o tema \"Sugar, Sugar\" que chegou ata o n\u00famero un nas listas dos m\u00e1is escoitados en varios pa\u00edses."}
{"id": "146838", "revid": "98629", "url": "https://gl.wikipedia.org/wiki?curid=146838", "title": "Mullerboa, Fragas, Campo Lameiro", "text": "Mullerboa \u00e9 un lugar da parroquia de Fragas no concello pontevedr\u00e9s de Campo Lameiro na Comarca de Pontevedra. Ti\u00f1a 73 habitantes no ano 2009 segundo datos do Instituto Nacional de Estad\u00edstica, dos cales eran 36 homes e 37 mulleres."}
{"id": "146839", "revid": "89787", "url": "https://gl.wikipedia.org/wiki?curid=146839", "title": "Georges Charpak", "text": "Georges Charpak, nado o 1 de agosto\u00a0de 1924 e finado o 29 de setembro de 2010, foi un f\u00edsico polaco-franc\u00e9s ga\u00f1ador do Premio Nobel de F\u00edsica.\nTraxectoria.\nCharpak naceu na cidade de D\u0105browica en Polonia (actual Dubrovytsia, Ucra\u00edna) nunha familia xud\u00eda de orixe polaca-ucra\u00edna. A familia de Charpak emigrou de Polonia a Par\u00eds cando el ti\u00f1a sete anos de idade.\nDurante a segunda guerra mundial Charpak enrolouse na Resistencia francesa, foi feito prisioneiro polas autoridades da Francia de Vichy en 1943. En 1944 foi deportado a un campo de concentraci\u00f3n Nazi no Dachau, onde permaneceu ata que o campo foi liberado no 1945. Despois de graduarse no instituto de Montpellier, en 1945 entrou na \u00c9cole des Mines, en Par\u00eds, unha das m\u00e1is prestixiosas escolas de enxe\u00f1er\u00eda de Francia. O ano seguinte nacionalizouse como cidad\u00e1n franc\u00e9s.\nGraduouse en 1948, obtivo o seu grao de enxe\u00f1ar\u00eda de minas e comezou a traballar para o Centre national de la recherche scientifique (CNRS). Recibiu o seu doutoramento en 1954 de F\u00edsica nuclear no Coll\u00e8ge de France, Par\u00eds, onde traballou no laboratorio de Fr\u00e9d\u00e9ric Joliot-Curie. En 1959 uniuse ao CERN (European Organization for Nuclear Research) en Xenebra e en 1984 converteuse en profesor da Escola de Estudos Avanzados en F\u00edsica e Qu\u00edmica en Par\u00eds.\nFoi membro da Academia de Ciencias Francesa en 1985. En 1992, recibiu o Premio Nobel de F\u00edsica \"polo invento e desenvolvemento de detectores de part\u00edculas, en particular a c\u00e1mara multicable\".\nEn Francia, Charpak foi un defensor decidido da enerx\u00eda nuclear e era membro do comit\u00e9 que publica o \"Bulletin of the Atomic Scientists\" ."}
{"id": "146840", "revid": "89787", "url": "https://gl.wikipedia.org/wiki?curid=146840", "title": "Derek Harper", "text": "Derek Ricardo Harper, nado en Elberton (Xeorxia) o 13 de outubro de 1961, \u00e9 un ex xogador profesional de baloncesto estadounidense que disputou dezaseis tempadas como profesional na National Basketball Association (NBA) entre 1983 e 1999. Con 1,92 metros de estatura, xogaba de base.\nTraxectoria deportiva.\nHarper xogou durante tres tempadas para os \"Fighting Illini\" da Universidade de Illinois, sendo o seu mellor ano o terceiro e \u00faltimo, cando fixo 15,4 puntos e 3,7 asistencias por partido, sendo elixido no mellor quinteto da Big Ten Conference. No total de tres anos os seus n\u00fameros foron de 10,9 puntos, 4,7 asistencias e 3,6 rebotes por partido.\nFoi elixido na und\u00e9cima posici\u00f3n do Draft da NBA de 1983 polos Dallas Mavericks, equipo co que disputar\u00eda 12 das s\u00faas 16 tempadas como profesional. Tras dous anos algo titubeantes, a partir do terceiro empezou a tomar as rendas do seu equipo, roldando case sempre os 18 puntos e 7 asistencias por encontro, ao que sumaba a s\u00faa boa defensa, que lle fixo merecer o aparecer en d\u00faas ocasi\u00f3ns no segundo mellor quinteto defensivo da liga. Tras 11 tempadas ininterrompidas en Texas, en 1994 foi traspasado aos New York Knicks, onde rende a un bo nivel nos dous anos e medio que permanece na cidade dos ra\u00f1aceos. Regresa a Dallas en 1996, onde xoga unha tempada, para ir parar xa con 36 anos, a Orlando Magic coa misi\u00f3n de axudar como veterano ap base titular do equipo, Penny Hardaway, algo que far\u00eda de novo na s\u00faa \u00faltima tempada como profesional en Los Angeles Lakers. En 16 tempadas anotou 16.006 puntos, facendo ao final 13,3 puntos e 5,5 asistencias."}
{"id": "146841", "revid": "89787", "url": "https://gl.wikipedia.org/wiki?curid=146841", "title": "Hubert Davis", "text": "Hubert Ira Davis Jr., nado o 17 de maio de 1970 en Winston-Salem, Carolina do Norte, \u00e9 un ex xogador profesional de baloncesto estadounidense da National Basketball Association (NBA). \u00c9 sobri\u00f1o do tam\u00e9n xogador profesional Walter Davis.\nCarreira.\nAsistiu \u00e1 Universidade de Carolina do Norte, onde fixo 21,4 puntos por partido na s\u00faa \u00faltima tempada, consagr\u00e1ndose como un fiable tirador de tres puntos. De feito, fixo unha media de puntos meirande que a de calquera outro xogador de baloncesto baixo a tutela do adestrador Dean Smith, incluso Michael Jordan.\nFoi seleccionado na 20\u00aa posici\u00f3n do Draft da NBA de 1992 por New York Knicks. Estivo en activo at\u00e9 2004, pasando por New York Knicks, Toronto Raptors, Dallas Mavericks, Washington Wizards, Detroit Pistons e New Jersey Nets. Dende 2008 traballa como analista do baloncesto universitario e aparece en College Gameday, un show da ESPN."}
{"id": "146842", "revid": "1131", "url": "https://gl.wikipedia.org/wiki?curid=146842", "title": "Los protegidos", "text": "Los protegidos foi unha serie de televisi\u00f3n producida por Ida y Vuelta para a cadea nacional privada Antena 3, e que se estreou o 12 de xaneiro do 2010, inda que a cadea a preestreou o d\u00eda anterior na s\u00faa p\u00e1xina web. A serie combina elementos de drama e fantas\u00eda e foi unha das series revelaci\u00f3n da tempada televisiva 2009/2010.\nA primeira tempada finalizou o 12 de abril do 2010 cunha media de 3\u00a0360\u00a0000 de espectadores e cun 18,1% de share. O 16 de xaneiro de 2011 estreouse a segunda tempada, que contou coa incorporaci\u00f3n de Maxi Iglesias e coas baixas de Mar\u00eda Cotiello e Roger Coma. Devandita tempada finalizou o 17 de abril, cunha media de 3\u00a0025\u00a0000 espectadores e cun 16,1% de share.\nA terceira e \u00faltima tempada tivo 14 cap\u00edtulos e novas incorporaci\u00f3ns como Marta Torn\u00e9, Javier Mora, Marta Calv\u00f3, Natalia Rodr\u00edguez, Luisa Gavasa e Angy Fern\u00e1ndez, a\u00ednda que tam\u00e9n baixas como as de Angie Cepeda, Maxi Iglesias, Esmeralda Moya e Javier Tolosa. A tempada, promocionada como \"El Origen\" estreouse o 8 de marzo de 2012 e acabou o 13 de xu\u00f1o do mesmo ano.\nSinopse.\nOs protexidos narra a historia dunha serie de persoas que viven na localidade ficticia \"Valle Perdido\" fac\u00e9ndose pasar por unha familia, os Castillo Rey. O motivo, os poderes sobrenaturais que bardante os \"pais\", pos\u00faen os membros desta familia. Devanditos poderes, fan que os rapaces sexan perseguidos por un grupo de persoas con intenci\u00f3ns desco\u00f1ecidas.\nOs seus membros son Mario (Antonio Garrido) e o seu fillo Carlos (Daniel Avil\u00e9s), un neno que domina a telecinesia; Jimena (Angie Cepeda), cuxa filla Blanca, dotada de poderes precognitivos, foi secuestrada pola xente dos que se acochan; Cobra (Luis Fern\u00e1ndez), un adolescente coa capacidade de se facer invisible cando lle pete; Sandra (Ana Fern\u00e1ndez), posuidora dun poder relacionado coa electricidade; e a pequecha Luc\u00eda (Priscilla Delgado), filla adoptiva dun traballador social e que ten a habilidade de le-los pensamentos das persoas. A posterior chegada de Lucas (Mario Marzo), un rapaz de 14 anos coa facultade de se transformar noutras persoas, completa tan senlleira familia, a cal tras fuxir dos seus respectivos fogares deber\u00e1 oculta-lo seu segredo de cara \u00f3s seus veci\u00f1os e novos compa\u00f1eiros de traballo e mais de escola.\nO seu obxectivo ser\u00e1 convivir coma se se co\u00f1ecesen dende sempre, levar unha vida normal no posible, sen que os seus veci\u00f1os e mailos seus compa\u00f1eiros enxerguen que non son tal familia e que os raparigos pos\u00faen tan peculiares poderes."}
{"id": "146843", "revid": "15895", "url": "https://gl.wikipedia.org/wiki?curid=146843", "title": "David Gross", "text": "David Gross \u00e9 un f\u00edsico norteamericano nado o 19 de febreiro de 1941 en Washington, D.C..\nTraxectoria.\nRecibiu xunto con Frank Wilczek e David Politzer o Premio Nobel de F\u00edsica no 2004 polo descubrimento da liberdade asint\u00f3tica.\nGross recibiu o seu diploma universitario e mestrado na Universidade Hebrea de Xerusal\u00e9n no 1962. Recibiu o doutoramento en F\u00edsica na Universidade de Berkeley en 1966 baixo a supervisi\u00f3n de Geoffrey Chew e foi bolseiro na Universidade Harvard e profesor en Princeton ata 1997. Recibiu a medalla Dirac en 1988 e na actualidade \u00e9 o director da c\u00e1tedra de F\u00edsica te\u00f3rica no Instituto Kavli da Universidade de California."}
{"id": "146844", "revid": "12452", "url": "https://gl.wikipedia.org/wiki?curid=146844", "title": "Ponte nas ondas", "text": ""}
{"id": "146845", "revid": "336", "url": "https://gl.wikipedia.org/wiki?curid=146845", "title": "Ponte nas ondas!", "text": ""}
{"id": "146846", "revid": "336", "url": "https://gl.wikipedia.org/wiki?curid=146846", "title": "Asociaci\u00f3n Cultural e Pedag\u00f3xica Ponte\u2026nas ondas!", "text": ""}
{"id": "146847", "revid": "98629", "url": "https://gl.wikipedia.org/wiki?curid=146847", "title": "Mark Aguirre", "text": "Mark Anthony Aguirre, nado o 10 de decembro de 1959 en Chicago, Illinois, \u00e9 un ex xogador profesional de baloncesto da National Basketball Association (NBA). Cunha altura de 1,98 metros ocupaba habitualmente o posto de aleiro. Durante as s\u00faas catorce tempadas na competici\u00f3n xogou para os Dallas Mavericks, Detroit Pistons e Los Angeles Clippers.\nBiograf\u00eda.\nOs comezos.\nA\u00ednda que empezou a xogar de mozo o seu paso \u00e1 relevancia produciuse cando, despois do seu paso polo instituto George Westinghouse, Aguirre decidiu unirse aos \"Blue Demons\" da Universidade DePaul do seu Chicago natal na tempada 1978-79. O seu impacto no equipo foi inmediato, cunhas fabulosas medias de 24 puntos e 7,6 rebotes liderou a DePaul no torneo da NCAA e levounos \u00e1 primeira Final Four na historia da universidade. Na semifinal atop\u00e1ronse ante Indiana State, o n\u00famero un do pa\u00eds, liderados por un novo aleiro chamado Larry Bird. O partido foi axustado, conseguindo Indiana a vitoria cunha canastra final do propio Bird que deixaba a Aguirre f\u00f3ra da final.\nO ano seguinte, 1979-80, non ser\u00eda menos brillante a nivel de n\u00fameros para Aguirre, pero aqu\u00ed comezou a forxarse a s\u00faa mala fama. 26,8 puntos e 7,6 rebotes colocaban a Aguirre como un dos mellores xogadores do pa\u00eds. Xunto a Terry Cummings e Clyde Bradshaw formaban un potente equipo que acabou a fase regular como primeiro do pa\u00eds. Na primeira rolda enfrontar\u00edanse a UCLA, en principio un rival sinxelo para os mozos de DePaul. Aguirre empe\u00f1ouse en xogar s\u00f3 o partido ante as queixas de Bradshaw e Cummings e saltou a sorpresa. A pesar disto Aguirre foi galardoado co Premio John Naismith e co Trofeo Oscar Robertson e seleccionado para integrarse no equipo de baloncesto dos Estados Unidos que representar\u00eda ao pa\u00eds nas Olimp\u00edadas de Moscova.\nDurante esta campa\u00f1a ga\u00f1ouse o alcume de \"Muffin Man\" (\"Home Bolo\") debido aos seus problemas de sobrepeso, chegou a pesar 120 quilos, mais estaba disposto a resarcirse nas Olimp\u00edadas. Cun duro adestramento coa Selecci\u00f3n dos Estados Unidos conseguiu rebaixar o seu peso at\u00e9 os 101 quilos e impresionou a todo o mundo co seu xogo e potencia. Finalmente, debido ao boicot dos Estados Unidos \u00e1s Olimp\u00edadas de Moscova non participar\u00eda no evento, o desquite haber\u00eda que deixalo para o ano seguinte.\nO \u00e9xito.\nO ano 1980-81 comezaba como o anterior, Aguirre estaba disposto a demostrar que pod\u00eda guiar ao seu equipo ao t\u00edtulo e que por encima da s\u00faa mala fama como individualista e xogador de mal car\u00e1cter, era un ga\u00f1ador. Durante a fase regular conseguir\u00eda un n\u00famero fant\u00e1sticos de 23 puntos e 8,6 rebotes para levar a DePaul ao primeiro lugar das listas do pa\u00eds. Cunha marca de 27 vitorias e 1 derrota parec\u00eda que este ano si chegar\u00eda o \u00e9xito. Nunha tempada marcada polas sorpresas, UCLA e Louisville, finalistas do ano anterior caeran a primeira rolda, DePaul e Aguirre non estaban dispostos a facer concesi\u00f3ns.\nNa primeira rolda xogar\u00edan contra St. Joseph, unha pequena universidade de Philadelphia que non ga\u00f1aba un partido das finais da NCAA desde hab\u00eda 15 anos, a v\u00edtima era propicia para acabar coas pantasmas. A 11:15 para o final do partido DePaul ga\u00f1aba con comodidade por 42-35 e o partido parec\u00eda controlado. Nese momento Clyde Bradshaw, base e unha das estrelas do equipo comete a s\u00faa cuarta falta persoal e debe ir ao banco. Comeza unha remontada de St. Joseph que os leva a colocarse con 48-47 a 13 segundos do final. Al Dillard, xogador de DePaul co\u00f1ecido como \"money\" pola s\u00faa facilidade nos tiros libres (85%) ti\u00f1a dous lanzamentos ao seu favor. Todo acabar\u00eda nun susto e DePaul cami\u00f1ar\u00eda cara ao t\u00edtulo ou non. Para sorpresa de todos Dillard falla o tiro libre (na NCAA l\u00e1nzanse a\u00ednda series de 1+1 e non 2), e tras recuperar o rebote St. Joseph anota a canastra da vitoria. Aguirre ap\u00e1tico e desaparecido durante todo o partido pecha o seu periplo universitario con 8 puntos e 1 rebote e s\u00f3 6 lanzamentos a canastra. A pesar desta actuaci\u00f3n ser\u00eda nomeado Xogador do Ano da NCAA e dar\u00eda o salto \u00e1 NBA antes do seu \u00faltimo ano universitario quedando na historia de DePaul como o seu mellor anotador.\nNa NBA.\nDallas Mavericks.\nA pesar da s\u00faa fama de controvertido, os seus n\u00fameros e o seu xogo fix\u00e9ronlle chegar ao n\u00famero 1 do Draft da NBA de 1981 seleccionado polos Dallas Mavericks. No seu primeiro ano cos Mavs participou s\u00f3 en 51 partidos debido \u00e1s lesi\u00f3ns e non puido render ao seu m\u00e1ximo nivel. A pesar disto logrou 18,7 puntos e 4,9 rebotes por partido, nada mal para un novato. O equipo terminou cunha marca de 28-54 pero hab\u00eda esperanzas dun gran futuro para os Mavs con xogadores novos como Aguirre ou Rolando Blackman. Na s\u00faa segunda tempada, 1982-83 os Mavs e Aguirre melloraban, 24,4 puntos e 6,3 rebotes levaban ao equipo de Dallas a unha marca de 38-44, a\u00ednda f\u00f3ra de playoff. Un dato indicativo deste equipo durante este ano \u00e9 que terminou terceiro en anotaci\u00f3n de toda a NBA, pero \u00faltimo en defensa, recibir 109,7 puntos por partido son demasiados para pensar en playoff.\nA tempada 1983-84 foi a mellor na carreira de Aguirre. Unhas espectaculares medias de 29,5 puntos, 5,9 rebotes e 4,5 asistencias lev\u00e1ronlle a establecer unha marca na franqu\u00eda de media de puntos e puntos totais nunha tempada que a\u00ednda permanecen. A\u00ednda as\u00ed non terminar\u00eda como m\u00e1ximo anotador da liga, Adrian Dantley de Utah Jazz terminou con 30,6 puntos por partido arrebat\u00e1ndolle o t\u00edtulo. Este ano, a pesar de que o seu defensa segu\u00eda sen mellorar, conseguiron unha marca de 43-39 que lle levan por primeira vez na s\u00faa carreira \u00e1 loita polo t\u00edtulo. Tras superar en primeira rolda aos Sonics por un axustado 3-2, caen contra os Lakers por un claro 4-1.\nNa tempada de 1984-85 chegaron Sam Perkins e Derek Harper, pero a pesar destas incorporaci\u00f3ns e o bo facer de Aguirre (25,7 puntos e 6 rebotes) segu\u00edan sen avanzar. A defensa dos Mavs segu\u00eda facendo augas e o seu tremendo poder ofensivo s\u00f3 lles permit\u00eda chegar a playoff. De novo alcanzar\u00edan a postempada este ano cunha marca de 44-38 pero caer\u00edan en primeira rolda ante os Blazers por 3-1. Chegou o ano 1985 e a pesar da lixeira ca\u00edda nas prestaci\u00f3ns de Aguirre (22,6 puntos e 6 rebotes) os Mavs segu\u00edan na s\u00faa li\u00f1a. Segundo equipo en anotaci\u00f3n e vix\u00e9simo sobre 23 equipos en defensa. Repetiron a marca do ano anterior con 44-38 e nesta ocasi\u00f3n venceron en primeira rolda aos Jazz por 3-1 a\u00ednda que de novo os imbatibles Lakers dominadores da Conferencia Oeste durante a d\u00e9cada dos 80 cruz\u00e1ronse no seu cami\u00f1o. Ca\u00edan en segunda rolda por 4-2 e o anel de campi\u00f3n segu\u00eda lonxe de Aguirre.\nA tempada 1986-87 parec\u00eda que tra\u00eda unhas expectativas distintas. A chegada de Detlef Schrempf, Roy Tarpley e o bo facer de Aguirre (25,7 puntos e 5,3 rebotes), Blackman, Donaldson etc. levaron aos Mavs a unha marca de 55-27 ga\u00f1ando a divisi\u00f3n Medio-Oeste, principalmente debido a unha ostensible mellora no seu defensa e mantendo o nivel ofensivo. A pesar destas boas perspectivas de novo os Sonics cruz\u00e1banse no seu cami\u00f1o en primeira rolda deixando fose do playoff aos Mavs por 3-1. A pesar de todo eran os mellores anos da franqu\u00eda que continuar\u00edan na tempada 1987-88.\nDurante esta campa\u00f1a os mozos seguiron progresando e o equipo aumentando o seu nivel en defensa. Grazas a isto Aguirre (25,1 puntos e 5,6 rebotes) situou a Dallas o m\u00e1is preto do t\u00edtulo que estivo nunca. Cunha marca de 53-29 coloc\u00e1ronse segundos da divisi\u00f3n Medio-Oeste o que lles levou a un enfrontamento de primeira rolda contra os Rockets aos que venceron por 3-1. Nesta ocasi\u00f3n a barreira das semifinais de conferencia ser\u00eda contra os Nuggets que superaran na divisi\u00f3n Medio-Oeste aos Mavericks. Nesta ocasi\u00f3n Aguirre e compa\u00f1\u00eda lograron superarse e meterse na final vencendo por 4-2 a Denver. Por desgraza para eles de novo aparec\u00eda no seu cami\u00f1o o dominador da liga en os 80. Os Lakers foron demasiado para os Mavs e caeron na final do Oeste por un apertado 4-3.\nDetroit Pistons.\nA tempada 1988-89 ser\u00eda unha tempada de cambios para Aguirre, ao cabo moi importantes para a s\u00faa carreira. Comezou a tempada cos Mavs pero a metade de campa\u00f1a foi traspasado aos Pistons a cambio de Adrian Dantley e unha primeira rolda do draft. A pesar de quedar como segundo m\u00e1ximo anotador da franqu\u00eda tras Rolando Blackman, (en breve Aguirre ser\u00e1 superado por Dirk Nowitzki como anotador de Dallas), tanto os afeccionados como os directivos alegr\u00e1ronse de perder de vista ao problem\u00e1tico Aguirre. En Detroit formar\u00eda cos co\u00f1ecidos como \"Bad Boys\" (\"Mozos Malos\") xunto a Isiah Thomas, Joe Dumars, Vinnie Johnson, Bill Laimbeer etc. O car\u00e1cter de Aguirre e o seu estilo de xogo chocaron coa filosof\u00eda do equipo, e nunha famosa cea que mantiveron varios compa\u00f1eiros de equipo, Bill Laimbeer deixou ben claro o sitio de Aguirre nos Pistons. Contra todo progn\u00f3stico Aguirre encaixou ben as cr\u00edticas e adaptouse rapidamente ao xogo de Detroit, axudando aos Pistons a conseguir o primeiro lugar do Leste. Tras clasificarse para playoff cunha marca de 63-19 varreron na primeira rolda a uns Celtics xa en decadencia apurando os seus \u00faltimos momentos de gloria. Na segunda rolda volveron varrer aos Bucks por 4-0 e chegaron \u00e1 final de conferencia ante os Chicago Bulls de Michael Jordan. A pesar de ter m\u00e1is dificultades venceron por 4-2 e chegaron \u00e1s finais, a vinganza de Aguirre estaba servida, de novo os Lakers aparec\u00edan no seu cami\u00f1o ao t\u00edtulo, pero esta vez na final e con Detroit. Os \"Bad Boys\" foron implacables e fulminaron por 4-0 aos Lakers conseguindo o t\u00edtulo despois de dous anos de intentos errados, Aguirre por fin consegu\u00eda o seu anel.\nNa tempada 1989-90 seguir\u00eda en reinado dos Pistons. Cun Aguirre integrado na filosof\u00eda do equipo e cunha gran defensa consegu\u00edan alzarse por segundo ano consecutivo co campionato da NBA. A rivalidade que manti\u00f1an na Conferencia Leste cos Bulls deu un envorco na tempada 1990-91. Jordan e os seus comezaban o seu reinado destronando aos Pistons, Aguirre non volver\u00eda ga\u00f1ar o anel a pesar de seguir xogando a bo tanto individual como colectivamente.\nOs \"Bad Boys\" agonizaban na tempada 1991-92, a pesar da s\u00faa clasificaci\u00f3n para playoff caen en primeira rolda ante os Knicks por un axustado 3-2, a \u00faltima vez que Aguirre disputar\u00e1 un partido de playoff, xa que a puntilla definitiva ser\u00eda a seguinte campa\u00f1a. Na tempada 1992-93 cunha marca de 40-42 os Pistons quedan f\u00f3ra da loita polo t\u00edtulo, os n\u00fameros de Aguirre baixan at\u00e9 9,9 puntos e 3 rebotes. Esta campa\u00f1a \u00e9 cortado por Detroit a pesar de quedar 2 anos de contrato polo que asina como axente libre con Los Angeles Clippers por unha campa\u00f1a. Aguirre, xa un veterano de 33 anos completa a campa\u00f1a con 10,6 puntos por partido pero os Clippers, equipo maldito durante a d\u00e9cada dos 90 queda nos \u00faltimos lugares da competici\u00f3n. Tras esta tempada con Los Angeles Clippers decide p\u00f3r fin \u00e1 s\u00faa carreira como xogador profesional, actualmente pertence ao corpo t\u00e9cnico dos Knicks como adestrador asistente."}
{"id": "146848", "revid": "785", "url": "https://gl.wikipedia.org/wiki?curid=146848", "title": "Radio Redondela", "text": "Radio Redondela e unha emisora de radio da frecuencia modulada, de titularidade p\u00fablica (municipal).\nDescrici\u00f3n.\nComezou a emitir en 2002 e ten a s\u00faa sede na segunda planta da Casa da Cultura de Redondela, Pontevedra. Rec\u00edbese a trav\u00e9s da frecuencia dos 94.9 MHz, ou de Internet. A fala empregada neste medio \u00e9 o galego. O concelleiro responsable \u00e9 Xos\u00e9 Carlos Pazos Docampo, e Susana Queimali\u00f1os a directora.\nProgramaci\u00f3n.\nNa s\u00faa programaci\u00f3n hai m\u00fasica, con canci\u00f3ns, entre outras linguas, en galego, castel\u00e1n, portugu\u00e9s, ingl\u00e9s e franc\u00e9s, informativos locais e outros tipos de contidos. Emite programas da rede EMUGA coma \"18 Rodas\", \"A m\u00fasica da t\u00faa vida\", \"Arredor de Nos\", \"Informativo Galicia\", \"Rockfusi\u00f3n\" ou \"Stars\". E entre a lista de programas de produci\u00f3n propia est\u00e1n \"A Estaci\u00f3n\", \"Brasil moito al\u00e9n\", \"Canci\u00f3ns para xordos\", \"Informativo\", \"Living House\" ou \"Tempo de Jazz\"."}
{"id": "146849", "revid": "85894", "url": "https://gl.wikipedia.org/wiki?curid=146849", "title": "A Casti\u00f1eira, Montemaior, A Laracha", "text": "A Casti\u00f1eira \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 23 habitantes no ano 2009 segundo datos do Instituto Nacional de Estad\u00edstica, dos cales eran 11 homes e 12 mulleres."}
{"id": "146850", "revid": "85894", "url": "https://gl.wikipedia.org/wiki?curid=146850", "title": "A Cerdeira, Montemaior, A Laracha", "text": "A Cerdeira \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Segundo o Instituto Nacional de Estad\u00edstica en 2009 ti\u00f1a 25 habitantes (14 homes e 11 mulleres)."}
{"id": "146851", "revid": "23204", "url": "https://gl.wikipedia.org/wiki?curid=146851", "title": "As Cernadas, Montemaior, A Laracha", "text": "As Cernadas \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Segundo o Instituto Nacional de Estad\u00edstica en 2009 ti\u00f1a 29 habitantes (19 homes e 10 mulleres).\nToponimia.\nO top\u00f3nimo galego Cernadas (da voz medieval *\"cinerata\", do lat\u00edn ) indica unha terra queimada para o seu poboamento."}
{"id": "146853", "revid": "89787", "url": "https://gl.wikipedia.org/wiki?curid=146853", "title": "Charlie Share", "text": "Charles Edward \"Chuck\" Share, nado o 14 de marzo de 1927 en Akron, Ohio, \u00e9 un ex xogador profesional de baloncesto estadounidense que xogou durante nove tempadas na NBA. Con 2,11 metros de altura xogaba na posici\u00f3n de pivote. Foi o primeiro xogador en ser elixido como n\u00famero 1 do Draft da NBA da historia, xa coa liga unificada.\nTraxectoria deportiva.\nUniversidade.\nXogou durante 4 tempadas cos \"Falcons\" da Universidade de Bowling Green, nas que fixo unha media de 14,2 puntos en 121 partidos disputados.\nProfesional.\nFoi elixido no n\u00famero 1 do Draft da NBA de 1950 por Boston Celtics, a\u00ednda que nunca chegou a xogar al\u00ed. Comezou a s\u00faa andaina profesional nos Fort Wayne Pistons, onde permaneceu durante d\u00faas tempadas e media, sendo moi pouco utilizado. Mediada a tempada 1953-54 foi traspasado a Milwaukee Hawks, equipo no que contou con m\u00e1is minutos e no que permaneceu case at\u00e9 o final da s\u00faa carreira, traslad\u00e1ndose con eles \u00e1 cidade de St. Louis, onde ga\u00f1ou o seu \u00fanico anel de campi\u00f3n en 1958. Na s\u00faa \u00faltima tempada en activo, a 1959-60, xogou uns poucos partidos con Minneapolis Lakers. No total da s\u00faa carreira fixo unha media 8,3 puntos e 8,4 rebotes por partido."}
{"id": "146854", "revid": "5132", "url": "https://gl.wikipedia.org/wiki?curid=146854", "title": "Chuck Share", "text": ""}
{"id": "146855", "revid": "5132", "url": "https://gl.wikipedia.org/wiki?curid=146855", "title": "Charles Share", "text": ""}
{"id": "146856", "revid": "89787", "url": "https://gl.wikipedia.org/wiki?curid=146856", "title": "Mark Cuban", "text": "Mark Cuban, nado o 31 de xullo de 1958 en Mount Lebanon, Pensilvania, \u00e9 un empresario emprendedor estadounidense multimillonario. \u00c9 propietario dos Dallas Mavericks, unha franqu\u00eda da NBA e Presidente de \"HDNET\", unha rede de cable de HDTV."}
{"id": "146859", "revid": "5132", "url": "https://gl.wikipedia.org/wiki?curid=146859", "title": "AmericanAirlines Arena", "text": ""}
{"id": "146861", "revid": "85894", "url": "https://gl.wikipedia.org/wiki?curid=146861", "title": "Cumi\u00e1ns, Montemaior, A Laracha", "text": "Cumi\u00e1ns \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 42 habitantes no ano 2009 segundo datos do Instituto Nacional de Estad\u00edstica, dos cales eran 23 homes e 19 mulleres."}
{"id": "146862", "revid": "85894", "url": "https://gl.wikipedia.org/wiki?curid=146862", "title": "A Ferreira, Montemaior, A Laracha", "text": "A Ferreira \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 16 habitantes no ano 2009 segundo datos do Instituto Nacional de Estad\u00edstica, dos cales eran 7 homes e 9 mulleres."}
{"id": "146864", "revid": "85894", "url": "https://gl.wikipedia.org/wiki?curid=146864", "title": "A Fieira, Montemaior, A Laracha", "text": "A Fieira \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 17 habitantes no ano 2009 segundo datos do Instituto Nacional de Estad\u00edstica, dos cales eran 9 homes e 8 mulleres."}
{"id": "146865", "revid": "1131", "url": "https://gl.wikipedia.org/wiki?curid=146865", "title": "O Gallardo, Montemaior, A Laracha", "text": "O Gallardo \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 0 habitantes no ano 2009 segundo datos do Instituto Nacional de Estad\u00edstica."}
{"id": "146867", "revid": "85894", "url": "https://gl.wikipedia.org/wiki?curid=146867", "title": "O Xestal, Montemaior, A Laracha", "text": "O Xestal \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 55 habitantes no ano 2009 segundo datos do Instituto Nacional de Estad\u00edstica, dos cales eran 26 homes e 29 mulleres."}
{"id": "146868", "revid": "85894", "url": "https://gl.wikipedia.org/wiki?curid=146868", "title": "Goexe, Montemaior, A Laracha", "text": "Goexe \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 8 habitantes no ano 2009 segundo datos do Instituto Nacional de Estad\u00edstica, dos cales eran 4 homes e 4 mulleres."}
{"id": "146869", "revid": "85894", "url": "https://gl.wikipedia.org/wiki?curid=146869", "title": "O Igrexario, Montemaior, A Laracha", "text": "O Igrexario \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 39 habitantes no ano 2009 segundo datos do Instituto Nacional de Estad\u00edstica, dos cales eran 21 homes e 18 mulleres."}
{"id": "146870", "revid": "72012", "url": "https://gl.wikipedia.org/wiki?curid=146870", "title": "Campionato Mundial de F\u00f3rmula 1 de 1963", "text": "O Campionato Mundial de F\u00f3rmula 1 de 1963 foi o d\u00e9cimo cuarto campionato anual de F\u00f3rmula 1 organizado pola F\u00e9d\u00e9ration Internationale de l'Automobile (FIA) e a sexta Copa Internacional para construtores de F1. Con 10 Grandes Premios no calendario e numerosas carreiras fora do campionato, deu comezo o 26 de maio, e finalizou o 28 de decembro.\nResumo.\nJim Clark ga\u00f1ou o seu primeiro campionato con sete vitorias por d\u00faas de Graham Hill e unha de John Surtees nunha versi\u00f3n revisada do Ferrari. Este r\u00e9cord de n\u00famero de vitorias nunha tempada non foi igualado ata que Alain Prost ga\u00f1ou sete carreiras en pilotando un McLaren MP4 / 2, e non foi batido ata cando Ayrton Senna ga\u00f1ou oito carreiras no McLaren MP4/4 (ironicamente o seu compa\u00f1eiro de equipo Prost volveu ga\u00f1ar sete carreiras en 1988). Con todo, a diferenza de 1963, que s\u00f3 constaba de dez carreiras, as tempadas de e consist\u00edan en 16 carreiras que proporcionaban a Clark unha mellor relaci\u00f3n entre o 70% e Prost (43,75%) ou Senna (50%).\nA empresa ATS, fundada por ex traballadores de Ferrari, foi un completo desastre que arruinou a Phil Hill. Non estaba relacionado coa empresa da d\u00e9cada de 1970 ATS (Auto Technisches Spezialzubeh\u00f6r), que foi algo m\u00e1is exitoso.\nEquipos e pilotos confirmados.\nOs seguintes equipos e pilotos participaron no Campionato Mundial de F\u00f3rmula 1 de 1962:\nClasificaci\u00f3n do Mundial de Pilotos de 1963.\nOs puntos conc\u00e9dense sobre unha base 9-6-4-3-2-1 en cada carreira, s\u00f3 contan os 6 mellores resultados para o campionato.\nClasificaci\u00f3n do Mundial de Construtores de 1963.\nOs puntos conc\u00e9dense sobre unha base 9-6-4-3-2-1 en cada carreira, s\u00f3 contan os 6 mellores resultados para o campionato. S\u00f3 o mellor coche de cada fabricante en cada carreira era elixible para ga\u00f1ar puntos. Os n\u00fameros sen par\u00e9ntese son os puntos do Campionato; os n\u00fameros entre par\u00e9ntese representan o total de puntos anotados."}
{"id": "146871", "revid": "85894", "url": "https://gl.wikipedia.org/wiki?curid=146871", "title": "A Lagarteira, Montemaior, A Laracha", "text": "A Lagarteira \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 5 habitantes no ano 2009 segundo datos do Instituto Nacional de Estad\u00edstica, dos cales eran 1 home e 4 mulleres."}
{"id": "146872", "revid": "85894", "url": "https://gl.wikipedia.org/wiki?curid=146872", "title": "As Lebor\u00edas, Montemaior, A Laracha", "text": "As Lebor\u00edas \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 4 habitantes no ano 2009 segundo datos do Instituto Nacional de Estad\u00edstica, dos cales eran 2 homes e 2 mulleres."}
{"id": "146873", "revid": "85894", "url": "https://gl.wikipedia.org/wiki?curid=146873", "title": "O Lorteiro, Montemaior, A Laracha", "text": "O Lorteiro \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 61 habitantes no ano 2009 segundo datos do Instituto Nacional de Estad\u00edstica, dos cales eran 32 homes e 29 mulleres."}
{"id": "146874", "revid": "85894", "url": "https://gl.wikipedia.org/wiki?curid=146874", "title": "Nebrexe, Montemaior, A Laracha", "text": "Nebrexe \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 14 habitantes no ano 2009 segundo datos do Instituto Nacional de Estad\u00edstica, dos cales eran 8 homes e 6 mulleres."}
{"id": "146875", "revid": "85894", "url": "https://gl.wikipedia.org/wiki?curid=146875", "title": "As Nocellas, Montemaior, A Laracha", "text": "As Nocellas \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 4 habitantes no ano 2009 segundo datos do Instituto Nacional de Estad\u00edstica, dos cales eran 2 homes e 2 mulleres."}
{"id": "146876", "revid": "85894", "url": "https://gl.wikipedia.org/wiki?curid=146876", "title": "A Pena, Montemaior, A Laracha", "text": "A Pena \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 27 habitantes no ano 2009 segundo datos do Instituto Nacional de Estad\u00edstica, dos cales eran 10 homes e 17 mulleres."}
{"id": "146877", "revid": "85894", "url": "https://gl.wikipedia.org/wiki?curid=146877", "title": "O Penedo, Montemaior, A Laracha", "text": "O Penedo \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 11 habitantes no ano 2009 segundo datos do Instituto Nacional de Estad\u00edstica, dos cales eran 7 homes e 4 mulleres."}
{"id": "146878", "revid": "89787", "url": "https://gl.wikipedia.org/wiki?curid=146878", "title": "Coque Malla", "text": "Jorge Malla Valle, co\u00f1ecido como Coque Malla, nado en Madrid o 22 de outubro de 1969, \u00e9 un actor espa\u00f1ol, e o l\u00edder do grupo de rock Los Ronaldos.\nTraxectoria.\nFillo do actor Gerardo Malla e da actriz Amparo Valle, nace en Madrid en 1969. Aos 15 anos, xunto con Ricardo Moreno, Lu\u00eds Garc\u00eda e Lu\u00eds Mart\u00edn forma o grupo de rock Los Ronaldos, do que ser\u00e1 voz, guitarra e l\u00edder.\nCos Ronaldos grava cinco discos: \"Los Ronaldos\", \"Saca la lengua\", \"Sabor salado\", \"0\" e \"Idiota\". Conseguindo grandes \u00e9xitos con canci\u00f3ns como \"Adi\u00f3s pap\u00e1\", \"Quiero m\u00e1s\", \"Qu\u00e9 vamos a hacer\", \"Por las noches\" etc. A fama levaraos a facer xiras por Espa\u00f1a, Chile e Cuba. O grupo dis\u00f3lvese en 1998.\nEn 1995 colabora no \u00e9xito de Los Rodr\u00edguez, \"Mucho Mejor\", do disco \"Palabras m\u00e1s, palabras menos\". A partir de ent\u00f3n traballa na s\u00faa carreira en solitario e na s\u00faa faceta de actor en pel\u00edculas como \"Todo es mentira\".\nEn 2006 colabora co grupo musical Pereza, no disco \"Los amigos de los animales\", no tema \"Algo para cantar\". En 2007 colabora con Ariel Rot, no disco \"D\u00faos, tr\u00edos y otras perversiones\", no tema \"El tiempo lo dir\u00e1\".\nEn 2010 cede a canci\u00f3n do seu grupo Los Ronaldos \"No puedo vivir sin ti\" para unha campa\u00f1a publicitaria da marca IKEA."}
{"id": "146879", "revid": "23204", "url": "https://gl.wikipedia.org/wiki?curid=146879", "title": "Federico Chueca", "text": "P\u00edo Estanislao Federico Chueca y Robres, nado en Madrid o 5 de maio de 1846 e finado o 20 de xullo de 1908, foi un compositor espa\u00f1ol.\nTraxectoria.\nFoi o segundo fillo dunha familia acomodada madrile\u00f1a. Est\u00e1 considerado un m\u00fasico autodidacta, malia que recibiu clases de solfexo desde o ensino primario. De feito, ti\u00f1a destreza co piano, o cal foi comentado pola prensa da \u00e9poca. A s\u00faa irregular formaci\u00f3n acad\u00e9mica no musical queda compensada pola s\u00faa grande intuici\u00f3n e graza para a melod\u00eda e o ritmo. Chueca \u00e9 un dos m\u00e1ximos representantes da zarzuela. \u00c9 autor de \"La Gran V\u00eda\" (1886), xunto con Joaqu\u00edn Valverde."}
{"id": "146880", "revid": "1131", "url": "https://gl.wikipedia.org/wiki?curid=146880", "title": "Penedo", "text": "Un penedo \u00e9 unha pedra moi grande que sobresae na terra ou no mar. Como top\u00f3nimo, Penedo pode referirse a:"}
{"id": "146881", "revid": "1131", "url": "https://gl.wikipedia.org/wiki?curid=146881", "title": "Zarzuela", "text": "A zarzuela \u00e9 unha forma de m\u00fasica teatral xurdida en diversos territorios de Espa\u00f1a con partes instrumentais, partes vocais (s\u00f3s, d\u00faos, coros...) e partes faladas.\nCaracter\u00edsticas.\nO seu nome procede do Palacio da Zarzuela, nome do pavill\u00f3n de caza pr\u00f3ximo a Madrid onde se achaba o teatro que albergou as primeiras representaci\u00f3ns do x\u00e9nero e que hoxe \u00e9 residencia dos monarcas espa\u00f1ois. A zarzuela cultivouse con moitos acertos ao trasladarse a Cuba, onde destacaron os compositores Gonzalo Roig e Ernesto Lecuona, e Rodrigo Prats, Eliseo Grenet e a Venezuela, con Jos\u00e9 \u00c1ngel Montero e Pedro El\u00edas Guti\u00e9rrez.\nZarzuela en Galiza.\nTam\u00e9n en Galiza o x\u00e9nero acadou certa relevancia con figuras como Gustavo Freire, compositor da zarzuela galega de posguerra \"Non chores, Sabeli\u00f1a\" (1943) ou con Ram\u00f3n Armada Teixeiro e a s\u00faa composici\u00f3n da primeira zarzuela en galego (estreada o 10 de abril de 1886), titulada \"\u00a1Non m\u00e1is emigraci\u00f3n!\""}
{"id": "146882", "revid": "85894", "url": "https://gl.wikipedia.org/wiki?curid=146882", "title": "O Pumar, Montemaior, A Laracha", "text": "O Pumar \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 0 habitantes no ano 2009 segundo datos do Instituto Nacional de Estad\u00edstica."}
{"id": "146883", "revid": "85894", "url": "https://gl.wikipedia.org/wiki?curid=146883", "title": "O Ramiscal, Montemaior, A Laracha", "text": "O Ramiscal \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 13 habitantes no ano 2009 segundo datos do Instituto Nacional de Estad\u00edstica, dos cales eran 7 homes e 6 mulleres."}
{"id": "146884", "revid": "85894", "url": "https://gl.wikipedia.org/wiki?curid=146884", "title": "O Ra\u00f1o, Montemaior, A Laracha", "text": "O Ra\u00f1o \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 13 habitantes no ano 2009 segundo datos do Instituto Nacional de Estad\u00edstica, dos cales eran 6 homes e 7 mulleres."}
{"id": "146885", "revid": "85894", "url": "https://gl.wikipedia.org/wiki?curid=146885", "title": "A Ribeiri\u00f1a, Montemaior, A Laracha", "text": "A Ribeiri\u00f1a \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 7 habitantes no ano 2009 segundo datos do Instituto Nacional de Estad\u00edstica, dos cales eran 3 homes e 4 mulleres."}
{"id": "146886", "revid": "85894", "url": "https://gl.wikipedia.org/wiki?curid=146886", "title": "Sabaceda, Montemaior, A Laracha", "text": "Sabaceda \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 18 habitantes no ano 2009 segundo datos do Instituto Nacional de Estad\u00edstica, dos cales eran 10 homes e 8 mulleres."}
{"id": "146887", "revid": "98629", "url": "https://gl.wikipedia.org/wiki?curid=146887", "title": "Ligue Nationale de Basket", "text": "A Ligue Nationale de Basket (do franc\u00e9s \"Liga Nacional de Baloncesto\") \u00e9 a organizaci\u00f3n deportiva que goberna o baloncesto profesional masculino en Francia. O primeiro campionato entre clubs franceses tivo lugar en 1921; dende aquela celebrouse anualmente coa \u00fanica excepci\u00f3n dos anos 1940 e 1941, a causa da segunda guerra mundial. O campionato recibiu ao longo da historia tres denominaci\u00f3ns: entre 1921 e 1949 denominouse \"Excellence\", entre 1950 e 1993 \"Nationale 1\", e dende 1994 \"Pro A\". Actualmente a Liga, organizada pola LNB (Ligue nationale de basket-ball), est\u00e1 organizada en d\u00faas categor\u00edas: a primeira divisi\u00f3n, Pro A, e a segunda, Pro B.\nPro B.\nEquipos da temporada 2022\u221223.\nOs seguintes son os equipos que compiten na temporada 2022\u201323 da LNB Pro B."}
{"id": "146891", "revid": "1131", "url": "https://gl.wikipedia.org/wiki?curid=146891", "title": "O Gallardo", "text": "O top\u00f3nimo galego O Gallardo pode referirse a:"}
{"id": "146892", "revid": "56817", "url": "https://gl.wikipedia.org/wiki?curid=146892", "title": "A Ribeiri\u00f1a", "text": "Co top\u00f3nimo A Ribeiri\u00f1a pod\u00e9monos referir a varios lugares de Galicia:"}
{"id": "146893", "revid": "25871", "url": "https://gl.wikipedia.org/wiki?curid=146893", "title": "Sabaceda", "text": "Co top\u00f3nimo Sabaceda pod\u00e9monos referir a varios lugares de Galicia:"}
{"id": "146894", "revid": "5863", "url": "https://gl.wikipedia.org/wiki?curid=146894", "title": "Baixa Silesia", "text": "A Baixa Silesia (en polaco \"Wojew\u00f3dztwo dolno\u015bl\u0105skie\") \u00e9 unha das 16 provincias (voivodatos) que conforman a Rep\u00fablica de Polonia, segundo a divisi\u00f3n administrativa do ano 1998 e foi creado coa reforma de 1999 pola fusi\u00f3n dos voivodatos de Wroclaw, Legnica, Wa\u0142brzych e Jelenia G\u00f3ra. Atop\u00e1ndose no suroeste de Polonia; a Baixa Silesia corresponde ao sector occidental da rexi\u00f3n chamada Silesia.\nXeograf\u00eda.\nA Baixa Silesia confina ao norte co voivodato de Lubusz, ao nord\u00e9s co de Gran Polonia e ao sueste co de Opole, as\u00ed como confina ao suroeste con Alema\u00f1a (Li\u00f1a Oder-Neisse) e a Rep\u00fablica Checa.\nNo Sur da Baixa Silesia a rexi\u00f3n mota\u00f1osa dos Sudetes (ramal noroccidental dos C\u00e1rpatos) \u00e9 unha das zonas tur\u00edsticas m\u00e1is importantes de Polonia polos seus centros de deportes invernais.\nDivisi\u00f3n administrativa.\nO Voivodato da Baixa Slesia at\u00f3pase dividido en distritos (\"Powiat\" en polaco), con 3 cidades distrito. Existen distritos que levan o nome destas cidades pero sen comprehenderlas na s\u00faa xurisdici\u00f3n administrativa.\nXeograf\u00eda.\nPrincipais cidades.\nA capital do voivodato, Breslavia, \u00e9 cos seus case 640\u00a0000 habitantes a cuarta cidade m\u00e1is poboada de toda Polonia e netamente a meirande de toda Silesia."}
{"id": "146895", "revid": "1308", "url": "https://gl.wikipedia.org/wiki?curid=146895", "title": "Voivodato de Baixa Silesia", "text": ""}
{"id": "146896", "revid": "12452", "url": "https://gl.wikipedia.org/wiki?curid=146896", "title": "Voivodato de Varmia e Masuria", "text": ""}
{"id": "146897", "revid": "1308", "url": "https://gl.wikipedia.org/wiki?curid=146897", "title": "Voivodato de Cuiavia e Pomerania", "text": ""}
{"id": "146901", "revid": "1308", "url": "https://gl.wikipedia.org/wiki?curid=146901", "title": "Voivodia de Lublin", "text": ""}
{"id": "146902", "revid": "1131", "url": "https://gl.wikipedia.org/wiki?curid=146902", "title": "Reunion Arena", "text": "O Reunion Arena foi un pavill\u00f3n cuberto situado no distrito de Reunion, no centro de Dallas, Texas (Estados Unidos). A cancha ti\u00f1a capacidade para 17.293 seareiros en partidos de baloncesto e 17.001 en partidos de h\u00f3ckey sobre xeo. Durante a s\u00faa historia albergou principalmente encontros dos Dallas Mavericks da NBA e dos Dallas Stars da NHL. Foi pechado o 30 de xu\u00f1o de 2008 e finalmente demolido o 17 de novembro de 2009. Os equipos profesionais deportivos de Dallas xogan agora no American Airlines Center."}
{"id": "146903", "revid": "5863", "url": "https://gl.wikipedia.org/wiki?curid=146903", "title": "Gran Polonia", "text": "O Voivodato de Gran Polonia (polaco: \"wojew\u00f3dztwo wielkopolskie\") \u00e9 unha das 16 provincias (voivodatos) que conforman a Rep\u00fablica de Polonia, segundo a divisi\u00f3n administrativa do ano 1998. Creouse o 1 de xaneiro de 1999, a partir dos anteriores voivodatos de Pozna\u0144, Kalisz, Konin, Leszno, e dunha parte do antigo voivodato de Pi\u0142a. \u00c9 a segunda en tama\u00f1o e a terceira en poboaci\u00f3n, con 29.826\u00a0km\u00b2 e 3,4 mill\u00f3ns de habitantes. Est\u00e1 dividido en 35 distritos ou poviatos, dos que 4 cidades pos\u00faen a categor\u00eda de poviato, e 226 comunas. As s\u00faas principais cidades son Pozna\u0144, Kalisz, Konin, Leszno, Pi\u0142a e Gniezno. Comprende a maior\u00eda da rexi\u00f3n hist\u00f3rica (ag\u00e1s algunhas pequenas comunidades do suroeste) do mesmo nome (en polaco \"Wielkopolska\").\nSituaci\u00f3n e Natureza.\nO voivodato sit\u00faase no centro-oeste de Polonia. Ten dous parques naturais, varias reservas naturais e varios parques paisax\u00edsticos. Os dous principais r\u00edos da rexi\u00f3n son o Warta e o Note\u0107. O norte do voivodato \u00e9 unha rexi\u00f3n lacustre.\nHistoria.\nO nome de Gran Polonia (en polaco: Wielkopolska, Franc\u00e9s: \"Grande-Pologne\", Alem\u00e1n:\"Gro\u00dfpolen\", lat\u00edn: \"Polonia Maior\") util\u00edzase s\u00f3 dende os s\u00e9culos XIV e XV. Menci\u00f3nase por primeira vez en lat\u00edn en 1257, e por primeira vez en polaco en 1449. O nome de Gran ou Vella Polonia adoitan referirse a que \u00e9 o berce de Polonia como estado. Antigamente, esta zona estaba habitada pola tribo dos Polanos e cham\u00e1base sinxelamente Polonia. Os fortes de Giecz e de Pozna\u0144 constru\u00edronse no s\u00e9culo X. A Gran Polonia era \u00e1 rexi\u00f3n central do pa\u00eds de Mieszko I e de Boleslao I o Bravo, Pozna\u0144 era a capital de Polonia. At\u00e9 o s\u00e9culo XI no que se mudou a capital a Cracovia.\nTras as Partici\u00f3ns de Polonia, a rexi\u00f3n ficou baixo o dominio de Prusia e sufriu un proceso forzado de xermanizaci\u00f3n. Durante a segunda guerra mundial, foi anexionada pola Alema\u00f1a Nazi co nome de Wartheland ou \"Warthegau\", pa\u00eds do Warta. En 1945, volveu a Polonia.\nEconom\u00eda.\nOs principais sectores de actividade son a industria, o agroalimentario, os transportes , a construci\u00f3n, o comercio e os servizos."}
{"id": "146904", "revid": "98629", "url": "https://gl.wikipedia.org/wiki?curid=146904", "title": "RMS Carpathia", "text": "O RMS \" Carpathia\" (\"Royal Mail Steamship Carpathia\") foi un transatl\u00e1ntico brit\u00e1nico da compa\u00f1\u00eda navieira Cunard Line que foi constru\u00eddo nos estaleiros de Swan Hunter &amp; Wigham Richardson. A s\u00faa construci\u00f3n foi iniciada en setembro de 1901, foi botado ao mar en agosto de 1902 e realizou a s\u00faa viaxe inaugural en maio de 1903. O \" Carpathia\" foi dese\u00f1ado para transportar inmigrantes do leste europeo e persoas de clase media, ofrecendo un confort maior que o doutros buques da \u00e9poca. En 1905 foi engadida unha primeira clase e aument\u00e1ronse as instalaci\u00f3ns da terceira clase. \nDespois de nove anos en servizo sen ning\u00fan incidente destacado, o \"Carpathia\" recibiu as chamadas de socorro do \"Titanic\" na madrugada do 15 de abril de 1912 mentres realizaba a s\u00faa rutineira traves\u00eda dende Nova York cara a Fiume (Austria-Hungr\u00eda) \u2014na actualidade Rijeka (Croacia)\u2014. O capit\u00e1n Arthur Rostron cambiou o rumbo do barco para ir ao rescate do \"Titanic\", preparou a toda a s\u00faa tripulaci\u00f3n e conseguiu facer que o buque lograse o seu propio r\u00e9cord de velocidade. O \"Carpathia\" rescatou 712 sobreviventes ao amencer e regresou a Nova York o 18 de abril. A prensa da \u00e9poca e varios pasaxeiros do \"Titanic\" consideraron heroes ao capit\u00e1n Rostron e a s\u00faa tripulaci\u00f3n.\nO \" Carpathia\" continuou o seu servizo comercial durante a primeira guerra mundial, actuando tam\u00e9n como buque de transporte de tropas. Durante a guerra, o 17 de xullo de 1918 foi torpedeado polo submarino alem\u00e1n SM \"U-55\" e afundiuse, morrendo cinco persoas no naufraxio. Os restos do \"Carpathia\" foron achados en 2000 polo explorador Clive Cussler e a s\u00faa compa\u00f1\u00eda, a National Underwater and Marine Agency (NUMA).\nHistoria.\nConstruci\u00f3n e caracter\u00edsticas.\nO \"Carpathia\" (cuxo nome prov\u00e9n dos\u00a0Montes C\u00e1rpatos) foi constru\u00eddo polos estaleiros\u00a0Swan Hunter &amp; Wigham Richardson, en\u00a0Wallsend\u00a0(Tyne e Wear,\u00a0Inglaterra,\u00a0Reino Unido). A construci\u00f3n do \"Carpathia\" comezou o\u00a010 de setembro\u00a0de\u00a01901. Durante a s\u00faa construci\u00f3n, o seu casco foi pintado de cor cinsenta clara para que sa\u00edse con maior nitidez nas fotograf\u00edas. O \"Carpathia\" foi botado ao mar o\u00a06 de agosto\u00a0de\u00a01902, sendo despois remolcado a un dique seco para o seu acondicionamento, durante os seguintes oito meses. Unha vez rematada a s\u00faa construci\u00f3n, o buque realizou as s\u00faas\u00a0probas de mar\u00a0entre o 22 e o 25 de abril de 1903.\nO \"Carpathia\" non foi concibido como un transatl\u00e1ntico de luxo, sen\u00f3n para transportar principalmente pasaxeiros de segunda e terceira clase, as cales proporcionaban un confort consider\u00e1bel nesa \u00e9poca. Os pasaxeiros da segunda clase ti\u00f1an acceso a unha biblioteca, unha sala de fumadores e un comedor; instalaci\u00f3ns coas que tam\u00e9n contaba a terceira clase, exceptuando a biblioteca. Unha pequena \u00e1rea para pasaxeiros de primeira clase foi engadida posteriormente en 1905, sendo tam\u00e9n aumentadas considerabelmente as instalaci\u00f3ns da terceira clase.\nA s\u00faa capacidade orixinal era de 1704 pasaxeiros, por\u00e9n tras as reformas efectuadas en 1905 a s\u00faa capacidade aumentou at\u00e9 os 2550 pasaxeiros. Como posterior barco de transporte de tropas durante a\u00a0primeira guerra mundial, foi adaptado para transportar at\u00e9 tres mil homes e mil toneladas de abastecementos, ou mil homes con cabalos. A embarcaci\u00f3n tam\u00e9n ti\u00f1a unha pequena orquestra, da cal dous dos seus m\u00fasicos,\u00a0Theodore Brailey\u00a0e\u00a0Robert Bricoux, posteriormente integrar\u00edanse \u00e1\u00a0orquestra do \"Titanic\". O \"Carpathia\" ti\u00f1a 170 metros de eslora, 19 metros de manga, unha tonelaxe de 13\u00a0555\u00a0toneladas, e era propulsado por d\u00faas h\u00e9lices de tres pas movidas por d\u00faas m\u00e1quinas de vapor de oito cilindros e cu\u00e1drupla expansi\u00f3n que lle permit\u00edan acadar unha velocidade media de 14\u00a0n\u00f3s\u00a0(26\u00a0km/h). Por\u00e9n, na noite do\u00a0naufraxio do \"Titanic\", o buque logrou acadar unha velocidade m\u00e1xima de 17,5\u00a0n\u00f3s (32,4\u00a0km/h).\nPrimeiros anos en servizo.\nO \"Carpathia\" fixo a s\u00faa viaxe inaugural o\u00a05 de maio\u00a0de\u00a01903, partindo dende\u00a0Liverpool\u00a0(Reino Unido) rumbo a\u00a0Boston\u00a0(Estados Unidos), facendo escala en\u00a0Queenstown\u00a0(Irlanda); a viaxe, por\u00e9n, viuse atrasada por mor dunha folga durante o per\u00edodo final da s\u00faa construci\u00f3n. Despois diso, o barco serviu na ruta\u00a0Nova York-Liverpool\u00a0durante o ver\u00e1n, e na ruta Nova York-Fiume\u00a0(Austria-Hungr\u00eda) e despois at\u00e9\u00a0Trieste\u00a0(Italia) na \u00e9poca de inverno. O \"Carpathia\" serviu \u00e1 Cunard Line durante os seus primeiros nove anos de carreira de maneira tranquila e eficiente, sen involucrarse en ning\u00fan incidente digno de destacar. Dende a s\u00faa botadura, o buque recibiu pouca atenci\u00f3n por parte da prensa, estando \u00e1 sombra dos grandes transatl\u00e1nticos da \u00e9poca como os\u00a0\"Catro Grandes\", a\u00a0Clase \"Kaiser\", o\u00a0RMS\u00a0\"Oceanic\", o\u00a0RMS \"Lusitania\", o\u00a0RMS\u00a0\"Mauretania\", e a\u00a0Clase \"Olympic\".\nIntervenci\u00f3n na traxedia do \"Titanic\".\nO \"Carpathia\" deixou Nova York o 11 de abril de 1912 con destino a Fiume (Austria-Hungr\u00eda), ao mando do capit\u00e1n Arthur Rostron (que asumira o mando do barco o 18 de xaneiro); a bordo viaxaban apenas 743 pasaxeiros, coa s\u00faa segunda e terceira clases estando medio baleiras, xa que hab\u00eda s\u00f3 50 pasaxeiros en segunda clase e 565 en terceira. Entre os pasaxeiros estaban o pintor Colin Campbell Cooper, o xornalista Lewis P. Skidmore, o fot\u00f3grafo Dr. Francis H. Blackmarr e Charles H. Marshall.\nAproximadamente \u00e1s 0:26 a. m. do 15 de abril, recibiuse a angustiosa chamada de auxilio (CQD) do RMS \"Titanic\" na sala de tel\u00e9grafo do \"Carpathia\", a cargo do operador de radio Harold Cottam (que a\u00ednda estaba de servizo e prepar\u00e1base para ir durmir). Cottam informou ao primeiro oficial e ambos foron a espertar ao capit\u00e1n Rostron no seu camarote para darlle a noticia. Rostron, que estaba a unhas 58 millas (93 km) ao sur da posici\u00f3n radiada, cambiou de rumbo, ordenou m\u00e1xima velocidade \u00e1 sala de m\u00e1quinas (convocando a todos os fogueiros para traballar) e preparou a toda a tripulaci\u00f3n para o rescate. Tam\u00e9n ordenou apagar a calefacci\u00f3n do barco para que as m\u00e1quinas utilizasen todo o vapor dispo\u00f1\u00edbel, e o transatl\u00e1ntico logrou acadar unha velocidade de 17,5 n\u00f3s (32,4 km/h) durante o seu traxecto en direcci\u00f3n ao Titanic, m\u00e1is de tres n\u00f3s por enriba da s\u00faa velocidade habitual; pero mesmo as\u00ed, o buque tardou catro horas en chegar ao lugar do naufraxio.\nAp\u00f3s atravesar perigosos campos de xeo, o \"Carpathia\" logrou chegar d\u00faas horas despois do afundimento (aproximadamente \u00e1s 4 da ma\u00f1\u00e1). Cando o \"Carpathia\" chegou ao lugar, avistou o primeiro bote salvavidas \u00e1s 4:00 a. m.; este era o bote n.\u00ba 2, que foi rescatado dez minutos despois. O primeiro sobrevivente que embarcou no \"Carpathia\" foi o cuarto oficial Joseph Boxhall, quen anunciou oficialmente a Rostron a perda do \"Titanic\". O rescate continuou durante as catro horas seguintes, con trece botes recuperados e pouco m\u00e1is de setecentas persoas; o derradeiro sobrevivente en embarcar foi o segundo oficial Charles Lightoller.\nTras o rescate, Rostron logo percibiu que o \"Carpathia\" non estaba en condici\u00f3ns de continuar a s\u00faa viaxe cara a Europa cos sobreviventes a bordo, decidindo ent\u00f3n regresar a Nova York. No seu traxecto, o \"Carpathia\" entrou en contacto con outros barcos que estaban na \u00e1rea, inclu\u00edndo o RMS \"Olympic\", xemelgo do \"Titanic\". Durante a viaxe de regreso o capit\u00e1n Rostron rexeitou a proposta do capit\u00e1n do \"Olympic\", Herbert Haddock, de transferir aos sobreviventes ao seu barco, xa que o naufraxio era a\u00ednda recente e os sobreviventes a\u00ednda se atopaban traumatizados cos feitos que acababan de vivir, e que lles provocar\u00eda maior angustia o feito de pedirlles embarcar a bordo dun barco practicamente id\u00e9ntico ao que viron naufragar, pois temer\u00edan que a mesma situaci\u00f3n volvese repetirse. A bordo do \"Carpathia\", Harold Cottam foi axudado polo operador sobrevivente do \"Titanic\", Harold Bride, no seu traballo de enviar mensaxes persoais e a lista de nomes dos sobreviventes. O \"Carpathia\" chegou a Nova York o 18 de abril, sendo recibido por milleiros de persoas.\nPolo seu labor de rescate, a tripulaci\u00f3n do \"Carpathia\" foi condecorada polos sobreviventes: os membros da tripulaci\u00f3n foron condecorados con medallas de bronce, os oficiais con medallas de prata e o capit\u00e1n Rostron cunha medalla de ouro e unha copa de prata, que lle entregou Margaret Brown. Posteriormente, Rostron foi h\u00f3spede do presidente William Howard Taft na Casa Branca e foi obsequiado cunha medalla de ouro do Congreso, a honra m\u00e1is alta que lle pod\u00eda atribu\u00edr o Congreso dos Estados Unidos. Anos despois, cando se lle preguntou como o \"Carpathia\" conseguiu atravesar un campo de xeo a unha velocidade moi por enriba da que fora orixinalmente planeada na s\u00faa construci\u00f3n, Rostron respondeu dicindo que \u00abOutra man diferente da mi\u00f1a estaba ao tem\u00f3n aquela noite\u00bb.\nO afundimento do \"Carpathia\".\nO \"Carpathia\" continuou o seu servizo comercial durante a\u00a0primeira guerra mundial\u00a0entre Liverpool, Boston e Nova York, realizando tam\u00e9n viaxes de transporte de tropas dende\u00a0Am\u00e9rica do Norte\u00a0a\u00a0Europa. Frecuentemente viaxaba en convois con varios buques, escapando en moitas ocasi\u00f3ns de situaci\u00f3ns perigosas e ataques de submarinos\u00a0U-Boot\u00a0alem\u00e1ns.\nO \"Carpathia\" deixou Liverpool o 15 de xullo de 1918 nun convoi. As embarcaci\u00f3ns divid\u00edronse dous d\u00edas despois, o\u00a017 de xullo, e o \"Carpathia\" liderou un grupo de sete buques. Naquel mesmo d\u00eda foi avistado polo submarino alem\u00e1n\u00a0SM\u00a0\"U-55\", que estaba a navegar preto da costa de Irlanda. O \"U-55\" disparou dous torpedos contra a embarcaci\u00f3n; o primeiro acertou entre o almac\u00e9n de carga n.\u00ba\u00a04 e o almac\u00e9n de carb\u00f3n, e o segundo alcanzou a sala de m\u00e1quinas matando a cinco persoas e ferindo seriamente a outras d\u00faas. Ademais, as explosi\u00f3ns destru\u00edron os sistemas el\u00e9ctricos e de radio, e dous botes salvavidas.\nO capit\u00e1n William Prothero ordenou unha evacuaci\u00f3n inmediata, sinalizou con bandeiras a s\u00faa situaci\u00f3n para que os outros barcos fuxisen e lanzou\u00a0fogos artificiais\u00a0co fin de chamar aos barcos de patrulla. O \"Carpathia\" comezou a afundirse pola proa. Once botes salvavidas foron arriados con todos os pasaxeiros e tripulantes a bordo, con excepci\u00f3n dos oficiais s\u00e9nior e os artilleiros, que ficaron atr\u00e1s destru\u00edndo documentos importantes. Prothero chamou a un bote para que se achegase despois de completar as s\u00faas tarefas e as persoas restantes tam\u00e9n se salvaron.\nUnha hora despois, o \"U-55\" foi avistado novamente e disparou un terceiro torpedo, acertando ao compartimento n.\u00ba\u00a05. O \"Carpathia\" afundiuse totalmente dez minutos despois, d\u00faas horas e trinta minutos despois do primeiro impacto. O submarino foi avistado unha vez m\u00e1is quince minutos despois, esta vez indo en direcci\u00f3n aos botes, por\u00e9n o\u00a0HMS\u00a0\"Snowdrop\"\u00a0chegou e escorrentou ao submarino, rescatando aos sobreviventes. Das 280 persoas que estaban a bordo, sobreviviron 275.\nProcuras e traballos de salvamento.\nO 9 de setembro de\u00a01999\u00a0as axencias de noticias Reuters e AP informaron que Argosy International Ltd., dirixida por Graham Jessop, fillo do internacionalmente co\u00f1ecido explorador submarino Keith Jessop, atopara os restos do \"Carpathia\" no fondo do\u00a0oc\u00e9ano Atl\u00e1ntico, naquela semana, ao redor de 185 millas (298 km) ao suroeste da costa inglesa. \"Est\u00e1 en condici\u00f3ns moi boas para un barco naufragado coa antig\u00fcidade que ten\", afirmou Jessop. \"Est\u00e1 nunha soa peza e en posici\u00f3n vertical\". Con todo, o mal tempo forzou a Jessop a abandonar os restos i\u00f1antes de poder verificar o descubrimento con c\u00e1maras subacu\u00e1ticas. Ao volver posteriormente ao lugar, descubriuse que os restos en realidade pertenc\u00edan ao SS \"Isis\" da\u00a0navieira alem\u00e1 HAPAG, que se afundiu o 8 de novembro de 1936.\nNa primavera de 2000, o arque\u00f3logo mari\u00f1o e escritor estadounidense\u00a0Clive Cussler\u00a0anunciou que a s\u00faa organizaci\u00f3n, a National Underwater and Marine Agency (NUMA), atopara os verdadeiros restos do \"Carpathia\", a unha profundidade de 500 p\u00e9s (150 metros). Segundo a NUMA, os restos at\u00f3panse ao sur de\u00a0Fastnet,\u00a0Irlanda.\nUn ano despois do achado, os restos do \"Carpathia\" foron comprados por RMS Titanic Inc. (a empresa que pos\u00fae os dereitos de exploraci\u00f3n dos restos do \"Titanic\"), que posteriormente os revendeu en 2007 a Seaventures.\nOs restos\u00a0do \"Carpathia\" xacen no fondo do mar, nas coordenadas\u00a0. O barco at\u00f3pase lixeiramente inclinado cara a estribor.\nActualmente estase empezando a esboroar, coa s\u00faa proa estando apenas a alg\u00fans metros por enriba do solo oce\u00e1nico. As partes centrais est\u00e1n en mellores condici\u00f3ns e a popa est\u00e1 case intacta. Por estar nun lugar remoto, os restos foron explorados moi poucas veces dende o seu descubrimento, por\u00e9n alg\u00fans obxectos conseguiron ser recuperados."}
{"id": "146905", "revid": "1511620", "url": "https://gl.wikipedia.org/wiki?curid=146905", "title": "Miguel III de Rusia", "text": ""}
{"id": "146907", "revid": "88215", "url": "https://gl.wikipedia.org/wiki?curid=146907", "title": "Lega Pro Seconda Divisione", "text": "A Lega Pro Seconda Divisione (denominada as\u00ed desde mediados de 2008) foi a cuarta categor\u00eda do f\u00fatbol italiano, por riba da Serie D e por debaixo da Lega Pro Prima Divisione. Divid\u00edase en tres zonas: A, B e C.\nEstaba dividida en d\u00faas fases: a liga regular, xogada de setembro a maio, e a fase de playoff a partir de maio a xu\u00f1o.\nA liga estaba composta de 54 equipos divididos en tres grupos de 18 equipos cada un.\nAscend\u00edan \u00e1 Lega Prima Divisione os equipos que acababan primeiros na liga, m\u00e1is o equipo ga\u00f1ador do playoff de cada divisi\u00f3n, mentres que acababan descendidos \u00e1 Serie D os equipos que acababan \u00faltimos na liga, m\u00e1is dous perdedores do playoff de descenso. En total, ascend\u00edan seis equipos \u00e1 Lega Prima Divisione, e descend\u00edan nove equipos \u00e1 Serie D.\nTempadas Serie C2.\nCampi\u00f3ns\nAscensos en Promoci\u00f3n\nLista de equipos.\nEn total 307 clubs participaron nas 31 edici\u00f3ns da Serie C2 desde 1978-79 a 2007-08."}
{"id": "146908", "revid": "895", "url": "https://gl.wikipedia.org/wiki?curid=146908", "title": "Serie C2", "text": ""}
{"id": "146909", "revid": "7523", "url": "https://gl.wikipedia.org/wiki?curid=146909", "title": "Coppa Italia Serie C", "text": "A Coppa Italia Serie C, co\u00f1ecida antigamente coma Coppa Italia Lega Pro, \u00e9 unha competici\u00f3n entre clubs do f\u00fatbol italiano, para clubs da terceira e cuarta divisi\u00f3n do f\u00fatbol italiano. Est\u00e1 organizada pola Lega Italiana Calcio Professionistico, representante da Federaci\u00f3n italiana de f\u00fatbol.\nHistoria.\nCreadaa en 1972 para a tempada 1972-73, tivo como primeiro campi\u00f3n a US Alessandria. En 2009, coa reformulaci\u00f3n da Lega Pro, mudou o nome de Coppa Italia Serie C, para Coppa Italia Lega Pro. En 2017, recuperou o seu nome orixinal de Coppa Italia Serie C."}
{"id": "146910", "revid": "98629", "url": "https://gl.wikipedia.org/wiki?curid=146910", "title": "Eccellenza", "text": "Eccellenza (\"excelencia\", en italiano) \u00e9 o quinto nivel do f\u00fatbol italiano. Tr\u00e1tase dunha liga rexional, composta de 28 divisi\u00f3ns dividida xeograficamente. As 20 rexi\u00f3ns do pa\u00eds est\u00e1 representadas polo menos por unha divisi\u00f3n, excepto Piemonte e Val de Aosta, que comparten d\u00faas. O V\u00e9neto, a Toscana, Sicilia, o Lacio, Emilia-Roma\u00f1a e Campania te\u00f1en tam\u00e9n d\u00faas divisi\u00f3ns cada unha, mentres que a rexi\u00f3n da Lombard\u00eda ten tres divisi\u00f3ns.\n\u00c9 o segundo campionato de afeccionados por importancia e o maior a nivel rexional. Est\u00e1 organizado pola Lega Nazionale Dilettanti."}
{"id": "146911", "revid": "865", "url": "https://gl.wikipedia.org/wiki?curid=146911", "title": "Stuka", "text": ""}
{"id": "146912", "revid": "23204", "url": "https://gl.wikipedia.org/wiki?curid=146912", "title": "Lega Pro Prima Divisione", "text": "A Lega Pro Prima Divisione (antes denominada Serie C1) foi o terceiro nivel do sistema de ligas do f\u00fatbol italiano.\nNaceu en 1978 como consecuencia da divisi\u00f3n da antiga Serie C e est\u00e1 dividida en d\u00faas zonas: A e B, con 18 equipos cada unha. O campi\u00f3n de cada zona ascend\u00eda directamente \u00e1 Serie B, mentres que o segundo, terceiro, cuarto e quinto de cada zona xogaban un torneo \"play off\" no cal outro equipo consegu\u00eda ascender, de cada zona. O peor posicionado de cada zona descend\u00eda \u00e1 Serie C2 e o 17\u00ba, 16\u00ba, 15\u00ba e 14\u00ba na t\u00e1boa xogbaan un \"play out\" onde dous de cada zona descend\u00edan tam\u00e9n.\nCampi\u00f3ns.\nSerie C1/A\nSerie C1/B"}
{"id": "146913", "revid": "865", "url": "https://gl.wikipedia.org/wiki?curid=146913", "title": "Offspring", "text": ""}
{"id": "146915", "revid": "1511772", "url": "https://gl.wikipedia.org/wiki?curid=146915", "title": "Carpathia", "text": ""}
{"id": "146917", "revid": "736", "url": "https://gl.wikipedia.org/wiki?curid=146917", "title": "Iberia (aeroli\u00f1a)", "text": ""}
{"id": "146918", "revid": "23204", "url": "https://gl.wikipedia.org/wiki?curid=146918", "title": "David Lyndsay", "text": "David Lyndsay, nado arredor de 1490 e morto aproximadamente en 1555, foi un escritor e diplom\u00e1tico escoc\u00e9s.\nTraxectoria.\nNon se sabe con certeza pero crese que estudou na Universidade de St Andrews cando mozo, m\u00e1is tarde entrou na corte, foi profesor e conselleiro de Xaime V de Escocia. En 1522 casou con Janet Douglas, unha costureira da corte, en 1529 obtivo o posto de \"Lord Lyon King of Arms\", o presidente do tribunal que regula os asuntos her\u00e1ldicos en Escocia. Asumiu tam\u00e9n diversas misi\u00f3ns diplom\u00e1ticas nos Pa\u00edses Baixos, Dinamarca, Francia e Inglaterra.\nA s\u00faa poes\u00eda ten un cariz aleg\u00f3rico e sat\u00edrico escrita coa finalidade de sinalar erros e abusos, criticando a todos os estamentos, e a\u00ednda que simpatizaba con moitos dos postulados calvinistas e criticou severamente ao sacerdocio cat\u00f3lico non hai evidencia que deixase a Igrexa Cat\u00f3lica. O seu primeiro poema \"The Dreme\" data de 1528 pero non se publicou ata despois da s\u00faa morte, \u00e9 un poema aleg\u00f3rico que reflicte a realidade da Escocia do seu tempo, escrito como unha admonici\u00f3n ao rei para resolver os problemas dos seus s\u00fabditos. En 1529 escribiu \"The Complaynt and Publict Confessioun of the Kingis Auld Hound callit Bagsche\". As s\u00faas obras m\u00e1is co\u00f1ecidas son \"Ane Pleasant Satyre of the Thrie Estaitis\", no que ataca directamente os abusos eclesi\u00e1sticos baixo unha forma dram\u00e1tica que lle permite un tratamento m\u00e1is vivo, represent\u00e1ndose en 1540 coa presenza do rei e \"Ane Dialog betwix Experience and ane Courteour of the Miserabyll Estait of the World\"."}
{"id": "146922", "revid": "336", "url": "https://gl.wikipedia.org/wiki?curid=146922", "title": "Marqu\u00e9s de Sargadelos", "text": ""}
{"id": "146923", "revid": "336", "url": "https://gl.wikipedia.org/wiki?curid=146923", "title": "Antonio Raimundo Ib\u00e1\u00f1ez", "text": ""}
{"id": "146924", "revid": "25871", "url": "https://gl.wikipedia.org/wiki?curid=146924", "title": "Big Fish", "text": "Big Fish \u00e9 unha pel\u00edcula de 2003 dirixida por Tim Burton e escrita por John August, baseada na novela \"Big Fish: A Novel of Mythic Proportions\" de Daniel Wallace. Entre os seus protagonistas est\u00e1n Ewan McGregor, Albert Finney, Billy Crudup, Jessica Lange, Alison Lohman, Steve Buscemi, Helena Bonham Carter e Danny DeVito.\nA pel\u00edcula \u00eda ser dirixida por Steven Spielberg, antes de que Burton se encargase do proxecto, trala morte do seu propio pai. Foi filmada en Alabama, e ten menos elementos g\u00f3ticos ca outras pel\u00edculas de Burton coma \"Edward Scissorhands\" ou \"Sleepy Hollow\". A pel\u00edcula recibiu catro candidaturas para os Globos de Ouro e unha candidatura para os Premios Oscar 2004.\nTrama.\nEdward Bloom \u00e9 un home que adoita relatar momentos da s\u00faa vida engadindo caracter\u00edsticas fant\u00e1sticas. Pero tras contar na voda do seu fillo Will unha historia que este considera falsa, deixan de falarse durante tres anos. Will traballa como xornalista en Par\u00eds, e regresa a Alabama xunto coa s\u00faa esposa Josephine ao empeorar a sa\u00fade do seu pai. No propio avi\u00f3n Will narra unha das historias do seu pai, na que co\u00f1ece unha meiga que lle amosa o modo en que vai morrer a trav\u00e9s do seu ollo de vidro.\nAo longo da pel\u00edcula Edward conta algunhas historias que relatan momentos da s\u00faa vida, como que estivo tres anos prostrado na cama debido ao seu r\u00e1pido crecemento. De adolescente converteuse nun deportista de sona e nun rapaz moi querido na s\u00faa vila, pero comprendeu que a pequena poboaci\u00f3n onde viv\u00eda qued\u00e1baselle pequena para as s\u00faas ambici\u00f3ns. Tras co\u00f1ecer a Karl, un xigante incomprendido, inicia unha viaxe xunto a el. Edward atravesa unha fraga enfeitizada e chega a unha aldea, onde co\u00f1ece ao poeta Norther Winslow. Antes de abandonar a aldea promete a Jenny, unha nena da pequena poboaci\u00f3n, que regresar\u00eda alg\u00fan d\u00eda.\nEdward e Karl visitan un circo, onde o protagonista ve o amor da s\u00faa vida, onha muller da que fica prendado, pero p\u00e9rdea de vista sen poder co\u00f1ecer o seu nome. Amos, o propietario do circo, prop\u00f3n a Edward un trato: se traballa para el gratuitamente no circo, Amos iralle dando informaci\u00f3n da moza cada mes. Co paso do tempo, vaille contando a Edward s\u00f3 alg\u00fans detalles sobre a moza que viu, pero nunca o seu nome ou enderezo. Unha noite, Edward descobre que Amos \u00e9 un lobishome, pero non o mata. Debido a este xesto, rev\u00e9lalle o nome da moza (Sandra Templeton) e o lugar onde estuda (Universidade de Auburn).\nNon obstante, Sandra xa estaba comprometida con outro mozo, Don Price, procedente da mesma vila que Edward. Edward non se rinde, e fai un mont\u00f3n de xestos para intentar conquistar a Sandra, como plantar f\u00f3ra da s\u00faa residencia unha infinidade de narcisos. Don desc\u00f3breos xuntos e golpea a Edward para que se afaste dela, pero Sandra defende a Edward e abandona a Don.\nEdward \u00e9 recrutado polo ex\u00e9rcito e debe afastarse de Sandra para ir \u00e1 guerra de Corea, onde co\u00f1ece a Ping e Jing, d\u00faas siamesas que o axudan a volver aos EUA logo de pasar pola URSS e Cuba. Edward fora dado por muerto, pero regresa con Sandra, e comeza a traballar de comercial de mans ortop\u00e9dicas. Nunha ocasi\u00f3n reat\u00f3pase nunha sucursal bancaria co poeta Winslow, que lle pide axuda para atracala. Descobren que o banco est\u00e1 en bancarrota, e Winslow marcha a Nova York para traballar na bolsa en Wall Street, convert\u00e9ndose nun exitoso home de negocios.\nMolesto polas historias do seu pai, Will pide que lle conte a verdade. Sospeitando que o seu pai ti\u00f1a outra familia, revisa a s\u00faa oficina, encontrando cartas de cando fora dado por morto, e outras que provi\u00f1an da aldea que co\u00f1ecera. Will co\u00f1ece a Jenny, que se converteu en profesora de piano. Ela c\u00f3ntalle que o seu pai axudou aos habitantes da aldea, que quedara arruinada, reconstru\u00edndo as casas. Ademais, contoulle que para o seu pai a \u00fanica muller era a s\u00faa esposa Sandra.\nWill regresa a casa e descobre que o seu pai est\u00e1 no hospital. Edward p\u00eddelle ao seu fillo que lle conte a historia da s\u00faa morte, e nela ambos os dous escapan do propio hospital e dir\u00edxense ao r\u00edo, onde se encontra toda a xente que co\u00f1ecera durante a s\u00faa vida para despedilo, e remata convert\u00e9ndose nun pez. Tras isto, Edward di \"a historia da mi\u00f1a vida\" e morre. No funeral Will ve varios amigos do seu pai, os cales estaban presentes nas s\u00faas historias. Will explica que o seu pai se converteu nas s\u00faas historias tras anos de narralas, e que vivir\u00e1 por sempre nelas.\nProduci\u00f3n.\nTrala morte do seu pai, en 1999 o guionista John August leu un manuscrito da novela \"Big Fish\" e logrou o apoio de Columbia Pictures para levar adiante a adaptaci\u00f3n. Steven Spielberg foi asignado como director en agosto de 2000, mentres August escrib\u00eda dous borradores, con Jack Nicholson como o anciano Edward Bloom. August traballou duro para transformar o libro -que estaba divido en varios cap\u00edtulos- nunha historia con cohesi\u00f3n, decidindo utilizar varios narradores, facendo un terceiro borrador mentres Spielberg se encontraba ocupado con outros proxectos. Os produtores Dan Jinks e Bruce Cohen discutiron o proxecto con Stephen Daldry antes de enviar o borrador a Tim Burton, quen aceptou dirixir a pel\u00edcula en abril de 2002.\nTim Burton estivo moi afectado trala morte do seu pai en outubro de 2000 e da s\u00faa nai en marzo de 2002. Trala produci\u00f3n de \"Planet of the Apes\", quixo facer unha pel\u00edcula m\u00e1is pequena. Burton gostou do gui\u00f3n, sentindo que era unha das mellores historias que lle tocara dirixir desde \"Beetlejuice\", ademais de gustarlle a idea de mezclar o drama con contos de fadas, xa que lle permit\u00eda narrar varias historias de distintos x\u00e9neros. Burton reuniuse con Jack Nicholson e falaron da posibilidade de utilizar ferramentas dixitais para crear unha versi\u00f3n m\u00e1is moza do seu papel. Tras isto, Burton comezou a buscar dous actores para cada personaxe, polo que se arasou a rodaxe de outubro de 2002 a xaneiro de 2003.\nO 1 de agosto de 2002, Ewan McGregor e Albert Finney foron contratados para interpretar as d\u00faas versi\u00f3ns de Edward Bloom. Os produtores Jinks e Cohen suxeriron esta dupla tras traballar con McGregor en \"Down with Love\". Burton aceptou traballar con el debido ao parecido co seu colega Johnny Depp. Tras ver a actuaci\u00f3n de Finney en \"Tom Jones\", Burton viu un gran parecido entre el e McGregor, e ademais leu un artigo da revista \"People\" onde se comparaba os dous actores. A maior\u00eda dos actores reun\u00edronse en novembro de 2002.\nA filmaci\u00f3n de \"Big Fish\" comezou o 13 de xaneiro de 2003 e terminou a comezos de maio. A produci\u00f3n foi realizada en Montgomery (Alabama). Todas as escenas de Albert Finney como Edward Bloom foron filmadas primeiro, debido \u00e1 dificultade emocional das mesmas. McGregor estivo presente no set desde o comezo observando o traballo de Finney. Tras isto, o ambiente adquiriu un novo esp\u00edrito cando Burton e McGregor comezaron a filmar. Gran parte das escenas foron improvisadas, inclu\u00edndo a escena do nacemento e a de Corea. Un forte vento arrasou parte do set mentres filmaban as escenas do circo, pero a\u00ednda as\u00ed continuaron traballando. A filmaci\u00f3n en Alabama finalizou en abril, e traslad\u00e1ronse a Par\u00eds unha semana antes de editar. Burton preferiu utilizar efectos especiais pr\u00e1cticos en vez de animaci\u00f3n por computador. Para algunhas escenas onde aparec\u00eda o xigante Karl, recorreu a ilusi\u00f3ns \u00f3pticas relacionadas coa perspectiva. Ademais, esa foi a primeira vez que Burton recorreu a unha considerable edici\u00f3n de cores, co obxecto de diferenciar as escenas reais das narradas.\nM\u00fasica.\nA banda sonora de \"Big Fish\" foi composta por Danny Elfman. Eddie Vedder, cantante de Pearl Jam, compuxo a canci\u00f3n \"Man of the Hour\" tras ver a pel\u00edcula.\nAcollida.\n\"Big Fish\" tivo unha estrea limitado o 10 de decembro de 2003, antes de ser distribu\u00edda polos EUA o 9 de xaneiro de 2004. A\u00ednda que se agardaba unha recadaci\u00f3n duns 14,5 mill\u00f3ns de d\u00f3lares para a primeira semana, a pel\u00edcula logrou recadar 13 mill\u00f3ns, quedando en segundo lugar tras \"\". Finalmente a pel\u00edcula recadou 66 mill\u00f3ns de d\u00f3lares nos EUA e 56 mill\u00f3ns no resto do mundo. A pel\u00edcula recibiu unha candidatura en 2004 para os premios Globo de Ouro como mellor pel\u00edcula c\u00f3mica ou musical, ademais doutras candidaturas para Albert Finney, Danny Elfman e Eddie Vedder. Nos Premios \u00d3scar 2004 Elfman recibi\u00f3 unha candidatura pola banda sonora."}
{"id": "146926", "revid": "1308", "url": "https://gl.wikipedia.org/wiki?curid=146926", "title": "Instrumentos de corda", "text": ""}
{"id": "146927", "revid": "1308", "url": "https://gl.wikipedia.org/wiki?curid=146927", "title": "Cord\u00f3fonos", "text": ""}
{"id": "146928", "revid": "89787", "url": "https://gl.wikipedia.org/wiki?curid=146928", "title": "Pedro Antonio S\u00e1nchez Vaamonde", "text": "Pedro Antonio S\u00e1nchez Vaamonde, nado o 10 de abril de 1749 na parroquia de Santaia de Curtis (Curtis) e finado o 4 de outubro de 1806 en Santiago de Compostela, foi un relixioso e escritor, destacado ilustrado do s\u00e9culo XVIII.\nTraxectoria.\nNaceu nunha familia de alta fidalgu\u00eda, e foi posuidor de varios morgados. Ademais, ti\u00f1a numerosos bens na Comarca de Berganti\u00f1os. Casou con Mar\u00eda Josefa Varela y Figueroa, tam\u00e9n dona de importantes leiras r\u00fasticas e inmobles urbanos. Tras estudar en diversas facultades, obtivo as c\u00e1tedras de Ret\u00f3rica e Teolox\u00eda. Foi director de estudos do Colexio de Fonseca. O arcebispo Alejandro Bocanegra encomendoulle a direcci\u00f3n da Biblioteca Arcebispal compostel\u00e1 (1779) e nomeouno primeiro fiscal e despois xu\u00edz eclesi\u00e1stico da diocese.\nFoi co-fundador da Real Sociedade Econ\u00f3mica de Amigos do Pa\u00eds de Santiago (1784) e presidiuna en 1789. Creou en Curtis unha escola de primeiras letras no ano 1798 \u2014doando un edificio e unha dotaci\u00f3n econ\u00f3mica\u2014 e unha academia de debuxo en Santiago de Compostela. Cos seus cartos constru\u00edronse os ba\u00f1os minerais de Bea e fix\u00e9ronse as an\u00e1lises das s\u00faas augas, as\u00ed como as de Caldas de Reis. Axudou a sufragar unha estrada e a Casa de Misericordia de Santiago, que estaba en estado lamentable, e financiou tam\u00e9n os estudos a varios mozos. Fundou a Biblioteca do Real Consulado do Mar da Coru\u00f1a (1806), para a cal o c\u00f3engo doou aproximadamente uns 4\u00a0500 libros, a\u00ednda que foi acrecent\u00e1ndose e chegou a ter un fondo duns 30\u00a0000 exemplares.\nPublicou varios libros sobre curtidos, gandar\u00eda e comercio. Un dos seus proxectos m\u00e1is importantes foi facer naveg\u00e1bel o r\u00edo Mi\u00f1o, coa finalidade de que os barcos puidesen transportar vi\u00f1o e outras mercador\u00edas desde Ourense at\u00e9 o Oc\u00e9ano Atl\u00e1ntico.\nEstaba a favor do r\u00e9xime feudal tradicional e propugnou o mantemento de diferenzas educativas entre os estamentos privilexiados e a clase popular.\nUnha r\u00faa da cidade da Coru\u00f1a leva o seu nome dende o ano 2013."}
{"id": "146929", "revid": "336", "url": "https://gl.wikipedia.org/wiki?curid=146929", "title": "Pedro Antonio S\u00e1nchez", "text": ""}
{"id": "146930", "revid": "336", "url": "https://gl.wikipedia.org/wiki?curid=146930", "title": "Pedro S\u00e1nchez Vaamonde", "text": ""}
{"id": "146934", "revid": "111586", "url": "https://gl.wikipedia.org/wiki?curid=146934", "title": "Sombra", "text": "Unha sombra \u00e9 unha rexi\u00f3n de escuridade onde a luz \u00e9 obstaculizada. Unha sombra ocupa todo o espazo de detr\u00e1s dun obxecto opaco cunha fonte de luz fronte a el. A secci\u00f3n eficaz dunha sombra \u00e9 unha silueta bidimensional ou unha proxecci\u00f3n investida do obxecto que bloquea a luz.\nCaracter\u00edsticas da sombra de luz.\nCanto maior \u00e9 o \u00e1ngulo entre a direcci\u00f3n da luz e un obxecto alongado que a obstaculice, m\u00e1is curta ser\u00e1 a s\u00faa sombra. Doutra banda, canto menor sexa o \u00e1ngulo entre a direcci\u00f3n da luz e a superficie na que aparece a sombra, m\u00e1is longa ser\u00e1 esta. Se o obxecto est\u00e1 preto da fonte luminosa, a sombra ser\u00e1 maior que se o obxecto se atopase lonxe. Se a superficie est\u00e1 curvada, haber\u00e1 m\u00e1is distorsi\u00f3ns.\nCando a fonte de luz non \u00e9 puntual, a sombra div\u00eddese en umbra e penumbra. Canto m\u00e1is ancha \u00e9 a fonte de luz, m\u00e1is difuminada ou borrosa ser\u00e1 a sombra.\nSe hai m\u00faltiples fontes luminosas, haber\u00e1 m\u00faltiples sombras, coas partes solapadas m\u00e1is escuras, ou cunha combinaci\u00f3n de cores. Cando unha persoa ou un obxecto est\u00e1 en contacto coa superficie, como unha persoa sentada no chan ou un poste cravado, as sombras converxen ao momento de contacto.\nSombras de cores.\nSe s\u00f3 existe unha fonte de luz, as sombras guindadas por aquela ser\u00e1n sempre grises, sexa cal for a cor da fonte. En cambio, se existen d\u00faas fontes de luz de distintas cores, por exemplo vermello e azul, as sombras proxectadas por cada unha delas ser\u00e1n da cor da outra fonte de luz, e s\u00f3 a intersecci\u00f3n de ambas as d\u00faas sombras ser\u00e1 gris. \u00c9 dicir, a sombra da luz vermella ser\u00e1 azul, pois est\u00e1 iluminada pola fonte azul, e viceversa. No caso de que existan m\u00e1is fontes de luz, cada sombra ser\u00e1 da cor resultante da adici\u00f3n das fontes que a\u00ednda iluminan esa zona, permanecendo en gris as zonas onde intersecten as sombras de todas as fontes luminosas.\nOutras notas.\nUnha sombra proxectada pola Terra sobre a L\u00faa \u00e9 unha eclipse lunar. Polo lado contrario, unha sombra proxectada pola L\u00faa sobre a Terra \u00e9 unha eclipse solar.\nNas imaxes por sat\u00e9lite e fotograf\u00edas a\u00e9reas, tomadas verticalmente, p\u00f3dense reco\u00f1ecer os edificios altos polas s\u00faas sombras igualmente longas (sempre que as fotograf\u00edas non se tomen nos tr\u00f3picos ao mediod\u00eda), o que tam\u00e9n amosa mellor a forma dos devanditos edificios. Unha utilizaci\u00f3n soada das sombras \u00e9 a que realizou Tales de Mileto para medir calcular a altura das pir\u00e1mides, empregando o seu famoso Teorema.\nUnha sombra amosa, distorsi\u00f3n \u00e1 parte, a mesma figura que a silueta dun obxecto visto dende o punto de vista da fonte de luz, de al\u00ed a imaxe especular da silueta vista dende o outro lado (ver imaxe).\nO termo sombra tam\u00e9n se emprega con respecto a outros conceptos ademais da luz, para referirnos \u00e1 zona onde non se produce o efecto de calquera magnitude como pode ser a luz.\nFicci\u00f3n.\nNa novela \"Peter Pan\" o protagonista perde a s\u00faa sombra: despr\u00e9ndeselle cando chimpa pola xanela e esta p\u00e9chase de s\u00fapeto tras del. G\u00e1rdana nun caix\u00f3n e logo Wendy v\u00f3lvella coser.\nEn moitos xogos fant\u00e1sticos, identif\u00edcase a sombra xeralmente como a fonte das artes escuras e a maxia negra. Dise, sobre todo neste x\u00e9nero, que as sombras son as almas desviadas de xente que perdeu a vida tr\u00e1xicamente ou que non foron aceptadas no ceo nin no inferno. Con todo outras crenzas din que as sombras non fan m\u00e1is que reflectir o yang da persoa e en ocasi\u00f3ns se a persoa non \u00e9 pura (bondadosa) reflicten o seu yin (a parte da persoa que permanece oprimida, a s\u00faa outra esencia); por iso creuse que son a outra parte da persoa xa que a sombra non sempre significa maldade as\u00ed como a luz non sempre debe significar bondade (no que fallan moitas veces as persoas).\nNa novela \"Jack of Shadows\" de Roger Zelazny, o protagonista ten unha habilidade \u00fanica para manipular maxicamente as sombras.\nNa serie de \"Novelas de \u00c1mbar\", tam\u00e9n de Zelazny, a sombra \u00e9 unha substancia metaf\u00edsica na que poden existir todos os universos posibles, se unha persoa que cumpra certos criterios desexa viaxar a eles.\nN\"'O Se\u00f1or dos Aneis\" de J. R. R. Tolkien, Mordor \u00e9 a terra \u00abonde morren as sombras\u00bb.\nNa serie de Manga e Anime \"One Piece\" durante a saga de Thriller Bark aparece un inimigo, o Shichibukai Gecko Moria, quen \u00e9 quen de arrebatar (literalmente cort\u00e1ndoas) as sombras da xente e con elas insuflar vida a cad\u00e1veres.\nAdemais, ao arrebatar a sombra dun corpo, leste quedaba inconsciente un tempo e non pod\u00eda ser exposto \u00e1 luz directa do sol, non eran quen de reflectirse nos espellos e por suposto non ti\u00f1an sombra."}
{"id": "146941", "revid": "23204", "url": "https://gl.wikipedia.org/wiki?curid=146941", "title": "Patrick Wolf", "text": "Patrick Denis Apps, nado en Londres o 30 de xu\u00f1o de 1983, \u00e9 un cantautor ingl\u00e9s, m\u00e1is co\u00f1ecido como Patrick Wolf. A s\u00faa m\u00fasica caracter\u00edzase pola ampla variedade de instrumentos que utiliza (o ukelele, o piano ou a viola, e con menor frecuencia a arpa, a guitarra ou o viol\u00edn) as\u00ed como polos distintos estilos que mestura, que van desde o pop at\u00e9 o folk, pasando polo rock e o techno.\nTraxectoria.\nEducado nun ambiente creativo, xa de neno recib\u00eda clases de viol\u00edn e participaba no coro da igrexa. Con once anos constr\u00fae o seu primeiro theremin, e con doce comeza a gravar, cunha gravadora de catro pistas, as s\u00faas primeiras canci\u00f3ns con voz, viol\u00edn e \u00f3rgano. Aos catorce \u00fanese ao grupo de pop art Minty, e dous anos despois abandona os seus estudos e marcha da casa. A partir de a\u00ed, Wolf ga\u00f1a a vida actuando na r\u00faa nun cuarteto de corda, e crea o grupo Maison Crimineaux, un tr\u00edo centrado na deconstruci\u00f3n en torno ao ru\u00eddo branco e o pop. \u00c1 vez, segue a traballar no seu material propio, que acabar\u00e1 tomando forma no seu primeiro LP, Lycantrophy, despois de que Kristian Robinson (Capitol K) o vexa actuar nun concerto de Maison Crimineaux en Par\u00eds.\n\"Lycantrophy\" e \"Wind in the Wires\".\nO ritmo de composici\u00f3n e gravaci\u00f3n de Patrick Wolf chamou a atenci\u00f3n de Fat Cat Records, que lle proporcionou un ordenador Atari e unha mesa de mesturas, cos que dar\u00e1 forma a Lycantrophy. Durante un ano, paralelamente \u00e1 gravaci\u00f3n do disco, Wolf estuda composici\u00f3n na Trinity College of Music. Finalmente, Lycantrophy ve a luz no ver\u00e1n de 2003. Do mesmo xeito, ese mesmo ano aparecer\u00e1 como colaborador, tocando a viola, xunto con grupos como Chicks on Speed, Arcade Fire, Owen Pallett e The Hidden Cameras. Logo, o selo alem\u00e1n Tomlab ser\u00eda o encargado de publicar o seu \u00e1lmbum no resto de Europa e nos Estados Unidos. O seu segundo disco, Wind in the Wires, insp\u00edrase nas ra\u00edces c\u00f3rnicas e irlandesas de Patrick, e foi lanzado no 2005 baixo o mesmo selo e aclamaci\u00f3n por parte da cr\u00edtica. O seu single, \"Tristan\", base\u00e1nse na lenda c\u00f3rnica de Trist\u00e1n, e fica hoxe en d\u00eda como unha das s\u00faas canci\u00f3ns mellor recibidas por fans e cr\u00edtica.\n\"The Magic Position\".\nTras o \u00e9xito de \"Wind in the Wires\", Wolf firma un contrato co selo Loog no 2005 e comeza a gravar o seu terceiro disco, The Magic Position, coas participaci\u00f3ns de Marianne Faithfull e Edward Larrikin de Larrikin Love. O lanzamento oficial prod\u00facese o 26 de febreiro, e goza de moi boa cr\u00edtica, ademais de acadar un maior \u00e9xito comercial debido, en gran parte, \u00e1 maior accesibilidade deste \u00e1lbum con respecto aos anteriores. \"The Magic Position\" lanzouse nos Estados Unidos no selo Low Altitude Records o 1 de maio do 2007. Concibido coma un \u00e1lbum conceptual sobre o amor, foi escrito, na s\u00faa maior parte, logo da fin dunha longa relaci\u00f3n que Wolf mantivo. En xaneiro do 2007 publicouse o primeiro de seis vodcastes en iTunes. A serie inclu\u00eda actuaci\u00f3ns en directo de material tanto novo como anterior, as\u00ed como diversas entrevistas. Wolf promocionou o seu terceiro disco cunha xira por Europa, Am\u00e9rica do Norte, Xap\u00f3n e Australia que culminou con dous concertos no Shepherds Bush Empire nos que esgotou as entradas. Ambos espect\u00e1culos, gravados e dirixidos polo fot\u00f3grafo Brantley Guti\u00e9rrez, foron emitidos na canle Virgin e publicados en DVD.\n\"The Bachelor\" e \"The Conqueror\".\nPatrick Wolf comezou a traballar no seu seguinte \u00e1lbum, titulado \"Battle\" inicialmente, logo de rematar a xira de The Magic Position. O disco foi concibido, nun principio, como un \u00e1lbum pol\u00edtico, mais a tem\u00e1tica cambiou e pasou a xirar en torno a depresi\u00f3n de Wolf durante os concertos. Por\u00e9n, antes de entrar no estudo de gravaci\u00f3n, namorouse e cambiou a orientaci\u00f3n do \u00e1lbum outra vez, e finalmente resultou en suficiente material para dous discos. Wolf marchou de Universal Records, e o 10 de decembro de 2008 anunciou na NME o seu plan de vender acci\u00f3ns do \u00e1lbum a dez libras en bandstocks.com: \"En resumo, podes investir na realizaci\u00f3n e produci\u00f3n do \u00e1lbum, e as\u00ed conseguir unha parte de acci\u00f3ns del. Deste xeito, podes ser case parte dun selo discogr\u00e1fico, como un copropietario do disco\". O 12 de febreiro de 2009, Wolf anunciou os t\u00edtulos de ambos discos, The Bachelor e The Conqueror. O primeiro single de \"The Bachelor\", \"Vulture\", foi lanzado o 2 de abril do 2009 en vinilo e descarga dixital. A cara B inclu\u00eda un novo tema, \"The Tinderbox\", e mesturas do tema principal.\nThe Bachelor foi lanzado o 1 de xu\u00f1o do 2009, mentres que o segundo single, \"Hard Times\", lanzouse o 6 de xullo do 2009. O terceiro e \u00faltimo single, \"Damaris\", foi publicado o 14 de decembro do 2009, uns meses antes do lanzamento de The Conqueror, agardado para o 2010.\nEn abril do 2010 anunciouse que Wolf vi\u00f1a de firmar un contrato con 'Hideout', un subselo de Mercury Records.\nVida persoal.\nO 27 de febreiro do 2007, nunha entrevista a \"thelondonpaper\", Wolf tratou o tema da s\u00faa sexualidade: \"Do mesmo xeito do que non sei se o meu sexto disco ser\u00e1 death-metal ou pop para nenos, tampouco sei se estou destinado a vivir a mi\u00f1a vida cun cabalo, unha muller ou un home. E iso fai a vida m\u00e1is f\u00e1cil\". Nunha entrevista o 5 de xullo do 2007 co Sydney Star Observer, confirmaba a s\u00faa sexualidade: \"A mi\u00f1a sexualidade \u00e9 liberal. Nam\u00f3rome de homes e de mulleres. Supo\u00f1o que poderiades chamarme bisexual. G\u00fastame o practicar sexo e namorarme, non me gusta etiquetar a mi\u00f1a sexualidade\". En agosto do 2007, Patrick ti\u00f1a unha relaci\u00f3n estable cun home ao que el chamaba William.\nEn setembro de 2008, Wolf denunciou que fora botado dun concerto de Madonna polo membros de seguridade por ter bicado ao seu mozo. Segundo contou a Electroqueer: \"Coll\u00e9ronnos e arrest\u00e1ronnos, e bot\u00e1ronnos f\u00f3ra. Estaban a mirar polas c\u00e1maras de seguridade.\""}
{"id": "146945", "revid": "89787", "url": "https://gl.wikipedia.org/wiki?curid=146945", "title": "Adiri (Tit\u00e1n)", "text": "Adiri \u00e9 un grande accidente xeol\u00f3xico de Tit\u00e1n de albedo brillante. Recibe o nome do para\u00edso da mitolox\u00eda de Melanesia. Est\u00e1 situado no oeste da extensa e escura rexi\u00f3n de Shangri-La. Adiri \u00e9 unha rexi\u00f3n de terreo alto e aparece inzado de canais de drenaxe. Existen dentro de Adiri certo n\u00famero de \u00e1reas escuras que se ali\u00f1an con pequenos campos de dunas que foron observados por RADAR, tam\u00e9n foi observada unha rexi\u00f3n de terreo escuro que rodea Adiri e tam\u00e9n se descubriu que consist\u00eda de amplas extensi\u00f3ns de campos de dunas lonxitudinais, apoiando a correlaci\u00f3n entre rexi\u00f3ns escuras ecuatoriais e 'mares' de dunas.\nA sonda Huygens aterrou nunha planicie xusto \u00f3 noroeste da \"costa\" de Adiri no 2005."}
{"id": "146947", "revid": "895", "url": "https://gl.wikipedia.org/wiki?curid=146947", "title": "Pescara Calcio", "text": ""}
{"id": "146948", "revid": "98629", "url": "https://gl.wikipedia.org/wiki?curid=146948", "title": "Delfino Pescara 1936", "text": "O Delfino Pescara 1936 (habitualmente co\u00f1ecido e referido como Pescara ou Pescara Calcio) \u00e9 un club de f\u00fatbol italiano da cidade de Pescara, nos Abruzos. O club fundouse en 1936 e actualmente compite na Serie B. O Pescara completou 6 tempadas na Serie A (1977\u201378, 1979\u201380, 1987\u201388, 1988\u201389, 1992\u201393, 2012\u201313).\nO seu campo \u00e9 o estadio Adri\u00e1tico."}
{"id": "146949", "revid": "7596", "url": "https://gl.wikipedia.org/wiki?curid=146949", "title": "Esterano", "text": "O esterano, tam\u00e9n chamado ciclopentanoperhidrofenantreno ou gonano, \u00e9 unha mol\u00e9cula complexa procedente dun hidrocarburo polic\u00edclico que se pode considerar produto da saturaci\u00f3n do fenantreno asociado a un anel de ciclopentano. Pos\u00fae 17 \u00e1tomos de carbono. Desta base estrutural derivan os esteroides, que son a mol\u00e9cula base para multitude de mol\u00e9culas de orixe lip\u00eddico, como os esterois (colesterol), \u00e1cidos biliares e hormonas esteroideas como as sexuais.\nAs substancias que derivan deste n\u00facleo amosan grupos metilo -CH3, nas posici\u00f3ns 10 e 13 para integrar os carbonos 18 e 19; xeralmente existe unha cadea lateral no carbono 17, a lonxitude de dita cadea e a presenza de metilos no carbono 10 e 13 determina as diferentes estruturas destas substancias.\nTen a mesma estrutura qu\u00edmica b\u00e1sica c\u00f3s esteroides, por exemplo o colesterol, o cal \u00e9 un compo\u00f1ente importante das membranas plasm\u00e1ticas eucariontes e at\u00f3pase en menor medida nas membranas dos org\u00e1nulos. O colesterol \u00e9 moi importante, xa que tam\u00e9n \u00e9 o precursor de todas as hormonas esteroides e dos \u00e1cidos biliares."}
{"id": "146950", "revid": "895", "url": "https://gl.wikipedia.org/wiki?curid=146950", "title": "Giulianova Calcio", "text": ""}
{"id": "146951", "revid": "98629", "url": "https://gl.wikipedia.org/wiki?curid=146951", "title": "Santa Constanza", "text": "O mausoleo de Santa Constanza, despois co\u00f1ecida como Igrexa de \"Santa Costanza\", foi constru\u00edda en Roma no segundo cuarto do s\u00e9culo IV por iniciativa do emperador Constantino I o Grande. \u00c9 un dos mellores exemplos de edificio de planta circular da arquitectura paleocristi\u00e1 e un dos edificios funerarios mellor conservados da \u00e9poca. O mausoleo foi constru\u00eddo polo Emperador como lugar do enterramento da s\u00faa filla Constantina, despois Santa Constanza, morta no 330 d.C.\nLimiar.\nO mausoleo formou parte antigamente dun conxunto basilical que o emperador mandara levantar anos antes a causa do enterramento al\u00ed existente de Santa Agnes (Santa Agnese fuori le Mura), de quen Constantina era devota. Compre salientar que a bas\u00edlica funcionaba tam\u00e9n como cemiterio cuberto, polo que se situou extramuros, como era obriga na \u00e9poca. Actualmente do antigo templo non se poden apreciar m\u00e1is que os restos da \u00e1bsida e dos muros laterais. Malia isto, estas ru\u00ednas son boa testemu\u00f1a da grande dimensi\u00f3n que ostentou o templo: 40,30 x 98,30 metros.\nO mausoleo atop\u00e1base anexo \u00e1 bas\u00edlica, tendo o seu acceso na nave lateral suroeste, transversalmente ao eixo principal do templo. Debido \u00e1 s\u00faa planta circular a construci\u00f3n vai ser empregada como baptisterio a partir do s\u00e9culo VII. De t\u00f3dolos xeitos, a conversi\u00f3n do antigo mausoleo na actual igrexa non ter\u00e1 lugar at\u00e9 o ano 1254.\nAs derradeiras investigaci\u00f3ns (escavaci\u00f3ns levadas a cabo por Stanley, 1992), permitiron obter alternativas \u00e1s tradicionais interpretaci\u00f3ns. Estas novas observaci\u00f3ns supo\u00f1en a existencia dun baptisterio constru\u00eddo con anterioridade no mesmo lugar que vai ser substitu\u00eddo polo novo mausoleo. Esta nova suposici\u00f3n far\u00eda que a data de construci\u00f3n do mausoleo de Santa Constanza fose algo m\u00e1is tard\u00eda (terceiro cuarto do s\u00e9culo IV), polo que estar\u00eda adicado \u00f3 enterramento de Helena, a filla m\u00e1is pequena do emperador Constantino, morta no 360-361.\nOrixe da planta circular.\nA partir do Edicto de Mil\u00e1n (313 d. C.) faise evidente no territorio do Imperio a extensi\u00f3n das comunidades cristi\u00e1s, fac\u00e9ndose tam\u00e9n evidente a necesidade de dotar \u00e1 nova relixi\u00f3n dunha estrutura que acolla aos fieis na liturxia. Esta nova estrutura non pode estar vinculada aos tipos tradicionais pag\u00e1ns, sen\u00f3n que require un novo enfoque. \u00c9 neste contexto cando xorden tres modelos novos de arquitectura baixo o goberno de Constantino, a\u00ednda que non hai que esquecer que son interpretaci\u00f3ns de modelos anteriores: as igrexas-bas\u00edlicas, os baptisterios e os mausoleos. Os dous \u00faltimos van adoptar maioritariamente a planta centralizada, circular ou poligonal, que mellor se adaptaba \u00e1 complexa funci\u00f3n \u00e1 que estaban destinados.\nOs mausoleos non eran unicamente tumbas monumentais, sen\u00f3n que tam\u00e9n obedecen a funci\u00f3ns de culto e oraci\u00f3n. A rotonda ti\u00f1a un car\u00e1cter conmemorativo \u00e1 memoria dun heroe ou m\u00e1rtir (de a\u00ed que os edificios levantados sobre planta centralizada tam\u00e9n se co\u00f1ezan como \"martyria\"), convert\u00e9ndose en lugares receptores de peregrinaci\u00f3n.\nDescrici\u00f3n arquitect\u00f3nica.\nO edificio est\u00e1 constitu\u00eddo por un n\u00facleo central de planta centralizada cuberto por unha c\u00fapula hemisf\u00e9rica sobre un tambor que se ergue sobre unha arcada continua, tam\u00e9n circular, formada por 12 parellas de columnas dispostas segundo un esquema radial.\nEste n\u00facleo central at\u00f3pase rodeado por outro espazo circular a xeito de deambulatorio, m\u00e1is baixo que o central, cuberto na s\u00faa totalidade por unha b\u00f3veda anular de can\u00f3n. O acceso prod\u00facese a trav\u00e9s dun n\u00e1rtice ou vest\u00edbulo, actualmente desaparecido, configurado como un espazo de transici\u00f3n entre a bas\u00edlica e o mausoleo. Este n\u00e1rtex, cos seus dos lados coroados por \u00e1bsidas, poder\u00eda corresponder ao lugar do antigo baptisterio, de dimensi\u00f3ns m\u00e1is reducidas.\nInterior.\nO espazo central est\u00e1 fortemente iluminado por 12 fiestras pechadas por celos\u00edas, unha enriba de cada oco deixado polos intercolumnios. Esta explosi\u00f3n de luz contrasta coa penumbra do deambulatorio, iluminado soamente por pequenas aberturas situadas xusto no arranque da b\u00f3veda, de dimensi\u00f3ns moito m\u00e1is reducidas que as fiestras do tambor. Segundo Zevi, este contraste \u00e9 intencionado:\n [...] \"a obra est\u00e1 concibida para xirar incesantemente no escuro cami\u00f1o perim\u00e9trico, para despois ser atra\u00eddos ao interior\".\nA concepci\u00f3n do espazo.\nSanta Constanza \u00e9 un exemplo paradigm\u00e1tico da nova concepci\u00f3n do espazo da arte paleocristi\u00e1, baseada na directriz humana: o espazo perde a centralidade romana e se dilata, faise din\u00e1mico, xerarqu\u00edzase a partir dos eixos polos que se desenvolve a visi\u00f3n do conxunto. En verbas de Zevi:\n\"Este mausoleo nega o sentido romano da gravidade est\u00e1tica, substitu\u00edndo os muros por unha teor\u00eda de marabillosas columnas aparelladas que, pola s\u00faa orientaci\u00f3n radial e o suxerimento lineal dos arquitrabes que descansan sobre cada parella, indican ao espectador o centro do edificio desde calquera punto do anel circundante\".\nUnha an\u00e1lise detallada da disposici\u00f3n das arcadas e dos nichos permite apreciar que a disposici\u00f3n dos arcos non \u00e9 regular: sobre os dous eixos principais os arcos son m\u00e1is altos e amplos, o que condiciona a situaci\u00f3n dos nichos escavados no muro de peche, que dilatan o espazo entre as s\u00faas sombras. Sorprende esta concepci\u00f3n espacial onde a l\u00f3xica construtiva supedita \u00e1 visual, que enfatiza a visi\u00f3n do sarc\u00f3fago baixo a c\u00fapula en manifesta ruptura da tradici\u00f3n cl\u00e1sica de perfecci\u00f3n sim\u00e9trica. Esta estrutura comporta un curioso esquema xeom\u00e9trico correspondente a unha cruz grega inscrita nunha circunferencia.\nExterior.\nA visi\u00f3n do conxunto dende o exterior permite adivi\u00f1ar a relaci\u00f3n dos espazos internos: orixinariamente se apreciaban tres cubertas conc\u00e9ntricas correspondentes \u00e1 c\u00fapula central, \u00e1 aboveda de can\u00f3n anular do deambulatorio e a correspondente a un p\u00f3rtico ou per\u00edstilo exterior, hoxe desaparecido. Este segundo deambulatorio exterior rodeaba todo o edificio e desembocaba no n\u00e1rtex do mausoleo, a xeito de \"tholos\" grego. A\u00ednda hoxe en d\u00eda se poden apreciar as s\u00faas pegadas. O edificio \"reflicte as caracter\u00edsticas principais da arquitectura constantiniana: grandiosidade e simplicidade da planta e do exterior contraposta \u00e1 suntuosidade do interior\".\nM\u00e9todo construtivo.\nA c\u00fapula de Santa Constanza \u00e9 un moi bo exemplo dos m\u00e9todos construtivos da antig\u00fcidade romana, que empregaba un sistema mixto de f\u00e1brica de ladrillo e formig\u00f3n: unha estrutura formada por anchas nervaduras de ladrillos disposta na direcci\u00f3n dos meridianos vi\u00f1a trabada por fiadas de ladrillos colocados planos, segundo a direcci\u00f3n dos paralelos. Os caset\u00f3ns que resultan foron cubertos empregando formig\u00f3n. A estabilidade estrutural conseguiuse mediante a reduci\u00f3n do peso da c\u00fapula empregando formig\u00f3n a base de pedra volc\u00e1nica esnaquizada.\nDecoraci\u00f3n.\nDa decoraci\u00f3n orixinal soamente se conservaron os extraordinarios mosaicos da b\u00f3veda anular do deambulatorio. Representan diversos motivos: xeom\u00e9tricos, follas de videira, vasos de libaci\u00f3ns, \"putti\", motivos vexetais e animais. Os motivos mesturan simbolox\u00edas pag\u00e1ns e cristi\u00e1s. Segundo G. Mackie Santa Constanza reflicte \u201c\"a nova iconograf\u00eda da fe cristi\u00e1 nos seus primeiros anos de lexitimidade no seo do Imperio Romano\"\u201d.\nA disposici\u00f3n dos mosaicos do deambulatorio segue unha curiosa secuencia xer\u00e1rquica: as imaxes ga\u00f1an complexidade a medida que se achegan \u00e1 \u00e1bsida, ao final do eixo lonxitudinal. Os mosaicos que se sit\u00faan no acceso forman motivos xeom\u00e9tricos simples, mentres que os situados xunto \u00e1 \u00e1bsida mostran unha maior densidade de imaxes.\nNos nichos do deambulatorio atopamos mosaicos de temas figurativos, claramente cristi\u00e1ns: a entrega das chaves a San Pedro e a \"Traditio Legis\", Cristo entregando a \u201cNova Lei\u201d a San Pedro e San Paulo. Estes mosaicos corresponden \u00e1 \u00e9poca na que o mausoleo vai ser adaptado para ser empregado como baptisterio (s\u00e9culo VII).\nA c\u00fapula tam\u00e9n estaba recuberta de mosaicos, despois desaparecidos, que foron substitu\u00eddos por frescos con temas do Novo Testamento no ano 1620.\nOs muros n\u00fas que hoxe mostran o aparello construtivo de f\u00e1brica de ladrillo, estiveron ricamente recubertos de m\u00e1rmores, presumiblemente de varias cores, en \"opus sectile\", \u00e9 dicir, a aplicaci\u00f3n dunha serie de pezas de m\u00e1rmores de diversas cores e formas creando figuras (probablemente xeom\u00e9tricas)."}
{"id": "146953", "revid": "98629", "url": "https://gl.wikipedia.org/wiki?curid=146953", "title": "Stadio Rubens Fadini", "text": "O Stadio Rubens Fadini \u00e9 un estadio multi\u00fasos na cidade de Giulianova, Italia. Habitualmente util\u00edzase como campo de f\u00fatbol, sendo a local\u00eda do Giulianova Calcio.\nO estadio, inaugurado en 1924, ten unha capacidade de 4.650 postos."}
{"id": "146954", "revid": "98629", "url": "https://gl.wikipedia.org/wiki?curid=146954", "title": "Wurstebrot", "text": "Wurstebrot \u00e9 unha especie de salchicha elaborada con sangue (similar \u00e1 morcilla) considerado un prato tradicional da coci\u00f1a da Baixa Saxonia e Westfalia (sobre todo no M\u00fcnsterland, Alema\u00f1a). O Wurstebrot acostuma cortarse en rodas dun grosor dun a medio cent\u00edmetro e adoita asarse nunha tixola con manteiga xunto con rebandas de pataca ou \"kl\u00f6\u00dfe\". Consid\u00e9rase un prato humilde de gran contido cal\u00f3rico que posiblemente formaba parte da dieta dos labregos da rexi\u00f3n do M\u00fcnsterland (denominados \"Breifresser\") na \u00e9poca da matanza.\nCaracter\u00edsticas.\nO Wurstebrot leva carne e sangue de porco, speck (touci\u00f1o) e codia de touci\u00f1o, grans de centeo e especias diversas (que adoitan ser o segredo de cada carniceiro). O centeo neste embutido fai que cando se fr\u00eda na tixola se aglutine e solidifiquen os ingredientes dando unha consistencia similar ao pan (recordando en textura e cor ao pan Pumpernickel), \u00e9 moi posible que o nome en alem\u00e1n \"Wurst-brot\" (que se traduce como: \"Salchicha-pan\") faga lembrar esta caracter\u00edstica. As salchichas adoitan ser de tama\u00f1o mediano, chegando a alcanzar entre os 10 e 15 cent\u00edmetros de di\u00e1metro.\nServir.\nNas \u00e9pocas nas que se fac\u00eda a matanza do porco en M\u00fcnsterland o Wurstebrot cort\u00e1base en anacos pequenos e se fac\u00eda unha especie de pur\u00e9 que se fre\u00eda xunto con touci\u00f1o que se adoitaba empregar como almorzo. A este prato denomin\u00e1baselle \"Wourstbrotssoppen\". Hoxe en d\u00eda ad\u00f3itase servir de maneira moi sinxela nos restaurantes da zona, vert\u00e9ndose o contido da tixola nun prato e com\u00e9ndose quente. P\u00f3dese acompa\u00f1ar de mostaza, de ravos ou compota de maz\u00e1. \u00c9 frecuente a mi\u00fado un acompa\u00f1amento do Leberbrot (un embutido similar feito con f\u00edgado de porco)."}
{"id": "146955", "revid": "1131", "url": "https://gl.wikipedia.org/wiki?curid=146955", "title": "LOTR", "text": ""}
{"id": "146956", "revid": "1505", "url": "https://gl.wikipedia.org/wiki?curid=146956", "title": "Identidade 2.0", "text": "Identidade 2.0, tam\u00e9n chamada identidade dixital, \u00e9 a revoluci\u00f3n anticipada da verificaci\u00f3n da identidade en li\u00f1a utilizando tecnolox\u00edas emerxentes centradas no usuario tales como o standard OpenID ou Microsoft Windows CardSpace. At\u00f3pase dentro da teor\u00eda da Web 2.0, onde salienta nun modo simple e aberto m\u00e9todo de identificaci\u00f3n en transacci\u00f3ns cuxo proceso \u00e9 similar ao mundo real, por exemplo unha licenza de conducir."}
{"id": "146957", "revid": "6939", "url": "https://gl.wikipedia.org/wiki?curid=146957", "title": "Identidade dixital", "text": ""}
{"id": "146958", "revid": "89787", "url": "https://gl.wikipedia.org/wiki?curid=146958", "title": "Estandarte do corvo", "text": "O estandarte do corvo (en n\u00f3rdico antigo, \"hrafnsmerki\"; en anglosax\u00f3n, \"hravenlandeye\") foi unha bandeira posibelmente de natureza tot\u00e9mica empregada por varios xefes tribais viquingos e outros rexentes escandinavos entre os s\u00e9culos IX e XI. A bandeira \u00e9 descrita na arte n\u00f3rdica de forma aproximadamente triangular, co bordo externo redondeado, de onde colgan unha serie de ling\u00fcetas e borlas. Pos\u00fae certa similitude cos cataventos finamente tallados empregados nas proas dos \"drakkar\".\nConxect\u00farase que o estandarte do corvo era un s\u00edmbolo do deus da guerra Od\u00edn, quen \u00e1s veces era descrito en compa\u00f1a de dous corvos chamados Hugin e Munin, e a s\u00faa intenci\u00f3n ao portala en batalla puido ser provocar o temor dos inimigos invocando o poder do deus. Como sinala Hrafnhildur Bodvarsdottir con respecto aos encontros entre os anglosax\u00f3ns cristi\u00e1ns e os pag\u00e1ns invasores escandinavos:\nO simbolismo do corvo na cultura escandinava.\nO corvo \u00e9 unha figura ic\u00f3nica com\u00fan na mitolox\u00eda n\u00f3rdica. O deus maior Od\u00edn, ti\u00f1a dous corvos chamados Hugin e Munin (\u00abPensamento\u00bb e \u00abMemoria\u00bb respectivamente) que voaban arredor do mundo tra\u00e9ndolle novas de todo o que acontec\u00eda. Por iso, un dos moitos nomes de Od\u00edn era \u00abdeus corvo\u00bb (\"Hrafnagu\u00f0\"). En \"Gylfaginning\", rel\u00e1tase o seguinte:\nOd\u00edn estaba tam\u00e9n estreitamente relacionado cos corvos porque nos mitos n\u00f3rdicos recib\u00eda os guerreiros ca\u00eddos no Valhalla, e, ao mesmo tempo, os corvos estaban relacionados coa morte e a guerra debido \u00e1 s\u00faa predilecci\u00f3n pola prea. Por conseguinte, \u00e9 prob\u00e1bel que fosen considerados como manifestaci\u00f3ns das valquirias, quen escoll\u00edan os guerreiros mortos en batalla para os levaren xunto a Od\u00edn. A relaci\u00f3n entre os corvos e as valquirias deb\u00edase ao feito de que tanto as deusas como as valquirias adoitaban mudar a s\u00faa forma e tomar a aparencia de paxaros. Exemplos diso son \"\u00derymskvi\u00f0a\", en que Freyja presta a Loki o seu traxe de paxaro, e o relato da valquiria K\u00e1ra en \"Hr\u00f3mundar saga Gripssonar\".\nA figura do corvo aparece na maior\u00eda dos poemas esc\u00e1ldicos describindo a guerra. Facer a guerra era \u00abalimentar e satisfacer\u00bb os corvos (\"hrafna se\u00f0ja\", \"hrafna gle\u00f0ja\"). Un exemplo disto enc\u00f3ntrase en \"Norna-Gests \u00fe\u00e1ttr\", onde Regin recita o seguinte poema logo de que Sigurd matase os fillos de Hunding:\nNos kenningar empregados na poes\u00eda n\u00f3rdica, descr\u00edbese o corvo como un paxaro de sangue, cad\u00e1veres e batallas; \u00e9 a gaivota da onda na p\u00eda de cad\u00e1veres, cuxos ch\u00edos se estrelan como sarabia e ans\u00eda a carne na ma\u00f1\u00e1 cando chega ao mar de corpos (\"Hlakkar hagli stokkin m\u00e1r valkastar b\u00e1ru, krefr morginbr\u00e1\u00f0ar er kemr at hr\u00e6s s\u00e6vi\").\nEn negras bandadas, os corvos planean sobre os cad\u00e1veres e o escaldo pregunta a onde se dirixen (\"Hvert stefni \u00fe\u00e9r, hrafnar, hart me\u00f0 flokk hinn svarta?\"). O corvo vai na procura do sangue dos ca\u00eddos en batalla (\"\u00d3d hrafn \u00ed valbl\u00f3\u00f0i\"). Voa dende o campo de batalla con sangue no seu peteiro, carne humana nas s\u00faas gadoupas e o cheiro dos cad\u00e1veres na s\u00faa boca (\"Me\u00f0 dreyrgu nefi, hold lo\u00f0ir \u00ed kl\u00f3um en hr\u00e6s \u00feefr \u00f3r munni\"). Os corvos tiveron cada vez m\u00e1is connotaci\u00f3ns infernais e, nunha obra cristi\u00e1 tan temper\u00e1 como \"S\u00f3larlj\u00f3\u00f0\", menci\u00f3nase que os corvos de Hel (\"heljar hrafnar\") arrincan os ollos dos insolentes. D\u00faas maldici\u00f3ns na \"Edda po\u00e9tica\" din \u00abque os corvos arrinquen o teu coraz\u00f3n partido en dous\u00bb (\"\u00deit skyli hjarta rafnar sl\u00edta\"). e \u00abos corvos arr\u00ednquenche os ollos na alta forca\u00bb (\"Hrafnar skulu \u00fe\u00e9r \u00e1 h\u00e1m galga sl\u00edta sj\u00f3nir \u00f3r\"). Son ent\u00f3n vistos como instrumentos de xustiza divina cando esta era severa e desagrad\u00e1bel.\nMalia as violentas e infernais imaxes coas que eran asociados, os primeiros escandinavos v\u00edan os corvos como figuras positivas; a batalla e a xustiza severa non eran vistas de forma desfavor\u00e1bel na cultura n\u00f3rdica. Moitos nomes en n\u00f3rdico antigo fan referencia ao corvo, tales como Hrafn, Hrafnkel e Hrafnhild.\nUsos.\nFinais do s\u00e9culo IX.\nO estandarte do corvo foi usado por varios se\u00f1ores da guerra viquingos segundo a tradici\u00f3n n\u00f3rdica, como os fillos de Ragnar Lodbrok. A primeira menci\u00f3n dunha forza viquinga levando un estandarte do corvo \u00e9 na \"Cr\u00f3nica anglosaxoa\". Por volta do ano 878, a \"Cr\u00f3nica\" relata:\nE no inverno deste mesmo ano, o irm\u00e1n de Ivar e Halfdan arribou a Wessex, en Devonshire, con 23 naves, e al\u00ed foi asasinado, e 800 homes xunto a el, e 40 do seu ex\u00e9rcito. Al\u00ed tam\u00e9n foi tomada a bandeira de guerra (gu\u00f0fani), que eles chamaban \"Corvo\".\nOs \"Anais de Saint Neots\" do s\u00e9culo XII afirman a presenza dun estandarte de corvo no Grande ex\u00e9rcito pag\u00e1n e d\u00e1 a entender as influencias do sei\u00f0r (bruxer\u00eda) na s\u00faa creaci\u00f3n, as\u00ed como a s\u00faa natureza tot\u00e9mica e oracular:\n\"Estorie des Engles\" de Geoffrey Gaimar (escrita arredor do ano 1140) menciona unha bandeira \"hrafnsmerki\" sendo levada polo ex\u00e9rcito de Ubbe na batalla de Cynwit (878): \"o corvo era o estandarte de Ubbe (gumfanun). El era o irm\u00e1n de Iware; foi enterrado polos viquingos nun mont\u00edculo moi grande en Devonshire, chamado Ubbelawe.\"\nS\u00e9culo X.\nNo s\u00e9culo X, semella que o estandarte do corvo foi adoptado polos reis hiberno-n\u00f3rdicos de Dubl\u00edn e Northumbria. Moitas das dinast\u00edas hiberno-n\u00f3rdicas de Gran Breta\u00f1a e Irlanda foron do clan U\u00ed \u00cdmair, que dic\u00eda descender de Ragnar Lodbrok a trav\u00e9s do seu fillo Ivar.\nUnha bandeira triangular que representa unha ave (posiblemente un corvo) aparece nun penique acu\u00f1ado por Olaf Cuaran arredor do ano 940. A moeda ten un estandarte aproximadamente triangular is\u00f3sceles situado \u00e1 dereita, cos dous lados equil\u00e1tero situados na parte superior e na do mastro. No longo da hipotenusa hai unha serie de cinco pestanas ou borlas. O mastro est\u00e1 coroado polo que semella ser unha cruz; isto poder\u00eda indicar unha fusi\u00f3n do paganismo e do simbolismo cristi\u00e1n.\nO estandarte do corvo tam\u00e9n foi usado como bandeira de guerra polos Jarls das Orcadas n\u00f3rdicos. Segundo a \"Saga Orkneyinga\", foi creado por Sigurd o Forte para a s\u00faa nai, unha v\u00f6lva ou vidente xam\u00e1nica. Ela d\u00edxolle que o estandarte \"lle dar\u00eda a vitoria ao home que o levase por diante, pero morte ao seu portador\". A saga describe a bandeira como \"un estandarte finamente elaborado, moi habilmente tecido coa figura dun corvo, e cando o estandarte era abaneado pola airexa, semellaba que o corvo estivese a voar por diante\". A predici\u00f3n da nai de Sigurd f\u00edxose realidade cando, de acordo coas sagas, todos os portadores do estandarte tiveron mortes prematuras. A \"maldici\u00f3n\" do estandarte finalmente recaeu sobre o propio Jarl Sigurd na batalla de Clontarf:\nO jarl Sigurd tivo unha dura batalla contra Kerthialfad, e Kerthialfad avanzou tan axi\u00f1a que derrubou a todos os que estaban na li\u00f1a da fronte, rompeu a formaci\u00f3n do jarl Sigurd at\u00e9 que alcanzou o estandarte e matou ao seu protador. Sigurd fixo que outro home portase o estandarte, e de novo houbo unha dura loita. De inmediato, Kerthialfad feriu a este hombre cun golpe mortal, e as\u00ed un tras outro os que estaban preto del. Logo o jarl Sigurd chamou a Thorstein, o fillo de S\u00ed\u00f0u-Hallur, para que levase o estandarte, e Thorstein estaba a piques de erguelo cando Asmund o Branco dixo, \"Non leven o estandarte! Porque todos os que o levan conseguen a s\u00faa morte\". \"Hrafn o Vermello\" chamou polo jarl Sigurd e d\u00edxolle \"leva ti o estandarte\". \"Leva ti o teu propio demo\". Logo o jarl respondeu, \"\u00c9 o axeitado que o mendigo leve a bolsa;'\" e despois tomou o estandarte do seu mastro e p\u00faxoo debaixo da s\u00faa capa. Pouco despois de que Asmund o Branco acabase morto, o jarl foi atravesado cunha lanza.\nComezos do s\u00e9culo XI.\nO ex\u00e9rcito do rei Canuto o Grande de Inglaterra, Noruega e Dinamarca levaba un estandarte do corvo feito con seda branca na batalla de Assandun no ano 1016. O \"Encomium Emmae\" informa que Canuto ti\u00f1a\n [...] unha bandeira que lle deu un presaxio marabilloso. Son moi consciente de que isto pode parecer incrible para o lector, mais ins\u00e9rtoo no meu traballo veraz porque \u00e9 certo: este estandarte estaba tecido coa seda m\u00e1is limpa e branca e non hab\u00eda ningunha imaxe nel. Por\u00e9n, en caso de guerra sempre se v\u00eda un corvo, como se estivese entretecido. Se os dinamarqueses \u00edan ga\u00f1ar a batalla, o corvo aparec\u00eda co peteiro completamente aberto, batendo as s\u00faas \u00e1s e inquedo sobre os seus p\u00e9s. Se \u00edan ser derrotados, o corvo non se mov\u00eda en absoluto, e as s\u00faas extremidades penduraban inm\u00f3biles. \nEn \"Vidas de Waltheof e do seu pai Sivard Digri (o Forte), o conde Northumberland\", obra escrita por un monxe da abad\u00eda de Crowland (posiblemente o historiador ingl\u00e9s William de Ramsey), c\u00f3ntase que ao jarl dinamarqu\u00e9s de Northumbria, Sigurd, foille entregado un estandarte por un vello sabio non identificado. O estandarte era chamado \"Ravenlandeye.\"\nSegundo o Heimskringla, Harald Hardrada ondeou un estandarte de corvo chamado \"Land\u00f8y\u00f0an\"; no entanto, non est\u00e1 claro se este foi o mesmo estandarte que ondeou Sigurd de Northumbria. Nunha conversa entre Harald e o rei Svend II de Dinamarca,\nSveinn preguntoulle a Haraldr cal das s\u00faas posesi\u00f3ns valoraba m\u00e1is. El respondeu que era o seu estandarte (merki), Land\u00f8y\u00f0an. Acto seguido, Sveinn preguntou que virtude ti\u00f1a para ser considerado tan valioso. Haraldr respondeu que se profetizou que a vitoria ser\u00eda para quen levase diante ese estandarte; e engadiu que ese fora o caso dende que o obtivera. Ent\u00f3n Sveinn dixo: \"Crerei que a t\u00faa bandeira ten esta virtude se loitas tres batallas co rei Magn\u00fas, o teu parente, e saes vitorioso en todas\".\nAnos despois, durante a invasi\u00f3n de Harald en Inglaterra, Harald librou unha batalla campal contra dous condes f\u00f3ra de York. A saga de Harald contou que\nCando o rei Haraldr viu que o grupo de batalla dos ingleses descendera ao longo da gabia xusto en fronte deles, fixo soar as trompetas e instou bruscamente aos seus homes ao ataque, erguendo o seu estandarte chamado Land\u00f8y\u00f0an. E al\u00ed fixo un ataque tan forte que nada se sostivo contra el.\nO ex\u00e9rcito de Harald ondeou a bandeira na batalla de Stamford Bridge, onde foi levada por un guerreiro chamado Fr\u00edrek. Despois de que Harald fose atinxido por unha frecha e morrese, o seu ex\u00e9rcito loitou ferozmente pola posesi\u00f3n do estandarte, e alg\u00fans deles entraron en estado berserker no seu frenes\u00ed por conseguir a bandeira. Ao final, a \"maxia\" da bandeira fallou, e o groso do ex\u00e9rcito noruegu\u00e9s foi eliminado, sendo s\u00f3 uns poucos os que puideron escapar nos seus barcos.\nAdemais da bandeira do drag\u00f3n de Olaf II de Noruega, a \"Land\u00f8y\u00f0an\" de Harald Hardrada \u00e9 o \u00fanico estandarte real noruegu\u00e9s descrito por Snorri Sturluson en Heimskringla.\nEn dous paneis do famoso Tapiz de Bayeux, am\u00f3sanse estandartes que semellan bandeiras con corvos. O tapiz de Bayeux foi un encargo do bispo Od\u00f3n de Bayeux, o medio irm\u00e1n de Guillerme o Conquistador. Como un dos combatentes na batalla de Hastings, Od\u00f3n poder\u00eda estar familiarizado cos estandartes que ondeaban durante a loita. Nun dos paneis, que representa unha carga de cabalar\u00eda contra un muro de escudos ingl\u00e9s, un cabaleiro normando \u00e9 amosado cun estandarte semicircular bordado e cun paxaro negro de p\u00e9. No segundo panel, am\u00f3sase a morte dos irm\u00e1ns de Harold Godwinson, cun estandarte triangular tirado no chan moi semellante ao da moeda acu\u00f1ada por Olaf Cuaran. Os eruditos est\u00e1n divididos en se se tratan de reliquias do patrimonio escandinavo dos normandos (ou da influencia escandinava na Inglaterra anglosaxoa) ou se pola contra reflicten unha presenza n\u00f3rdica non documentada no ex\u00e9rcito ingl\u00e9s ou normado.\nEmprego moderno.\nMalia que a Hrafnsmerki foi considerada como \"a primeira bandeira europea no Novo Mundo\", non hai probas de que algunha vez se considerase como bandeira universal dos escandinavos, e non hai ningunha fonte que a relacione cos colonos de Vinland (ou calquera grupo en Islandia ou Groenlandia).\nNo presente, a\u00ednda \u00e9 empregado por alg\u00fans rexementos do ex\u00e9rcito dinamarqu\u00e9s, como a insignia da manga no ombreiro do primeiro escuadr\u00f3n de tanques do primeiro batall\u00f3n do primeiro rexemento dos Gardehusarregimentet.\nO escudo de armas do Servizo de Intelixencia Noruegu\u00e9s amosa dous corvos que representan a Hugin e Munin, os corvos que recoll\u00edan a informaci\u00f3n de todo o mundo para o deus Od\u00edn.\nNas Illas Shetland existe un dese\u00f1o alternativo da bandeira (un corvo voando sobre un fondo vermello) que \u00e9 usado como s\u00edmbolo do Up Helly Aa, un festival que celebra a herdanza n\u00f3rdica das illas.\nO equipo de rugby Eastern Counties RFU, adoptou o corvo como o seu emblema en 1926. Foi elixido como representante dos condados constitu\u00edntes de \"Danelaw\", os actuais Norfolk, Suffolk e Cambridgeshire."}
{"id": "146960", "revid": "23204", "url": "https://gl.wikipedia.org/wiki?curid=146960", "title": "Kirikou", "text": "Kirikou (pronunciado Kiriku) \u00e9 o personaxe principal de dous filmes franco-belga-luxemburgueses de Michel Ocelot:\nOutros soportes.\nTam\u00e9n se publicaron dous libros en franc\u00e9s :\nUn videoxogo:\nColaboraci\u00f3ns.\nO autor, Michel Ocelot, permitiu a colaboraci\u00f3n do seu personaxe con certas asociaci\u00f3ns de acordo co esp\u00edrito do filme, entre outras:"}
{"id": "146963", "revid": "88215", "url": "https://gl.wikipedia.org/wiki?curid=146963", "title": "Ukrajina Super-Liha", "text": "A Ukrajina Super-Liha (\u0423\u043a\u0440\u0430\u0457\u043d\u0441\u044c\u043a\u0430 \u0441\u0443\u043f\u0435\u0440\u043b\u0456\u0433\u0430, do ucra\u00edno: \"Superliga Ucra\u00edna\") \u00e9 a m\u00e1xima competici\u00f3n de baloncesto profesional de Ucra\u00edna. Foi fundada en 1992 e actualmente compiten nela once equipos. O club con m\u00e1is campionatos de liga \u00e9 o BC Budivelnyk Kyiv.\nEquipos.\nOs seguintes son os equipos que compiten na temporada 2015\u221216 da Ukrajina Super-Liha."}
{"id": "146964", "revid": "88215", "url": "https://gl.wikipedia.org/wiki?curid=146964", "title": "Dutch Basketball League", "text": "A Dutch Basketball League (DBL), antes co\u00f1ecida como Eredivisie, foi a m\u00e1xima competici\u00f3n profesional de baloncesto masculino dos Pa\u00edses Baixos. Foi creada en 1960 e na actualidade est\u00e1 formada por 8 equipos, que compiten nunha liga pechada. Para participar na competici\u00f3n, un club debe cumprir condici\u00f3ns econ\u00f3micas e de potencial. Desde o ano 1977 o campi\u00f3n decid\u00edase por medio de eliminatorias, sendo o equipo m\u00e1is laureado o Heroes Den Bosch. En 2021 foi substitu\u00edda pola BNXT League, unha liga que agrupa equipos de B\u00e9lxica e os Pa\u00edses Baixos. \nFormato.\nCada equipo ti\u00f1a que xogar co resto de equipos da liga en catro ocasi\u00f3ns, d\u00faas veces en casa e d\u00faas f\u00f3ra. Isto significa que na tempada regular se xogaban 36 partidos. Do mesmo xeito que moitas outras ligas de Europa, a Dutch Basketball League fac\u00eda un par\u00f3n no inverno, unha vez que cada equipo xogou a metade dos seus partidos programados. Ao final da liga, os equipos clasificados do o oito mellores equipos clasificados entre os postos 3 e 6 xogaban unha eliminatoria a 3 partidos. Os dous vencedores desa eliminatoria enfront\u00e1banse aos dous primeiros clasficados da Liga nunha rolda ao mellor de 7 partidos. A final era xogada polos dous equipos ga\u00f1adores da rolda anterior, celebr\u00e1ndose tam\u00e9n ao mellor de 7 encontros. Aos equipos non se lles permit\u00eda ter m\u00e1is de catro xogadores sen pasaporte neerland\u00e9s no seu equipo.\nEquipos.\nOs seguintes son os equipos que compitiron na temporada 2020\u221221, \u00faltima campa\u00f1a da Dutch Basketball League.\n!width=\"140\"| Club\n!width=\"140\"| Cidade\n!width=\"140\"| Provincia\n!width=\"140\"| Pavill\u00f3n\n!width=\"50\"| \n!width=\"50\"| Debut\n!width=\"50\"| \n!width=\"50\"| \n!width=\"50\"| "}
{"id": "146967", "revid": "1131", "url": "https://gl.wikipedia.org/wiki?curid=146967", "title": "Lagoa de Casti\u00f1eiras", "text": "A lagoa de Casti\u00f1eiras \u00e9 unha lagoa artificial situada no monte de Cotorredondo (entre a comarca do Morrazo e a de Pontevedra), entre os termos municipais de Vilaboa (parroquia de Vilaboa, xunto aos lugares da Gra\u00f1a e Postemir\u00f3n) e Mar\u00edn (parroquia de San Xi\u00e1n).\nSituaci\u00f3n.\nAo redor da lagoa sit\u00faase un dos parques forestais m\u00e1is antigos de Galicia, o Parque da Natureza Lagoa de Casti\u00f1eiras, situado en montes comunais e xestionado pola Xunta de Galicia. Est\u00e1 rodeado dunha masa forestal creada a partir dos anos 50 pero que probablemente te\u00f1a a s\u00faa orixe nas primeiras plantaci\u00f3ns do plan de reforestaci\u00f3n da provincia de Pontevedra, iniciadas o 3 de xaneiro de 1927. Actualmente o parque conta cunhas 70 ha de superficie repoboadas con casti\u00f1eiros, bidueiros, carballo americano e outras especies ex\u00f3ticas.\nDentro do parque at\u00f3pase unha caseta de informaci\u00f3n e a Aula de Natureza de Cotorredondo, ambas as d\u00faas xestionadas pola cooperativa Teixugo.\nNo parque at\u00f3pase un campo de catro m\u00e1moas entre as que destaca a M\u00e1moa do Rei.\nAcc\u00e9dese pola estrada de Figueirido, dende a N-550, ou ben dende Vilaboa a trav\u00e9s de distintos cami\u00f1os forestais (401, 105)."}
{"id": "146968", "revid": "5749", "url": "https://gl.wikipedia.org/wiki?curid=146968", "title": "Gonano", "text": ""}
{"id": "146969", "revid": "5132", "url": "https://gl.wikipedia.org/wiki?curid=146969", "title": "Divisi\u00f3n Medio Oeste da NBA", "text": ""}
{"id": "146971", "revid": "336", "url": "https://gl.wikipedia.org/wiki?curid=146971", "title": "Transx\u00e9nico", "text": ""}
{"id": "146973", "revid": "1131", "url": "https://gl.wikipedia.org/wiki?curid=146973", "title": "Escuridade", "text": "A escuridade \u00e9 a ausencia de luz. Cientificamente, \u00e9 posible acadar unha cantidade reducida de luz. A resposta emocional \u00e1 ausencia de luz inspirou diversas met\u00e1foras na literatura, no simbolismo e nas artes.\nEn ciencias.\nA escuridade, no eido cient\u00edfico, \u00e9 acadar un nivel relativamente baixo de luz. Un obxecto escuro reflicte menos fot\u00f3ns visibles ca outros obxectos e, polo tanto, loce opaco en comparaci\u00f3n. Por exemplo, a pintura negra mate non reflicte luz visible e vese escura, en cambio a pintura branca reflicte toda a luz visible e por tanto loce brillante. Para m\u00e1is informaci\u00f3n, v\u00e9xase cor.\nCon todo, a luz non pode ser sinxelamente absorbida sen l\u00edmite. A enerx\u00eda, coma a luz visible, non se crea nin se destr\u00fae. Soamente pode ser transformada dun tipo de enerx\u00eda a outro. A maior\u00eda dos obxectos que absorben luz visible, rem\u00edtena en forma de luz infravermella. As\u00ed, a\u00ednda que un obxecto pode aparecer escuro, \u00e9 moi probable que sexa rechamante nunha frecuencia que o ollo humano non pode detectar. Para m\u00e1is informaci\u00f3n, v\u00e9xase termodin\u00e1mica.\nUn lugar escuro ten poucas fontes de luz presentes, facendo que todo sexa dif\u00edcil de ver, como na noite. A exposici\u00f3n alternada a luz e escuridade (o d\u00eda e a noite) causou gran variedade de adaptaci\u00f3ns evolutivas \u00e1 escuridade. Cando un vertebrado -por exemplo o ser humano- at\u00f3pase nunha zona escura, os seus iris dil\u00e1tanse, permitindo as\u00ed que entre maior cantidade de luz no ollo, mellorando a s\u00faa visi\u00f3n nocturna.\nA definici\u00f3n cient\u00edfica de luz incl\u00fae todo o espectro electromagn\u00e9tico, non s\u00f3 a luz visible, as\u00ed que \u00e9 fisicamente imposible crear escuridade total. Por exemplo, todos os obxectos irradian calor en forma de luz infravermella e/ou raios gamma, luz de moi alta frecuencia, que pode penetrar incluso os materiais m\u00e1is densos.\nNa poes\u00eda.\nComo termo po\u00e9tico, a escuridade tam\u00e9n pode significar a presenza de sombras, maldade, ou depresi\u00f3n.\nA escuridade pode ter un impacto psicol\u00f3xico forte. Pode causar depresi\u00f3n en persoas que sofren desorde depresiva estacional (ou depresi\u00f3n invernal), medo en persoas que padecen nictofobia, confort en lig\u00f3filos, ou atracci\u00f3n (como na cultura g\u00f3tica). Estas emoci\u00f3ns empr\u00e9ganse para dar forza a imaxes literarias.\nOs textos relixiosos moitas veces empregan a escuridade para dar sentido visual. Na Biblia, a escuridade foi a derradeira praga (\u00c9xodo 10:21) e o escenario para \"pranto e rech\u00edo de dentes\" (Mateo 8:12) Unha interpretaci\u00f3n do Cor\u00e1n di que aqueles que transgridan os l\u00edmites do que \u00e9 correcto, estar\u00e1n condenados a sufrir \"desesperaci\u00f3n que queima e escuridade fr\u00eda como o xeo\". (Nab 78.25) Na mitolox\u00eda grega, tres capas de escuridade rodean o T\u00e1rtaro, un lugar para os peores pecadores tan baixo como Hades est\u00e1 lonxe dos ceos.\nO emprego da escuridade como Figura ret\u00f3rica ten unha tradici\u00f3n antiga e persistente. Shakespeare, traballando nos s\u00e9culos XVI e XVII, fixo chamar a un personaxe Satan\u00e1s o \"pr\u00edncipe da escuridade\" (\"O rei Lear\": III, iv) e deulle \u00e1 escuridade poutas para devorar ao amor \"(So\u00f1o dunha noite de San Xo\u00e1n\": I, i). Chaucer, un escritor ingl\u00e9s do s\u00e9culo XIV escribiu que o traballo dos cabaleiros \u00e9 expulsar as \"obras da escuridade\" Dante describiu o Inferno como un lugar \"manchado de escuridade pura\". \nMesmo no ingl\u00e9s antigo, exist\u00edan estas palabras para designar \u00e1 escuridade: \"heolstor\", \"genip\", e \"sceadu\". \"Heolstor\" tam\u00e9n significaba \"gorida\" e converteuse m\u00e1is tarde en \"holster\" (funda); \"genip\" significaba \"br\u00e9tema\" e caeu en desuso como moitos outros verbos fortes; \"sceadu\" significaba \"sombra\" e continuou us\u00e1ndose. A palabra \"darkness\" evolucionou de \"deorc\", que significaba \"escuro\".\nNas artes.\nArtisticamente, a escuridade pode usarse para dar \u00e9nfase, ou contrastar coa luz. V\u00e9xase Claroescuro para unha discusi\u00f3n m\u00e1is detallada sobre os usos dos devanditos contrastes no medio visual.\nD\u00e9bense mesturar varias pinturas de cores para crear tons escuros, por que cada cor absorbe certas frecuencias de luz. Na teor\u00eda, mesturar as tres cores primarias, ou as tres cores secundarias, absorber\u00eda toda a luz visible e crear\u00eda un negro perfecto. Na pr\u00e1ctica, por suposto, \u00e9 dif\u00edcil previr que a mestura tome tinguiduras caf\u00e9s.\nA cor dun p\u00edxel, nun monitor de computadora est\u00e1ndar de 24 bits, def\u00ednese por tres n\u00fameros entre 0 e 255, un para a cantidade de vermello, outro para a de verde, e un m\u00e1is para o azul. Como a ausencia de luz crea a escuridade, os tons m\u00e1is escuros est\u00e1n preto do (0,0,0).\nAs plumas de escritura empregan a escuridade (polo xeral en forma de tinta azul ou negra) para crear marcas ben definidas no papel (que \u00e9 comunmente branco ou amarelo). As letras nun monitor de computadora tam\u00e9n adoitan ser escuras, e tam\u00e9n se afai ad\u00f3itase letras azuis ou negras sobre un fondo claro. Esta diferenza de niveis de luminosidade \u00e9 chamada Contraste o cal fai que as tipograf\u00edas pequenas resulten lexibles.\nNa pintura pode usarse a escuridade para crear li\u00f1as de gu\u00eda e baleiros, entre outras cousas. Estas figuras est\u00e1n dese\u00f1adas para atraer a mirada \u00e1 pintura. As sombras engaden perspectiva."}
{"id": "146974", "revid": "1308", "url": "https://gl.wikipedia.org/wiki?curid=146974", "title": "Chaucer", "text": ""}
{"id": "146975", "revid": "336", "url": "https://gl.wikipedia.org/wiki?curid=146975", "title": "Organismo modificado xeneticamente", "text": ""}
{"id": "146976", "revid": "98629", "url": "https://gl.wikipedia.org/wiki?curid=146976", "title": "Ganesa Macula", "text": "Ganesa Macula \u00e9 un accidente xeol\u00f3xico de albedo escuro e de forma circular da l\u00faa Tit\u00e1n do planeta Saturno. O seu nome procede do deus hind\u00fa Ganesha.\nGanesa foi identificado de xeito confuso coma un domo criovolc\u00e1nico: o resultado dunha mestura de auga e amon\u00edaco que \u00e9 expulsado dende o centro do domo e esparex\u00e9ndose para formar un deposito en forma de 'tortilla'. Pero imaxes en 3 dimensi\u00f3ns de radar obtidas m\u00e1is tarde pola sonda Cassini, entre o 26 de outubro do 2004 e o 13 de xaneiro do 2007, parecen desbota-la idea de que se trate dun domo, a\u00ednda que non se descarta que sexa de orixe criovolc\u00e1nico."}
{"id": "146977", "revid": "839", "url": "https://gl.wikipedia.org/wiki?curid=146977", "title": "Club Egara", "text": "O Club Egara \u00e9 un dos clubs deportivos hist\u00f3ricos da cidade de Terrassa, Catalu\u00f1a, destacando na pr\u00e1ctica do h\u00f3ckey herba masculino.\nHistoria.\nO Club Egara fundouse en 1935 co nome de CD Armonia Egara, como a secci\u00f3n de H\u00f3ckey do club Armonia F.C. En 1961 inaugur\u00e1ronse as actuais instalaci\u00f3ns do Pla del Bon Aire, en Terrassa. Nos anos 1969 e 1970 conseguiu o seu maior \u00e9xito, a Copa de Europa."}
{"id": "146980", "revid": "839", "url": "https://gl.wikipedia.org/wiki?curid=146980", "title": "Real Club de Polo", "text": "O Real Club de Polo \u00e9 un dos clubs deportivos hist\u00f3ricos da cidade de Barcelona e de toda Espa\u00f1a, destacando principalmente na pr\u00e1ctica do polo, a h\u00edpica e o h\u00f3ckey herba, masculino e feminino.\nHistoria.\nO Real Club de Polo fundouse o 11 de maio 1897 para fomentar o xogo do polo e proporcionar aos afeccionados ao deporte h\u00edpico medios de distracci\u00f3n e recreo, ao mesmo tempo que desenvolver neles as s\u00faas calidades de destreza e solidez a cabalo. En 1907, o h\u00f3ckey herba comezou a desenvolverse entre alg\u00fans socios, e en 1914 xa se constit\u00fae definitivamente a secci\u00f3n no club, ao igual que o tenis. En 1992, con motivo dos Xogos Ol\u00edmpicos de Barcelona remodel\u00e1ronse as s\u00faas instalaci\u00f3ns para acoller as probas de Doma cl\u00e1sica e de Saltos de Obst\u00e1culos."}
{"id": "146981", "revid": "839", "url": "https://gl.wikipedia.org/wiki?curid=146981", "title": "Club de Campo Villa de Madrid", "text": "O Club de Campo Villa de Madrid \u00e9 un club deportivo da cidade de Madrid, Espa\u00f1a. Foi fundado en 1931 e en 2007 contaba cuns 20.000 socios. Destaca sobre todo a secci\u00f3n de h\u00f3ckey herba, tanto o seu equipo masculino coma feminino.\nHistoria.\nEn 1931 un grupo de xoves pertencentes \u00e1 alta sociedade madrile\u00f1a creou o Club de Campo. En 1942 produciuse a fusi\u00f3n do Club de Campo coa Real Sociedad H\u00edpica Espa\u00f1ola. A nova sociedade destacou especialmente na h\u00edpica e o h\u00f3ckey herba, principais disciplinas practicadas no club.\nDende 1984, data na que o Concello de Madrid fixo efectivos os seus dereitos sobre parte dos terreos nos que se localiza o club, a sociedade est\u00e1 participada polo Concello como socio maioritario, polo Patrimonio do Estado, e pola antiga Real Sociedade H\u00edpica Espa\u00f1ola Club de Campo."}
{"id": "146982", "revid": "736", "url": "https://gl.wikipedia.org/wiki?curid=146982", "title": "Iberia L\u00edneas A\u00e9reas de Espa\u00f1a, S.A.", "text": ""}
{"id": "146985", "revid": "23204", "url": "https://gl.wikipedia.org/wiki?curid=146985", "title": "Guabonito (cr\u00e1ter)", "text": "Guabonito \u00e9 un accidentes anular brillante da l\u00faa Tit\u00e1n do planeta Saturno.\nGuabonito foi visto por primeira vez a trav\u00e9s de imaxes tomadas pola sonda \"Cassini\" en outubro do 2004 e foi observado en varias ocasi\u00f3ns m\u00e1is con posterioridade. Este accidente xeol\u00f3xico de aneis conc\u00e9ntricos duns 90 km de ancho est\u00e1 situado na rexi\u00f3n escura de Shangri-La, preto da fronteira con Xanadu, est\u00e1 centrado a 10,9\u00b0 Latitude Sur , 150,8\u00b0 Lonxitude Oeste. Actualmente p\u00e9nsase que este accidente xeol\u00f3xico poder\u00eda ser un cr\u00e1ter de impacto parcialmente, as partes brillantes ser\u00edan as cristas dos bordos do cr\u00e1ter.\nGuabonito foi observado con radar por parte da Cassini o 30 de abril de 2006.\nGuabonito recibe o seu nome da deusa dos mares do pobo ta\u00edno.\n&lt;br style=\"clear:left;\"&gt;"}
{"id": "146987", "revid": "5312", "url": "https://gl.wikipedia.org/wiki?curid=146987", "title": "Gnomon", "text": "En orixe, a palabra gnomon, que en grego significa \"gu\u00eda\" ou \"mestre\", fac\u00eda referencia a un obxecto alongado cuxa sombra se proxectaba sobre unha escala graduada para medir o paso do tempo. O gnomon ou \"estilo\" def\u00ednese como o obxecto alongado que guinda sombra, independentemente do \u00e1ngulo que forme co cuadrante.\nCaracter\u00edsticas.\nEstar\u00e1 inclinado respecto o plano horizontal cun \u00e1ngulo igual \u00e1 latitude do lugar onde se sit\u00fae o reloxo de sol, e var\u00eda segundo os distintos tipos de reloxos (ecuatoriais, declinantes etc.). No hemisferio norte, o caso m\u00e1is sinxelo, a \"aresta\" que proxecta a sombra est\u00e1 orientada cara ao norte, quedando paralela ao eixo de rotaci\u00f3n da Terra\nErat\u00f3stenes de Cirene empregou un \"gnomon\" para medir o di\u00e1metro da Terra, con aceptable precisi\u00f3n.\nXeometr\u00eda.\nEn xeometr\u00eda, o gnomon dun rect\u00e1ngulo dado \u00e9 outro, que, engadido ao primeiro, xera outro rect\u00e1ngulo semellante ao inicial. As\u00ed, o gnomon dun rect\u00e1ngulo ser\u00e1 o rect\u00e1ngulo necesario para obter o seu rec\u00edproco."}
{"id": "146989", "revid": "895", "url": "https://gl.wikipedia.org/wiki?curid=146989", "title": "Estadio Adri\u00e1tico", "text": ""}
{"id": "146990", "revid": "98629", "url": "https://gl.wikipedia.org/wiki?curid=146990", "title": "Scandinavian Airlines", "text": "Scandinavian Airlines, co\u00f1ecida normalmente como SAS, \u00e9 a aeroli\u00f1a nacional de Suecia, Dinamarca e Noruega e tr\u00e1tase da aeroli\u00f1a m\u00e1is grande de Escandinavia. SAS \u00e9 a abreviatura do seu nome completo, Scandinavian Airlines System ou legalmente Scandinavian Airlines System Denmark-Norway-Sweden. Ten a s\u00faa sede en Solna, Suecia e opera principalmente nos pa\u00edses escandinavos. Scandinavian Airlines \u00e9 un dos membros fundadores da Star Alliance.\nA compa\u00f1\u00eda opera 137 avi\u00f3ns e voa a 123 destinos de m\u00e1is de 30 pa\u00edses. O seu principal centro de actividade \u00e9 o aeroporto de Copenhague, e ten centros secundarios en Oslo e Estocolmo. SAS tam\u00e9n ten centros de conexi\u00f3n menores nos aeroportos de Bergen, Flesland, G\u00f6teborg Landvetter, Stavanger, Sola, e Trondheim, V\u00e6rnes. SAS Cargo \u00e9 unha subsidiaria independente de Scandinavian Airlines e a s\u00faa sede at\u00f3pase no aeroporto de Copenhague.\nA aeroli\u00f1a fundouse en 1946 como un consorcio para impulsar as operaci\u00f3ns transatl\u00e1nticas da compa\u00f1\u00eda sueca Svensk Interkontinental Lufttrafik, da norueguesa Det Norske Luftfartselskap e da dinamarquesa Det Danske Luftfartselskab. O consorcio ampliouse dous anos m\u00e1is tarde para cooperar tam\u00e9n en rutas europeas e dom\u00e9sticas. En 1951 as tres aeroli\u00f1as fusion\u00e1ronse para crear SAS. O 27 de xu\u00f1o de 2018 o goberno noruegu\u00e9s anunciou que vendera a s\u00faa participaci\u00f3n en SAS.\nHistoria.\nFundaci\u00f3n.\nA aeroli\u00f1a fundouse o d\u00eda 1 de agosto de 1946 cando Svensk Interkontinental Lufttrafik AB (unha aeroli\u00f1a propiedade da familia sueca Wallenberg), Det Danske Luftfartselskab A/S, e Det Norske Luftfartselskap AS (as aeroli\u00f1as nacionais de Dinamarca e Noruega) formaron unha asociaci\u00f3n para manexar o tr\u00e1fico a\u00e9reo intercontinental deses tres pa\u00edses. O primeiro presidente de SAS foi Per A. Norlin. O 17 de setembro dese ano inici\u00e1ronse as operaci\u00f3ns baixo o nome da nova entidade, sendo o primeiro servizo internacional entre Estocolmo e Nova York. En medio ano SAS estableceu un r\u00e9cord ao transportar a peza \u00fanica de carga m\u00e1is pesada a trav\u00e9s do Atl\u00e1ntico nun avi\u00f3n de pasaxeiros, un panel el\u00e9ctrico de 680 kg dende Nova York \u00e1 compa\u00f1\u00eda Sandvik en Suecia.\nDurante 1948 a aeroli\u00f1a nacional sueca AB Aerotransport uniuse a SAS, coordinando rapidamente as s\u00faas operaci\u00f3ns europeas. Tres anos despois as compa\u00f1\u00edas fusion\u00e1ronse formalmente para formar o SAS Consortium. Cando se estableceu a propiedade da aeroli\u00f1a dividiuse entre SAS Danmark (28,6%), SAS Norge (28,6%) e SAS Sverige (42,8%), as cales pertenc\u00edan nun 50% a investidores privados e no outro aos seus gobernos.\nRuta transpolar.\nDurante o ano 1954 SAS converteuse na primeira aeroli\u00f1a en comezar voos regulares usando unha ruta polar, voando Douglas DC-6B dende Copenhague ata Os \u00c1nxeles con escalas en S\u00f8ndre Str\u00f8mfjord (agora Kangerlussuaq) en Groenlandia e Winnipeg no Canad\u00e1. En ver\u00e1n de 1956 o tr\u00e1fico da ruta xustificou o aumento das frecuencias a tres voos por semena. O servizo demostrou ser moi popular entre as celebridades de Hollywood e os membros da industria cinematogr\u00e1fica, e SAS conseguiu moita publicidade coa ruta. Grazas a unha estrutura de tarifas que permit\u00eda o tr\u00e1nsito gratu\u00edto cara outros destinos europeos v\u00eda Copenhague, esta ruta foi ga\u00f1ando cada vez m\u00e1is popularidade entre os tuistas estadounidenses ao longo dos anos 50.\nEn 1957 SAS foi a primeira aeroli\u00f1a en ofrecer un servizo ao redor do mundo sobre o Polo Norte, a trav\u00e9s dunha segunda ruta polar operada por Douglas DC-7C voando dende s flying from Copenhague a Toquio con escala no aeroporto de Anchorage en Alasca. O voo a trav\u00e9s de Alasca era unha soluci\u00f3n de compromiso xa que a Uni\u00f3n Sovi\u00e9tica non permit\u00eda a SAS, entre outras aeroli\u00f1as, voar sobre Siberia en rutas entre Europa e o Xap\u00f3n, e o espazo a\u00e9reo chin\u00e9s tam\u00e9n estaba pechado.\nEra dos reactores.\nEn 1959 SAS entrou na era dos reactores tras mercar varios Sud Aviation Caravelle franceses. No mes de marzo do ano seguinte foi introducido o segundo avi\u00f3n a reacci\u00f3n na frota de SAS, o Douglas DC-8. O DC-8 comezou a operar na ruta cara Nova York o 1 de maio, cara Os \u00c1nxeles o 3 de xu\u00f1o, e na ruta cara Toquio o 11 de outubro. A introduci\u00f3n do DC-8 tam\u00e9n implicou que o tr\u00e1fico intercontinental se movese cara o aeroporto de Arlanda, que foi inaugurado oficialmente en 1962.\nPosteriormente SAS introduciu o o Douglas DC-9, o primeiro reactor para voos de curto e medio alcance da s\u00faa frota, un aparello que voar\u00eda coa aeroli\u00f1a ata o ano 2002.\nAdemais de introducir avi\u00f3ns m\u00e1is modernos, SAS tam\u00e9n adoptou innovadoras pr\u00e1cticas de operaci\u00f3n e sistemas para mellorar a experiencia dos clientes. En 1965 foi a primeira aeroli\u00f1a en introducir un sistema electr\u00f3nico de reservas. \nDurante o ano 1971 SAS comezou a operar o seu primeiro Boeing 747, e en 1974 a aeroli\u00f1a recibiu o Douglas DC-10. O primeiro modelo do fabricante europeo Airbus chegar\u00eda en 1977 ao mercar a compa\u00f1\u00eda o Airbus A300 para as s\u00faas rutas de media distancia. \nAnos 80.\nOs anos 80 foron a \u00e9poca dourada de SAS. En 1982 Scandinavian Airlines foi reco\u00f1ecida como a aeroli\u00f1a m\u00e1is puntual de Europa, e en 1983 recibiu o premio \u00e1 Aeroli\u00f1a do Ano nos ATW Airline Awards.\nDurante as s\u00faas primeiras d\u00e9cadas, a aeroli\u00f1a constru\u00edu dous grandes hoteis no centro de Copenhague, o \"SAS Royal Hotel\" (5 estrelas) e o m\u00e1is grande \"SAS Hotel Scandinavia\" (4 estrelas e cun casino na s\u00faa planta 26). Nos anos 1980 SAS inaugurou o seu primeiro hotel f\u00f3ra de Escandinavia, o \"SAS Kuwait Hotel\". Cara 1989 a divisi\u00f3n de hoteis de SAS ti\u00f1a o 40% das acci\u00f3n do Intercontinental Hotels Group. Tras a desregularizaci\u00f3n da aciaci\u00f3n comercial en Europa e a presi\u00f3n das novas aeroli\u00f1as rivais SAS experimentou dificultades econ\u00f3micas e a compa\u00f1\u00eda decidiu vender a s\u00faa cadea de hoteis ao Radisson Hotel Group no ano 1992.\nFrota.\nActual.\nEn novembro de 2020 a frota de Scandinavian Airlines estaba formada polos seguintes avi\u00f3ns:"}
{"id": "146991", "revid": "785", "url": "https://gl.wikipedia.org/wiki?curid=146991", "title": "Vicente Clavero", "text": "Vicente Clavero Mart\u00edn, nado en M\u00e1laga en 1958, \u00e9 un xornalista andaluz.\nTraxectoria.\n\u00c9 licenciado en Ciencias da Informaci\u00f3n pola Universidade Complutense de Madrid dende o ano 1980. Foi redactor da axencia de noticias \"Europa Press\" e do diario \"ABC\". Formou parte do equipo fundacional de \"Expansi\u00f3n\" e mais de \"Diario M\u00e9dico\". Dirixiu \"El Correo de Andaluc\u00eda\". \u00c9 columnista do diario \"P\u00fablico\", onde analiza principalmente asuntos relacionados coa econom\u00eda. Amais, en 2009 foi nomeado director de comunicaci\u00f3n deste xornal."}
{"id": "147000", "revid": "89787", "url": "https://gl.wikipedia.org/wiki?curid=147000", "title": "Elo\u00edsa Angulo", "text": "Elo\u00edsa Angulo, nada o 31 de outubro de 1919 en Lima e finada o 30 de outubro de 1991, foi unha cantante de m\u00fasica criolla do Per\u00fa. \u00c9 lembrada por termas como \"Desconsuelo\", \"Porque no volver\u00e1s\" ou \"Las madreselvas\"."}
{"id": "147001", "revid": "5312", "url": "https://gl.wikipedia.org/wiki?curid=147001", "title": "Seto", "text": "Seto (\u702c\u6238\u5e02, \u305b\u3068\u3057, \"Seto-shi\") \u00e9 un concello da prefectura de Aichi no Xap\u00f3n. Est\u00e1 situado na parte de T\u014dkai da rexi\u00f3n de Ch\u016bbu, e no centro-norte da prefectura, na zona da provincia hist\u00f3rica de Owari, no centro da illa de Honsh\u016b. A s\u00faa superficie \u00e9 de 111,61\u00a0km\u00b2, a poboaci\u00f3n \u00e9 de 133.020 habitantes (2009) e ten unha densidade de poboaci\u00f3n de 1.190 hab./km\u00b2.\nO concello de Seto limita cos concellos de Kasugai, Nagoia, Owariasahi, Nagakute, Toyota (que son da prefectura de Aichi); de Toki e Tajimi (que son da prefectura de Gifu).\nHistoria.\nNo ano 1929 a cidade de Seto foi fundada."}
{"id": "147003", "revid": "5312", "url": "https://gl.wikipedia.org/wiki?curid=147003", "title": "Miyoshi, Aichi", "text": "Miyoshi (\u307f\u3088\u3057\u5e02, \u307f\u3088\u3057\u3057, \"Miyoshi-shi\") \u00e9 un concello da prefectura de Aichi no Xap\u00f3n. Est\u00e1 situado na parte de T\u014dkai da rexi\u00f3n de Ch\u016bbu, e no centro da prefectura, na zona oeste da provincia hist\u00f3rica de Mikawa, no centro da illa de Honsh\u016b. A s\u00faa superficie \u00e9 de 32,11\u00a0km\u00b2, a poboaci\u00f3n \u00e9 de 60.229 habitantes (2009) e ten unha densidade de poboaci\u00f3n de 1.880 h/km\u00b2.\nO concello de Miyoshi limita cos concellos de Nisshin, T\u014dg\u014d, Kariya e Toyota.\nHistoria.\nA cidade de Miyoshi foi fundada por converter o concello da vila de Miyoshi (\u4e09\u597d\u753a) do distrito de Nishikamo no 2010."}
{"id": "147004", "revid": "5312", "url": "https://gl.wikipedia.org/wiki?curid=147004", "title": "Ama, Aichi", "text": "Ama (\u3042\u307e\u5e02, \u3042\u307e\u3057, \"Ama-shi\") \u00e9 un concello da prefectura de Aichi no Xap\u00f3n. Est\u00e1 situado na parte de T\u014dkai da rexi\u00f3n de Ch\u016bbu, e \u00f3 oeste da prefectura, na zona da provincia hist\u00f3rica de Owari, no centro da illa de Honsh\u016b. A s\u00faa superficie \u00e9 de 27,59\u00a0km\u00b2, a poboaci\u00f3n \u00e9 de 86.643 habitantes (2009) e ten unha densidade de poboaci\u00f3n de 3.140 hab./km\u00b2.\nO concello de Ama limita cos concellos de Inazawa, Aisai, Tsushima, Kanie, Nagoia, \u014charu e Kiyosu.\nHistoria.\nA cidade de Ama foi fundada pola fusi\u00f3n de tres concellos de vilas (\"Shipp\u014d\", \"Miwa\" e \"Jimokuji\") do distrito de Ama no ano 2010."}
{"id": "147008", "revid": "89787", "url": "https://gl.wikipedia.org/wiki?curid=147008", "title": "Club de Rugby El Salvador", "text": "O Club de Rugby El Salvador, denominado SilverStorm El Salvador por raz\u00f3ns de patrocinio, \u00e9 un equipo espa\u00f1ol de rugby, fundado en 1960 na cidade de Valladolid. Vixente campi\u00f3n de liga e copa, o seu palmar\u00e9s \u00e9 un dos m\u00e1is salientables a nivel nacional, con 8 t\u00edtulos de liga e 7 de copa entre outros.\nAs cores cl\u00e1sicas do equipo son o negro e o branco, e os seus seareiros son co\u00f1ecidos polo alcume de \"Chamizos\".\n\u00c9 moi salientable a rivalidade que o Club de Rugby El Salvador mant\u00e9n con outro equipo da cidade pucelana, o Valladolid Rugby Asociaci\u00f3n Club (VRAC). \u00c1mbolos dous equipos disputan os seus encontros como locais nos Campos de Pepe Rojo, unhas instalaci\u00f3ns municipais inauguradas en 1981 con capacidade para acoller a 2500 persoas sentadas nas bancadas. Entre as tempadas 1997/98 e 2019/20 os dous equipos de Valladolid ga\u00f1aron 17 das 23 ligas en xogo, e 11 das 22 copas en xogo, e te\u00f1en achegado a ducias dos seus xogadores \u00e1 selecci\u00f3n espa\u00f1ola, vela\u00ed a s\u00faa relevancia.\nHistoria.\nPrimeiros anos.\nGeorges Bern\u00e9s (1921-2017), un relixioso franc\u00e9s que peregrinou a Santiago de Compostela en 1959, entrou \u00f3 ano seguinte no colexio El Salvador de Valladolid como mestre de ximnasia, e axi\u00f1a comezou a ensinar a xogar a rugby \u00f3s rapaces no patio do colexio. Xa no primeiro ano de competici\u00f3n acadaron os campionatos de Espa\u00f1a nas categor\u00edas benxam\u00edn, alev\u00edn e infantil. Deste xeito, o equipo naceu cunha filosof\u00eda baseada no coidado da canteira.\nO equipo s\u00e9nior, formado poucos anos despois por antigos alumnos do colexio, acadou o ascenso \u00e1 m\u00e1xima categor\u00eda do rugby nacional en 1970, e xa na s\u00faa primeira tempada sa\u00edu subcampi\u00f3n de liga, s\u00f3 por detr\u00e1s do gran Real Canoe Nataci\u00f3n Club madrile\u00f1o, ante o cal tam\u00e9n caeu na final da Copa do Rei. O equipo mantivo o seu gran nivel competitivo nas seguintes d\u00faas tempadas, acadando un novo subcampionato de liga na tempada 1971-1972 e o terceiro posto na tempada 1972-1973.\nMalia todo, a direcci\u00f3n do colexio tomou en 1973 a decisi\u00f3n de cederlle os dereitos deportivos do primeiro equipo s\u00e9nior \u00e1 Universidade de Valladolid, cuxa secci\u00f3n deportiva chegar\u00eda a competir en 14 das 16 seguintes tempadas na Divisi\u00f3n de Honra, sen \u00e9xitos salientables.\nResurrecci\u00f3n.\nLuis Labajos de Asua, xogador do equipo en tempos de Bern\u00e9s, tomou a responsabilidade de resucitar o equipo, partindo de novo dende as categor\u00edas inferiores cos alumnos do colexio, e formando posteriormente un equipo s\u00e9nior que tivo que medrar dende a liga rexional. A volta \u00e1 elite do rugby nacional foi un cami\u00f1o lento. En 1978 o equipo acadou o ascenso \u00e1 categor\u00eda de prata, que por aquel ent\u00f3n era a Primeira Nacional. Durante 8 tempadas o Club de Rugby El Salvador competiu nesa categor\u00eda acadando bos resultados, e rematando case sempre entre os 3 primeiros clasificados do seu grupo. Foi durante eses anos cando se fixeron os campos de Pepe Rojo, que pasar\u00edan a ser o novo fogar do equipo.\nO agardado ascenso chegou en 1986, e xa na tempada 1987/88 amosou a s\u00faa recuperaci\u00f3n total acadando o 3\u00ba posto definitivo na t\u00e1boa. Despois de obter un 5\u00ba posto \u00f3 ano seguinte, na tempada 1989/90 o El Salvador colleitou o subcampionato de liga por detr\u00e1s do Club Deportivo Arquitectura madrile\u00f1o, que por aqueles anos dominaba a competici\u00f3n xunto \u00e1 Uni\u00f3 Esportiva Santboiana.\nPero aquilo non era todo. Na tempada 1990/91 o Club de Rugby El Salvador liderou a clasificaci\u00f3n da liga de comezo a fin, ga\u00f1ando por vez primeira o torneo de liga, e sen perder ning\u00fan encontro. Como campi\u00f3n de liga, o club tivo a honra de representar a Espa\u00f1a na edici\u00f3n 1991/92 da Copa Ib\u00e9rica, enfront\u00e1ndose \u00f3 campi\u00f3n portugu\u00e9s, o Sport Lisboa e Benfica, \u00f3 que venceu por 13-0, fac\u00e9ndose co seu primeiro t\u00edtulo internacional. Na tempada 1992/93 o equipo acadou a s\u00faa primeira Copa do Rei, batendo nesta ocasi\u00f3n \u00f3 Getxo Rugby Taldea por 13-6. As\u00ed pois, trala s\u00faa volta \u00e1 m\u00e1xima categor\u00eda do rugby espa\u00f1ol, o El Salvador ga\u00f1ou neses tres primeiros anos da d\u00e9cada dos noventa as tres competici\u00f3ns oficiais que exist\u00edan daquela: a Divisi\u00f3n de Honra, a Copa do Rei e a Copa Ib\u00e9rica.\nDende o profesionalismo.\nTrala declaraci\u00f3n do profesionalismo do rugby, que foi proclamada pola IRB en 1995, os equipos acadaron o dereito de pagarlle \u00f3s seus xogadores por xogar. Isto ti\u00f1a que favorecer \u00f3s clubs cunha mellor situaci\u00f3n econ\u00f3mica e cunha maior implantaci\u00f3n social. Malia iso, a primeira tempada do CR El Salvador no marco do novo rugby profesional foi moi mala, e rematou co descenso de categor\u00eda, o primeiro que padeceu o club por m\u00e9ritos deportivos na s\u00faa historia. Na seguinte tempada, a 1996/97, o club f\u00edxose co primeiro posto na Primeira Divisi\u00f3n Nacional, acadando o ascenso \u00e1 m\u00e1xima categor\u00eda \u00f3 primeiro intento.\nEnt\u00f3n, na tempada 1997/98, aquel equipo acadou un fito no rugby espa\u00f1ol, ga\u00f1ando a liga no seu primeiro ano de volta \u00e1 Divisi\u00f3n de Honra, axudado pola capacidade anotadora de ensaios de As\u00eds Garc\u00eda, que liderou a t\u00e1boa da competici\u00f3n. Despois deste segundo t\u00edtulo de liga para o club, na seguinte tempada o seu palmar\u00e9s medrou cunha nova Copa Ib\u00e9rica \u00f3 bater \u00f3 AEIS T\u00e9cnico portugu\u00e9s por 29-15, e cunha nova Copa do Rei \u00f3 bater \u00f3 Real Canoe na final por 27-19.\nNos seguintes anos, movidos polo semiprofesionalismo practicado no club, chegaron \u00f3 CR El Salvador varios novos xogadores chegados denda Arxentina, salientando Esteban Roqu\u00e9. Dous subcampionatos de liga e un subcampionato de copa despois, nas tempadas 2002/03 e 2003/04 o equipo ga\u00f1ou a liga amosando unha gran superioridade. S\u00f3 era o comezo dunha d\u00e9cada, a primeira do s\u00e9culo XX, que ser\u00eda a m\u00e1is importante da historia desta entidade deportiva. Entre as tempadas 2001/02 e 2009/10 El Salvador acadou 5 campionatos de liga e 4 subcampionatos, as\u00ed como 3 t\u00edtulos de copa, convert\u00e9ndose no equipo de rugby de referencia en Espa\u00f1a.\nSIR e Vacceos.\nEn 2009 naceu un proxecto de competici\u00f3n 100% profesional baseado nun sistema de liga pechada composta de franqu\u00edas. A idea era que as franqu\u00edas fosen creadas sobre a base dos principais clubs de rugby de Espa\u00f1a. A Liga Superib\u00e9rica, co\u00f1ecida popularmente como SIR, tivo finalmente unha soa edici\u00f3n, nese mesmo ano 2009, e contou con 6 equipos. Un deles foi Vacceos Cavaliers, con sede en Valladolid, que tivo un cadro de xogadores e t\u00e9cnicos que pertenc\u00edan principalmente \u00f3 CR El Salvador. Malia que o equipo acadara o subcampionato de Divisi\u00f3n de Honra na tempada 2008/09, na SIR os Vacceos remataron no 5\u00ba posto. A Liga Superib\u00e9rica non tivo m\u00e1is edici\u00f3ns.\nD\u00e9beda econ\u00f3mica.\nNos \u00faltimos anos o club chamizo tivo que facer fronte a unha d\u00e9beda herdada dos anteriores xestores, o cal provocou unha mingua na capacidade competitiva do primeiro equipo, que coincidiu co mellor momento deportivo do seu principal rival na cidade, o VRAC, que aproveitou moi ben o tempo ga\u00f1ando seis ligas entre a tempada 2011/12 e 2017/18. Nese tempo El Salvador conquistou a Liga Nacional de Divisi\u00f3n de Honra e a Copa do Rei no ano 2016 cando non era favorito en ningunha das d\u00faas finais, sendo moi celebrada esa Copa pola presenza do rei Filipe VI nun Estadio Jos\u00e9 Zorrilla cheo con 26.100 seareiros.\nDirixentes.\nDende a s\u00faa fundaci\u00f3n en 1960 o Club de Rugby El Salvador tivo sete presidentes.\nPatrocinador principal.\nDende o seu ascenso \u00e1 Divisi\u00f3n de Honra en 1986 o Club de Rugby El Salvador leva o nome do seu patrocinador principal pegado \u00f3 nome propio por raz\u00f3ns comerciais.\nPalmar\u00e9s.\nCompetici\u00f3ns nacionais.\nCategor\u00eda s\u00e9nior.\nDe seguido figura o palmar\u00e9s oficial do primeiro equipo s\u00e9nior masculino do club en competici\u00f3ns oficiais \u00f3 longo da s\u00faa historia, baixo as varias denominaci\u00f3ns coas que ten competido:\nCompetici\u00f3ns europeas.\nO Club de Rugby El Salvador \u00e9 o equipo espa\u00f1ol cun maior n\u00famero de participaci\u00f3ns nas competici\u00f3ns europeas. Malia todo, nunca participou na m\u00e1xima competici\u00f3n europea, a Champions Cup, reservada para equipos ingleses, franceses, galeses, escoceses, irlandeses e italianos; nin foi quen de clasificarse nunca para uns cuartos de final das outras competici\u00f3ns continentais secundarias. A primeira das s\u00faas participaci\u00f3ns foi na tempada 2003/04, na que primeiro disputou a fase previa da European Challenge Cup, sendo eliminado, polo cal disputou a European Shield, na que tampouco tivo \u00e9xito.\nXogadores.\nA seguinte t\u00e1boa amosa os xogadores que formaron parte do primeiro equipo do El Salvador na tempada 2016-17."}
{"id": "147009", "revid": "1131", "url": "https://gl.wikipedia.org/wiki?curid=147009", "title": "Stadio Giuseppe Meazza", "text": "O Stadio Giuseppe Meazza, co\u00f1ecido tam\u00e9n como San Siro, nome do barrio no que se localiza, \u00e9 un campo de f\u00fatbol da cidade de Mil\u00e1n, Italia. Nel disputan os seus partidos como locais o Milan e o Inter de Mil\u00e1n. Ten capacidade para 80.018 espectadores.\nHistoria.\nO estadio comezou a s\u00faa construci\u00f3n en 1925 no distrito de San Siro, de onde obtivo o seu primeiro nome. Foi idea do ent\u00f3n presidente do AC Milan, Piero Pirelli.\nFoi inaugurado o 19 de setembro de 1926 nun partido onde se enfrontaron o Inter de Mil\u00e1n e AC Milan, que finalizou co resultado de 6 a 3 a favor do Inter. O 3 de marzo de 1980 foi rebautizado en honra de Giuseppe Meazza, bicampi\u00f3n do mundo con Italia e ex xogador do AC Milan e Inter. A mi\u00fado se co\u00f1ece a\u00ednda ao estadio co seu nome antigo, San Siro, especialmente por parte dos afeccionados milanistas.\nO Inter de Mil\u00e1n comezou a xogar de local no estadio en 1947. San Siro \u00e9 un dos 23 estadios elite da UEFA. Actualmente o estadio \u00e9 propiedade municipal e a s\u00faa capacidade \u00e9 de 150.000 espectadores."}
{"id": "147010", "revid": "98629", "url": "https://gl.wikipedia.org/wiki?curid=147010", "title": "Football Club Internazionale Milano", "text": "O Football Club Internazionale Milano (co\u00f1ecido en galego como o \u00abInter de Mil\u00e1n\u00bb a\u00ednda que a s\u00faa traduci\u00f3n literal \u00e9 \u00ab Internacional de Milan \u00bb) \u00e9 un club de f\u00fatbol italiano, da cidade de Mil\u00e1n na rexi\u00f3n da Lombard\u00eda. Tradicionalmente foi considerado como o equipo da clase alta de Mil\u00e1n.\nFoi fundado en 1908 por disidentes do Milan &amp; Cricket, actual AC Milan. \u00c9 o \u00fanico equipo italiano que sempre militou na Serie A de Italia. O seu rival tradicional \u00e9 o AC Milan. Disputa os seus encontros como local no Estadio Giuseppe Meazza, que comparte co outro gran club de Mil\u00e1n: o AC Milan.\nSegundo unha enquisa elaborada polo instituto estat\u00edstico Doxa, publicada polo diario italiano \"L'Espresso\" no mes de abril de 2006, do total de afeccionados ao f\u00fatbol en Italia, o Inter \u00e9 o segundo club por n\u00famero de seareiros, despois da Juventus, co 22,2% do total (equivalente a 5\u00a0772\u00a0000 de 'tifosi')."}
{"id": "147011", "revid": "10599", "url": "https://gl.wikipedia.org/wiki?curid=147011", "title": "Stadio San Siro", "text": ""}
{"id": "147014", "revid": "98629", "url": "https://gl.wikipedia.org/wiki?curid=147014", "title": "Eyjafjallaj\u00f6kull", "text": "Eyjafjallaj\u00f6kull, denominaci\u00f3n conformada polas palabras islandesas \"ey\" (\u00abilla\u00bb), \"fjall\" (\u00abmonta\u00f1a\u00bb) e \"j\u00f6kull\" (\u00abglaciar\u00bb), \u00e9 un dos glaciares mais pequenos de Islandia. Est\u00e1 situado ao norte da rexi\u00f3n de Su\u00f0urland e ao leste do glaciar M\u00fdrdalsj\u00f6kull. A capa de xeo do glaciar cobre un volc\u00e1n de 1.666 m. de altitude, que ten entrado en erupci\u00f3n cunha frecuencia relativa dende a Idade do xeo. A pen\u00faltima erupci\u00f3n foi de 1821 a 1823, causando un fatal desprazamento do glaciar. O cr\u00e1ter do volc\u00e1n ten un di\u00e1metro de entre 3 e 4 quil\u00f3metros e o glaciar cobre unha \u00e1rea duns 100\u00a0km\u00b2.\nO extremo sur da monta\u00f1a foi unha vez parte da li\u00f1a da costa atl\u00e1ntica. O mar retirouse uns 5 quil\u00f3metros, polo que agora son visibles uns acantilados escarpados cun gran n\u00famero de fervenzas, sendo a m\u00e1is co\u00f1ecida a chamada Sk\u00f3gafoss. Con ventos fortes, a auga das fervenzas m\u00e1is pequenas poden ascender por cima da monta\u00f1a.\nTopograf\u00eda.\nO Eyjafjallaj\u00f6kull at\u00f3pase entre o val \u00de\u00f3rsm\u00f6rk, ao norte, e a costa do oc\u00e9ano Atl\u00e1ntico, ao sur. A parte superior do glaciar est\u00e1 marcada por unha profunda depresi\u00f3n correspondente \u00e1 caldeira, de entre tres e catro quil\u00f3metros de di\u00e1metro. O pico m\u00e1is alto \u00e9 o \"H\u00e1mundur\", con 1.666 metros sobre o nivel do mar, \u00e9 unha parte do bordo. Un cume secundario \u00e9 o \"Gu\u00f0nasteinn\", que divide o bordo do cr\u00e1ter.\nA maior\u00eda das erupci\u00f3ns son de tipo fisura, e prod\u00facense ao leste e ao oeste dos francos do volc\u00e1n, inclu\u00edndo as bocas eruptivas Hamragardahraun, Hofdahraun, Irahraun, Midskalarheidahraun e Skerjahraun Raudahraun. A chaira que se estende dende os seus p\u00e9s ata a costa do Oc\u00e9ano Atl\u00e1ntico formouse pola deposici\u00f3n sucesiva dos materiais, inclu\u00edndo hialoclastita, arrastrados polas inundaci\u00f3ns diversas do volc\u00e1n e do veci\u00f1o Katla.\nHidrolox\u00eda.\nNo lado norte do campo de xeo at\u00f3panse os graciares Steinsholtsj\u00f6kull e G\u00edguj\u00f6kull, que descenden por separado ata o val de \u00de\u00f3rsm\u00f6rk. A lingua glacial do G\u00edguj\u00f6kull ten un curso irregular que descende dende os 1.400 metros do cr\u00e1ter da vertente norte. As augas da fusi\u00f3n do Eyjafjallaj\u00f6kull alimentan moitos r\u00edos que descenden das pronunciadas ladeiras do volc\u00e1n, formando profundos can\u00f3ns, como o \"Stakkholtsgj\u00e1\". As numerosas fervenzas atraen os turistas, como Seljalandsfoss, de 65 metros de altura, ou Sk\u00f3gafoss, de 62 metros de altura, que tam\u00e9n recibe auga do desxeo do M\u00fdrdalsj\u00f6kull.\nXeolox\u00eda.\nTr\u00e1tase dun estratovolc\u00e1n, formado hai uns 700.000 anos, constru\u00eddo por lava de basalto e andesita. Ten sido moi activo, e experimentou erupci\u00f3ns arredor do 550, en 1612, entre os anos 1821 e 1823, e en 2010.\nA erupci\u00f3n de 1821-23 foi unha erupci\u00f3n pequena, pero produciu un gran dano, debido \u00e1 alta concentraci\u00f3n de fl\u00faor na cinza, que en altas doses pode ter efectos negativos na estrutura \u00f3sea de gando, cabalos, ovellas e seres humanos. A erupci\u00f3n tam\u00e9n provocou que alg\u00fans graciares derretesen e desbordasen os r\u00edos Markarflj\u00f3t e Holts\u00e1. A fase eruptiva iniciouse o 19 e 20 de decembro, e continuou cunha serie de erupci\u00f3ns explosivas os d\u00edas seguintes, orixin\u00e1ndose chuvias de cinza nos arredores do volc\u00e1n. A erupci\u00f3n continuou de xeito moderado ata xu\u00f1o de 1822, comezando a finais de xu\u00f1o e principios de agosto dese mesmo ano outra serie de erupci\u00f3ns explosivas. As columnas da erupci\u00f3n acadaron alturas considerables.\nEn 1823, inspeccion\u00e1ronse os cr\u00e1teres, observ\u00e1ndose fisuras preto da caldeira, ao oeste de Gu\u00f0nasteinn. Na primavera de 1823, o volc\u00e1n Katla, situado preto e debaixo do glaciar M\u00fdrdalsj\u00f6kull, entrou en erupci\u00f3n, observ\u00e1ndose columnas de vapor ao mesmo tempo no curuto de Eyjafjallaj\u00f6kull. A cinza das erupci\u00f3ns de 182 at\u00f3pase en todo o sur de Islandia, presentando unha cor gris escura, de gran pequeno e rocas intermedias.\nErupci\u00f3n de 2010.\nA erupci\u00f3n comezou o 20 de marzo de 2010, a uns 8 quil\u00f3metros ao leste do cr\u00e1ter do volc\u00e1n. Esta primeira erupci\u00f3n non ocorreu no graciar e foi menor que a prevista por alg\u00fans xe\u00f3logos. O 14 de abril de 2010 comezou unha nova erupci\u00f3n, esta vez no cr\u00e1ter superior, xusto no centro do glaciar, o que causou o desxeo deste e as inundaci\u00f3ns dos r\u00edos pr\u00f3ximos, provocando a evacuaci\u00f3n de m\u00e1is de 800 persoas. Esta erupci\u00f3n tivo natureza explosiva, estim\u00e1ndose entre a s\u00faa potencia entre dez e vinte veces superior a anterior. Lanzou cinza volc\u00e1nica \u00e1 atmosfera, chegando a unha altura de varios quil\u00f3metros e estend\u00e9ndose por unha \u00e1rea de miles de quil\u00f3metros cadrados, causando a m\u00e1is grande interrupci\u00f3n de tr\u00e1fico a\u00e9reo no noroeste de Europa dende a segunda guerra mundial o 15 de abril de 2010, inclu\u00eddo o peche de aeroportos e do espazo a\u00e9reo da maior parte do norte e centro de Europa. Calc\u00falanse en 20.000 os voos cancelados., o que lles afectou a m\u00e1is de 6,8 mill\u00f3ns de pasaxeiros e provocar\u00e1 unhas perdas estimadas de 1.500 mill\u00f3ns de euros"}
{"id": "147015", "revid": "5312", "url": "https://gl.wikipedia.org/wiki?curid=147015", "title": "SS Celtic (1872)", "text": "O SS \"Celtic foi un transatl\u00e1ntico constru\u00eddo para a White Star Line\u00a0polos estaleiros Harland and Wolff no ano 1872. No ano 1893 foi vendido \u00e1 empresa dinamarquesa \"Thingvalla Line\" e cambiouselle o nome polo de SS \"Amerika.\nHistoria.\nO Celtic foi o primeiro dos barcos da White Star Line en levar dito nome. Foi o segundo dos dous barcos da clase Oceanic, despois do SS Adriatic. Nun prinicipio supo\u00f1\u00edase que o barco \u00edase chamar \"Arctic\" pero debido a que a American Collins Line tivera un barco con ese nome que afundira en 1854, a White Star Line\u00a0decidiu po\u00f1erlle de nome \"Celtic\".\nNo ano 1880, o oficial Edward Smith, quen m\u00e1is tarde ser\u00eda o capit\u00e1n m\u00e1is c\u00e9lebre da compa\u00f1\u00eda e \u00fanico capit\u00e1n do RMS Titanic, uniuse a tripulaci\u00f3n do Celtic como cuarto oficial.\nO 19 de maio\u00a0de 1887, arredor das 5.25 da tarde, o Celtic colisionou co SS Britannic nun campo de n\u00e9boa a 560\u00a0km de Nova Jersey. O Celtic levaba a 870 pasaxeiros abordo, e o Britannic unhas 450. O Celtic precipitouse contra a proa do outro barco facendo unha brecha de 3 metros. M\u00e1is adiante, o Celtic tivo outros dous contratempos con outros barcos.\nNo ano 1893 o Celtic foi vendido pola White Star \u00e1 compa\u00f1\u00eda dinamarquesa Thingvalla Line."}
{"id": "147024", "revid": "5132", "url": "https://gl.wikipedia.org/wiki?curid=147024", "title": "Mellor Adestrador do Ano da NBA", "text": ""}
{"id": "147026", "revid": "17467", "url": "https://gl.wikipedia.org/wiki?curid=147026", "title": "European Space Agency", "text": ""}
{"id": "147033", "revid": "1308", "url": "https://gl.wikipedia.org/wiki?curid=147033", "title": "Erat\u00f3stenes de Cirene", "text": ""}
{"id": "147035", "revid": "1131", "url": "https://gl.wikipedia.org/wiki?curid=147035", "title": "Laureano Oubi\u00f1a", "text": "Laureano Oubi\u00f1a Pi\u00f1eiro, nado na Modia (Cambados) o 30 de marzo de 1946, \u00e9 un empresario, contrabandista e narcotraficante galego.\nFoi condenado en tres ocasi\u00f3ns por delitos contra a sa\u00fade p\u00fablica: en 1990, no marco do sumario 13/90 (m\u00e1is co\u00f1ecido como Operaci\u00f3n N\u00e9cora), foi condenado a 12 anos de prisi\u00f3n por tr\u00e1fico de tabaco. A segunda foi de 4 anos de prisi\u00f3n por traficar en 1997 con 6 toneladas de haxix desde Galiza at\u00e9 os Pa\u00edses Baixos. A terceira foi de 6 anos e nove meses, por dirixir unha banda que intentou introducir en Espa\u00f1a 12,5 toneladas de haxix en 1999 no do barco \"Regina Maris\". Amais, en 1994 foi condenado a 12 anos por branqueo de cartos, pero finalmente foi absolto e condenado a 6 anos por delitos fiscais.\nEn 1983 fora detido por contrabando de tabaco en Platja d\u2019Aro (provincia de Xirona).\nO 10 de febreiro de 2014 ingresa outra vez en prisi\u00f3n para cumprir unha condena de 4 anos e 7 meses que lle fora imposta en 2012 pero que recorrera por motivos de sa\u00fade, finalmente rexeitada a s\u00faa solicitude a Audiencia Nacional pide o seu ingreso en prisi\u00f3n.\nActualmente cumpre condena na prisi\u00f3n de Alcal\u00e1 Meco.\nTraxectoria.\nNacido no barrio cambad\u00e9s da Modia, comezou a traballar con 10 anos na tenda de ultramarinos dos seus pais, e con 15 comezou a repartir en furgoneta produtos para feirantes ambulantes. Con 17 comezou a facer contrabando de gas\u00f3leo e caf\u00e9 co seu t\u00edo, e meses despois fundou a s\u00faa propia empresa e empezou co tr\u00e1fico ilegal de tabaco. Traballou de camioneiro e de empresario vitivin\u00edcola, facendo albari\u00f1o nas vi\u00f1as do Pazo Bai\u00f3n.\nCon 18 anos casou con Rosa Mar\u00eda Carro Otero, coa que ten oito fillos. En 1983 divorciouse, deix\u00e1ndoa por Esther Lago, at\u00e9 ent\u00f3n a s\u00faa secretaria e coa que tivo d\u00faas fillas, da que enviuvou o 28 de febreiro de 2001 por mor dun accidente de tr\u00e1fico.\nRelaci\u00f3n coa xustiza.\nO seu avogado \u00e9 Joaqu\u00edn Ruiz Gim\u00e9nez Aguilar, e anteriormente foi defendido por Pablo Vioque.\nEstivo 13 meses como pr\u00f3fugo para eludir a s\u00faa segunda condena, pero foi detido en Grecia en outubro de 2000. Estivo no centro penitenciario de Alcal\u00e1-Meco entre outono de 2000 e o 30 de marzo de 2004, cando foi trasladado \u00e1 prisi\u00f3n de Zuera (provincia de Zaragoza), estando inscrito no FIES (ficheiro de internos de especial seguimento).\nO 29 de abril de 2004 envioulles unha carta manuscrita aos deputados do Congreso Joan Puigcerc\u00f3s (ERC), Gaspar Llamazares (IU) e Jos\u00e9 Antonio Labordeta (Chunta Aragonesista) \"con la finalidad de comentarles algunos puntos relacionados con la situaci\u00f3n penitenciaria, esperanzado que desde su privilegiada posici\u00f3n, ver si es posible que ustedes aporten un grano de arena mejorando con ello toda esa cr\u00edtica situaci\u00f3n\". A misiva remataba coa expresi\u00f3n \u00ab\u00a1Viva la III Rep\u00fablica!\u00bb.\nO 28 de novembro de 2004 iniciouse en Madrid un novo xu\u00edzo por narcotr\u00e1fico, ped\u00edndose para el unha pena de seis anos e nove meses de prisi\u00f3n.\nEn 2008 estaba na prisi\u00f3n de Villena (provincia de Alacant), e en xu\u00f1o de 2010 estaba pendente de ser excarcerado da prisi\u00f3n de Topas (Salamanca) logo de cumprir a s\u00faa pena. En setembro de 2011, mentres cumpr\u00eda a pena na prisi\u00f3n de Due\u00f1as (Palencia), conced\u00e9uselle o terceiro grao e pux\u00e9rono en liberdade o 17 de xullo de 2012. Reingresou en prisi\u00f3n o 10 de febreiro de 2014 tras seren desestimados os recursos contra a s\u00faa condena por branqueo de capitais."}
{"id": "147036", "revid": "1131", "url": "https://gl.wikipedia.org/wiki?curid=147036", "title": "Laureano Oubi\u00f1a Pi\u00f1eiro", "text": ""}
{"id": "147037", "revid": "88215", "url": "https://gl.wikipedia.org/wiki?curid=147037", "title": "Sito Mi\u00f1anco", "text": "Jos\u00e9 Ram\u00f3n Prado Bugallo, m\u00e1is co\u00f1ecido como Sito Mi\u00f1anco, nado en San Tom\u00e9 do Mar (Cambados) o 23 de setembro de 1955, \u00e9 un empresario e, no seu momento, contrabandista galego.\nTraxectoria.\nPertence a unha familia de mari\u00f1eiros de Cambados, de orixe humilde, co\u00f1ecida coma os Mi\u00f1ancos. Iniciouse no contrabando de tabaco da man de Vicente Otero P\u00e9rez \"Terito\", e despois formou a sociedade ROS con Ramiro Mart\u00ednez Se\u00f1or\u00e1ns e Olegario Falc\u00f3n Pi\u00f1eiro. En 1983 estivo 6 meses na prisi\u00f3n da Parda (Pontevedra) e outros dous en Carabanchel (Madrid), onde estableceu contacto co colombiano Fabio Ochoa.\nEn 1986 accedeu \u00e1 presidencia do Club Juventud Cambados, o equipo de f\u00fatbol local, que daquela xogaba en Preferente. Deixou o cargo do club tres anos despois, logo de conseguir o ascenso \u00e1 Segunda Divisi\u00f3n B Espa\u00f1ola, en 1989.\nQuedou \u00e1 marxe da operaci\u00f3n N\u00e9cora, e en 1994 foi detido en Pozuelo de Alarc\u00f3n por introducir en Espa\u00f1a 2,5 toneladas de coca\u00edna en 1990. Foi condenado pola Audiencia Nacional a 20 anos de prisi\u00f3n por tr\u00e1fico de drogas, evasi\u00f3n de divisas e falsidade de documentos. O 8 de xullo de 1997 foi detido en Vigo, preto do Estadio de Bala\u00eddos, polo desembarco de 6 toneladas de haxix. De novo foi detido en Madrid o 16 de agosto de 2001 logo do apresamento dun alixo de 5 toneladas de coca\u00edna en mar a f\u00f3ra, preto da G\u00fciana Francesa. Nese momento estaba en liberdade condicional logo de cumprir 7 dos 20 anos aos que fora condenado.\nEn febreiro de 2010 foi trasladado \u00e1 prisi\u00f3n de Huelva. O 10 de xu\u00f1o de 2011 conced\u00e9uselle un permiso penitenciario de tres d\u00edas. Dito permiso fora inicialmente denegado por alto risco de fuga, amais de que continuaba levando a cabo actividades delictuosas dende o c\u00e1rcere. Con todo, acabou por serlle concedido, con base no informe favor\u00e1bel emitido pola prisi\u00f3n de Huelva. Al\u00ed tampouco se interviran as s\u00faas conversas telef\u00f3nicas, malia a s\u00faa condici\u00f3n de preso FIES (Ficheiro de Internos de Especial Seguimento). O director da prisi\u00f3n onubense, Francisco Sanz, foi destitu\u00eddo do cargo o 21 de decembro dese ano por \"perda de confianza\". Segundo Instituciones Penitenciarias, Sanz recibir\u00eda agasallos, entre eles dous veh\u00edculos Mercedes-Benz por parte de narcotraficantes, a cambio de melloras nas s\u00faas condici\u00f3ns na prisi\u00f3n.\nEn febreiro de 2018 foi detido en Alxeciras, cidade onde resid\u00eda en r\u00e9xime de terceiro grao penitenciario, e enviado a prisi\u00f3n acusado de ser o m\u00e1ximo respons\u00e1bel dunha rede que distribu\u00eda coca\u00edna a Italia, Albania e Holanda. Con el foron encarceradas outras 20 persoas que presuntamente formaban parte da organizaci\u00f3n. Os axentes da Polic\u00eda Nacional atoparon durante o rexistro un informe plastificado co gui\u00f3n da serie de televisi\u00f3n \"Fari\u00f1a\", de Antena 3, antes da s\u00faa emisi\u00f3n. Posteriormente, Mi\u00f1anco foi descuberto intentando introducir 6.000 euros na prisi\u00f3n para \"deixar claro o seu status\" entre o resto de presidiarios.\nA finais dese mesmo mes foi levado ao centro penitenciario da Lama para a vista oral nun xu\u00edzo por branqueo de capitais na Audiencia Provincial de Pontevedra, e declarouse en folga de fame.\nVida persoal.\nPrado Bugallo tivo d\u00faas fillas do seu primeiro matrimonio. Tras a separaci\u00f3n, casou coa paname\u00f1a Odalys Rivera, sobri\u00f1a dun ministro do goberno do xeneral Noriega, con quen tivo outra filla."}
{"id": "147038", "revid": "1131", "url": "https://gl.wikipedia.org/wiki?curid=147038", "title": "Jos\u00e9 Ram\u00f3n Prado Bugallo", "text": ""}
{"id": "147039", "revid": "34681", "url": "https://gl.wikipedia.org/wiki?curid=147039", "title": "Farkas Bolyai", "text": "Farkas Bolyai, tam\u00e9n co\u00f1ecido como Wolfgang Bolyai en Alema\u00f1a, nado o 9 de febreiro de 1775, finado o 20 de novembro de 1856, foi un matem\u00e1tico h\u00fangaro, co\u00f1ecido sobre todo polo seu traballo na xeometr\u00eda. Foi amigo do matem\u00e1tico alem\u00e1n Carl Friedrich Gauss e pai de J\u00e1nos Bolyai."}
{"id": "147047", "revid": "1888", "url": "https://gl.wikipedia.org/wiki?curid=147047", "title": "Mar\u00eda Reim\u00f3ndez Meil\u00e1n", "text": ""}
{"id": "147052", "revid": "5132", "url": "https://gl.wikipedia.org/wiki?curid=147052", "title": "Plan Bologna", "text": ""}
{"id": "147053", "revid": "23204", "url": "https://gl.wikipedia.org/wiki?curid=147053", "title": "Facultade de Ciencias da Educaci\u00f3n e do Deporte de Pontevedra", "text": "A Facultade de Ciencias da Educaci\u00f3n e do Deporte de Pontevedra \u00e9 un centro educativo universitario da Universidade de Vigo, con sede en Pontevedra no campus da Xunqueira.\nHistoria.\nO xerme da actual Facultade de Ciencias da Educaci\u00f3n foi a Escola Normal de Mestres de Pontevedra (masculina) creada en 1845. A s\u00faa primeira localizaci\u00f3n foi o antigo Colexio da Compa\u00f1\u00eda de Xes\u00fas. En 1860 creouse a Escola Normal Superior de Mestras de Pontevedra, que foi a primeira escola de mestras feminina de Galicia e que tam\u00e9n se situou no antigo Colexio da Compa\u00f1\u00eda. Posteriormente, desde 1881 ata 1930 a s\u00faa sede foi o pazo de Garc\u00eda Fl\u00f3rez. A Escola de Mestres Masculina situouse posteriormente no pazo de Mugartegui. En 1896 empezouse a constru\u00edr na Gran V\u00eda de Montero R\u00edos o grande edificio ecl\u00e9ctico dese\u00f1ado polo arquitecto Arturo Calvo Tomel\u00e9n para a Escola de Artes e Oficios, que foi inaugurado en 1901 e que acolleu posteriormente a Escola Normal mixta de Pontevedra.\nO centro quedou instalado no edificio da Gran V\u00eda de Montero R\u00edos e permaneceu como Escola Normal ata que pola Lei Xeral de Educaci\u00f3n de 1970, se dispuxo que as Escolas Normais se integrar\u00edan nas universidades como Escolas Universitarias de Profesorado de Educaci\u00f3n Xeral B\u00e1sica. En 1972 a Escola Normal de Pontevedra integrouse na Universidade de Santiago de Compostela polo decreto 1381/1972, de 25 de maio, no seu artigo segundo e pasou a denominarse Escola Universitaria de Profesorado de Educaci\u00f3n Xeral B\u00e1sica de Pontevedra. As\u00ed, o centro moderno de Maxisterio tivo a s\u00faa orixe na Escola Universitaria do Profesorado de EXB de Pontevedra, que se integrou na USC e que estaba situada \u00e1 beira sur do r\u00edo L\u00e9rez, na avenida de Bos Aires. \nNo curso acad\u00e9mico 1993-94 comezaron a impartirse na Escola de Pontevedra as especialidades de Educaci\u00f3n F\u00edsica, Educaci\u00f3n Musical, Educaci\u00f3n Primaria e Educaci\u00f3n Infantil, autorizadas polo decreto 26/1993, do 11 de febreiro da Conseller\u00eda de Educaci\u00f3n e Ordenaci\u00f3n Universitaria, no seu artigo 2 conforme o R.D. 1440/1991 do 30 de agosto polo que se estableceu o t\u00edtulo universitario oficial de Mestre, nas s\u00faas diversas especialidades.\nEn 1998 iniciouse o proceso de conversi\u00f3n do centro en facultade, sendo decano comisario Pedro Figueroa Dorrego. Daquela hab\u00eda 1.400 persoas matriculadas como alumnado, e o profesorado estaba composto por unhas 90 persoas. En 1999, polo decreto 250/1999, do 9 de setembro, no artigo 3, creouse a Facultade de Ciencias da Educaci\u00f3n por transformaci\u00f3n da Escola Universitaria de Formaci\u00f3n do Profesorado de EXB e concedeuse a autorizaci\u00f3n para a implantaci\u00f3n na facultade das ensinanzas conducentes \u00e1 obtenci\u00f3n do t\u00edtulo de licenciado/a en Ciencias da Actividade F\u00edsica e do Deporte e autorizouse que na mesma se albergasen tam\u00e9n os estudos conducentes \u00f3s t\u00edtulos de mestre nas especialidades de educaci\u00f3n infantil, educaci\u00f3n primaria, educaci\u00f3n musical e educaci\u00f3n f\u00edsica. \nConsolidadas as bases, o centro universitario constitu\u00eduse co nome de Facultade de Ciencias da Educaci\u00f3n e foi elixido o seu primeiro \u00f3rgano directivo, composto por Mar\u00eda Luisa Alonso Escontrela (decana), Antonia Blanco Pesqueira (vicedecana de organizaci\u00f3n acad\u00e9mica), Jorge Figueroa Dorrego (vicedecano de docencia), Leonardo Fuentes Blanco (vicedecano de \"practicum\") e Mar\u00eda del Carmen S\u00e1nchez Rey (secretaria). No ano 2000 accedeu ao equipo directivo Jos\u00e9 Mar\u00eda Cancela Carral como vicedecano de docencia.\nEn 2006 polo decreto 28/2006, do 9 de febreiro, a facultade pasou a denominarse Facultade de Ciencias da Educaci\u00f3n e do Deporte. \nO dese\u00f1o do edificio da actual facultade que se inaugurou no campus da Xunqueira en outubro de 2006, obra dos arquitectos Jes\u00fas Irisarri Castro e Guadalupe Pi\u00f1era, obtivo o premio SICE en 2008, concedido polo Consello Superior de Colexios de Arquitectos de Espa\u00f1a.\nTitulaci\u00f3ns.\nA facultade acolle os 3 graos de Ciencias da Actividade F\u00edsica e o Deporte e de Educaci\u00f3n Primaria e de Educaci\u00f3n Infantil, implantados no curso acad\u00e9mico 2009-10.\nComo estudos de posgrao, acolle cinco m\u00e1steres:\nAdemais ofrece 3 Doutoramentos en Educaci\u00f3n, Deporte e Sa\u00fade, en Ciencias do Deporte, Educaci\u00f3n F\u00edsica e Actividade F\u00edsica Saudable e en Equidade e Innovaci\u00f3n en Educaci\u00f3n.\nEquipo decanal.\nO 15 de decembro de 2006 tiveron lugar as elecci\u00f3ns ao decanato na nova localizaci\u00f3n da facultade, no campus da Xunqueira, sendo elixido Jos\u00e9 Mar\u00eda Cancela Carral como decano da Facultade para un per\u00edodo de tres anos. O 20 de abril de 2010 tiveron lugar novas elecci\u00f3ns ao decanato. Malia que s\u00f3 se presentou unha candidatura, de car\u00e1cter continu\u00edsta e liderada polo profesor Cancela Carral, non foi aprobada pola Xunta da Facultade.\nMentres non se convocaron novas elecci\u00f3ns, Francisca Fari\u00f1a Rivera foi nomeada decana de modo interino polo reitorado. Nas elecci\u00f3ns do 12 de maio de 2011 foi corroborada no posto. Durante o per\u00edodo 2011-2014 o equipo decanal estivo composto por Francisca Fari\u00f1a Rivera (decana), Mar\u00eda de los \u00c1ngeles Vilari\u00f1o (secretaria), Ux\u00edo P\u00e9rez P\u00e9rez (vicedecano de organizaci\u00f3n acad\u00e9mica), Carlos Lago (vicedecano de relaci\u00f3ns institucionais e mobilidade), Roberto Barcala (vicedecano de estudos de grao, pr\u00e1cticum e formaci\u00f3n continua) e Jorge Via\u00f1o (vicedecano de calidade). En xaneiro do 2014 celebr\u00e1ronse novas elecci\u00f3ns, sendo reelixida Francisca Fari\u00f1a como decana co 80 % de apoio da Xunta de Facultade. Neste novo per\u00edodo Mar\u00eda Esther Mart\u00ednez Figueira substit\u00fae no cargo a Roberto Barcala.\nCultura.\nEn abril cel\u00e9brase a festividade de Santo Isidoro de Sevilla, patr\u00f3n do centro. A facultade edita a \"Revista de Investigaci\u00f3n en Educaci\u00f3n\"."}
{"id": "147055", "revid": "1131", "url": "https://gl.wikipedia.org/wiki?curid=147055", "title": "O Pedroso", "text": "O top\u00f3nimo Pedroso pode referirse a:\nAmais, como apelido pode referirse a:"}
{"id": "147059", "revid": "5863", "url": "https://gl.wikipedia.org/wiki?curid=147059", "title": "Javier Vales Fa\u00edlde", "text": "Francisco Javier Vales Fa\u00edlde, nado en Fornas (San Salvador de Camba, Rodeiro) o 7 de decembro de 1872 e finado en Madrid o 30 de marzo de 1923, foi un sacerdote e escritor galego.\nTraxectoria.\nFillo de Jos\u00e9 Mar\u00eda Vales Garc\u00eda, por li\u00f1a paterna era parente do que fora arcebispo de Zaragoza, Manuel Garc\u00eda Gil, e por li\u00f1a materna de Jos\u00e9 Antonio Rivadeneira, arcebispo de Valladolid. Realizou os seus primeiros estudos en Chantada e Ourense. Licenciado e doutor en Dereito pola Universidade de Santiago de Compostela, estudou teolox\u00eda co seu t\u00edo Benito Fa\u00edlde Ribadeneira, de\u00e1n da catedral de Tui, celebrando a s\u00faa primeira misa no pazo materno de Fa\u00edlde, na parroquia de Santo Estevo do Salto. Trasladouse a Madrid, onde foi nomeado Vicario xeral da diocese en 1899, ocupando a c\u00e1tedra de Principio de Econom\u00eda Cristi\u00e1 do Seminario. Foi nomeado Provisor do bispo de Madrid, Guisasola, en 1903 e en 1914 Xu\u00edz Auditor do Tribunal da Rota. Foi Capel\u00e1n do Rei Afonso XIII, sacerdote do Real Palacio e confesor da Ra\u00ed\u00f1a Vitoria Ux\u00eda. Cando se suicidou en 1923, estaba proposto para Bispo de Si\u00f3n, Vicario xeral castrense e Patriarca das Indias.\nComo escritor.\nColaborador de varios xornais cat\u00f3licos galegos, publicou traballos de sociolox\u00eda, literatura e dereito can\u00f3nico. Dende 1907 dirixiu a revista \"Galicia\". Interesado polos temas sociais, colaborou na \"Revista Social\", e asistiu ao Congreso Internacional para a represi\u00f3n da inmoralidade celebrado en Londres en 1913.\nFoi membro da Academia de Ciencias Morais e Pol\u00edticas, Correspondente da Real Academia de Historia, Vicepresidente da Real Academia de Xurisprudencia e Reitor da Universidade Cat\u00f3lica."}
{"id": "147060", "revid": "1888", "url": "https://gl.wikipedia.org/wiki?curid=147060", "title": "Francisco Javier Vales Fa\u00edlde", "text": ""}
{"id": "147061", "revid": "19432", "url": "https://gl.wikipedia.org/wiki?curid=147061", "title": "Catedral de San Xo\u00e1n de Besan\u00e7on", "text": "A catedral de San Xo\u00e1n de Besan\u00e7on \u00e9 un templo cat\u00f3lico situado na cidade francesa de Besan\u00e7on.\nO edificio rom\u00e1nico foi constru\u00eddo polo emperador Carlomagno no s\u00e9culo IX, baixo o patrocinio de san Xo\u00e1n Evanxelista. Foi reconstru\u00edda nos s\u00e9culos XII (g\u00f3tico) e XVIII (barroco). S\u00e9rvese polo arcebispo de Besan\u00e7on."}
{"id": "147064", "revid": "98629", "url": "https://gl.wikipedia.org/wiki?curid=147064", "title": "Galicia (Madrid)", "text": "Galicia foi unha publicaci\u00f3n editada en Madrid entre 1906 e 1909.\nHistoria e caracter\u00edsticas.\nSubtitulada primeiro Revista quincenal ilustrada e despois Revista ilustrada, xurdiu como iniciativa da colonia galega no seo do Centro Gallego de Madrid e comezou a s\u00faa andaina o 25 de xullo de 1906. Foi fundada e dirixida por Augusto de Santiago Gadea, que asina como \u201cAbate Lepe\u201d curiosas noticias baixo a ep\u00edgrafe \u201cTijereteos\u201d. Pasou a finais de 1907 a mans de Javier Vales Fa\u00edlde, Manuel Vidal Rodr\u00edguez e Basilio \u00c1lvarez, e Manuel Vidal pasou a ser director, sendo substitu\u00eddo a partir do n\u00famero 21 por Basilio \u00c1lvarez. Entre os seus colaboradores figuraron Ram\u00f3n Mar\u00eda del Valle-Incl\u00e1n, Prudencio Canitrot, Alfonso Daniel Rodr\u00edguez Castelao, Javier Valcarce Garc\u00eda, Benigno L\u00f3pez Sanmart\u00edn e o mesmo Augusto C. de Santiago.\nV\u00e9xase tam\u00e9n.\nLigaz\u00f3ns externas.\n Unicamente do ano 1907."}
{"id": "147070", "revid": "12452", "url": "https://gl.wikipedia.org/wiki?curid=147070", "title": "II Rep\u00fablica espa\u00f1ola", "text": ""}
{"id": "147071", "revid": "5312", "url": "https://gl.wikipedia.org/wiki?curid=147071", "title": "Movemento Galego ao Socialismo", "text": "O Movemento Galego ao Socialismo (MGS) \u00e9 un partido pol\u00edtico comunista e independentista galego, integrado no Bloque Nacionalista Galego que ten como principais obxectivos a superaci\u00f3n do capitalismo, a liberaci\u00f3n nacional de Galiza, a democracia socialista e o comunismo. Como tal organizaci\u00f3n naceu en marzo de 2009, a\u00ednda que a s\u00faa I Asemblea Nacional foi celebrada en maio de 2012, onde aprobou os seus Estatutos e escolleu a s\u00faa primeira direcci\u00f3n, chamada Mesa Nacional. En decembro de 2014 celebrou a II Asemblea Nacional, na que aprobou o seu programa pol\u00edtico.\nHistoria.\nO Movemento Galego ao Socialismo constitu\u00eduse formalmente o 20 de marzo de 2009 como agrupamento de militantes do BNG que aspiran a realizar un traballo de recuperaci\u00f3n dos principios fundamentais do Bloque no seo do BNG, obrigando as\u00ed a fronte a reconducir as pol\u00edticas que consideraban afastadas do soberanismo e da esquerda pol\u00edtica.\nA orixe do MGS sit\u00faase nun espazo pol\u00edtico, o independentismo de esquerdas cr\u00edtico coa praxe do BNG, no que previamente xa exist\u00edan diversas experiencias, como a organizaci\u00f3n xuvenil Isca! \u2014 que naceu de forma aut\u00f3noma en 2006 mais acabouse conformando como mocidades do MGS \u2014 e o Movemento pola Base (MpB) at\u00e9 a s\u00faa marcha da fronte e posterior desaparici\u00f3n.\nO MpB, que se defin\u00eda como organizaci\u00f3n independentista, socialista e de clase, nacera en 2006 dentro do BNG, e expresaba a oposici\u00f3n ao que consideraba un afastamento no que tocaba a alg\u00fans dos piares b\u00e1sicos da Fronte, especialmente o soberanismo e a esquerda, e \u00e1 s\u00faa vez integraba tam\u00e9n antigos militantes da UPG (partido integrante do BNG). Finalmente, unha facci\u00f3n do MpB abandonou definitivamente o BNG o 14 de marzo de 2009 e, tras unha breve controversia polas siglas, o sector maioritario do Movemento pola Base, que permaneceu no BNG, decidiu renunciar ao nome para evitar maior confrontamento e creou unha nova organizaci\u00f3n denominada Movemento Galego ao Socialismo, na que se incoporaron novos militantes.\nPrimeiro per\u00edodo.\nXa como Movemento Galego ao Socialismo, en maio de 2009, participa na XII Asemblea Nacional do BNG, onde presenta unha candidatura denominada M\u00e1is Al\u00e1, encabezada por Rafa Vilar, que tivo 76 votos (3,13% dos emitidos) e obtivo 2 representantes no Consello Nacional da fronte. Na elecci\u00f3n da Executiva, integrou o seu cabeza de lista na candidatura de Alternativa pola Unidade, enfrentada coa de M\u00e1is BNG, ao entender que se achegaba m\u00e1is aos seus postulados, ao se situar m\u00e1is \u00e1 esquerda.\nAdemais, neste per\u00edodo, o MGS mant\u00e9n unha importante presenza na Confederaci\u00f3n Intersindical Galega, onde participa da maior\u00eda sindical; as\u00ed como no movemento xuvenil a trav\u00e9s da organizaci\u00f3n Isca! e en diversos movementos sociais.\nEn febreiro de 2010 o MGS realiza a s\u00faa presentaci\u00f3n formal durante o seu I Encontro Nacional, que se celebra no concello de Teo. Nese encontro, a militancia fixou oficialmente a posici\u00f3n do MGS ao avogar polo car\u00e1cter asembleario, por unha estratexia de nacionalismo emancipador e polos postulados da esquerda transformadora. Ademais, escolleu unha Coordenadora Nacional encargada de dirixir a organizaci\u00f3n de xeito provisional at\u00e9 a celebraci\u00f3n dunha asemblea.\nEn xaneiro de 2012 o BNG celebra a s\u00faa XIII Asemblea Nacional, onde o MGS presenta unha lista, encabezada de novo por Vilar. A votaci\u00f3n do Consello Nacional deparou 248 votos para o MGS (5 %), fronte os 2.164 (48 %) que obtivo a Alternativa pola Unidade, iniciativa da UPG, e os 2.026 (45 %) que obtiveron M\u00e1is Galiza e o Encontro Irmandi\u00f1o . Na Asemblea reel\u00edxese a Guillerme V\u00e1zquez como Portavoz Nacional e esc\u00f3llese a Francisco Jorquera como candidato \u00e1 presidencia da Xunta, que contou co voto favor\u00e1bel do MGS, que mantivo o seu posto na Executiva. Ademais, o MGS presentou unha emenda para o retorno do BNG ao asemblearismo , que foi aprobada, co que se modificou o funcionamento do m\u00e1ximo organismo de decisi\u00f3n da fronte, e un voto particular con propostas program\u00e1ticas alternativas, que foi transaccionado.\nTras esta Asemblea abandonaron o BNG o Encontro Irmandi\u00f1o e M\u00e1is Galiza, que fundar\u00edan outras forzas pol\u00edticas. Fican no BNG a UPG, o MGS e un grupo de militantes de M\u00e1is Galiza que non aceptan o abandono e forman o colectivo Abrente-Esquerda Democr\u00e1tica Galega.\nI Asemblea Nacional.\nEn maio de 2012, o MGS convoca a s\u00faa I Asemblea Nacional , facendo un chamamento \u00e1 incorporaci\u00f3n de m\u00e1is militantes nacionalistas e independentistas do interior e do exterior do BNG, e realizando unha valoraci\u00f3n positiva da evoluci\u00f3n da li\u00f1a pol\u00edtica desta fronte . A Asemblea aproba un documento pol\u00edtico, outro organizativo e os Estatutos, e escolle unha Mesa Nacional. Ac\u00f3rdase tam\u00e9n solicitar o reco\u00f1ecemento oficial como colectivo integrado no BNG, o que conseguen en xullo.\nNa XIV Asemblea Nacional do BNG, celebrada en marzo de 2013, pres\u00e9ntase unha \u00fanica lista, encabezada por Xavier Vence, quen se converte no Portavoz Nacional. A candidatura obt\u00e9n 95% dos apoios e por primeira vez o MGS non presenta lista propia. Ximena Gonz\u00e1lez incorp\u00f3rase \u00e1 executiva, onde se mant\u00e9n Rafa Vilar.\nII Asemblea Nacional.\nEn decembro de 2014, o MGS celebra a s\u00faa II Asemblea Nacional co lema \"Constru\u00edr e Avanzar. Galiza independente e futuro socialista\" . Na Asemblea aprobouse a orientaci\u00f3n pol\u00edtica a seguir durante os seguintes anos, definiuse un programa pol\u00edtico estrat\u00e9xico, integrouse Isca! como organizaci\u00f3n xuvenil e adoptouse o modelo organizativo t\u00edpico dos partidos comunistas.\nPosicionamentos pol\u00edticos.\nO Movemento Galego ao Socialismo defende a independencia de Galiza e o socialismo. O partido rexeita o modelo aut\u00f3nomico que considera esgotado e reclama unha Rep\u00fablica Galega na que o poder estea en mans da clase traballadora, ao sinalar \"a estreita ligaz\u00f3n entre a alternativa anticapitalista e a loita pola soberan\u00eda pol\u00edtica\"; promove a autoorganizaci\u00f3n do pobo galego en todos os \u00e1mbitos; e defende unha alianza permanente cos \"movementos de esquerda rupturista das naci\u00f3ns sen Estado\" . Tam\u00e9n promove o afondamento de relaci\u00f3ns coa lusofon\u00eda.\nDesde o punto de vista do MGS, o BNG recuperou progresivamente o seu car\u00e1cter de \"alternativa real ao sistema\" ao recuperar o seu discurso hist\u00f3rico, o que permitiu superar o \"lastre\" dun proceso previo de \"desnaturalizaci\u00f3n ideol\u00f3xica e pol\u00edtica\" . Para este partido, a forma de acadar os seus obxectivos \u00e9 a implicaci\u00f3n de todo o pobo nun proceso de \"constituci\u00f3n dun Estado galego, a toma do poder pola mayor\u00eda social e a construci\u00f3n do socialismo\".\nO partido reclama a ruptura coa Uni\u00f3n Europea e a sa\u00edda de Galiza dela, ao caracterizala como \"un proxecto ao servizo do capital\" de car\u00e1cter antidemocr\u00e1tico, contraria aos intereses econ\u00f3micos e sociais galegos e irreform\u00e1bel nos seus aspectos esenciais. Manifestou a s\u00faa oposici\u00f3n ao TTIP, o que definiu como un novo paso nunha ofensiva neoliberal internacional, e defende a disoluci\u00f3n da OTAN.\nInternacionalmente, o MGS apoia a Revoluci\u00f3n Cubana , a revoluci\u00f3n bolivariana de Venezuela, o proceso independentista catal\u00e1n, o boicote internacional a Israel, o Partido Comunista de \u00c1frica do Sur, o proceso de paz en Euskal Herria e a liberdade de Arnaldo Otegi. Ademais, o MGS mant\u00e9n relaci\u00f3ns internacionais con outras organizaci\u00f3ns independentistas e revolucionarias. As\u00ed, na s\u00faa II Asemblea Nacional o MGS contou con intervenci\u00f3ns de representantes de Sortu, a CUP e Izquierda Castellana, e recibiu sa\u00fados de Andaluc\u00eda Comunista, Unidad del Pueblo, e a Fronte Popular para a Liberaci\u00f3n de Palestina, as\u00ed como do Consulado de Cuba en Galiza. Asinou en 2015 a Declaraci\u00f3n de Valencia, xunto con organizaci\u00f3ns revolucionarias galegas, catal\u00e1s, vascas, palestinas, escocesas ou venezolanas. Neste mesmo ano manifestou o seu apoio ao Partido Comunista Grego e criticou o programa pol\u00edtico de Syriza.\nActos propios.\nO MGS orienta a maior parte da s\u00faa actividade \u00e1s organizaci\u00f3ns das que participa, de modo que non ten unha presenza p\u00fablica continua. Non obstante, celebra desde a s\u00faa fundaci\u00f3n unha homenaxe anual a Moncho Reboiras, no cemiterio de Imo, no mesmo d\u00eda do seu asasinato. Ademais, tam\u00e9n organiza un acto de conmemoraci\u00f3n da Revoluci\u00f3n de Outubro, conxuntamente co Colectivo Nacionalista de Mar\u00edn e o Partido Comunista do Povo Galego. Ademais, ten organizado asembleas abertas en varias comarcas, diversos actos en favor da ruptura coa Uni\u00f3n Europea e actividade propagand\u00edstica como a realizaci\u00f3n de murais.\nEstrutura.\nDurante os primeiros anos, o MGS def\u00ednese como unha organizaci\u00f3n asemblearia baseada nas diferentes asembleas de zona (de \u00e1mbito comarcal). No Encontro de Teo foi creada a Coordinadora Nacional, respons\u00e1bel pola coordinaci\u00f3n do MGS at\u00e9 a celebraci\u00f3n da I Asemblea Nacional, que aproba uns Estatutos nos que se reforma o modelo organizativo e se afirman como principios fundamentais \"o asemblearismo, a direcci\u00f3n colectiva e unitaria, a disciplina militante, a cr\u00edtica e a autocr\u00edtica\". Na II Asemblea Nacional profund\u00edzase nesta direcci\u00f3n ao aprobarse o centralismo democr\u00e1tico como principio b\u00e1sico. Ademais das asembleas de zona, o MGS conta tam\u00e9n cunha estrutura no exterior na que se encadra a militancia que se atopa f\u00f3ra de Galiza.\nPublicaci\u00f3ns.\nO MGS edita d\u00faas veces ao ano unha revista, chamada \"Arredista!\", con diversos informes, an\u00e1lises e artigos de opini\u00f3ns sobre asuntos de pol\u00edtica nacional e internacional. Ademais, conta cunha folla axitativa, \"M\u00e1is Al\u00e1\", que trata temas monogr\u00e1ficos e non ten periodicidade fixa.\nPresenza noutras organizaci\u00f3ns.\nO MGS contin\u00faa a an\u00e1lise realizada na primeira \u00e9poca do MpB que conduciu ao rexeitamento dunha estratexia marxinalista. O obxectivo \u00e9 ter presenza social e presenza naqueles organismos vinculados co nacionalismo galego, especialmente no BNG e na CIG.\nCanto \u00e1 presenza no BNG, o MGS conta cun dos quince membros da Executiva Nacional en base ao apoio dado \u00e1 candidatura da UPG Alternativa pola Unidade (APU) na Asemblea Nacional extraordinaria do BNG celebrada despois da queda do goberno bipartido. Grazas ao apoio da candidatura do MGS, M\u00e1is Al\u00e1, a APU liderada por Guillerme V\u00e1zquez conseguiu alcanzar os 8 representantes que lle daban a vitoria sobre os quintanistas de M\u00e1is BNG liderados por Carlos Aymerich (7 representantes).\nCanto \u00e1 presenza na CIG, o MGS fai parte da maior\u00eda sindical que se presentou ao V Congreso Confederal da CIG e que escolleu Suso Seixo como novo Secretario Nacional do sindicato. Ademais, o MGS ten presenza destacada nas comarcas de Vigo e Compostela."}
{"id": "147072", "revid": "1131", "url": "https://gl.wikipedia.org/wiki?curid=147072", "title": "MGS", "text": "As siglas MGS poden referirse a:"}
{"id": "147075", "revid": "23204", "url": "https://gl.wikipedia.org/wiki?curid=147075", "title": "Sommarnattens leende", "text": "Sommarnattens leende \u00e9 un filme sueco de 1955 dirixido por Ingmar Bergman. \u00c9 o primeiro dos seus filmes en ser co\u00f1ecido internacionalmente ao se presentar ao Festival Internacional de Cinema de Cannes de 1956 e obter un premio polo seu humorismo po\u00e9tico. Segundo a revista \"Time\" \u00e9 un dos cen mellores filmes da historia do cinema. Woody Allen rendeulle homenaxe en \"A Midsummer Night's Sex Comedy\" (1982)."}
{"id": "147076", "revid": "71683", "url": "https://gl.wikipedia.org/wiki?curid=147076", "title": "Rect\u00e1ngulo", "text": "Un rect\u00e1ngulo \u00e9 un paralelogramo cuxos catro lados forman \u00e1ngulos rectos entre si. Os lados opostos te\u00f1en a mesma lonxitude.\nMedidas.\nO per\u00edmetro, \"L\", dun rect\u00e1ngulo de base \"b\" e altura \"h\" \u00e9:"}
{"id": "147077", "revid": "23204", "url": "https://gl.wikipedia.org/wiki?curid=147077", "title": "Maquis", "text": "O termo Maquis pode referirse a:"}
{"id": "147080", "revid": "98629", "url": "https://gl.wikipedia.org/wiki?curid=147080", "title": "Maquis (resistencia francesa)", "text": "O maquis designa grupos de guerrilleiros que formaban parte da denominada Resistencia francesa, sendo a s\u00faa presenza particularmente activa nas zonas monta\u00f1osas da Breta\u00f1a e do sur de Francia onde fustrigaron as forzas do r\u00e9xime de Vichy e a Wehrmacht do Terceiro Reich.\nEn Espa\u00f1a \u00e9 o nome xen\u00e9rico adoptado pola historiograf\u00eda, polo que se co\u00f1ecen os grupos armados clandestinos que practicaron as t\u00e9cnicas de combate de guerrilla especialmente no medio rural e natural, como bosques ou zonas monta\u00f1osas, durante a guerra civil espa\u00f1ola e a posguerra espa\u00f1ola, provenientes moitos deles do maquis franc\u00e9s.\nEtimolox\u00eda.\nA palabra orixinal deriva dun tipo de ecosistema mediterr\u00e1neo presente no sueste de Francia, a maquia (en franc\u00e9s \"maquis\"), cuberto de matogueiras. Este foi, precisamente, o tipo de terreo no que a resistencia armada atopou asilo. Os membros do escuadr\u00f3n recib\u00edan o nome de \"maquisards\". Finalmente, o termo converteuse nun honor\u00edfico que significaba \"combatente de resistencia armada\". Os maquis pasaron a simbolizar a resistencia francesa."}
{"id": "147081", "revid": "839", "url": "https://gl.wikipedia.org/wiki?curid=147081", "title": "Instrumento de vento-metal", "text": "O vento metal \u00e9 unha das d\u00faas familias de vento que forman parte dunha orquestra (vento madeira e vento metal).\nCaracter\u00edsticas.\nA caracter\u00edstica principal dos instrumentos de vento metal \u00e9 que o son se produce mediante a vibraci\u00f3n dos beizos do int\u00e9rprete na boquilla, e constan dun tubo de aliaxe de lat\u00f3n que remata cunha forma de camp\u00e1 ou pavill\u00f3n para que o son se expanda con m\u00e1is potencia.\nEstes instrumentos tam\u00e9n contan cunha serie de v\u00e1lvulas (ben poden ser pist\u00f3ns ou cilindros) para cambiar a direcci\u00f3n do aire polo tubo e as\u00ed mediante a colocaci\u00f3n dos beizos na boquilla, a presi\u00f3n do aire e a dixitaci\u00f3n destas v\u00e1lvulas, poder dar diferentes notas.\nOs instrumentos de vento metal est\u00e1n formados por unha aliaxe de lat\u00f3n e normalmente son rematados con galvanizados de prata, ouro, n\u00edquel, ou cobre.\nInstrumentos de vento metal.\nPertencen \u00e1 familia de vento metal os seguintes instrumentos:"}
{"id": "147082", "revid": "5863", "url": "https://gl.wikipedia.org/wiki?curid=147082", "title": "Aperta", "text": "A aperta, apreixo ou o abrazo \u00e9 un xesto no cal d\u00faas ou m\u00e1is persoas \u2013xeralmente d\u00faas\u2013 fican parcial ou completamente entre os brazos da outra. \u00c9 usado, dependendo das culturas, como forma de demostraci\u00f3n de afecto mutuo. Coa aperta podemos expresar sentimentos como cari\u00f1o, amizade, amor, compaix\u00f3n, saudade, agradecemento etc. Unha aperta en algu\u00e9n pode demostrar tam\u00e9n protecci\u00f3n instintiva.\nO abrazo consiste basicamente no envolvemento dunha persoa nos brazos da outra. \u00c9 pos\u00edbel un abrazo \"completo\", cando as d\u00faas persoas se abrazan entre si, ou un abrazo unilateral, cando algu\u00e9n permanece inm\u00f3bil e a outra persoa a abraza. Xeralmente unha aperta \u00e9 dada pola fronte de ambos, mais tam\u00e9n pode ser dada de lado ou por detr\u00e1s. Entre tanto, a expresi\u00f3n \"aperta por detr\u00e1s\" pode ter un sentido sexual m\u00e1is forte. As\u00ed mesmo, unha aperta pode ser colectiva e dada entre tres ou m\u00e1is persoas ao mesmo tempo.\n\u00c9 pos\u00edbel tam\u00e9n abrazar obxectos ou animais, como por exemplo unha \u00e1rbore ou un pequeno can. Algunhas veces, abrazos entre amigos pode ser feito ou finalizado cuns golpi\u00f1os nas costas.\nDependendo da intensidade e forma como \u00e9 expresada, unha aperta pode formar parte da relaci\u00f3n sexual dos seres humanos, espertando, tanto no home como na muller, sinais de libido. Ese tipo de aperta pode acompa\u00f1ar un bico apaixonado.\nA pesar de non ser habitual, p\u00f3dese dicir tam\u00e9n que alg\u00fans animais poden abrazar. Unha gorila, por exemplo, pode abrazar a s\u00faa cr\u00eda de forma moi parecida ao ser humano, unha gata pode cubrir as s\u00faas cr\u00edas coa pata para protexer, e pode ser interpretado por n\u00f3s como unha aperta.\nTipos de aperta.\nImpersoal.\nUnha aperta impersoal xeralmente \u00e9 s\u00f3 \"falada\" e non se d\u00e1 fisicamente co corpo. Especialmente no Brasil, \u00e9 com\u00fan despedirse dicindo \"um abra\u00e7o\", mais moitas veces non abrazando de feito. Ese tipo de abrazo impersoal \u00e9 un sinal de m\u00ednima intimidade, mais \u00e9 com\u00fan tam\u00e9n entre persoas desco\u00f1ecidas. Ao se despedir nunha carta, por exemplo, \u00e9 relativamente com\u00fan dicir \"unha aperta\". Na linguaxe de Internet iso pode ser a\u00ednda representado por dous corchetes, desta forma: codice_1 ou a\u00ednda por par\u00e9nteses as\u00ed: codice_2 (ou mesmo escrito coas letras \"ab\u00e7\" en portugu\u00e9s, e non s\u00f3 en Internet, sen\u00f3n tam\u00e9n nunha carta informal). Ese tipo de expresi\u00f3n, no entanto, non \u00e9 tan com\u00fan noutras linguas. Por exemplo, no ingl\u00e9s, \"\" pode ser \u00edntimo de m\u00e1is no caso de que sexa escrito ou falado e dificilmente ten o sentido impersoal.\nSexual.\nNa cultura popular brasileira, a aperta que expresa unha connotaci\u00f3n sexual denom\u00ednase \"amasso\" ou \"abra\u00e7o quente\". Un abrazo deste estilo consiste xeralmente en apalpar, apegarse ou apertar m\u00e1is que nun abrazo com\u00fan.\nAbrazo-terapia.\nHai quen acredita que abrazar sexa unha \u00f3ptima terapia contra a tristeza e a depresi\u00f3n, pois o abrazo ser\u00eda moito m\u00e1is que un simple \"apert\u00f3n\" de brazos, e que no momento que abrazamos afectuosamente a quen apreciamos, transmitimos al\u00ed emoci\u00f3ns como o amor e a paz.\nAbrazo de oso.\nO abrazo de oso \u00e9 aquela aperta que acostuma demostrar todo o cari\u00f1o que unha persoa sente polo outra. Este abrazo xeralmente \u00e9 dado soamente por unha persoa, en canto a outra permanece cos brazos estendidos ao longo do corpo. Esta \u00faltima ser\u00e1 \"v\u00edtima\" dun abrazo forte.\nLedicia.\nUnha aperta d\u00e1se moitas veces co significado de ledicia, cando por exemplo dous seareiros dun mesmo equipo ga\u00f1an alg\u00fan encontro importante ou alg\u00fan t\u00edtulo.\nInfantil.\nOutrora os meni\u00f1os e meni\u00f1as sempre gustaron de recibir este tipo de abrazo, pois nel xeralmente un adulto aperta con vigor at\u00e9 que o p\u00edcaro pida parar. Neste tipo de xogo onde o adulto desaf\u00eda o meni\u00f1o a ga\u00f1ar, o pequeno s\u00f3 pode reclamar se estiver sentindo que a aperta \u00e9 moi forte. Mentres se xoga, expr\u00e9sanse varios sentimentos entre as partes, como a confianza do picari\u00f1o no adulto por saber que este non o machucar\u00e1, a seguranza que o meni\u00f1o sente na capacidade f\u00edsica do adulto e a perseveranza do cativo en tentar resistir m\u00e1is tempo ao abrazo sen denotar fraqueza."}
{"id": "147084", "revid": "98629", "url": "https://gl.wikipedia.org/wiki?curid=147084", "title": "SIGINT", "text": "SIGINT (acr\u00f3nimo do ingl\u00e9s signals intelligence), \u00e9 o termo usado para referirse \u00e1 actividade de recompilaci\u00f3n de informaci\u00f3n ou intelixencia por medio da interceptaci\u00f3n de sinais de comunicaci\u00f3ns entre persoas ou m\u00e1quinas.\nHoxe en d\u00eda, a SIGINT \u00e9 a principal fonte de informaci\u00f3n dos servizos de intelixencia, a diferenza do pasado, cando a HUMINT (\"human intelligence\") era a base da espionaxe. Por\u00e9n, o uso conxunto de todas as formas de espionaxe \u00e9 o que permite resultados m\u00e1is eficientes, por exemplo, unha transmisi\u00f3n de dados pode obterse cifrada e o c\u00f3digo para a descifrar p\u00f3deo obter un esp\u00eda.\nCategor\u00edas.\nSIGINT ten as seguintes subcategorias:\nMoitas veces as actividades de COMINT son descritas como SIGINT, o que pode causar confusi\u00f3n.\nUtilizaci\u00f3n.\nCada vez a SIGINT \u00e9 m\u00e1is imprescindible para os militares, e tam\u00e9n para os diplom\u00e1ticos, dende o desenvolvemento das telecomunicaci\u00f3ns e a s\u00faa aplicaci\u00f3n militar, al\u00e9n da mecanizaci\u00f3n que aumentou a velocidade e radio de actuaci\u00f3n das forzas, como a Blitzkrieg e o uso do submarino e da aviaci\u00f3n militar, que usan as comunicaci\u00f3ns por radio.\nFeitos que proban a importancia das SIGINT na guerra moderna:"}
{"id": "147086", "revid": "5137309", "url": "https://gl.wikipedia.org/wiki?curid=147086", "title": "Metal industrial", "text": "O metal industrial \u00e9 un x\u00e9nero do heavy metal que procede da m\u00fasica industrial e de distintas formas do heavy metal, usando repetitivos riffs de guitarra, audios sampleados, sintetizadores ou li\u00f1as secuenciadas e voces distorsionadas. Importantes bandas do metal industrial son Rammstein, Ministry, Godflesh e KMFDM. A \"banda dun s\u00f3 home\" Nine Inch Nails axudou a que o x\u00e9nero chegase a un p\u00fablico m\u00e1is masivo, ao igual que Marilyn Manson."}
{"id": "147088", "revid": "51526", "url": "https://gl.wikipedia.org/wiki?curid=147088", "title": "Topacio", "text": "O topacio \u00e9 un mineral silicatado de aluminio e fl\u00faor.\nEmpr\u00e9gase a mi\u00fado como pedra preciosa e algunhas veces foi confundido co diamante: o chamado \"Diamante de Bragan\u00e7a\", inclu\u00eddo como diamante na coroa portuguesa.\nEtimolox\u00eda.\nO nome \"topacio\" deriva do grego \"topazos\" (\"buscar\"), que era o nome dunha illa no Mar Vermello, segundo Plinio o Vello, dif\u00edcil de encontrar e da cal se sacaba unha pedra amarela (actualmente sabido que era olivina amarelada). Na Idade Media, o nome topacio era usado para calquera xema amarela, mais actualmente o nome apl\u00edcase tecnicamente ao mineral aqu\u00ed descrito.\nComercialmente int\u00e9ntanse vender algunhas variedades de cuarzo con denominaci\u00f3n de topacio.\nPropiedades.\nCristaliza no sistema ortorr\u00f3mbico coa f\u00f3rmula xeral Al2SiO4(OH, F)2, indicando a par\u00e9ntese arredor de OH e F que a proporci\u00f3n entre fluoruros F e hidr\u00f3xidos OH pode variar nun amplo rango, a\u00ednda que a s\u00faa suma sempre ser\u00e1 constante.\nA s\u00faa densidade \u00e9 de 3,5 - 3,6 g/cm\u00b3.\nA s\u00faa cor \u00e9 normalmente marela-acasta\u00f1ada; pod\u00e9ndose encontrar tam\u00e9n exemplares con tons de ocre, azul, violeta, vermello ou, incluso, incoloro. Ademais, pode ser variada facilmente con medios artificiais: aplicando raios gamma ou feixes de electr\u00f3ns cons\u00e9guense tonalidades pardas ou lixeiramente verdosas e quec\u00e9ndoo obt\u00e9\u00f1ense tonalidades azuis ou arroibadas.\nA\u00ednda que na escala de Mohs lle corresponde dureza de 8, fractura facilmente, sendo dif\u00edcil de traballar.\nVariedades.\nAs distintas variedades dist\u00ednguense pola cor, que var\u00eda segundo a presenza m\u00e1is ou menos importante do fl\u00faor, podendo ser de moi diversas cores.\nAs m\u00e1is estimadas son, o topacio imperial de cor alaranxada, o topacio oriental ou zafiro amarelo e o incoloro.\nDep\u00f3sitos.\nAt\u00f3pase habitualmente en forma de cristais prism\u00e1ticos crecidos en ocos que est\u00e1n unidos coa rocha troncal. Ademais existe unha variante masiva ou granulosa. Normalmente \u00e1chase acompa\u00f1ado de berilio, turmalina e apatita en rochas \u00e1cidas magm\u00e1ticas como as permatitas. Tam\u00e9n se encontra nos gneises.\nAlgunhas das reservas m\u00e1is importantes enc\u00f3ntranse no Brasil, Rep\u00fablica Checa, Saxonia, Noruega, Suecia, o Xap\u00f3n, M\u00e9xico, Sri Lanka, Birmania, Paquist\u00e1n e os Estados Unidos.\nUsos.\nAlgunhas variedades empr\u00e9ganse en xoier\u00eda e son moi estimadas polos coleccionistas e tam\u00e9n se empregan na industria cer\u00e1mica."}
{"id": "147090", "revid": "336", "url": "https://gl.wikipedia.org/wiki?curid=147090", "title": "Abrazo", "text": ""}
{"id": "147093", "revid": "23204", "url": "https://gl.wikipedia.org/wiki?curid=147093", "title": "Estrutura de contenci\u00f3n", "text": "Unha estrutura de contenci\u00f3n \u00e9 unha construci\u00f3n estrutural de enxe\u00f1er\u00eda, cuxo fin \u00e9 conter os pulos de terras que poden afectar a un determinado lugar.\nPode ser unha \u00fanica obra cun \u00fanico proxecto, como \u00e9 o caso da construci\u00f3n dun muro de contenci\u00f3n co fin de obter parcelas de superficie horizontal, ou pode ser parte dun proxecto m\u00e1is grande, como por exemplo, un muro para conter as terras pr\u00f3ximas a unha estrada, ou pantallas para a construci\u00f3n dos sotos dun edificio.\nClasificaci\u00f3n.\nEstruturas de contenci\u00f3n r\u00edxidas.\nAs estruturas de contenci\u00f3n r\u00edxidas son aquelas estruturas de contenci\u00f3n cuxos movementos son de s\u00f3lido r\u00edxido, pero non presentan movementos no interior da estrutura, \u00e9 dicir, non se producen flexi\u00f3ns na mesma. Polo tanto, a lei de pulos ven influ\u00edda exclusivamente polo valor, pero non pola forma. Son os muros de contenci\u00f3n.\nEstruturas de contenci\u00f3n flexibles.\nAs estruturas de contenci\u00f3n flexibles son aquelas nas que os movementos de s\u00f3lido r\u00edxido e os movementos debidos \u00e1 flexi\u00f3n da propia estrutura prod\u00facense en porcentaxes similares. Esta deformaci\u00f3n fai que o movemento da estrutura infl\u00faa tanto no valor como na forma da lei de pulos sobre a estrutura.\nHai dous tipos de estruturas de contenci\u00f3n flexibles:"}
{"id": "147094", "revid": "1131", "url": "https://gl.wikipedia.org/wiki?curid=147094", "title": "Endov\u00e9lico", "text": "Endov\u00e9lico \u00e9 un deus dos galaicos, lusitanos, vet\u00f3ns e celtiberos prerromanos da Idade de Ferro. Orixinalmente foi un deus ct\u00f3nico. El era o deus/se\u00f1or do Inframundo e da sa\u00fade, da profec\u00eda, protector da terra e da natureza. Posteriormente foi adaptado polos propios romanos, que o asimilaron a Plut\u00f3n ou a Serapis e convert\u00e9rono nun deus relativamente popular.\nEndov\u00e9lico ten un templo en S\u00e3o Miguel da Mota en Alentejo, Portugal, e hai numerosas inscrici\u00f3ns e \"ex-votos\" dedicados a el no Museo Etnol\u00f3xico Nacional de Lisboa; posibles top\u00f3nimos na s\u00faa honra incl\u00faen And\u00e9valo, en Espa\u00f1a. O culto de Endov\u00e9lico prevaleceu at\u00e9 o s\u00e9culo V, cando o cristianismo se estendeu pola rexi\u00f3n.\nEtimolox\u00eda.\nNos dous \u00faltimos s\u00e9culos, os estudosos propuxeron diversas teor\u00edas sobre a orixe etimol\u00f3xica do nome de Endov\u00e9lico. Unha teor\u00eda asocia a s\u00faa etimolox\u00eda coas palabras c\u00e9lticas \"endo\", superlativo divino, e \"vellicus\", de significado escuro. Alg\u00fans relacion\u00e1rono con \"Bellinus\", nome da divindade celta Belenos, mentres que outros o asocian con \"vailo\", termo celta que designa ao lobo.\nAnt\u00f3nio da Visita\u00e7\u00e3o Freire propuxo que o noe poder\u00eda ser de etimolox\u00eda mixta, c\u00e9ltica e fenicia \u00e1 vez, adaptada ao lat\u00edn. As\u00ed, \"endo\" ser\u00eda en efecto un superlativo celta, mentres que \"bel\" ver\u00eda de \"baal\", o termo fenicio para \"se\u00f1or\", e \"-cus\" ser\u00eda unha terminaci\u00f3n latina. Leite de Vasconcelos rexeitou esta teor\u00eda, atribu\u00edndo a \"vellicus\" unha orixe celta e un significado traducible como \"bo\" ou \"ben\u00e9fico\".\nCulto.\nA consideraci\u00f3n de Endov\u00e9lico como c\u00e9ltico ou lusitano non c\u00e9ltico provoca controversia entre os investigadores, como a propia caracterizaci\u00f3n do pobo lusitano, xa que se venera tam\u00e9n entre os vettons da provincia de \u00c1vila (en Postoloboso, Candeleda) co nome de \"Vellicus\" ou \"Vaelicus\". O monte era o seu lugar de culto, como \"numen locis\" ou esp\u00edrito protector do lugar (similar \u00e1s ninfas grecorromanas), relacion\u00e1ndose cons outros \"numens\" e divindades ct\u00f3nicas. Estes santuarios son de dif\u00edcil acceso, talvez buscando o misticismo e recollemento do oculto entre a frondosidade dos montes e os bosques e dando maior \u00e9nfase \u00f3 car\u00e1cter sagrado destas divindades, cuxos fieis atopar\u00edan nunha especie de peregrinaci\u00f3n inici\u00e1tica moi propia das sociedades teocr\u00e1ticas.\nEn Rocha da Mina, San Miguel de Mota (Portugal) e nas Minas de R\u00edo Tinto (Huelva), debido \u00e1 poboaci\u00f3n lusitana que traballou naquelas minas imperiais. Estes re\u00fanen as caracter\u00edsticas doutros santuarios dedicados a deuses do mundo subterr\u00e1neo como o santuario de P\u00e1noias en Vila Real (Portugal) dedicado a Serapis e outros deuses e o de Isis en Belo Claudia, C\u00e1diz .\nOs achados atopados suxiren a pr\u00e1ctica da \"incubatio\" (consistente na manifestaci\u00f3n divina a trav\u00e9s do sono da persoa) coma o rito m\u00e1is nomeado en relaci\u00f3n co culto de Endov\u00e9lico. O devoto durm\u00eda no templo ou altar do deus e nos so\u00f1os que tivese recib\u00eda a mensaxe que necesitaba. Outros autores relaci\u00f3nano tam\u00e9n co monte e co renacer vexetal, xa que trala s\u00faa estancia no inframundo (tras ser morto por un xabar\u00edn) levar\u00eda consigo a primavera \u00f3 volver \u00e1 superficie, acompa\u00f1ado pola s\u00faa consorte a deusa Ataecina, divindade \u00e1 que aparece asociado en certos exvotos e epigraf\u00edas. Ofrec\u00edanselle porcos como ofrendas, debido \u00e1 asociaci\u00f3n do deus cos xabar\u00edns, dos cales se atoparon exvotos nos seus templos."}
{"id": "147095", "revid": "1131", "url": "https://gl.wikipedia.org/wiki?curid=147095", "title": "Reva", "text": "Reva, tam\u00e9n chamada \u00e1s veces Reve, Reue ou Reo, \u00e9 un deus supremo do pante\u00f3n galaico prerromano asociado \u00e1 xerarqu\u00eda, \u00e1 xustiza e \u00e1 morte. \u00c9 a divindade m\u00e1is difundida na Gallaecia interior, con dez dedicaci\u00f3ns galaico-romanas. Un dos seus maiores santuarios \u00e9 o balneario galaico-romano atopado nas Burgas de Ourense do s\u00e9culo I D. de C., onde se atoparon ata o de agora cinco aras adicadas ao deus (asimilado polos romanos) polo que este deus se atopa relacionado con r\u00edos, lagoas ou fontes termais.\nPolo xeral, Reva aparece cun ep\u00edteto relativo a un lugar, como \"Reo Paramaeco\" descuberto en Lugo. \u00c1s veces, est\u00e1 relacionado con deidades asociadas \u00e1s monta\u00f1as baixo o ep\u00edteto \"Reo Larouco\".\nNome e significado.\nAdemais de \"Reo Larauco\" (Reus de Larouco), os ep\u00edtetos comparten un elemento \"-aik-\" interpretado como marcador adxectival familiar das inscrici\u00f3ns lusitanas nas dedicaci\u00f3ns a \"Reo Paramaeco\" (Reus de Paramo) \"Amoaego Arcunii\", \"Anabaraeco\" e \"Alabaraico Sulensi\".\nO primeiro elemento \"Reo / Reus\" \u00e9 moi semellante ao nome que aparece na inscrici\u00f3n lusitana de Cabe\u00e7o das Fr\u00e1guas, parte da cal di ..., normalmente interpretada como \"\u00abe (ou despois) un f\u00e9rtil (?) boi para Reve\u00bb\" co ep\u00edteto perdido. Polo tanto, Reve tam\u00e9n semella un dativo na forma lusitana do nome. Reve aparece de novo na inscrici\u00f3n de Ribeira da Venda, inclu\u00edndo un ep\u00edteto, (desta volta a deidade recibe un sacrificio de dez ovellas).\nKT Witczak deriva o nome do antigo \"*diewo\", o cal suxire que a lingua lusitana cambiou a protoindoeuropea \"d\" por \"r\", facendo de Reo unha divindade celestial semellante (e cun nome relacionado con eles) cos deuses grego Zeus e romano X\u00fapiter, o cal pode ser ser apoiado por dedicaci\u00f3ns a el preto de monta\u00f1as que tam\u00e9n fan alusi\u00f3n a X\u00fapiter romano; ademais, outras autoridades como Bl\u00e1zquez e Villar suxiren que pode ter sido unha deidade vencellada aos r\u00edos e que o nom deriva dunha ra\u00edz celta que significa \u00abr\u00edo\u00bb ou \u00abcorrente de auga\u00bb.\nInscrici\u00f3ns.\nForon atopadas varias inscrici\u00f3ns a esta divindade, principalmente ligadas a correntes fluviais, especialmente nas zonas de Ourense e Beira. Figura frecuentemente baixo o ep\u00edteto \"Langanidaeco\": \"REVE LANGANID(AECO) V(OTUM) S(OLVIT) L(IBENS)\". Segundo Fidel Fita Colomer \u00e9 posible que esta divindade dese orixe ao nome do r\u00edo Areva, que \u00e9 a orixe do nome dos ar\u00e9vacos.\nExiste unha inscrici\u00f3n de ofrecemento de sacrificio a \"Reue\" nunha rocha nunha monta\u00f1a na contorna de Cabe\u00e7o das Fraguas, Portugal. En Cabe\u00e7o Pelado, a uns 3\u00a0km ao norte de Alcains (Portugal) foi atopada unha inscrici\u00f3n que di: \"REVE LANGANID(AECO) V(OTUM) S(OLVIT) L(IBENS)\".\nO 15 de outubro de 2001 Andr\u00e9 Pena Gra\u00f1a atopou no castro de Santa Comba (Ferrol) unha lousi\u00f1a circular datada no s\u00e9culo I do tama\u00f1o e da forma dunha fusaiola duns 4 cent\u00edmetros de di\u00e1metro, cunha inscrici\u00f3n adicada a Reva: REBE TRASANCI AVG[VST]E (\"PARA REVA TRASANCIUCA\", da \u00abTerra de Trasancos\u00bb). Esta inscrici\u00f3n fai referencia \u00e1 Terra de Trasancos, organizaci\u00f3n territorial nacida durante a Cultura castrexa."}
{"id": "147096", "revid": "82922", "url": "https://gl.wikipedia.org/wiki?curid=147096", "title": "Cosso", "text": "Cosso (ou \"Cosus\"; Cossue ou Cosei en dativo) \u00e9 un deus guerreiro presente na zona norte do territorio da antiga Gallaecia, que gozou dunha gran popularidade entre os galaicos lucenses. Foi un dos deuses m\u00e1is venerados na antiga Gallaecia. Varios autores sinalan a que Cosso e Bandua sexan o mesmo deus, non obstante estar\u00edan baixo diferente denominaci\u00f3n.\nEtimolox\u00eda.\nBlanca Mar\u00eda Pr\u00f3sper relaciona a verba Cosso cora ra\u00edz *Kom-dH-to, que quere dicir \"uni\u00f3n de r\u00edos\", onde se produciu unha evoluci\u00f3n mdt &gt; ns &gt; ss / s. Segundo isto, Cosso concordar\u00eda perfectamente co brit\u00f3nico Condatis, co\u00f1ecido por varias inscrici\u00f3ns aparecidas no Reino Unido e unha atopada en Sarthe (Francia).\nCondatis asim\u00edlase tam\u00e9n coa divindade corresponente romana (cif: CONDATI MARTI. Barnard Castle-Yorkshire) e, coma no caso de Cosso, o seu nome significa \"Deus da uni\u00f3n\". Esta asociaci\u00f3n, m\u00e1is o feito de que se traten de deuses guerreiros asimilados a Marte, conecta as culturas galaicas e \u00e1stur co mundo galo e brit\u00f3nico.\nEpigraf\u00eda.\nEsta deidade ind\u00edxena foi estudada polo historiador portugu\u00e9s Armando Coelho Ferreira da Silva a trav\u00e9s das inscrici\u00f3ns co radical COS-. Segundo o investigador portugu\u00e9s, as inscrici\u00f3ns demostran a gran presenza deste deus na zona, xa que existen sete testemu\u00f1os fiables, ademais de dous dubidosos. Un exemplo confirmado \u00e9 a inscrici\u00f3n de Brandomil (A Coru\u00f1a) consagrada a \"COSO M(ARTI)\", unha clara asimilaci\u00f3n de deidades. Esta asimiliaci\u00f3n fai pensar a Ferreira da Silva que Cosso ser\u00eda un deus supremo da guerra e non unha deidade que tivese de compartir a s\u00faa atribuci\u00f3n con outras personaxes.\nCulto.\nCosso ser\u00eda un equivalente galaico lucense do deus Bandua ou do Marte romano. Tratar\u00edase dunha deidade que encaixar\u00eda co xeito de vida das tribos galaicas que, segundo Estrab\u00f3n (3-3.7), estaban continuamente en p\u00e9 de guerra antes da chegada dos romanos. Cando Estrab\u00f3n fala dos habitantes monta\u00f1eses do norte di que \"sacrifican a Ares cabritos, bois e cabalos\". O xe\u00f3grafo opina que un deus coas funci\u00f3ns do Ares grego, deus da guerra, era o deus principal do pante\u00f3n dos pobos do norte.\nTradicionalmente, houbo a convicci\u00f3n de que este deus supremo dos galaicos ser\u00eda o que aparece mencionado nas inscrici\u00f3ns co radical COS- ou CUS-."}
{"id": "147097", "revid": "22570", "url": "https://gl.wikipedia.org/wiki?curid=147097", "title": "Gabi\u00f3n", "text": "En enxe\u00f1er\u00eda, os gabi\u00f3ns son contedores de pedras engaioladas con malla de arame. L\u00e9vanse a p\u00e9 de obra desarmados e, unha vez no seu sitio, \u00e9nchense con pedras.\nCaracter\u00edsticas.\nComo as operaci\u00f3ns de armado e recheo de pedras non require ningunha pericia, utilizando gabi\u00f3ns p\u00f3dense executar obras que doutro xeito requirir\u00edan moito m\u00e1is tempo e operarios especializados.\nOs gabi\u00f3ns fabr\u00edcanse con mallas (de tripla torsi\u00f3n e escuadradas tipo 8x10 cm) de arame de aceiro (con baixo contido de carbono) de 2,7\u00a0mm, ao que se lle d\u00e1 tres capas de galvanizado, con 270 gramos de zinc. As arestas dos gabi\u00f3ns ref\u00f3rzanse tam\u00e9n con arame de 3,4\u00a0mm. Tam\u00e9n se utiliza arame para o amarre das pezas de 2,2\u00a0mm.\nOs gabi\u00f3ns poden ter diferentes aspectos, \u00e9 moi frecuente encontralos con forma de caixas, que poden ter largos de 1,5, 2, 3 e 4 metros, un ancho de 1 metro e unha altura de 0,5 \u00f3 1,0 metros.\nTam\u00e9n se poden encontrar en forma de colch\u00f3ns ou sacos, en diferentes tama\u00f1os.\nA palabra prov\u00e9n do italiano \"gabbione\", aumentativo de \"gabbia\", que significa \u00abgaiola\u00bb.\nUsos.\nUso militar.\nO gabi\u00f3n era orixinalmente un sistema defensivo utilizado para protexer rapidamente unha posici\u00f3n do fogo de artillar\u00eda ou de balas. Apareceu por volta do s\u00e9culo XVI e foi substitu\u00eddo no s\u00e9culo XX polo sistema do saco de area, m\u00e1is simple de utilizar.\nO gabi\u00f3n componse ent\u00f3n dunha especie de cesto en vime cheo de terra e grava, destinado a protexer das balas e amortecer as explosi\u00f3ns. Os cilindros de vime eran leves e pod\u00edan ser transportados dun xeito conveniente nun carro de munici\u00f3ns, particularmente se fosen feitos en varios di\u00e1metros, inser\u00edndose uns nos outros. No lugar de utilizaci\u00f3n ser\u00edan colocados en posici\u00f3n e cheos de terra para formar un muro en torno do can\u00f3n."}
{"id": "147099", "revid": "111586", "url": "https://gl.wikipedia.org/wiki?curid=147099", "title": "Morrigu", "text": "Morrigu, tam\u00e9n co\u00f1ecida coma Morrigan, \u00e9 a deusa celta da morte e da destruci\u00f3n. O seu nome semella significar \"Grande Ra\u00ed\u00f1a\" ou \"Ra\u00ed\u00f1a das Pantasmas\". Morrigu tam\u00e9n pode traducirse ou aparecer escrito coma Carrie ou Carrigan.\nCaracter\u00edsticas.\nAdoita representarse cunha coiraza e armas. Morrigu est\u00e1 presente en t\u00f3dalas guerras, tomando a forma dun corvo. O seu papel na guerra \u00e9 o de infundir nos guerreiros a forza (e a c\u00f3lera) para lidar.\nMorrigu \u00e9 a deusa da guerra e, polo mesmo xeito, do pasamento. Por\u00e9n, tam\u00e9n representaa\u00e1\nrenovaci\u00f3n, a morte que d\u00e1 luz a unha nova vida, o amor e o desexo sexual. A vida e o \u00f3bito ou pasamento, est\u00e1n moi unidas no mundo celta.\nMorrigu \u00e9 doncela, nai e anci\u00e1. Formaba unha trindade canda a Badb e Macha, a\u00ednda que nalgunhas fontes \u00e9 descrita coma unha deusa tripla, canda Bodbh e Macha coma outras manifestaci\u00f3ns de Morrigu.\nEsta deusa pertence \u00f3s Tuatha D\u00e9 Danann, os seres m\u00e1xicos que habitaron Irlanda antes c\u00f3s irlandeses actuais."}
{"id": "147100", "revid": "6438734", "url": "https://gl.wikipedia.org/wiki?curid=147100", "title": "Glam rock", "text": "O glam rock (tam\u00e9n co\u00f1ecido coma glitter rock), \u00e9 un subx\u00e9nero do rock que se desenvolveu no Reino Unido na \u00e9poca post-hippie de principios dos anos 70. O seu nome \u00e9 un ap\u00f3cope da palabra \"glamour\".\nUn fen\u00f3meno brit\u00e1nico en grade medida, o glam rock chegou \u00e1 s\u00faa cima a mediados dos anos 70. O s seus expo\u00f1entes m\u00e1is famosos foron Marc Bolan e T. Rex, Gary Glitter e Slade. Outros influentes artistas tanto brit\u00e1nicos coma estadounidenses son Elton John, David Bowie, Alice Cooper, Sweet, Wizzard, Roxy Music, Mud, Mott the Hoople, Queen, The Glitter Band, The New York Dolls, Sparks, Kiss, The Tubes e Suzi Quatro.\nHistoria.\nO glam rock xurdiu das escenas inglesas do rock psicod\u00e9lico e o and art de finais dos anos 60 e pode verse como unha extensi\u00f3n desas tendencias. Musicalmente era moi diverso, variando entre o rock sinxelo e o revivalismo de figuras como Alvin Stardust ata a complexidade do art rock de Roxy Music, e pode ser visto tanto como unha moda como un sub-x\u00e9nero musical. Visualmente era unha mestura de varios estilos, indo do glamour de Hollywood dos anos 30, pasando polo sex appeal \"pin-up\" dos 50, a teatralidade do cabaret de pre-guerra, o estilo e a literatura victoriana, e a ciencia ficci\u00f3n, ata o misticismo e a mitolox\u00eda; manifest\u00e1ndose en roupas extravagantes, maquillaxe, peiteados e botas con plataformas. O glam destaca pola s\u00faa ambiguedade sexual e de x\u00e9nero e as representaci\u00f3ns da androxinia, xunto a un amplo uso do teatro.\nAs orixes do glam rock est\u00e1n asociadas con Marc Bolan, que renoumeou ao seu d\u00fao como T. Rex e fix\u00e9ronse con instrumentos el\u00e9ctricos cara finais dos anos 60. Adoita a citarse como o momento do surximento a s\u00faa aparici\u00f3n no programa brit\u00e1nico de televisi\u00f3n \"Top of the Pops\" en marzo de 1971, levando purpurina e roupa de sat\u00e9n, interpretando o que ser\u00eda o seu primeiro sinxelo en acadar o n\u00famero 1, \"Hot Love\". Dende finais de 1971, o nese intre menos co\u00f1ecido, David Bowie desenvolveu a s\u00faa personaxe Ziggy Stardust, incorporando elementos de maquillaxe profesional, m\u00edmica e \"performance\" nas s\u00faas actuaci\u00f3ns. Estes artistas foron rapidamente seguidos por xente como Roxy Music, Sweet, Slade, Mott the Hoople, Mud e Alvin Stardust. A\u00ednda que estaban a ser un grande \u00e9xito nas listas de sinxelos brit\u00e1nicas, moi poucos destes m\u00fasicos foron capaces de ter un impacto serio nos Estados Unidos; sendo Bowie a principal excepci\u00f3n ao converterse nunha estrela a nivel internacional e provocando a adopci\u00f3n do estilo glam en artistas como Lou Reed, Iggy Pop, New York Dolls e Jobriath, co\u00f1ec\u00e9ndose a mi\u00fado como \"glitter rock\" e con letras m\u00e1is escuras que as dos seus hom\u00f3logos brit\u00e1nicos.\nNo Reino Unido o termo glitter rock foi m\u00e1is usado para referirse \u00e1 versi\u00f3n m\u00e1is extrema do glam representada por Gary Glitter e a s\u00faa banda, The Glitter Band, que conseguiron 18 sinxelos no top 10 do Reino Unido entre 1972 e 1976. Unha segunda fornada de artistas de glam rock, onde se incl\u00fae a Suzi Quatro, Wizzard e Sparks, dominou a lista brit\u00e1nica de sinxelos de 1974 ata 1976.\nHoubo artistas, alg\u00fans deles non considerados fundamentais para o x\u00e9nero, que tam\u00e9n adoptaron o estilo glam, como Rod Stewart, Elton John, Queen e, durante un tempo, incluso os Rolling Stones. O punk rock a mi\u00fado vese como unha reacci\u00f3n \u00e1 artificialidade do glam rock, a\u00ednda que usando alg\u00fans elementos deste coma a maquillaxe e realizando versi\u00f3ns de temas glam, e a s\u00faa aparici\u00f3n axudou a po\u00f1er fin \u00e1 s\u00faa mode de cara ao ano 1976.\nInfluencia posterior.\nA pesar de que a popularidade do glam rock foi en declive na segunda metade dos 70, foi unha influencia directa para bandas que se fixeron famosas posteriormente, como Kiss e os artistas estadounidenses de glam metal Quiet Riot, W.A.S.P., Twisted Sister e M\u00f6tley Cr\u00fce. Foi tam\u00e9n a principal influencia de bandas brit\u00e1nicas de New Romantics como Adam Ant e Flock of Seagulls, e a s\u00faa androxinia e pol\u00edtica sexual foi recollida por grupos como Culture Club, Bronski Beat e Frankie Goes to Hollywood. Tivo tam\u00e9n unha pequena influencia directa na aparici\u00f3n do rock g\u00f3tico, que adoptou a maquillaxe, as roupas e a teatralidade. Nos anos 90, no Xap\u00f3n o visual kei estivo fortemente influenciado pola est\u00e9tica glam rock. Dende os anos 70 o glam tivo algunhas modestas recuperaci\u00f3ns con artistas como Prince e bandas como Marilyn Manson, Placebo, Chainsaw Kittens e The Darkness."}
{"id": "147101", "revid": "18868", "url": "https://gl.wikipedia.org/wiki?curid=147101", "title": "Mafalda", "text": "Mafalda \u00e9 un antrop\u00f3nimo feminino. Ten a s\u00faa orixe nunha variante portuguesa de Matilde ou do franc\u00e9s antigo Mahalt (o son \"h\", inexistente en portugu\u00e9s, foi substitu\u00eddo co \"f\"), \u00e1 s\u00faa vez derivado do xerm\u00e1nico \"Mechtild\" ou \"Matchild\", composto das palabras \"forza\" e \"combate\", co significado de \"forte no combate\".\nEste nome forma parte do patrimonio onom\u00e1stico da casa de Savoia. A s\u00faa onom\u00e1stica segundo o santoral cat\u00f3lico cel\u00e9brase o 7 de agosto (en lembranza da beata ra\u00ed\u00f1a Mafalda de Portugal), ou o 2 de maio (en lembranza da beata Mafalda abadesa de Arouca).\nExistiron estas persoas con este nome:\nAdemais, o top\u00f3nimo Mafalda pode referirse a:"}
{"id": "147103", "revid": "98629", "url": "https://gl.wikipedia.org/wiki?curid=147103", "title": "SS Nomadic", "text": "O SS Nomadic \u00e9 un barco de vapor da White Star Line, constru\u00eddo no ano 1911 nos estaleiros de Harland and Wolff na cidade de Belfast, Irlanda do Norte. Foi constru\u00eddo como transbordador para o e o . Foi dese\u00f1ado por Alexander Carlisle e Thomas Andrews e \u00e9 o \u00fanico barco da frota da White Star que a\u00ednda existe, sendo actualmente usado como barco museo.\nHistoria.\nA quilla do \"Nomadic\" foi colocada nos estaleiros de Harland and Wolff en 1910, e foi botado o 25 de abril de 1911. Realizou as probas de mar o 16 de maio\u00a0de 1911 e foi asignado a White Star Line o 27 de maio\u00a0dese ano.\nXunto co seu irm\u00e1n, o SS \"Traffic\", o \"Nomadic\" foi empregado como transbordador para o e para o en Cherburgo, Francia. Foi equipado cun luxoso interior e foi polo tanto usado polos pasaxeiros de primeira e segunda clase, mentres que o Traffic serviu para os de terceira.\nDurante a primeira guerra mundial o \"Nomadic\" usouse para o transporte das tropas dos Estados Unidos en Brest, Francia.\nEn 1927 foi vendido \u00e1 Compagnie Cherbourgeoise de Transboerdement e despois, en 1934 \u00e1 Soci\u00e9t\u00e9 Cherbourgeoise de Remorquage et de Sauvetage (SCSR). Ent\u00f3n baixo o nome de \"Ingenieur Minard\", serviu outra vez como barco de tropas na segunda guerra mundial.\n\u00d3 rematar a guerra continuou co transbordo de pasaxeiros a barcos da Cunard White Star, ata o 4 de novembro de 1968, cando serviu ao RMS \"Queen Elizabeth\" por \u00faltima vez.\nNo ano 1974 foi adquirido por Yvon Vincent, e convert\u00eduno nun restaurante sobre o r\u00edo Sena en Par\u00eds. O restaurante funcionou dende 1977 at\u00e9 1999, e tras o seu peche, o \"Nomadic\" permaneceu atracado e semiabandonado, ata que foi levado ao porto de Le Havre no 2003 onde permaneceu ata o 2006.\nConservaci\u00f3n do Nomadic.\nO 26 de xaneiro\u00a0de 2006, o Nomadic foi adquirido polo Department of Social Development of Northern Ireland polo prezo de 171 320 \u00a3.\nO concello de Belfast inverteu 7 mill\u00f3ns de libras esterlinas para a conservaci\u00f3n e restauraci\u00f3n do Nomadic.\nO Belfast Industrial Heritage levou a cabo a campa\u00f1a de financiamento e a colaboraci\u00f3n do 'White Star Memories' e outros apaixonados pola preservaci\u00f3n do Nomadic contribu\u00edron na restauraci\u00f3n do nav\u00edo.\nSituaci\u00f3n actual.\nTras o seu regreso a Belfast, o Nomadic foi amarrado no peirao de Queen xusto as aforas do centro Odyssey Arena de Belfast e aberto en exposici\u00f3n temporal. A finais do 2008, o barco foi pechado ao p\u00fablico e trasladado ao porto de Barnett para o mantemento do interior.\nEn xaneiro do 2009, a empresa Frazer-Nash foi nomeada administradora do Plan de Xesti\u00f3n da Conservaci\u00f3n. O nivel da restauraci\u00f3n estaba planificado que a restauraci\u00f3n completa do Nomadic estivera completada a tempo para o 100 aniversario do afundimento do no ano 2012. En 2009 entrou en dique seco para a s\u00faa completa restauraci\u00f3n.\nEn 2013 completouse a nova superestrutura e a restauraci\u00f3n do interior."}
{"id": "147104", "revid": "98629", "url": "https://gl.wikipedia.org/wiki?curid=147104", "title": "Corneta", "text": "A corneta \u00e9 un instrumento musical de vento metal que imita a forma dun corno animal e \u00e9 utilizada principalmente no jazz e na m\u00fasica cl\u00e1sica, principalmente no s\u00e9culo XIX en bandas militares europeas.\nCaracter\u00edsticas.\nO son prod\u00facese grazas \u00e1 vibraci\u00f3n dos beizos do int\u00e9rprete na parte denominada bocal a partir da columna do aire (fluxo do aire).\nAntigamente utiliz\u00e1base para dar o toque \u00e1s tropas de infanter\u00eda do ex\u00e9rcito e nos carnavais. Tal como a trompeta, a corneta est\u00e1 formada por tres v\u00e1lvulas que permiten \u00f3 m\u00fasico executar diferentes tons.\nNo jazz foi moi utilizada durante o New Orleans, a\u00ednda que logo foi suplantada pouco a pouco pola trompeta, pero a\u00ednda util\u00edzase.\nActualmente goza de gran popularidade nas Bandas de Cornetas e Tambores que principalmente participan na Semana Santa en similitude \u00e1s bandas de car\u00e1cter militar. Nestes casos a corneta acostuma utilizarse sen pist\u00f3ns ou v\u00e1lvulas, ou cun ou dous transpositores."}
{"id": "147105", "revid": "1888", "url": "https://gl.wikipedia.org/wiki?curid=147105", "title": "Vento metal", "text": ""}
{"id": "147108", "revid": "98629", "url": "https://gl.wikipedia.org/wiki?curid=147108", "title": "CH Gel Barcelona", "text": "O Club Hoquei Gel Barcelona foi un club catal\u00e1n de h\u00f3ckey sobre xeo da cidade de Barcelona.\nHistoria.\nO club foi fundado en 1979, nuns anos de forte desenvolvemento do h\u00f3ckey sobre xeo en Catalu\u00f1a, e inmediatamente comezou a competir na liga espa\u00f1ola. O club non acada bos resultados e na tempada 1980-81 perde a categor\u00eda e descende \u00e1 segunda divisi\u00f3n. Na tempada seguinte, remata no segundo posto por detr\u00e1s do CH Boadilla, mais a renuncia do FC Barcelona permitiulle ascender novamente \u00e1 m\u00e1xima categor\u00eda. O club pasou d\u00faas tempadas na primeira categor\u00eda, ata que na tempada 1983-84 perde novamente a categor\u00eda. Na tempada 1984-85 proclamouse campi\u00f3n da segunda divisi\u00f3n, acadando de novo o ascenso. Con serios problemas financeiros, o club non puido sobrevivir \u00e1 crise que padec\u00eda o h\u00f3ckey sobre xeo en Espa\u00f1a e acaba desaparecendo na tempada 1985-86, mais o seu lugar pasa a ser ocupado polo FC Barcelona, que reactivou a s\u00faa secci\u00f3n coincidindo co adeus do CH Gel Barcelona.\nAs clasificaci\u00f3ns do club foron:"}
{"id": "147110", "revid": "23204", "url": "https://gl.wikipedia.org/wiki?curid=147110", "title": "Chris Paul", "text": "Christopher Emmanuel \"Chris\" Paul, nado o 6 de maio de 1985 en Winston-Salem, Carolina do Norte, \u00e9 un xogador profesional estadounidense de baloncesto que xoga nos Phoenix Suns da National Basketball Association (NBA). Con 1,83 metros de estatura xoga na posici\u00f3n de base. \u00c9 alcumado \"CP3\".\nChris Paul foi elixido por New Orleans Hornets en cuarta posici\u00f3n do Draft da NBA de 2005, proclam\u00e1ndose ao final da tempada vencedor do Rookie do Ano. A pesar da s\u00faa mocidade, est\u00e1 considerado como un dos mellores bases da NBA, como testemu\u00f1an os seus galard\u00f3ns ao longo da s\u00faa curta traxectoria na liga. Coa selecci\u00f3n estadounidense ga\u00f1ou a medalla de ouro nos Xogos Ol\u00edmpicos de Pequ\u00edn 2008 e de bronce no Mundial do Xap\u00f3n 2006.\nComezos.\nChris Paul \u00e9 o segundo fillo de Charles Edward Paul e Robin Jones. Ten un irm\u00e1n m\u00e1is vello, Charles \"C.J.\" Paul. Durante a s\u00faa infancia, pasou moito tempo co seu av\u00f3 na gasolineira que este abriu, axud\u00e1ndolle no seu traballo. Jones Chevron, o nome da gasolineira, foi a primeira rexentada por un afroamericano en Carolina do Norte. Charles Edward Paul era co\u00f1ecido como \"Papa Chilly\", un home moi popular na zona. Charles e Robin foron disciplinados coa educaci\u00f3n dos seus fillos, segu\u00edan de preto os seus estudos e non toleraban que falasen mal, mesmo xogar aos videoxogos quedaba restrinxido ao fin de semana.\nCando Chris ti\u00f1a tres anos, Charles comprou un par de canastras de Fisher-Price, coas que os seus fillos pasaban o tempo. Paul creceu \u00e1 sombra de Wake Forest do que era afeccionado, sobre todo trala chegada de Tim Duncan en 1993. Tam\u00e9n foi un gran afeccionado da ACC e de Michael Jordan. Con todo, durante a s\u00faa infancia, o f\u00fatbol americano foi o deporte que m\u00e1is captou a atenci\u00f3n de Paul. A\u00ednda que non gozaba do tama\u00f1o adecuado para este deporte, Paul era moi r\u00e1pido e foi un l\u00edder carism\u00e1tico. Xogaba de quarterback, running back e linebacker, e os seus adestradores nunca o sacaban do campo. O seu pai, Charles, raramente se perd\u00eda un partido do seu fillo. Finalmente, Paul formou parte do equipo de baloncesto do instituto.\nTraxectoria deportiva.\nInstituto.\nChris matriculouse en West Forsyth High School, pero non ti\u00f1a moita ilusi\u00f3n de formar parte do equipo de baloncesto, do que o seu irm\u00e1n C.J. era o mellor xogador. Esa desilusi\u00f3n quedou reflectido nas s\u00faas d\u00faas primeiras tempadas, onde o seu xogo pasou desapercibido. Paul por ent\u00f3n estaba en 1,70 de estatura, e result\u00e1balle complicado competir con opo\u00f1entes m\u00e1is fortes fisicamente. O xogo de Paul comezou a florecer no seu ano j\u00fanior, despois de que C.J. marchara \u00e1 Universidade de Hampton. Creceu m\u00e1is de 10 cent\u00edmetros (acheg\u00e1ndose aos 1,83 que mide na actualidade) pero sen perder un chisco da s\u00faa velocidade. As s\u00faas medias aumentaron at\u00e9 os 25 puntos, 5.3 asistencias e 4.4 roubos. Liderou a West Forsyth a un r\u00e9cord de 26-4 r\u00e9cord e \u00e1s semifinais do Campionato estatal 4-A. Paul levou o Xogador do Ano en Central Piedmont. Paul chamou a atenci\u00f3n de adestradores na universidade, pero a s\u00faa mente estaba posta en Wake Forest. Cos Demon Deacons comprometeuse de maneira oral. En novembro de 2002, Chris Paul asinou unha carta de intenci\u00f3ns con Wake Forest. \"Papa Chilly\" sorr\u00eda de orella a orella con orgullo, e tras a cerimonia, Paul colocoulle con chapeu de Wake Forest na s\u00faa cabeza.\nCon todo, en menos de 24 horas, a vida de Chris Paul pegou un envorco cando o seu av\u00f3 de 61 anos, Papa Chilly, foi atracado e asasinado por unha cuadrilla de mozas que entraron a roubar \u00e1 s\u00faa casa. Chris e a s\u00faa familia quedaron esnaquizados. Preto de 2.000 persoas acudiron ao funeral. Chris estaba aparvado, pero unha suxesti\u00f3n dunha t\u00eda espertouno. Esta suxeriulle que para o pr\u00f3ximo encontro ante Parkland High anotase 61 puntos en honra ao seu av\u00f3. Antes de comezar ese partido, d\u00edxolle ao seu adestrador que \u00eda facer algo especial. Nunha prodixiosa actuaci\u00f3n, anotou un punto por cada ano de vida que viviu o seu av\u00f3, fallando un tiro libre adrede e pedindo o cambio acto seguido para non pasar dos 61 puntos. Fundiuse nun emocionado abrazo cos seus pais, que estiveron a seguir o partido xunto ao banco, nada m\u00e1is abandonar a cancha.\nNo seu ano s\u00e9nior, a base fixo medias de 30,8 puntos, 5 rebotes, 8 asistencias e 6 roubos para liderar ao seu equipo a un balance de 27-3 no seu ano s\u00e9nior. Chegou \u00e1s finais rexionais do Campionato estatal 4A. En 2003 foi elixido para disputar o McDonald's All-American onde repartiu 10 asistencias e levou o premio \u00e1 deportividade. Naquela campa\u00f1a foi nomeado Mr. Basketball de Carolina do Norte por \"Charlotte Observer\", Parade All-American e foi inclu\u00eddo no 2\u00ba quinteto do High School por USA Today. Formou parte do USA Basketball Men's Youth Development Festival e foi membro do equipo prata no Jordan Brand Capitol Classic All-Star Game. Xogou o torneo AAU sub-19 en Greensboro con North Carolina Gaters, e liderou a vitoria 116-70 sobre Charlotte Royals. Naquel encontro anotou 24 puntos.\nUniversidade.\nPaul estivo na Universidade de Wake Forest de 2003 at\u00e9 2005 baixo o mando do t\u00e9cnico Skip Prosser. Paul, que formou xogo exterior xunto ao tirador Justin Gray, converteuse no motor do equipo. Aquela tempada os seus n\u00fameros foron de 14.8 puntos, 5.9 asistencias e 2.7 roubos. Chris Paul foi elixido naquela (2003-04) Freshman do Ano na Atlantic Coast Conference e Mellor Xogador por Associated Press. Tam\u00e9n foi inclu\u00eddo no Mellor equipo defensivo da ACC. O primeiro gran test de Paul chegou fronte a Indiana Hoosiers|Indiana, no ACC-Big Ten Challenge. Pasou a proba con nota tras anotar 20 puntos e dar 8 asistencias na vitoria 100-67 do seu equipo. Mike Davis, adestrador dos Hoosiers, declarou ao final do encontro que Paul foi a mellor base ao que o seu equipo se enfrontou desde que el adestraba. No torneo NCAA, caeron en semifinais rexionais ante Saint Joseph's Hawks por 84-80 cunha grande actuaci\u00f3n de Jameer Nelson, autor de 24 puntos. Durante aquel ver\u00e1n, axudou \u00e1 selecci\u00f3n j\u00fanior dos Estados Unidos a lograr un t\u00edtulo no Canad\u00e1.\nNa 2004-05 foi inclu\u00eddo no Mellor quinteto All-American en 2005. Foi finalista do Premio John R. Wooden e do Universitario do Ano. Acabou a tempada cunha media de 15,2 puntos, 6,6 asistencias, outros tantos rebotes e 2.4 roubos. Os Demon Deacons volveron quedar f\u00f3ra da loita pola Final Four tras caer en 2\u00aa rolda ante West Virginia 111-105 nun encontro que tivo d\u00faas pr\u00f3rrogas. Paul tam\u00e9n conseguiu a marca de roubos (84) nunha tempada dun freshman na ACC, superando os 81 da base de Duke, Jason Williams na 1999-00. Rompeu varios r\u00e9cords, para un xogador de primeiro ano en Wake Forest, como porcentaxe de tres puntos, tiros libres, porcentaxe de tiros libres, asistencias e roubos. No seu paso por Wake Forest acumulou 948 puntos, 395 asistencias e 160 roubos e como aspecto negativo deixou o partido de sanci\u00f3n que lle tocou por propinar unha pu\u00f1ada a Julius Hodge, xogador de North Carolina State.\nNBA.\n2005-2006.\nPaul chegaba ao draft de 2005 coa bitola dun base capaz de marcar unha \u00e9poca. Foi elixido en cuarta posici\u00f3n por New Orleans Hornets. Chegaba a unha franqu\u00eda devastada polo furac\u00e1n Katrina, polo que tiveron que mudarse a Oklahoma City durante a s\u00faa primeira tempada. No New Orleans Area s\u00f3 disputaron tres encontros. En Paul rapidamente botouse o equipo \u00e1s costas, tanto que o equipo non andou moi lonxe de meterse en Playoffs. Acabaron cunha marca de 38-44 e Chris Paul co premio de Rookie do Ano, logrando ser o Rookie do Mes na Conferencia Oeste ao longo de toda a liga regular. Liderou aos rookies en puntos (16,1), asistencias (7,8), roubos (2,2) e minutos, ademais de engadir \u00e1 s\u00faa estat\u00edstica 5,1 rebotes por noite. Por conseguinte tivo un sitio no Mellor quinteto de rookies da NBA. Chris logrou o seu primeiro triplo-dobre o 2 de abril de 2006 fronte a Toronto Raptors, onde asinou 24 puntos, 12 rebotes e 12 asistencias. Paul levou o premio ESPY ao \"Deportista Revelaci\u00f3n\".\n2006-2007.\nNa tempada 2006-07 explotou m\u00e1is a\u00ednda e marcouse unha tempada que perfectamente puido valerlle un oco no All Star Game. Fixo medias de 17,3 puntos, 4,4 rebotes e 8,9 asistencias. Acudiu ao Rookie Challenge e ao Concurso de Habilidades substitu\u00edndo a Steve Nash. No partido de novatos fronte a sophomores asinou 17 asistencias e 9 roubos, marca neste evento, \u00e1 parte de 16 puntos. Por lesi\u00f3ns t\u00edvose que perder 18 encontros de tempada regular. O equipo volveu quedar, esta vez m\u00e1is a\u00ednda, \u00e1s portas de playoffs. Finalizaron cun balance de 39-43, a tan s\u00f3 3 vitorias do oitavo clasificado, Golden State Warriors, nunha tempada onde Hornets acusou as notables baixas de Peja Stojakovic e durante un tempo David West ou o propio Chris Paul, que se perdeu 18 partidos.\n2007-2008.\nNo regreso definitivo do equipo a Nova Orle\u00e1ns na tempada 2007-08, Paul consolidouse como unha das estrelas da NBA tras ter unha media de 21.1 puntos, 4 rebotes, 11.6 asistencias e 2.6 roubos (l\u00edder da NBA nestes dous \u00faltimos aspectos). Por primeira vez foi seleccionado para o All Star Game de Nova Orle\u00e1ns, xunto ao seu compa\u00f1eiro de equipo David West e adestrados polo seu t\u00e9cnico Byron Scott. No partido asinou 16 puntos, 14 rebotes e 5 roubos. Paul foi tam\u00e9n inclu\u00eddo no Mellor quinteto da NBA e no Mellor quinteto defensivo. Ademais, terminou 2\u00ba na votaci\u00f3n ao MVP, detr\u00e1s de Kobe Bryant. Durante o All-Star Weekend, Paul participou de novo no Concurso de Habilidades. Ga\u00f1ou a primeira rolda, pero perdeu na final ante Deron Williams.\nOs Hornets entraron en playoffs por primeira vez desde a tempada 2003-04, acabando con balance de 56-26, o mellor da historia do equipo. Finalizaron segundos na Conferencia Oeste, e levaron o t\u00edtulo da Divisi\u00f3n Suroeste da NBA. No seu primeiro partido de playoffs ante Dallas Mavericks, asinou 35 puntos, con 24 na segunda parte, ademais de 10 asistencias e 4 roubos. No 2\u00ba encontro mellorou os seus n\u00fameros con 32 puntos e 17 asistencias (r\u00e9cord da franqu\u00eda), liderando aos Hornets a unha vantaxe de 2-0. No 5\u00ba partido selaron a s\u00faa clasificaci\u00f3n a Semifinais de Conferencia cun triplo dobre de Chris Paul, 24 puntos, 11 rebotes e 15 asistencias.\nEn Semifinais, caeron ante San Antonio Spurs por 4-3. Chris levou aos Hornets a un 2-0 inicial que San Antonio foi capaz de empatar. No 2\u00ba encontro, que ademais coincid\u00eda cos seus aniversarios, Paul pasou por encima de Tony Parker con 30 puntos e 12 rebotes. Con 3-3 e a eliminatoria por decidirse en casa dos Hornets, San Antonio levou a vitoria 91-82. Chris xogou un bo partido con 18 puntos, 8 rebotes e 14 asistencias, pero a experiencia dos Spurs foi decisiva para levar o partido ao seu terreo. Ao final da tempada, asinou unha extensi\u00f3n de tres anos, con opci\u00f3n a un cuarto, a raz\u00f3n de 68 mill\u00f3ns de d\u00f3lares.\n2008-2009.\nNa 2008-09, Paul volveu ser seleccionado para xogar o All-Star Game, celebrado en Phoenix, como base titular da Conferencia Oeste, finalizando o encontro con 14 puntos e 14 asistencias. O 17 de decembro de 2008, fronte a Orlando Magic, Paul superou o r\u00e9cord que Alvin Robertson posu\u00eda de rexistrar un roubo m\u00ednimo por partido durante 108 partidos consecutivos.\n2009-2010.\nDespois dun inicio de tempada 3-6, os Hornets destitu\u00edron a Scott o 12 de novembro, substitu\u00edndoo polo Jeff Bower, quen levaba involucrado na franqu\u00eda dende 1995. Paul provocou controversia ao anunciar o seu descontento co troco e pensou que o equipo directivo deber\u00eda \"terme consultado a min e preguntado como me sent\u00eda antes de que ocorrese\". Ao d\u00eda seguinte, Paul sufriu unha escordadura de nocello esquerdo contra os Portland Trail Blazers, perd\u00e9ndose oito partidos, cun balance para o equipo de 4-4. Unha vez que Paul regresou o 9 de decembro, os New Orleans ga\u00f1aron 18 dos seus seguintes 28 partidos, inclu\u00edndo unha racha de seis triunfos consecutivos. conseguiu ademais a s\u00faa terceira aparici\u00f3n no All-Star Game como base reserva, acabando terceiro nas votaci\u00f3ns populares con 1\u00a0055\u00a0789 votos, tan s\u00f3 por detr\u00e1s de Kobe Bryant e Steve Nash.\nA principios de febreiro, unha resonancia magn\u00e9tica revelou unha rotura do menisco no seu xeonllo esquerdo. O 4 de febreiro someteuse a unha cirurx\u00eda artrosc\u00f3pica, causando baixa no equipo durante case oito semanas, cando antes da operaci\u00f3n estaba facendo medias de 20,4 puntos e 11,2 asistencias (mellor marca da liga). En total, perdeuse vinte e cinco partidos e o All-Star, ocupando o seu lugar o base de Denver Nuggets Chauncey Billups.\n2010-2011.\nA tempada 2010-11 foi outra con elecci\u00f3n para o All-Star, sendo a 4\u00aa consecutiva. O 6 de marzo de 2011, contra os Cleveland Cavaliers, Paul chocou contra o xogador dos Cavs Ramon Sessions, e tivo que marchar en padiola tras caer case sen consciencia ao chan. Perdeuse dous partidos seguidos, e \u00e1 s\u00faa volta, o 12 de marzo contra os Sacramento Kings, anotou 33 puntos, a s\u00faa maior anotaci\u00f3n da tempada, repartiu 15 asistencias, capturou 7 rebotes e roubou 5 bal\u00f3ns na 37\u00aa vitoria da tempada para os Hornets.\nOs Hornets remataron o ano con 46 vitorias, rematando na 7\u00aa posici\u00f3n da Conferencia e clasific\u00e1ndose para os Playoffs, onde se enfrontar\u00edan aos Los Angeles Lakers, defensores do campionato da NBA, na primeira rolda. Paul tivo unha grande actuaci\u00f3n na serie, facendo 22 puntos por partido, cunha porcentaxe de tiro do 54.5%, 11.5 asistencias, 1.8 roubos de bal\u00f3n e 6.7 rebotes por partido. Os Hornets perderon a serie contra os Lakers por 4-2.\nSelecci\u00f3n dos Estados Unidos.\nPaul sumou dez internacionalidades cos equipos j\u00fanior dos Estados Unidos. Coa selecci\u00f3n de baloncesto de Estados Unidos s\u00e9nior, debutou o 4 de agosto de 2006, nun amigable fronte \u00e1 Porto Rico. Paul formou parte da selecci\u00f3n que levou o bronce no Mundial do Xap\u00f3n 2006 fronte \u00e1 Arxentina. Paul rexistrou un r\u00e9cord de asistencias totais de Estados Unidos nun Mundial, con 44, xunto con s\u00f3 9 perdas.\nNos Xogos Ol\u00edmpicos de Pequ\u00edn 2008.Paul alcanzou o seu maior \u00e9xito co combinado nacional ao colgarse a medalla de ouro tras vencer a Espa\u00f1a na final. O rol de Paul naquel equipo foi de suplente de Jason Kidd."}
{"id": "147111", "revid": "98629", "url": "https://gl.wikipedia.org/wiki?curid=147111", "title": "Futbol Club Barcelona (h\u00f3ckey sobre xeo)", "text": "A Secci\u00f3n de h\u00f3ckey sobre xeo do Futbol Club Barcelona \u00e9 un equipo de h\u00f3ckey sobre xeo catal\u00e1n da cidade de Barcelona.\nHistoria.\nA secci\u00f3n naceu en xaneiro de 1972, logo da construci\u00f3n do Palau de Gel. O primeiro t\u00edtulo que acadou foi a Copa do Rei de 1976. A mediados dos anos '80, a xunta directiva de Josep Llu\u00eds N\u00fa\u00f1ez suprimiu o equipo s\u00e9nior, deixando tan s\u00f3 os equipos de base e formaci\u00f3n. En 1990 o club retornou \u00e1 m\u00e1xima competici\u00f3n, destacando a tempada 1996-97, na que acadou o dobrete (liga e copa)."}
{"id": "147112", "revid": "1131", "url": "https://gl.wikipedia.org/wiki?curid=147112", "title": "RapeLay", "text": "RapeLay (\u30ec\u30a4\u30d7\u30ec\u30a4 Reipurei, en xapon\u00e9s) \u00e9 un videoxogo eroge en 3D producio por Illusion, publicado o 21 de abril de 2006 no Xap\u00f3n. Comparado as xogos anteriores de Illusion, a historia principal \u00e9 m\u00e1is curta, cun mellorado motor de 3D, e principalmente \u00e9 xogado co rato. A tem\u00e1tica \u00e9 a dun home que axexa e viola a unha nai e as s\u00faas d\u00faas fillas. Tres anos despois da s\u00faa publicaci\u00f3n, o xogo chamou a atenci\u00f3n internacional e o seu contido supuxo unha controversia polo seu contido."}
{"id": "147114", "revid": "89787", "url": "https://gl.wikipedia.org/wiki?curid=147114", "title": "Peja Stojakovi\u0107", "text": "Predrag \"Peja\" Stojakovi\u0107 (en serbio: \u041f\u0440\u0435\u0434\u0440\u0430\u0433 \"\u041f\u0435\u0452\u0430\" \u0421\u0442\u043e\u0458\u0430\u043a\u043e\u0432\u0438\u045b), nado en Po\u017eega (Croacia) o 9 de xu\u00f1o de 1977, \u00e9 un ex xogador profesional serbio de baloncesto.\nTraxectoria.\nNaceu en Croacia, daquela pertencente a Iugoslavia, e tralo inicio da Guerra dos Balc\u00e1ns foi coa s\u00faa familia a Belgrado (Serbia). Logo dun ano no Estrela Vermella de Belgrado, en 1993 mudouse a Grecia para xogar profesionalmente co PAOK Thessaloniki. Dende 1993 pos\u00fae tam\u00e9n a nacionalidade grega. Estivo xogando na A1 Ethniki durante catro tempadas, at\u00e9 o seu salto \u00e1 NBA.\nSacramento Kings.\nOs seus 2,08 metros de estatura lev\u00e1ronlle a ser seleccionado en 1996 polos Sacramento Kings no draft da NBA. Stojakovi\u0107 continuou xogando en Grecia at\u00e9 a tempada 1998-99, ao termo da cal fichou polos Kings. Despois de d\u00faas tempadas no banco en Sacramento, asentouse na NBA na tempada 2000-01 ao facer medias de 20,4 puntos e 5,8 rebotes por partido e conseguir unha media de 40% en triplos, o que lle serviu para finalizar en segunda posici\u00f3n na votaci\u00f3n para ser o Xogador M\u00e1is Mellorado da NBA. Ese ano ademais quedou subcampi\u00f3n do concurso de triplas]] do All-Star Game, quedando tan s\u00f3 2 puntos por baixo de Ray Allen, que fixo 19. A partir de a\u00ed converteuse nun fixo no quinteto dos Kings, onde compartiu os mellores anos da franqu\u00eda xunto con Mike Bibby, Doug Christie, Chris Webber, e o seu gran amigo, Vlade Divac.\nNo ano 2002, os Kings chegaron ao seu apoxeo xunto cun gran Stojakovic, que fixo 21,2 puntos e 5,2 rebotes por partido. Ademais ese ano chegaron \u00e1 final de Conferencia, pero Los Angeles Lakers roub\u00e1ronlles o so\u00f1o de chegar \u00e1 Final da NBA, cun apertado 4-3. Peja Stojakovi\u0107 non callou un gran Play-Off e quedou con 14,8 puntos por partido. Como logro persoal, Stojakovi\u0107 ga\u00f1ou o seu primeiro concurso de triplas do All-Star Game en Filadelfia, empatando a 19 con Wesley Person, pero ga\u00f1ando no desempate 9 a 5 triplos. Ademais debutou no partido do All-Star Game, xogando 18 minutos e anotando 11 puntos.\nDurante o ano 2003, s\u00f3 cabe destacar a final do concurso de triplos que realizou Stojakovi\u0107 contra Person de novo, que se desenvolveu entre un caos de bucinas que soaban no medio da s\u00faa actuaci\u00f3n coma se acabar o tempo, e mesmo bal\u00f3ns que estiveron a piques de darlle, as\u00ed que a organizaci\u00f3n que xa v\u00eda os asub\u00edos do p\u00fablico decidiu anular esa serie (onde conseguir\u00eda 13 puntos) e deixar que fose Person o primeiro en comezar. Person que xa empezaba a notar o cansazo, fixo un total de 16 puntos. Chegaba a quenda de Stojakovic, que se supu\u00f1a que xa estar\u00eda bastante cansado ante o seu cuarto intento da noite, pero foi todo o contrario. Fixo unha serie magn\u00edfica con 22 puntos (igualando o r\u00e9cord da final que ti\u00f1a Craig Hodges), e a punto estivo de conseguir m\u00e1is, xa que quedou no \u00faltimo carro con s\u00f3 2 puntos. Por segundo ano consecutivo, xogou o All-Star Game de Atlanta, con 13 minutos sobre a pista e anotando 5 puntos.\nHoubo que esperar ao ano 2004 para ver ao \"gran\" Stojakovi\u0107 en acci\u00f3n, aproveitou a lesi\u00f3n de Webber para converterse na \"xogador franqu\u00eda\" de Sacramento, facendo 24,2 puntos, 6,3 rebotes e 2,1 asistencias por noite en 81 partidos, ademais de conseguir un 43% de acerto en tiros de 3 puntos. Realmente unha tempada fant\u00e1stica de Peja Stojakovi\u0107, que Minnesota Timberwolves encargouse de estragar ao eliminar a Sacramento en Semifinais de conferencia por un axustado 4-3, ademais cabe sinalar que perdeu a final do concurso de triplas contra Voshon Lenard por 2 triplos, e despois de 3 anos seguidos ga\u00f1\u00e1ndoa, xa non volveu a xogar outro concurso de triplos. Tam\u00e9n foi, de momento o seu \u00faltimo All Star Game, nos \u00c1nxeles, onde xogou 13 minutos, anotando 5 puntos.\nA partir desta tempada, chegaron os problemas para Stojakovi\u0107. Chris Webber recuperouse da s\u00faa lesi\u00f3n, pero Stojakovi\u0107 non manti\u00f1a boa relaci\u00f3n con el, ademais, o seu amigo Divac fora contratado polos Lakers xa que os Kings non contaban con el. Ent\u00f3n fixo elixir os directivos dos Kings, ou el ou Webber. Ao final Webber foi traspasado case \u00e1 data l\u00edmite para realizar traspasos na NBA e acabou nos Philadelphia 76ers. Era a oportunidade para Peja de converterse na referencia dos Kings. Pero non foi as\u00ed. Esa mesma tempada os Kings caeron de xeito vergo\u00f1ento contra os Seattle SuperSonics en Primeira Rolda por 4-1, e a confianza en Stojakovi\u0107 comezaba a baixar xa que o seu nivel sempre decrec\u00eda na fase final do campionato e dubid\u00e1base da s\u00faa capacidade de liderado.\nIndiana Pacers.\nEmpezou a tempada 2005-06 con moitas d\u00fabidas na franqu\u00eda de Sacramento, e Stojakovi\u0107 non quer\u00eda seguir nun equipo onde non cr\u00edan nel e onde non se sent\u00eda motivado por todo o que ocorrera anos anteriores. Ao final, despois de 31 partidos e facendo 16,5 puntos por partido (o que reflect\u00eda que Peja non estaba a xogar concentrado), foi traspasado aos Indiana Pacers a cambio do problem\u00e1tico Ron Artest. En Indiana, Stojakovi\u0107 mellorou o seu xogo e acabou facendo 19,5 puntos e 6,3 rebotes por partido. Pero despois desta tempada, Stojakovi\u0107 quedaba como axente libre e pod\u00eda elixir destino, e despois dun ver\u00e1n do 2006 moi movido, Peja acabou asinando polos New Orleans Hornets, cun contrato de 12 mill\u00f3ns $ at\u00e9 xu\u00f1o de 2011, convert\u00e9ndose no mellor pago da franqu\u00eda.\nNew Orleans Hornets.\nDespois de poder elixir el o seu destino, e rodeado de mozos con moito talento como Chris Paul, David West, Tyson Chandler, e veteranos como Desmond Mason ou Bobby Jackson. Pens\u00e1base que Peja volver\u00eda ao seu mellor nivel, pero unha grave lesi\u00f3n nas costas deixoulle disputar tan s\u00f3 13 partidos a tempada 2006-2007, facendo 17,8 puntos e 4,2 rebotes. Por tanto, haber\u00e1 que esperar \u00e1 tempada 2007-2008 para ver a mellor versi\u00f3n de Peja Stojakovi\u0107. A principios de tempada f\u00edxolle un roto aos Los Angeles Lakers facendo 10/13 en triplos, a s\u00faa maior marca na NBA."}
{"id": "147115", "revid": "5132", "url": "https://gl.wikipedia.org/wiki?curid=147115", "title": "Predrag Stojakovi\u0107", "text": ""}
{"id": "147116", "revid": "5132", "url": "https://gl.wikipedia.org/wiki?curid=147116", "title": "Peja Stojakovic", "text": ""}
{"id": "147117", "revid": "5132", "url": "https://gl.wikipedia.org/wiki?curid=147117", "title": "Predrag Stojakovic", "text": ""}
{"id": "147118", "revid": "5132", "url": "https://gl.wikipedia.org/wiki?curid=147118", "title": "Pedja Stojakovi\u0107", "text": ""}
{"id": "147119", "revid": "5132", "url": "https://gl.wikipedia.org/wiki?curid=147119", "title": "Pedja Stojakovic", "text": ""}
{"id": "147120", "revid": "5132", "url": "https://gl.wikipedia.org/wiki?curid=147120", "title": "Pe\u0111a Stojakovi\u0107", "text": ""}
{"id": "147122", "revid": "6939", "url": "https://gl.wikipedia.org/wiki?curid=147122", "title": "Xerazade", "text": ""}
{"id": "147126", "revid": "89787", "url": "https://gl.wikipedia.org/wiki?curid=147126", "title": "Escola galego-castel\u00e1", "text": "A Escola galego-castel\u00e1 \u00e9 o nome que agrupa unha serie de poetas, de finais do s\u00e9culo XIV e comezos do XV, que contin\u00faan a li\u00f1a da l\u00edrica galego-portuguesa medieval, mais cunha menor calidade tanto literaria como ling\u00fc\u00edstica (pois xa aparecen castelanismos evidentes).\nEntre os autores desta escola est\u00e1n Mac\u00edas o Namorado, o Arcediago de Toro, Alfonso \u00c1lvarez de Villasandino, Pero Ferr\u00fas, Garci Fernandes de Gerena, Pero Gon\u00e7alez de Mendoza, Joan Pimentel, Joan de Merlo ou Pedro da Cunha.\nAdoitan darse como l\u00edmites cronol\u00f3xicos desta escola a data do testamento de Pedro, conde de Barcelos (1350), que fai referencia ao \"Livro das Cantigas\", e mais a morte de Xo\u00e1n II de Castela, en 1454, promotor do Cancionero de Baena.\nCantigas.\nAs case 80 composici\u00f3ns desta escola est\u00e1n recollidas principalmente no Cancioneiro de Baena, a\u00ednda que tam\u00e9n aparecen noutros cancioneiros castel\u00e1ns da mesma \u00e9poca, como o Cancionero de San Rom\u00e1n, o Cancionero de Palacio, o Cancionero General de Hernando del Castillo, o Cancionero de Herberay de Essarts ou o Cancionero de Est\u00fa\u00f1iga..\nNesta \u00e9poca hai unha nova concepci\u00f3n da poes\u00eda, que est\u00e1 destinada a ser recitada e non cantada. Cons\u00e9rvanse algunhas caracter\u00edsticas m\u00e9tricas da l\u00edrica trobadoresca como o dobre, o mordobre, o leixapr\u00e9n, as cobras capcaudadas e capdenals ou a rima macho e femia. Mais aparecen xa novas modas po\u00e9ticas e desenv\u00f3lvese un maior virtuosismo t\u00e9cnico baseado no emprego da \"annominatio\", do paralelismo e do xogo de ant\u00edteses. As obras presenten influencia proven\u00e7al. Adoitan usar m\u00e9trica de arte menor (versos octos\u00edlabos), se ben aparecen xa algunhas cantigas de arte maior, como nas cantigas do Arcediago de Toro. As estrofas m\u00e1is com\u00fans son a redondilla e a quintilla, xunto co pareado e o terceto.\nNeste contexto hai unha menor existencia de mecenas respecto \u00e1 etapa anterior, amais de diferentes gustos est\u00e9ticos da nova burgues\u00eda.\nA lingua usada \u00e9 o galego ou o castel\u00e1n con numerosos galeguismos. Hai usos de formas galegas e castel\u00e1s, mesmo en posici\u00f3n de rima, as\u00ed como arca\u00edsmos galego-portugueses e hipergaleguismos. Esta mestura d\u00e9bese \u00e1 orixe castel\u00e1 dos seus autores e \u00e1 tendencia a castelanizar dos copistas dos cancioneiros. Na etapa inicial hai unha maior correcci\u00f3n galega e abundancia de reminiscencias galego-portuguesas, se ben na etapa final da escola hai unha maior castelanizaci\u00f3n por mor da maior presenza de x\u00e9neros did\u00e1cticos que esixen novas formas ling\u00fc\u00edsticas.\nA tem\u00e1tica das composici\u00f3ns \u00e9 de car\u00e1cter continu\u00edsta, seguindo cos t\u00f3picos do amor cort\u00e9s da can\u00e7\u00f3 provenzal e da cantiga de amor galego-portuguesa. As\u00ed, pros\u00e9guese a relaci\u00f3n de vasalaxe entre o poeta e a se\u00f1or, a dama segue a ser concibida como o cumio da perfecci\u00f3n, e val\u00f3rase a fidelidade e constancia do amante. Por outra banda, contin\u00faa a tem\u00e1tica sat\u00edrica e relixiosa, mais reducida \u00e1 cr\u00edtica pol\u00edtica e a temas morais e filos\u00f3ficos, respectivamente.\nAparece unha poes\u00eda de circunstancias ambientada na vida da corte, destinada a loar a nobreza e os mecenas, exaltando valores cortes\u00e1ns e morais, ou solicitando axuda para resolver a situaci\u00f3n econ\u00f3mica dos autores. Tam\u00e9n hai composici\u00f3ns de car\u00e1cter did\u00e1ctico e moralizante, denunciando a corrupci\u00f3n social e a perda de valores morais."}
{"id": "147127", "revid": "336", "url": "https://gl.wikipedia.org/wiki?curid=147127", "title": "L\u00edrica galego-portuguesa medieval", "text": ""}
{"id": "147128", "revid": "5863", "url": "https://gl.wikipedia.org/wiki?curid=147128", "title": "Voivodato de Opole", "text": "O Voivodato de Opole \u00e9 unha das 16 provincias (voivodatos) que conforman a Rep\u00fablica de Polonia, segundo a divisi\u00f3n administrativa do ano 1999. A provincia conta co maior \u00edndice de minor\u00edas, cun 10% de alem\u00e1ns e outro 10% de silesianos."}
{"id": "147130", "revid": "1131", "url": "https://gl.wikipedia.org/wiki?curid=147130", "title": "Paquiro", "text": "Francisco Montes Reina, co\u00f1ecido como Paquiro, nado en Chiclana de la Frontera (C\u00e1diz) o 13 de xaneiro de 1805 e finado na mesma vila o 4 de abril de 1851, foi un toureiro andaluz.\nTraxectoria.\nIngresou na Escola de Tauromaquia de Sevilla onde foi disc\u00edpulo do toureiro Pedro Romero. Foi primeira figura do toureo e o gran rival de C\u00fachares. En 1836 escribiu o libro Tauromaquia Completa e impuxo o uso da pucha de tourear, que no seu honor comenzouse a chamar montera.\nFaleceu debido a unha cornada do touro \"Rumb\u00f3n\" que lle causou unha longa convalecencia."}
{"id": "147131", "revid": "1131", "url": "https://gl.wikipedia.org/wiki?curid=147131", "title": "Estadio do Couto", "text": "O estadio do Couto \u00e9 un estadio de f\u00fatbol situado no barrio hom\u00f3nimo da cidade de Ourense. As medidas do terreo de xogo son 105x68 metros, e as bancadas cubertas te\u00f1en capacidade para 5659 persoas (2231 na bancada lateral de preferencia, 1811 na bancada lateral de tribuna e 1617 na bancada de fondo). O outro fondo non ten bancadas. O recinto, propiedade da Xunta de Galicia, foi o fogar do CD Ourense durante d\u00e9cadas at\u00e9 a s\u00faa desaparici\u00f3n en 2014, e dende ent\u00f3n acolle os encontros do Ourense CF e do UD Ourense. O estadio do Couto inaugurouse en 1948 co nome de \"Estadio Jos\u00e9 Antonio\" cun encontro amigable que enfroutou \u00e1 UD Ourensana e ao Racing de Ferrol, que rematou con resultado de 3-1. O estadio sufriu distintas remodelaci\u00f3ns, a \u00faltima en 1998.\nO estadio tam\u00e9n foi utilizado pola Escuder\u00eda Ourense para uso como parque pechado durante a edici\u00f3n de 1978 do Rally de Ourense."}
{"id": "147132", "revid": "5863", "url": "https://gl.wikipedia.org/wiki?curid=147132", "title": "Manuel Vidal Rodr\u00edguez", "text": "Manuel Carlos Vidal Rodr\u00edguez, nado en Maceda en 1871 e finado en Compostela o 3 de maio de 1941, foi un sacerdote, docente, escritor e investigador galego.\nTraxectoria.\nPertenc\u00eda a unha familia acomodada con facenda e caseiros que rexentaba unha botica na agora r\u00faa principal da vila. Fixo carreira eclesi\u00e1stica, acadou o doutoramento en Filosof\u00eda e Letras coa memoria \"Estudio del R\u00e9gimen Gramatical en Lat\u00edn por medio de cuadros sin\u00f3pticos\".\nNo Madrid de comezos do s\u00e9culo XX inseriuse na \u00f3rbita dos cregos galegos destacados nos medios eclesi\u00e1sticos da Corte, con Basilio \u00c1lvarez e Javier Vales Fa\u00edlde. Os tres conduciron a revista \"Galicia\" que se imprimiu entre 1906 e 1909. As reivindicaci\u00f3ns antiforais, o Valle-Incl\u00e1n das Sonatas, colaboradores novos (Castelao) e a corrente agraria arredor do que despois ser\u00eda Acci\u00f3n Gallega, far\u00edan que Vidal se movese en primeira li\u00f1a naquel c\u00edrculo elitista.\nMarcha a Compostela onde obt\u00e9n a c\u00e1tedra de Literatura. No curso 1914-15 xa exerc\u00eda como profesor de Lingua Castel\u00e1 no Instituto de 2\u00aa Ensinanza. Vencellado a Emilia Pardo Baz\u00e1n, Vidal residiu no Pazo de Meir\u00e1s cinco ver\u00e1ns -de 1914 a 1918-, como capel\u00e1n protexido da condesa.\nCando se instaurou a Rep\u00fablica, Vidal foi ratificado como vicedirector por un per\u00edodo de cinco anos m\u00e1is. Asinou en 1932, xunto con outros intelectuais, un manifesto a prol do Estatuto de Autonom\u00eda, sendo, xunto con Salustiano Portela Pazos, o primeiro que deu tal naquela \u00e9poca. Mantivo tam\u00e9n amizade co arcebispo Lago Gonz\u00e1lez.\nFinou no seu domicilio compostel\u00e1n o 3 de maio de 1941.\nColaboraci\u00f3ns xornal\u00edsticas.\nColaborou en moitas publicaci\u00f3ns peri\u00f3dicas: \"Airi\u00f1os da Mi\u00f1a Terra\", da Habana, \"Galicia\"; o semanario escolar compostel\u00e1n \"Maruxa\"; \"Ultreya\" e \"El Ideal Gallego\" cunha secci\u00f3n fixa titulada \"Narraciones compostelanas\".\nObras.\nPedagox\u00eda.\nTen unha enorme produci\u00f3n vencellada co mundo da docencia: ademais da memoria de doutoramento, \"Historia de la Literatura espa\u00f1ola\", \"Lecciones de Preceptiva general literaria\", \"Lecciones de Preceptiva especial de los g\u00e9neros literarios\", \"Nociones de Est\u00e9tica\", \"Proyecto de organizaci\u00f3n del bachillerato\", \"Al margen de la reforma del bachillerato: observaciones\", \"Lengua y Literatura espa\u00f1ola. Plan c\u00edclico\", \"Antolog\u00eda de ap\u00f3logos castellanos de cien escritores y poetas moralistas\", \"Cancionero de Navidad. Villancicos y di\u00e1logos pastoriles de poetas castellanos de los siglos XV, XVI y XVII\", \"Ortograf\u00eda de la Lengua castellana\", \"Lecciones de Gram\u00e1tica elemental de la Lengua castellana\"."}
{"id": "147133", "revid": "5863", "url": "https://gl.wikipedia.org/wiki?curid=147133", "title": "Playfish", "text": "Playfish Ltd., propiedade de Electronic Arts, \u00e9 un desenvolvedor de xogos sociais que poden ser reproducidos en redes sociais como Facebook, MySpace, Bebo e iPhone, entre outros. A empresa ten a s\u00faa sede en Royal Borough de Kensington e Chelsea (Londres, Inglaterra), e ten delegaci\u00f3ns en Pequ\u00edn (China), San Francisco (Estados Unidos) e Tromso (Noruega).\nCaracter\u00edsticas.\nOs xogos Playfish son reforzados continuamente con novas funci\u00f3ns e desaf\u00edos. Os xogos son normalmente lanzados antes en Facebook para logo facer versi\u00f3ns para outras redes sociais.\nPet Society \u00e9 o xogo m\u00e1is popular da empresa e ten m\u00e1is de 1.000.000 de fans na s\u00faa p\u00e1xina de Facebook. \u00c9 unha das aplicaci\u00f3ns que m\u00e1is medra en Facebook.\nHistoria.\nA empresa foi fundada en 2007 por Segerstrale Kristian, Sebastien de Halleux, Sami Lababidi e Shukri Shammas. En outubro de 2008, participaron 17 mill\u00f3ns de d\u00f3lares en capital de risco de financiamento a partir de Accel Partners e Index Ventures.\n\"'Who has the Biggest Brain?\" foi o primeiro \u00e9xito da empresa. Foi un dos primeiros xogos de Facebook que atraeu a mill\u00f3ns de xogadores diarios, e permitiu \u00e1 empresa aumentar o financiamento necesario para producir outros \u00e9xitos.\nO 9 de novembro de 2009, Electronic Arts anunciou a adquisici\u00f3n de Playfish por 275 mill\u00f3ns de d\u00f3lares."}
{"id": "147135", "revid": "89787", "url": "https://gl.wikipedia.org/wiki?curid=147135", "title": "Estadio", "text": "Un estadio (do grego \u03c3\u03c4\u03ac\u03b4\u03b9\u03bf\u03bd, unha unidade de lonxitude equivalente a 176 metros) \u00e9 unha infraestrutura que serve para albergar deportes, concertos ou outras actividades. \u00dasase para varios tipos de deportes ao aire libre que son populares a nivel mundial como o f\u00fatbol, o rugby, o b\u00e9isbol etc. Os estadios poden influ\u00edr de maneira moi importante na econom\u00eda dun pa\u00eds albergando toda clase de eventos deportivos dependendo da capacidade que presentan. Consiste nun campo de grandes dimensi\u00f3ns rodeado por unha estrutura dese\u00f1ada para que os espectadores poidan estar de p\u00e9 ou sentados vendo o acontecemento. Desde tempos remotos sempre formaron parte da vida coti\u00e1 das persoas.\nHistoria dos estadios.\nO estadio co\u00f1ecido m\u00e1is antigo do mundo at\u00f3pase en Olimpia, no Peloponeso occidental, Grecia, onde os Xogos Ol\u00edmpicos Antigos tiveron lugar por primeira vez en 776 a. C. Inicialmente foi constru\u00eddo para un s\u00f3 evento, que eran as probas atl\u00e9ticas. Presentaba m\u00e1is ou menos unha distancia de aproximadamente 190 metros. Roma e Grecia foron as principais civilizaci\u00f3ns de Occidente que tivieon noci\u00f3n e co\u00f1ecemento sobre os estadios.\nA\u00ednda que orixinariamente e de forma estrita un estadio deb\u00eda ter pista de atletismo e ser capaz de albergar competici\u00f3ns dese deporte, na \u00e9poca contempor\u00e1nea o termo estadio pasou a aplicarse tam\u00e9n en calquera gran infraestrutura deportiva con grader\u00edas e campo central, incluso cubertas."}
{"id": "147137", "revid": "89787", "url": "https://gl.wikipedia.org/wiki?curid=147137", "title": "Lagarta galega", "text": "A lagarta galega (\"Podarcis bocagei\") \u00e9 unha especie de r\u00e9ptil escamoso da familia dos lac\u00e9rtidos, unha das numerosas integradas no x\u00e9nero \"Podarcis\".\n\u00c9 unha lagarta end\u00e9mica do noroeste da pen\u00ednsula Ib\u00e9rica, abundante en Galicia e cunha distribuci\u00f3n algo m\u00e1is limitada nas outras partes da s\u00faa \u00e1rea de distribuci\u00f3n, o que xustifica plenamente o seu nome vulgar en galego. De tama\u00f1o mediano (uns 20 cm), silueta esvelta e cola mediana, os machos adultos te\u00f1en o dorso verde e os flancos pardos; as femias adultas e os inmaturos te\u00f1en o dorso e os flancos pardos. O ventre, en ambos os sexos, \u00e9 abrancazado, analanxado ou amarelado.\nVive en zonas pedregosas e con matogueiras moi mestas. \u00c9 activa ao ser\u00e1n e pola ma\u00f1\u00e1. Caza cole\u00f3pteros, bolboretas, is\u00f3podos e ara\u00f1as. \nTaxonom\u00eda.\nDescrici\u00f3n.\nA especie foi descrita en 1885 (como variedade) polo naturalista galego V\u00edctor L\u00f3pez Seoane, no seu traballo Identidade de \"Lacerta Schreiberi\" (bedriaga) e \"Lacerta Vindis\", var. \"Gadivii\" (Boulenger) e investigaciones espelol\u00f3gicas en Galicia. La Coru\u00f1a: Real Academia Gallega.\nEtimolox\u00eda.\nO ep\u00edteto espec\u00edfico, \"bocagei\", foi unha homenaxe de L\u00f3pez Seoane ao seu contempor\u00e1neo, o zo\u00f3logo portugu\u00e9s Jos\u00e9 Vicente Barbosa du Bocage.\nSin\u00f3nimos.\nAdemais de polo nome actualmente v\u00e1lido, a especie co\u00f1eceuse tam\u00e9n polos sin\u00f3nimos:\nNota taxon\u00f3mica.\n\"Podarcis bocagei\" foi descrita en 1885 por V\u00edctor L\u00f3pez Seoane como unha variedade de \"Podarcis muralis\" a partir de individuos recolectados por el na provincia da Coru\u00f1a. Por\u00e9n, a complexidade taxon\u00f3mica dos pequenos lac\u00e9rtidos europeos non comezar\u00eda a aclarse at\u00e9 despois da morte de Seoane (ocorrida en 1900), ao longo do s\u00e9culo XX, continuando at\u00e9 os nosos d\u00edas, no s\u00e9culo XXI, cando a\u00ednda quedan varias formas de status incerto e prob\u00e1belmente especies a\u00ednda por describir na pen\u00ednsula Ib\u00e9rica.. Por iso \u00e9 especialmente meritorio que este investigador galego reco\u00f1ecera hai m\u00e1is de 130 anos a esta lagarta como unha forma ben diferenciada, denomin\u00e1ndoa \"Lacerta muralis\" var. \"Bocagei\" (L\u00f3pez Seoane, 1884). Seoane reco\u00f1eceu os caracteres diferenciais, neste caso referidos \u00e1 pigmentaci\u00f3n dos machos adultos, con respecto a \"Lacerta muralis fusca\" (= \"Podarcis muralis\") e \"L. pityusensis\" (= \"Podarcis pityusensis\"). At\u00e9 1978 esta lagarta non foi reco\u00f1ecida \ncomo unha especie diferenciada, comezando o seu estudo como tal a partir de 1981. Tras a s\u00faa elevaci\u00f3n ao rango de especie, \ndiferenci\u00e1ronse d\u00faas subespecies, \"P. b. carbonelli\", do Sistema Central occidental, e \"P. b. berlengensis\", da illa Berlenga, en Portugal. Por\u00e9n, recentemente, estas formas foron asignadas \u00e1 nova especie \"Podarcis carbonelli\", \u00e1 que tam\u00e9n se adscribiron a maior\u00eda das poboaci\u00f3ns portuguesas existentes ao sur do r\u00edo Douro, anteriormente consideradas como pertencentes \u00e1 forma nominal. Polo tanto, \"Podarcis bocagei\" consid\u00e9rase agora monot\u00edpica.\nCaracter\u00edsticas.\nDe tama\u00f1o mediano (mide de 45 a 70 mm de lonxitude da cabeza e tronco, cunha cola de entre 1,5 e 2 veces esta lonxitude ) e aspecto robusto nos machos (as femias son algo m\u00e1is pequenas). A cabeza \u00e9 alta, co foci\u00f1o arredondado, e non achatado, separada do tronco por un colar liso de 7 a 14 escamas. O dese\u00f1o e a cor da s\u00faa pel son moi vari\u00e1beis, a\u00ednda que son carater\u00edsticas as li\u00f1as dorsolaterais claras e continuas. A especie, en Galicia, carece das manchas azuis que poden aparecer noutras do x\u00e9nero \"Podarcis\", polo menos en case todas as poboaci\u00f3ns galegas, a diferenza das portuguesas que, en xeal, as te\u00f1en.\nDimorfismo sexual.\nOs machos son m\u00e1is grandes, m\u00e1is robustos e pesados que as femias. Estas te\u00f1en a cabeza e as extremidades proporcionalmente m\u00e1is pequenas. Os machos pos\u00faen entre 25 e 28 fileiras transversais de escamas ventrais, mentres que as femias te\u00f1en m\u00e1is, entre 28 e 33.\nH\u00e1bitat e distribuci\u00f3n.\nH\u00e1bitat.\nA lagarta galega \u00e9 moi ubicua, ocupando diversos h\u00e1bitats, como zonas abertas de bosques caducifolios, matogueiras atl\u00e1nticas (\"Taxus\" sp., \"Erica\" sp., \"Calluna\" sp., \"Ulex\" sp.), bodos de cami\u00f1os, valados, sebes, zonas pedregosas, areais, dunas costeiras, cant\u00eds costeiros, e en zonas rurais, inclu\u00edndo aldeas. Enc\u00f3ntrase a altitudes desde o nivel do mar at\u00e9 os 1 900 m.\nEn canto aos seus requirimentos clim\u00e1ticos, p\u00f3dense considerar intermedios entre os de \"Iberolacerta monticola\" e \"Podarcis hispanica\", o que explicar\u00eda a s\u00faa dispersi\u00f3n por todo o territorio galego, se ben a s\u00faa dispersi\u00f3n \u00e9 menos continua nas rexi\u00f3nms meridionais de clima con influencia mediterr\u00e1nea, m\u00e1is secas e abruptas, onde predomina \"P. hispanica\". \nDistribuci\u00f3n.\n\u00c9 unha especie end\u00e9mica do noroeste da pen\u00ednsula Ib\u00e9rica, limit\u00e1ndose a s\u00faa \u00e1rea de distribuci\u00f3n a toda Galicia, Asturias, noroeste de Castela e Le\u00f3n e o norte de Portugal, onde chega at\u00e9 a antiga provincia da Estremadura. En Galicia est\u00e1 amplamente espallada e homoxeneamente distribu\u00edda por todo o pa\u00eds, a\u00ednda que non en grandes densidades, excepto nas zonas meridionais, de clima de influenciaa mediterr\u00e1nea, onde escasea m\u00e1is. \nO seu car\u00e1cter term\u00f3filo refl\u00edctese en certa medida na s\u00faa distribuci\u00f3n, e a\u00ednda que o seu rango altitudinal \u00e9 amplo, desde o nivel do mar at\u00e9 os 1 900 m, como quedou dito, en Galicia enc\u00f3ntrase desde o nivel do mar (foi atopara por Gal\u00e1n nas Sisargas, onde acada maior tama\u00f1o nos illotes litorais) at\u00e9 a pena Trevinca,\nNutrici\u00f3n.\nA s\u00faa alimentaci\u00f3n bas\u00e9ase sobre todo en ar\u00e1cnidos e insectos, predominando entre estes \u00faltimos os cole\u00f3pteros, d\u00edpteros, form\u00edcidos, hom\u00f3pteros e larvas.\nReproduci\u00f3n.\nA lagarta galega adoita alcanzar a s\u00faa madurez sexual aos dous anos de vida. O per\u00edodo de celo desta lagarta en Galicia vai desde marzo at\u00e9 xu\u00f1o (datos tomados por Gal\u00e1n en zonas litorais da Coru\u00f1a). En Galicia realiza tres postas anuais, e entre 2 e 9 ovos cada unha, depoendedo do tama\u00f1o da femia. Os ovos son de cor branca e moi alongados, cun di\u00e1metro maior de entre os 14 e os 18 mm, e un di\u00e1metro menor de entre os 8 aos 10 mm. Estes tardan de 40 a 60 d\u00edas en eclosionaren.. Os xuven\u00eds miden de 22 a 26 mm de lonxitude de cabeza e tronco, chegando at\u00e9 os 73 mm contando a cola. A s\u00faa coloraci\u00f3n \u00e9 verdosa viva nas partes superiores (que desaparece ao medraren), e o resto do corpo \u00e9 apardazada.\nAmeazas.\nA\u00ednda que a especie non est\u00e1 ameazada significativamente en xeral, algunhas poboaci\u00f3ns poden estaren ameazadas por incendios forestais nos bosques de con\u00edferas, a degradaci\u00f3n dos h\u00e1bitats dunares costeiros e o desenvolvemento de instalaci\u00f3ns tur\u00edsticas.\nEstado de conservaci\u00f3n.\nA Uni\u00f3n Internacional para a Conservaci\u00f3n da Natureza e dos Recursos Naturais (UICN) cualifica o status da especie como \"LC\" (pouco preocupante) debido \u00e1 s\u00faa distribuci\u00f3n relativamente ampla, a tolerancia a un grao de modificaci\u00f3n do seu h\u00e1bitat, a presunta poboaci\u00f3n numerosa, e porque \u00e9 improb\u00e1bel que estea a diminu\u00edr o suficientemente r\u00e1pido como para cualificala nunha categor\u00eda ameazada.\nEspecies af\u00edns.\nPola gran variabilidade de dese\u00f1o e coloraci\u00f3n, nalg\u00fas casos pode confundirse coa lagarta dos penedos (\"Podarcis hispanica\"), as\u00ed mesmo moi vari\u00e1bel. Dorsalmente, os machos desta non adoitan seren verdes e, cando o son, as s\u00faas manchas negras non forman li\u00f1as tan delimitadas, chegando a formaren superficies reticuladas; o ventre de \"P. hipanica\" \u00e9 branco ou de cor crema, e non alaranxado ou vermello, como \"P. bocagei\". A lagarta dos muros (\"Podarcis muralis\") difer\u00e9nciase en que esta ten unha li\u00f1a dorsal definida, a cor do dorso \u00e9 sempre parda en amos os sexos, e a do ventre dunha forte cor alaranxada, on moitos puntos negros e manchas azuis axilares nos machos."}
{"id": "147138", "revid": "6939", "url": "https://gl.wikipedia.org/wiki?curid=147138", "title": "Podarcis bocagei", "text": ""}
{"id": "147139", "revid": "85894", "url": "https://gl.wikipedia.org/wiki?curid=147139", "title": "Vixueses, Foncuberta, Maceda", "text": "Vixueses \u00e9 un lugar da parroquia de Foncuberta, no concello ourens\u00e1n de Maceda, na comarca de Allariz - Maceda. Segundo o INE e o IGE en 2012 ti\u00f1a 51 habitantes (23 homes e 28 mulleres), tres menos ca en 2008 (23 homes e 31 mulleres) e sete menos ca en 1999.\nNun refuxio chamado O Penedo, a cen metros deste lugar, faleceu Benigno \u00c1lvarez o 11 de marzo de 1937."}
{"id": "147140", "revid": "1131", "url": "https://gl.wikipedia.org/wiki?curid=147140", "title": "Stadion An der Alten F\u00f6rsterei", "text": "O Stadion An der Alten F\u00f6rsterei (\"Estadio preto da casa do vello gardabosques\", en alem\u00e1n) \u00e9 un estadio de f\u00fatbol en Berl\u00edn, Alema\u00f1a. Serve de local\u00eda ao 1. FC Union Berlin desde a s\u00faa inauguraci\u00f3n en 1920 e ten capacidade para 21.704 espectadores."}
{"id": "147142", "revid": "47401", "url": "https://gl.wikipedia.org/wiki?curid=147142", "title": "Sh\u014dhei Imamura", "text": "Sh\u014dhei Imamura (\u4eca\u6751 \u660c\u5e73, \u3044\u307e\u3080\u3089 \u3057\u3087\u3046\u3078\u3044, \"Imamura Sh\u014dhei\"), nado en Toquio o 15 de setembro de 1926 e finado o 30 de maio de 2006, foi un director de cine e guionista xapon\u00e9s.\nFilmograf\u00eda.\nComo director:\nComo guionista:"}
{"id": "147145", "revid": "51526", "url": "https://gl.wikipedia.org/wiki?curid=147145", "title": "Bafat\u00e1", "text": "Bafat\u00e1 \u00e9 unha das principais cidades de Guinea Bisau, cunha poboaci\u00f3n estimada en 2010 de 34\u00a0760 habitantes queda no centro do pa\u00eds na beira leste do r\u00edo Geba e \u00e9 capital da rexi\u00f3n hom\u00f3nima. A principal industria local \u00e9 a fabricaci\u00f3n de ladrillos e est\u00e1 servida por un aeroporto situado ao leste da cidade. Na cidade naceu o heroe nacional Am\u00edlcar Cabral."}
{"id": "147151", "revid": "624", "url": "https://gl.wikipedia.org/wiki?curid=147151", "title": "Congregaci\u00f3n Cristi\u00e1 en Espa\u00f1a", "text": "A Congregaci\u00f3n Cristi\u00e1 en Espa\u00f1a \u00e9 unha igrexa evanx\u00e9lica pentecostal orixinaria do Brasil e creada en 1910 polo italiano Louis Francescon.\nHistoria e caracter\u00edsticas.\nA Congregaci\u00f3n Cristi\u00e1 en Espa\u00f1a comezou con misioneiros brasileiros nos territorios de Catalu\u00f1a e Galicia, a finais de 1970. Desde a d\u00e9cada de 1990 a comunidade creceu coa chegada dos inmigrantes brasileiros e hoxe hai preto de 50 igrexas e 3.000 fregueses. A s\u00faa igrexa est\u00e1 en Barcelona."}
{"id": "147152", "revid": "387", "url": "https://gl.wikipedia.org/wiki?curid=147152", "title": "Sinlap", "text": ""}
{"id": "147154", "revid": "1131", "url": "https://gl.wikipedia.org/wiki?curid=147154", "title": "Galer\u00eda de imaxes de Ribasieira, Porto do Son", "text": "San Fins de Ribasieira \u00e9 unha parroquia que se localiza no leste do concello de Porto do Son."}
{"id": "147157", "revid": "22570", "url": "https://gl.wikipedia.org/wiki?curid=147157", "title": "Aprendizaxe por proxectos", "text": "A aprendizaxe por proxectos \u00e9 un modelo de pedagox\u00eda construtivista que ten como prop\u00f3sito promover unha aprendizaxe profunda a trav\u00e9s dun enfoque baseado en estimular no alumnado con indagaci\u00f3ns en cuesti\u00f3ns e conflitos que sexan ricos, reais e relevantes nas s\u00faas vidas.\n\u00c1 hora de dese\u00f1ar un proxecto \u00e9 necesario partir dos co\u00f1ecementos previos do alumnado, relacionalo cos obxectivos e competencias a acadar e ter en conta as s\u00faas propias achegas.\nDefinici\u00f3n.\nL\u00e9a Fagundes, en \"Aprendizes do Futuro\", deu a seguinte definici\u00f3n: \"Um projeto para aprender vai ser gerado pelos conflitos, pelas perturba\u00e7\u00f5es nesse sistema de significa\u00e7\u00f5es, que constituem o conhecimento particular do aprendiz\".\nNos proxectos de aprendizaxe as d\u00fabidas e intereses do alumnado crean o propio proxecto, ao existir pola s\u00faa parte interese por resolver as s\u00faas d\u00fabidas.\nDefinido por Hern\u00e1ndez (1998) como \"Proxectos de traballo\", a aprendizaxe por proxectos d\u00e1 p\u00e9 a unha maior interacci\u00f3n entre profesorado e alumnado, visto que constr\u00fae un universo de acci\u00f3ns diversificadas que permiten a participaci\u00f3n activa do alumnado. Ao longo do traballo por proxectos, o profesorado desempe\u00f1a o papel de mediador, desaparecendo o seu rol detentor \u00fanico do saber.\nProp\u00f3sito.\nA aprendizaxe por proxectos \u00e9 dese\u00f1ada para ser usada con cuesti\u00f3ns complexas que esixan investigaci\u00f3n por parte do alumnado para seren entendidas. Non parece ser v\u00e1lido o uso de proxectos na aprendizaxe de simple informaci\u00f3n enciclop\u00e9dica ou de feitos. Por exemplo, p\u00f3dese pedir ao alumnado que analice a calidade da auga dun r\u00edo local para aprender sobre o ambiente local e outras cuesti\u00f3ns ambientais que o afectan.\nA aprendizaxe por proxectos introduce novas formas de aprendizaxe-ensino, m\u00e1is al\u00f3 da ruptura cos paradigmas antigos na forma secuencial de presentaci\u00f3n dos contidos, na clasificaci\u00f3n do alumnado en series (feitos estes quebrados totalmente co decorrer do proceso), e principalmente, na quebra das actitudes xerais ante o co\u00f1ecemento, facendo pos\u00edbel a aquisici\u00f3n e construci\u00f3n do verdadeiro saber por parte de todas as persoas involucradas no proceso, a trav\u00e9s das inumerabeis posibilidades de adquisici\u00f3n de informaci\u00f3n.\nDeste xeito \u00e9 pos\u00edbel que o alumnado desenvolva habilidades e competencias respecto a calquera tem\u00e1tica, utilizando estratexias diferentes de aprendizaxa, de modo que a s\u00faa propia forma de aprender sexa contemplada ao longo do desenvolvemento do proxecto de aprendizaxe.\nEstrutura.\nEste \u00e9 un enfoque para actividades de aula que enfatiza a aprendizaxe a longo prazo, interdisciplinar e centrada no alumnado. Esta forma de aproximaci\u00f3n adoita ser menos estruturada c\u00e1s actividades tradicionais, centradas no profesorado; nunha aula con proxectos o alumnado precisa acot\u00edo organizar o seu propio traballo e xestionar o seu tempo. Esa estrutura prev\u00e9 que o alumnado colabore entre si e traballe para entender o que est\u00e1n a facer. A aprendizaxe por proxectos tam\u00e9n difire doutros enfoques na \u00e9nfase que fai do traballo colaborativo, e tam\u00e9n por se basear na bagaxe e recursos do alumnado para representar o que \u00e9 aprendido.\nElementos.\nAlg\u00fans elementos para unha boa experiencia coa aprendizaxe por proxectos incl\u00faen:\nTecnolox\u00edas dixitais na axuda da aprendizaxe por proxectos.\nNos proxectos auxiliados pola tecnolox\u00eda dixital a inform\u00e1tica d\u00e1 unha nova din\u00e1mica a este novo modelo de educaci\u00f3n. Facilita a interacci\u00f3n e a participaci\u00f3n activa do alumnado, unha vez que poden elaborar os seus proxectos en grupos \"on-line\", permanentemente conectados. Os seus contidos, as\u00ed como a s\u00faa constante actualizaci\u00f3n, \u00e9 feita instantaneamente e fica dispo\u00f1\u00edbel para quen desexe acceder a ditos contidos. O uso de software libre, os ambientes virtuais de aprendizaxe (como o Moodle, o A\u00e7ai, Chamilo ou o Teleduc) son ferramentas dispo\u00f1\u00edbeis neste sentido que posibilitan, facilitan e enriquecen o traballo por proxectos. Nestes casos a participaci\u00f3n \u00e9 as\u00edncrona, non instant\u00e1nea.\nConsideraci\u00f3ns.\nL\u00e9a Fagundes, en \"Aprendizes do Futuro\", achega a s\u00faa visi\u00f3n sobe este modelo:\nIsto d\u00e1 unha nova dimensi\u00f3n de ensino que ten en conta o desexo de aprender do alumnado, as\u00ed como os seus co\u00f1ecementos previos e a s\u00faa propia personalidade. O que a\u00ednda falta \u00e9 saber moverse nese novo saber e conseguir auxiliar ao alumnado a desenvolver a s\u00faa intelixencia e avanzar na s\u00faa sabedor\u00eda.\nAplicaci\u00f3n en Galiza.\nNon son moitos os centros de educaci\u00f3n infantil e educaci\u00f3n primaria que leven a cabo a aprendizaxe por proxectos. Alg\u00fans exemplos son :"}
{"id": "147175", "revid": "98629", "url": "https://gl.wikipedia.org/wiki?curid=147175", "title": "Kraken Mare", "text": "Kraken Mare \u00e9 o lago m\u00e1is grande na superficie da l\u00faa de Saturno, Tit\u00e1n. Foi descuberto pola sonda Cassini no 2007 e recibiu o nome de Kraken, o lendario monstro mari\u00f1o da mitolox\u00eda n\u00f3rdica.\nCon case toda seguridade Kraken Mare \u00e9 o lago m\u00e1is grande da rexi\u00f3n do polo norte de Tit\u00e1n, xa que conta con preto de 400.000 km2 (cinco veces m\u00e1is c\u00f3 lago Superior de Norte Am\u00e9rica e un pouco m\u00e1is c\u00f3 Mar Caspio, o lago m\u00e1is grande da Terra) e a superficie total das \u00e1reas escuras que moi posiblemente sexan lagos non ser\u00eda moi superior nestas estimaci\u00f3ns (baseadas nas imaxes obtidas por radar) aos 510.000 km2 (un 40% m\u00e1is de tama\u00f1o c\u00f3 Mar Caspio), polo cal este lago ser\u00eda con moito o m\u00e1is grande dos lagos da rexi\u00f3n do polo norte de Tit\u00e1n.\nO seu status coma mar de hidrocarburos foi confirmado polas imaxes e datos obtidos por radar. S\u00f3 unha porci\u00f3n do mar escaneada por radar, pero coma se pode ver na imaxe da caixa de informaci\u00f3n, o seu tama\u00f1o e moito m\u00e1is grande, coma as\u00ed reflicte a imaxe de fondo feita no espectro visible.\nUnha illa existente neste mar recibiu o nome de Mayda Insula.\nComa parte do proxecto da Titan Saturn System Mission, prop\u00faxose que esta sonda probase amarar no Kraken Mare para analiza-la s\u00faa composici\u00f3n, profundidade e outras moitas propiedades."}
{"id": "147181", "revid": "98629", "url": "https://gl.wikipedia.org/wiki?curid=147181", "title": "Muro de contenci\u00f3n", "text": "Ch\u00e1maselle muro de contenci\u00f3n a un tipo estrutura de contenci\u00f3n r\u00edxida destinada a reter alg\u00fan material, xeralmente terras. Son en xeral elementos autoestables, que non se unen a unha estrutura nin colaboran nin reciben colaboraci\u00f3n. Est\u00e1n calculados para que resistan por si mesmos as solicitaci\u00f3ns \u00e1s que van ser sometidos.\nMuros de contenci\u00f3n e o seu funcionamento.\nOs muros de contenci\u00f3n util\u00edzanse para deter masas de terra ou outros materiais soltos cando as condici\u00f3ns non permiten que estas masas asuman as s\u00faas pendentes naturais. Estas condici\u00f3ns pres\u00e9ntanse cando o ancho dunha escavaci\u00f3n, corte ou terrapl\u00e9n est\u00e1 restrinxido por condici\u00f3ns de propiedade, utilizaci\u00f3n da estrutura ou econom\u00eda.\nPor exemplo, na construci\u00f3n de v\u00edas f\u00e9rreas ou de estradas, o ancho da v\u00eda \u00e9 fixo e o corte ou terrapl\u00e9n debe estar contido dentro deste ancho. De maneira similar, os muros dos sotos de edificios deben facerse dentro dos l\u00edmites da propiedade e conter o solo arredor do soto.\n\u00c9 conveniente que o plano de asentamento do cimento fique polo menos un metro por debaixo do nivel do terreo m\u00e1is baixo. Se o muro non est\u00e1 ben drenado, os pulos poden duplicarse, provocando o seu derrubamento. Por iso empr\u00e9gase un recheo constitu\u00eddo por un material filtrante para facilitar a drenaxe, ademais de deixarlle buratas aos muros, para que poida sa\u00edr por elas a auga.\nTipos de muros de contenci\u00f3n.\nO importante dun muro de contenci\u00f3n \u00e9 que cumpra a s\u00faa funci\u00f3n de sostemento de terras, polo que a s\u00faa tipolox\u00eda pode ser moi variada.\nOs principais tipos de muros de contenci\u00f3n son:\nMuros de gravidade.\nSon aqueles que pos\u00faen un peso que contrarresta o pulo do terreo. Dadas \u00e1s s\u00faas grandes dimensi\u00f3ns, practicamente non sofre esforzos flectores, polo que non adoita armarse. Normalmente carecen de cimento diferenciado, a\u00ednda que poden telo.\nOs muros de gravidade, \u00e1 s\u00faa vez, poden clasificarse en:\nMuros estruturais.\nSon muros de formig\u00f3n fortemente armados. Presentan lixeiros movementos de flexi\u00f3n e dado que o corpo traballa como un beiril vertical, o espesor requirido aumenta rapidamente co incremento da altura do muro. Presentan un sa\u00ednte ou tal\u00f3n sobre o que se apoia parte do terreo, de maneira que o muro e terreo traballan en conxunto.\nSempre que sexa posible, unha extensi\u00f3n de punteira dunha dimensi\u00f3n entre un terzo e un cuarto do ancho da base subministrar\u00e1 unha soluci\u00f3n econ\u00f3mica.\nTipos distintos de muros estruturais son os muros \"en L\", \"en T\".\nNalg\u00fans casos, os l\u00edmites de propiedade ou outras restrici\u00f3ns obrigan a colocar o muro no bordo dianteiro da leira, omit\u00edndose a punteira. \u00c9 nestas ocasi\u00f3ns cando se utilizan os muros en L.\nComo se dixo, \u00e1s veces este tipo de muros con grande altura presentan excesivas flexi\u00f3ns. Para evitar este problema xorde o 'muro con contrafortes', nos que se colocan elementos estruturais (contrafortes) na parte interior do muro (onde se localizan as terras). Xeralmente est\u00e1n espazados entre si a distancias iguais ou lixeiramente maiores que a metade da altura do muro. Tam\u00e9n existen muros con contrafortes na parte exterior do mesmo.\n\u00c1s veces, para alixeirar o contraforte, col\u00f3canse elementos tirantes (como un cable met\u00e1lico) para que traballen a tracci\u00f3n, xorden as\u00ed os muros atirantados.\nMuros de terra armada e de solo reforzado.\nNos muros de terra armada o elemento resistente \u00e9 o propio terreo, contido nun conxunto de placas, xeralmente de formig\u00f3n, unidas a flexes de chapa met\u00e1lica que funcionan como ancoraxes, que lle dan tam\u00e9n cohesi\u00f3n ao solo diminu\u00edndo o pulo de terras que ten que soportar o muro. A fase construtiva \u00e9 moi importante, xa que se ten que ir compactando por capas de pequeno espesor, para darlle unha maior resistencia ao solo, e com\u00e9zase constru\u00edndo dende abaixo e vanse compactando as sucesivas camadas. Unha vez acabado, o conxunto funciona como un muro de gravidade.\nAd\u00f3itanse colocar escamas (pranchas de pedra ou formig\u00f3n), sen fin estrutural ning\u00fan, sen\u00f3n para evitar que se produzan desprendementos.\nOs muros de terra armada poden rematarse tam\u00e9n con bloques de formig\u00f3n ocos, recheos de terra, e sementados, creando muros de criba.\nUn 'muro de solo reforzado' \u00e9 un muro de terra armada no que se substit\u00faen as armaduras met\u00e1licas por xeot\u00e9xtil. \u00c9 unha soluci\u00f3n m\u00e1is barata sendo tam\u00e9n menos resistente.\nVerificaci\u00f3ns t\u00edpicas no c\u00e1lculo.\nPara o c\u00e1lculo dun muro de contenci\u00f3n de terras \u00e9 necesario ter en conta as forzas que act\u00faan sobre el como son a presi\u00f3n lateral do solo ou a subpresi\u00f3n e aquelas que prove\u00f1en deste como son o peso propio. Con estes datos podemos verificar os seguintes par\u00e1metros:"}
{"id": "147183", "revid": "23204", "url": "https://gl.wikipedia.org/wiki?curid=147183", "title": "Skindred", "text": "Skindred \u00e9 un grupo de metal Gal\u00e9s de Newport. A banda formouse no 1998 tralo abandono do cantante Benji Webbe do seu anterior grupo, Dub War. O estilo musical de Skindred mestura metal alternativo, punk e reggae. O grupo define o seu estilo como \"Ragga metal\".\nHistoria.\nDub War formouse en Newport, Gales en 1993, firmando c\u00f3 selo discogr\u00e1fico Earache Records. Este grupo separouse no 1998, e Webbe formou Skindred c\u00f3 baixista Daniel Pugsley, o guitarrista Mikey Dee, e o bater\u00eda Dirty Arya despois de que Webbe fora incapaz de xuntar nun novo proxecto aos outros membros Dub War. En 2002, Skindred lanzou o seu \u00e1lbum de debut, \"Babylon\". Tras ser remasterizado en 2003 baixo outro selo, o \u00e1lbum lanzouse finalmente con Lava Records o 14 de agosto de 2004.\nEn Estados Unidos, o \u00e1lbum chegou ao n\u00ba1 na lista \"Billboard\" \"Top Reggae Albums\", ao n\u00ba5 na lista \"Top Heatseekers\" e ao n\u00ba189 na Billboard 200, e o single \"Nobody\" chegou ata o n\u00ba14 na lista \"Mainstream Rock Tracks\" e ao n\u00ba23 na lista \"Modern Rock Tracks\" en 2004. O 23 de outubro de 2007, Skindred lanzou o seu segundo \u00e1lbum, \"Roots Rock Riot\" con Bieler Bros. Records. En Estados Unidos, o \u00e1lbum chegou ao n\u00ba6 na lista \"Top Heatseekers\" e ao n\u00ba22 na \"Top Independent Albums\"."}
{"id": "147184", "revid": "102241", "url": "https://gl.wikipedia.org/wiki?curid=147184", "title": "Lingua t\u00e1rtara", "text": "A lingua t\u00e1rtara ou t\u00e1tara (; ) \u00e9 unha lingua turca, a lingua dos t\u00e1rtaros. F\u00e1lano seis mill\u00f3ns de persoas na rep\u00fablica rusa de Tatarst\u00e1n, en Baskiria e outras comunidades de Rusia.\nEscritura.\nOs antepasados do pobo t\u00e1rtaro usaron o alfabeto orkhon. No s\u00e9culo X empezou a usarse o alfabeto \u00e1rabe. En 1927 foi adoptado o \"yanalif\" (en ruso: \u044f\u043d\u0430\u043b\u0438\u0444), un alfabeto baseado no latino, xa que por ent\u00f3n as autoridades comunistas quer\u00edan latinizar a escritura de todas as linguas da antiga Uni\u00f3n Sovi\u00e9tica. En 1939 este alfabeto foi substitu\u00eddo por un baseado no alfabeto cir\u00edlico.\nO 15 de setembro de 1999 unha lei da rep\u00fablica rusa de Tatarst\u00e1n reintroduciu o alfabeto latino, agora denominado \"yanalif-2\". Pero o 16 de novembro de 2004 o Tribunal Constitucional da Federaci\u00f3n Rusa derrogou dita lei por incompatibilidades coa Constituci\u00f3n de Rusia. Polo tanto \"de iure\" o alfabeto do t\u00e1rtaro \u00e9 o baseado no alfabeto cir\u00edlico, a\u00ednda que moitas veces \u00fasase \"de facto\" o alfabeto latinizado.\nClasificaci\u00f3n.\nO t\u00e1rtaro \u00e9 unha lingua turca, considerada parte da disputada familia altaica de linguas.\nDistribuci\u00f3n xeogr\u00e1fica.\nO t\u00e1rtaro f\u00e1lase en partes de Europa, Rusia, China, Turqu\u00eda, Polonia, Ucra\u00edna, Finlandia, Estonia e Asia Central."}
{"id": "147186", "revid": "5831333", "url": "https://gl.wikipedia.org/wiki?curid=147186", "title": "Menos mal que nos queda Portugal", "text": "Menos mal que nos queda Portugal \u00e9 un \u00e1lbum da banda viguesa Siniestro Total editado en outubro de 1984 a trav\u00e9s do selo DRO. No ano 2002 o \u00e1lbum remasterizouse e reeditouse con 5 temas extra. Estes temas foron gravados nas mesmas sesi\u00f3ns que o \u00e1lbum."}
{"id": "147187", "revid": "98629", "url": "https://gl.wikipedia.org/wiki?curid=147187", "title": "Me gusta como andas", "text": "Me gusta como andas \u00e9 o sexto \u00e1lbum da banda viguesa Siniestro Total, editado en abril de 1988 a trav\u00e9s do selo DRO. Lanzouse unha edici\u00f3n remasterizada con temas e material gr\u00e1fico extra no ano 2002."}
{"id": "147188", "revid": "25871", "url": "https://gl.wikipedia.org/wiki?curid=147188", "title": "Nagisa \u014cshima", "text": "Nagisa \u014cshima (\u5927\u5cf6 \u6e1a, \u304a\u304a\u3057\u307e \u306a\u304e\u3055, \"\u014cshima Nagisa\"), nado en Tamano na prefectura de Okayama o 31 de marzo de 1932 e finado en Toquio o 15 de xaneiro de 2013, foi un director de cine e guionista xapon\u00e9s."}
{"id": "147189", "revid": "5863", "url": "https://gl.wikipedia.org/wiki?curid=147189", "title": "Lu\u00eds Frade", "text": "Lu\u00eds Frade Pazos, nado en Bendoiro (Lal\u00edn) o 10 de decembro de 1894 e finado en Tenorio o 9 de novembro de 1936, foi un sindicalista e pol\u00edtico galego.\nTraxectoria.\nLu\u00eds Frade nace en Bendoiro en 1894. Logo do seu matrimonio con Rogelia Sanmart\u00edn trasl\u00e1dase a Fondevila na parroquia de Donsi\u00f3n. Foi un dos fundadores da \"Sociedade Obreira de Ponte-Nova\", da que \u00e9 elixido vicepresidente en xaneiro de 1931.\nPres\u00e9ntase \u00e1s elecci\u00f3ns municipais na candidatura encabezada por Manuel Ferreiro, sendo elixido concelleiro e nomeado 2\u00ba procurador-s\u00edndico. \u00c9 un dos ed\u00eds mais activos da corporaci\u00f3n republicana, presentando diversas moci\u00f3ns que intentan solucionar os problemas agrarios (cuesti\u00f3n foral, creaci\u00f3n de granxas agr\u00edcolas experimentais, prohibici\u00f3n da importaci\u00f3n de carne do estranxeiro, contra o Tratado do Uruguai) e contra o caciquismo (denuncias aos m\u00e9dicos que non atenden a pobres).\nCesa como concelleiro en agosto de 1934 ao ser destitu\u00edda a corporaci\u00f3n republicana por unha af\u00edn ao Partido Radical. Reposto novamente en febreiro de 1936, \u00e9 o \u00fanico edil que permanece na Comisi\u00f3n Xestora nomeada polo Gobernador civil do 11 de abril de 1936, sendo elixido 2\u00ba tenente de alcalde.\nLu\u00eds Frade, que fora nomeado en marzo recadador municipal, e \u00e9 quen se ocupa na pr\u00e1ctica da direcci\u00f3n do Concello en estreita colaboraci\u00f3n con Manuel Ferreiro, agora no cargo de Secretario Municipal, xa que o alcalde Xes\u00fas Golmar que desempe\u00f1aba o cargo de mestre en M\u00e9ixome e o primeiro tenente de alcalde Manuel Di\u00e9guez Varela tam\u00e9n mestre con escola na Ribeiri\u00f1a (Carballedo), non pod\u00edan asistir regularmente \u00e1 casa consistorial.\nO d\u00eda anterior ao golpe de estado foi elixido Presidente da colocaci\u00f3n obreira de Lal\u00edn en representaci\u00f3n da \"Sociedad La Fraternidad\" de Donsi\u00f3n encadrada na UXT. O 19 de xullo vai a Pontevedra con Ferreiro e os outros alcaldes da Comarca de Deza para recibir instruci\u00f3ns do Gobernador civil. Ao d\u00eda seguinte permanece \u00e1 fronte do Concello mentres unha expedici\u00f3n marcha \u00e1 capital para intentar deter aos militares. A\u00ednda est\u00e1 presente no \u00faltimo pleno municipal que se celebra o d\u00eda 21.\nNon foi detido de inmediato, sen\u00f3n que as novas autoridades chantaxe\u00e1rono indic\u00e1ndolle que se pagaba unha d\u00e9beda que ti\u00f1a co Concello como recadador, non ser\u00eda molestado. Frade conseguiu en outubro un pr\u00e9stamo co que abonou as 5.100 pesetas que lle reclamaban, pero isto non o salvou da detenci\u00f3n. A pesar das advertencias, negouse a esconderse ou a fuxir, alegando que non cometera ning\u00fan delito. Det\u00e9\u00f1eno o 27 de outubro e int\u00e9rnano na Prisi\u00f3n de Lal\u00edn. O 4 de novembro foi trasladado xunto con outros 38 detidos \u00e1 Illa de San Sim\u00f3n, de onde o sacan cinco d\u00edas despois para asasinalo en Tenorio."}
{"id": "147191", "revid": "5863", "url": "https://gl.wikipedia.org/wiki?curid=147191", "title": "Pseudotsuga menziesii", "text": ""}
{"id": "147195", "revid": "22570", "url": "https://gl.wikipedia.org/wiki?curid=147195", "title": "Pinto d'Herb\u00f3n", "text": "Daniel Alexandre Vecino Mart\u00ednez, nado en Herb\u00f3n (Padr\u00f3n) o 25 de outubro de 1969, m\u00e1is co\u00f1ecido como Pinto d'Herb\u00f3n, \u00e9 un m\u00fasico rapeiro e regueifeiro galego.\nTraxectoria.\nPinto f\u00edxose popular a trav\u00e9s do programa \"Sitio Distinto\" co tema \"Nitram\u00f3n, 15, 15, 15\", que foi inclu\u00eddo en 1996 no disco \"Uni\u00f3n Brav\u00fa\". Ademais \u00e9 autor doutros temas como \"Pavim\u00e9ntame\" ou \"A motoserra\", editados en diferentes discos compilatorios.\nComo regueifeiro acostuma ir acompa\u00f1ado desde 1997 con Lu\u00eds \"O Caruncho\". Estes dous regueifeiros te\u00f1en participado en experiencias no ensino medio onda realizan obradoiros de elaboraci\u00f3n de regueifas entre o estudantado, contribu\u00edndo desta maneira a espallar a m\u00fasica tradicional galega xunto coa construci\u00f3n de versos en galego. Pilar Faxil e Helena Villares realizaron un documental titulado \"Da regueifa ao rap\", no cal son protagonistas Lu\u00eds \"O Caruncho\", Pinto d'Herb\u00f3n e os rapeiros Dios ke te crew"}
{"id": "147196", "revid": "89787", "url": "https://gl.wikipedia.org/wiki?curid=147196", "title": "Christadelphians", "text": "Os christadelphians (en ingl\u00e9s, \"irm\u00e1ns en Cristo\") son unha igrexa protestante que foi fundada en 1850 en Gran Breta\u00f1a e nos Estados Unidos. Hai aproximadamente 60.000 membros en todo o mundo. Os grupos m\u00e1is numerosos est\u00e1n en Gran Breta\u00f1a, Canad\u00e1, Australia e alg\u00fans pa\u00edses como Malaui, Mozambique e Filipinas.\nHistoria.\nO movemento foi fundado por John Thomas, un m\u00e9dico ingl\u00e9s nos Estados Unidos que estaba desilusionado co Restauracionismo de Alexander Campbell Thomas volveu a Inglaterra para escribir o seu libro \"Elpis Israel\" (\"A Esperanza de Israel\") en 1848-1849 e atopou moitos simpatizantes entre os adventistas e unitarios no seu pa\u00eds de orixe En 1850 volveu aos Estados Unidos e organizou as primeiras asembleas. As congregaci\u00f3ns en Gran Breta\u00f1a foron en gran parte formadas por un xornalista escoc\u00e9s chamado Robert Roberts.\nCrenzas.\nAs s\u00faas crenzas distintivas incl\u00faen:"}
{"id": "147199", "revid": "15490", "url": "https://gl.wikipedia.org/wiki?curid=147199", "title": "Partido Comunista de Alema\u00f1a", "text": "O Partido Comunista de Alema\u00f1a (KPD, en alem\u00e1n \"Kommunistische Partei Deutschlands\") foi un partido pol\u00edtico alem\u00e1n de ideolox\u00eda comunista, fundado en 1918. Non debe confundirse co Partido Comunista Alem\u00e1n (en alem\u00e1n \"Deutsche Kommunistische Partei\") orixinado en 1968.\nHistoria do KPD.\nO KPD formouse en decembro de 1918 a partir da Liga Espartaquista dirixida por R\u00f3\u017ca Luksemburg e por Karl Liebknecht, que orixinariamente era parte do sector revolucionario do Partido Socialdem\u00f3crata de Alema\u00f1a (SPD) e do grupo Internacional Comunista de Alema\u00f1a (IKD). Ambos os partidos opux\u00e9ronse \u00e1 Primeira guerra mundial argumentando que era un conflito imperialista que non interesaba \u00e1 clase obreira. Durante a ditadura nazi, o KPD foi brutalmente suprimido e os seus membros enviados a campos de concentraci\u00f3n.\nDespois da Segunda guerra mundial, na zona de ocupaci\u00f3n sovi\u00e9tica, o KPD e o SPD unific\u00e1ronse para formar o Partido Socialista Unificado de Alema\u00f1a (SED), que gobernou a Rep\u00fablica Democr\u00e1tica Alem\u00e1 at\u00e9 a reunificaci\u00f3n alem\u00e1 en 1990. Desde ent\u00f3n, o SED converteuse no Partido do Socialismo Democr\u00e1tico (PDS), refundado en 2007 baixo o nome de Die Linke (A Esquerda), que contin\u00faa hoxe tendo unha importante presenza en Alema\u00f1a, especialmente no leste.\nOs inicios.\nAntes da Primeira guerra mundial, o Partido Socialista Democr\u00e1tico (SPD) era a organizaci\u00f3n pol\u00edtica socialista m\u00e1is grande e con m\u00e1is presenza tanto a nivel nacional como internacional. Malia manter oficialmente que se trataba dun partido marxista, desde 1914 a s\u00faa pr\u00e1ctica foi claramente a dun partido reformista. Nese mesmo ano, membros do SPD no Reichstag votaron favorabelmente \u00e1 guerra, polo que o sector esquerdista do mesmo, que se opu\u00f1a fortemente \u00e1 guerra liderado por Karl Liebknecht e R\u00f3\u017ca Luksemburg, provocou unha escisi\u00f3n que deu orixe ao Partido Independente Socialdem\u00f3crata de Alema\u00f1a (USPD) e \u00e1 m\u00e1is radical Liga Espartaquista. En novembro de 1918, a revoluci\u00f3n espallouse por Alema\u00f1a. Os esquerdistas, liderados por R\u00f3\u017ca Luksemburg, formaron o KPD e celebraron o seu congreso fundacional en Berl\u00edn, entre 30 de novembro de 1918 e 1 de xaneiro de 1919, e decidiron participar na revolta, a\u00ednda cando non a iniciaron nin a dirixiron en momento ning\u00fan.\nEn resposta, o novo r\u00e9xime socialdem\u00f3crata institu\u00eddo tras a queda da monarqu\u00eda, temendo que a revolta espartaquista se convertese nunha revoluci\u00f3n bolxevique, ordenou ao Ministro da Defensa Gustav Noske organizar grupos paramilitares anticomunistas que recuperaron a denominaci\u00f3n dos Freikorps do s\u00e9culo XVIII e que estiveron formados principalmente por veteranos da Primeira guerra mundial. Os Freikorps detiveron e asasinaron Liebknecht e Luksemburg en xaneiro de 1919, o que conseguiu romper o partido en dous: por unha banda, o KPD, e por outra, o Partido Comunista dos Traballadores de Alema\u00f1a (KAPD). No KPD, o papel de liderado de R\u00f3\u017ca Luksemburg foi ocupado \u00e1 s\u00faa morte por Leo Jogiches, tam\u00e9n asasinado polos Freikorps e, pois, substitu\u00eddo por Paul Levi nun momento en que o KPD contaba con outros importantes membros, como Clara Zetkin, Paul Fr\u00f6lich, Hugo Eberlein, Franz Mehring, August Thalheimer ou Ernst Meyer. A direcci\u00f3n de Levi afastou o KPD da pol\u00edtica de revoluci\u00f3n inmediata, nun intento por ga\u00f1ar as elecci\u00f3ns perante o SPD, o USPD e os demais partidos. En consecuencia, unha gran parte do USPD reintegrouse ao KPD, convert\u00e9ndoo pola primeira vez nun partido de masas.\nNa d\u00e9cada de 1920, o KPD sufriu conflitos internos entre os sectores m\u00e1is e menos radicais, reflectindo parcialmente a loita de poder que Iosiv Stalin e Grigori Zinoviev en Moscova. Alema\u00f1a convert\u00e9rase nun escenario de grande importancia estrat\u00e9xica para a loita polo socialismo, e a ca\u00edda da revoluci\u00f3n alem\u00e1 foi considerado como unha perda fundamental, o que produciu numerosos movementos internos no inicio da d\u00e9cada. Entre eles, en 1921, Paul Levi foi expulsado da Komintern por indisciplina e outros dirixentes foron expulsados ap\u00f3s teren sido acusados de trotskistas. Entre eles estaban Heinrich Brandler, August Thalheimer, ou Paul Fr\u00f6lich, que fundar\u00e1n o Partido Comunista Oposici\u00f3n (KPO).\nOs anos da Rep\u00fablica de Weimar.\nEn 1923 foi escollido un novo liderado do KPD m\u00e1is favor\u00e1bel \u00e1 URSS. O novo l\u00edder, Ernst Th\u00e4lmann abandonou definitivamente o obxectivo da revoluci\u00f3n inmediata e, en 1924, concorreu \u00e1s elecci\u00f3ns ao Reichstag con certo \u00e9xito. Durante os anos da Rep\u00fablica de Weimar, o KPD converteuse no maior partido comunista de Europa e no partido que liderou o movemento comunista f\u00f3ra da Uni\u00f3n Sovi\u00e9tica, mantendo ademais, en Alema\u00f1a, un s\u00f3lido papel nas elecci\u00f3ns: en 1932 conseguiu 10% do voto, asegurando 100 deputados no parlamento; e nas elecci\u00f3ns presidenciais do mesmo ano, Th\u00e4lmann conseguiu o 13,2% do voto fronte ao 30,1% atinxido polo candidato nazi Adolf Hitler. Malia este \u00e9xito, os cr\u00edticos co KPD acus\u00e1rono de practicar unha pol\u00edtica sectaria e denunciando o SPD como \"socialfascistas\", o cal imposibilitou a creaci\u00f3n dunha fronte unida co SPD contra o poder crecente do nazismo. Isto foi rexeitado por membros do KPD quen, pola s\u00faa banda, acusaron \u00f3s l\u00edderes do sector dereitista do SPD de rexeitaren as propostas da KPD e a creaci\u00f3n dunha uni\u00f3n da clase operaria capaz de oporse \u00e1 presenza nazi. Con efecto, despois do golpe de Estado que acabou co goberno de Papen en Prusia, o KPD chamou \u00e1 folga xeral e pediu ao SPD que se unise a ela. O SPD recusou cooperar co KPD.\nA era nazi.\nPouco antes do nomeamento de Adolf Hitler como chanceler, o Reichstag foi incendiado. O l\u00edder comunista holand\u00e9s Marinus van der Lubbe foi atopado nas inmediaci\u00f3ns do edificio, o que levou \u00f3 nazismo a culpar do incendio aos axitadores comunistas en xeral, malia que a xustiza alem\u00e1 determinou que van der Lubbe ti\u00f1a actuado s\u00f3, tal como el mesmo ti\u00f1a declarado. Ap\u00f3s o incendio, o requisito do \"habeas corpus\" foi suspendido, e a Acta de Habilitaci\u00f3n, que deu a Hitler plenos poderes e o control ditatorial de Alema\u00f1a, foi aprobada polo Reichstag ap\u00f3s todos os deputados comunistas teren sido arrestados e encadeados.\nO KPD foi eficientemente suprimido polos nazis. Milleiros de comunistas foron encarcerados en campos de concentraci\u00f3n, inclu\u00eddo Th\u00e4lmann. Outros l\u00edderes, como Wilhelm Pieck e Walter Ulbricht conseguiron exiliarse na Uni\u00f3n Sovi\u00e9tica. O KPD mantivo unha organizaci\u00f3n clandestina en Alema\u00f1a durante todo o per\u00edodo nazi, pero a perda do n\u00facleo principal danou seriamente a infraestrutura do partido.\nA purga de 1937.\nUn importante n\u00famero de l\u00edderes do KPD foron procesados pola Gran Purga stalinista de 1937-1938. Entre eles Hugo Eberlein, Heinz Neumann, Hermann Remmele, Fritz Schulte e Hermann Schubert, foron executados. Outros, como Margarete Buber-Neumann, foron enviados ao Gulag. A persecuci\u00f3n stalinista tam\u00e9n se realizou contra os que non se exiliaron na URSS: Gustav von Wangenheim e Erich Mielke denunciaron a persecuci\u00f3n do NKVD nos seus respectivos exilios, e Willi M\u00fcnzenberg, o xefe de propaganda do KPD, foi atopado morto en misteriosas circunstancias en Francia en 1940.\nO KDP despois da Segunda guerra mundial.\nDespois da divisi\u00f3n de Alema\u00f1a en dous Estados, o KPD seguiu operativo na Rep\u00fablica Democr\u00e1tica Alem\u00e1 (RDA, ao Leste, controlada pola URSS) dirixido por Pieck e Ulbricht. Alg\u00fans elementos do SPD un\u00edronse ao KPD. O partido modificou o seu nome polo de Partido Socialista Unificado de Alema\u00f1a (SED) e converteuse no partido de goberno na Alema\u00f1a do leste at\u00e9 1990. \nNo Berl\u00edn Occidental operou unha especie de filial baixo o nome de Partido Socialista Unificado de Berl\u00edn Occidental. Na Rep\u00fablica Federal Alem\u00e1 (RFA, a \u00e1rea controlada polos Aliados), o KPD reorganizouse e chegou a alcanzar o 5,7% do voto na primeira elecci\u00f3n ao Bundestag en 1949. Pero o estabelecemento da guerra fr\u00eda e dun estado comunista na RDA causaron axi\u00f1a un colapso no KPD occidental, pasando ao 2,2% dos votos conseguidos e a perder todos os representantes nas elecci\u00f3ns de 1953. En agosto de 1956, o KPD foi declarado ilegal polo Tribunal Constitucional da RFA e continuou funcionando na clandestinidade malia a crecente vixilancia do goberno. \nUnha parte dos seus membros refundaron o partido en 1968 como Partido Comunista Alem\u00e1n (DKP), que a\u00ednda existe hoxe. Non obstante, despois da Reunificaci\u00f3n alem\u00e1, alg\u00fans membros do DKP un\u00edronse ao novo PDS. En 1968, fundouse un autodenominado \"verdadeiro sucesor\" do banido KPD da Alema\u00f1a Occidental: o KPL/ML (marxista-leninista), cunha pr\u00e1ctica tam\u00e9n mao\u00edsta. En 1986, ese grupo unirase a sectores trotskistas para formar o Partido Socialista Unificado (VSP), que, por\u00e9n, non foi quen de conseguir peso espec\u00edfico na d\u00e9cada de 1990. Hoxe, perviven multitude de grupos orixinados no KPD/ML, levando as siglas KPD.\nOrganizaci\u00f3n.\nAo inicio da d\u00e9cada de 1920, o partido operou baixo o principio do centralismo democr\u00e1tico, a\u00ednda cando o poder directivo do partido descansaba no seu Congreso, que se celebraba unha vez ao ano. Entre os Congresos, o liderado do partido resid\u00eda no Comit\u00e9 Central, elixido polo Congreso. Os cargos elixidos pod\u00edan ser reclamados polos distritos polos que foron escollidos O KPD empregou un total de 200 traballadores a tempo completo durante os seus primeiros anos de existencia, e, segundo nota Broue, \"recib\u00edan a paga dun traballador medio, e non ti\u00f1a privilexios ag\u00e1s os de seren os primeiros en verse arrestados, perseguidos e sentenzados, e cando as loitas comezaban, os primeiros en caer\" "}
{"id": "147200", "revid": "18312", "url": "https://gl.wikipedia.org/wiki?curid=147200", "title": "Lago de Casti\u00f1eiras", "text": ""}
{"id": "147201", "revid": "5132", "url": "https://gl.wikipedia.org/wiki?curid=147201", "title": "Copa Korac", "text": ""}
{"id": "147202", "revid": "55853", "url": "https://gl.wikipedia.org/wiki?curid=147202", "title": "Euroleague", "text": "A EuroLeague, tam\u00e9n comunmente co\u00f1ecida como Euroliga, \u00e9 a actual m\u00e1xima competici\u00f3n de clubs de baloncesto de Europa e est\u00e1 organizada pola Uni\u00f3n de Ligas Europeas de Baloncesto (ULEB) dende o seu nacemento na tempada 2000-2001, substitu\u00edndo \u00e1 extinta Copa de Europa de Baloncesto. Naquel ent\u00f3n, as asociaci\u00f3ns de clubs espa\u00f1ois, italianos e gregos impulsaron unha ruptura coa Federaci\u00f3n Internacional de Baloncesto (FIBA), organizadora da hist\u00f3rica Copa de Europa, para crear unha nova competici\u00f3n no marco da ULEB (que a xestiona mediante a empresa Euroleague S.L.) e, as\u00ed, tentar obter maiores ingresos econ\u00f3micos.\nEn novembro de 2004 comezou unha nova etapa para a Euroliga pois a ULEB e a FIBA resolveron as s\u00faas disputas. Un dos acordos alcanzados foi o reco\u00f1ecemento da Euroliga como m\u00e1ximo torneo europeo de clubs por parte de FIBA Europa. A competici\u00f3n \u00e9 retransmitida por televisi\u00f3n en 197 pa\u00edses e mesmo pode ser vista por 200 mill\u00f3ns de espectadores chineses cada semana, as\u00ed como nos Estados Unidos, en NBATV.\nHistoria.\nCopa de Europa.\nA Copa de Europa de baloncesto foi creada pola Federaci\u00f3n Internacional de Baloncesto (FIBA) na tempada 1957\u221258 a imaxe e semellanza da de f\u00fatbol. Orixinariamente, enfrontaba aos campi\u00f3ns de Liga de cada un dos pa\u00edses europeos inscritos na FIBA. O sistema tradicional desta competici\u00f3n consist\u00eda na disputa dunhas eliminatorias, decididas por sorteo, entre dous equipos que se enfrontaban a dobre partido (ida e volta). At\u00e9 1965, a final tam\u00e9n se disputaba a dobre partido (coa excepci\u00f3n da edici\u00f3n de 1962, cuxa final se celebrou en Xenebra, e coa peculiaridade de que en 1963 houbo un terceiro partido de desempate), e dende 1966 fac\u00edase a partido \u00fanico, coa particularidade de que en 1966 (Bolo\u00f1a e Mil\u00e1n) e 1967 (Madrid) o formato para decidir o campi\u00f3n foi o de final entre catro ou \"final four\", f\u00f3rmula recuperada 21 anos despois. \nO \u00e9xito da Copa de Europa propiciou que a FIBA concibise d\u00faas competici\u00f3ns interclubs m\u00e1is. En 1967 creou a Recopa de Europa (disputada por \u00faltima vez coa denominaci\u00f3n de Copa Saporta), para que se enfrontasen os campi\u00f3ns de Copa de cada un dos pa\u00edses federados. E en 1972 creou a Copa Kora\u0107, na que participaban os equipos mellor clasificados de cada pa\u00eds que non puideran acceder aos torneos concibidos para os campi\u00f3ns de Liga e Copa.\nComezos.\nO xornal deportivo franc\u00e9s \"L'Equipe\" foi o primeiro en concibir a idea de competici\u00f3ns deportivas europeas de clubs, primeiro e sobre todo no caso do f\u00fatbol. O baloncesto pronto se adheriu \u00e1 idea, sendo esta proposta discutida pola FIBA durante o Eurobasket de 1957 en Bulgaria. As\u00ed, o Secretario Xeral da FIBA, William Jones, creou unha Comisi\u00f3n integrada por Borislav Stankovi\u0107 (Iugoslavia), Raimundo Saporta (Espa\u00f1a), Robert Busnel (Francia), Miloslav Kriz (Checoslovaquia) e Nikolai Semashko (Uni\u00f3n Sovi\u00e9tica) para chegar a un acordo ao respecto.\nAs\u00ed, a Comisi\u00f3n convidou \u00e1s federaci\u00f3ns nacionais de Europa a enviar aos seus campi\u00f3ns nacionais para un enfrontamento entre eles, \"L'Equipe\" doou o trofeo, e finalmente en 1958 tivo lugar a primeira Copa de Europa de Clubs. Os clubs de Europa do Leste (por non dicir do antigo bloque sovi\u00e9tico) dominaron os primeiros anos, xa que non s\u00f3 ga\u00f1aron as primeiras seis edici\u00f3ns da competici\u00f3n (tres veces o ASK Riga, d\u00faas veces ao CSKA Moscova e unha vez o Dinamo Tbilisi), sen\u00f3n que tam\u00e9n conseguiron chegar \u00e1 final en catro ocasiones no primeiros seis anos (d\u00faas veces Academic Sofia e unha vez Dinamo Tbilisi e ASK Riga).\nAnos 60: O auxe do Real Madrid e do CSKA Moscova.\nEn 1961 as cousas comezaron a cambiar. O principal club de baloncesto de Europa occidental, o Real Madrid (Espa\u00f1a), comezou a mostrar signos da ambici\u00f3n, chegando ese mesmo ano \u00e1s semifinais onde perderon fronte o ASK Riga. Os dous anos seguintes, os campi\u00f3ns espa\u00f1ois atoparon o seu cami\u00f1o \u00e1 final, mais perdeu en \u00e1mbalas ocasi\u00f3ns fronte ao Tbilisi e o CSKA respectivamente. Finalmente, o Real Madrid ga\u00f1ou a primeira do seu oito coroas europeas en 1964, vencendo aos checos do Spartak Brno. Con todo, esa tempada, o campi\u00f3n sovi\u00e9tico non participou debido a que o equipo nacional (composto nun 90% por xogadores do CSKA) estaba a prepararse para os Xogos Ol\u00edmpicos de Toquio 1964. De t\u00f3dolos xeitos, esa tempada supuxo un xiro importante para o baloncesto europeo, xa que marcou o inicio da dominaci\u00f3n dos \"ricos\" clubs de Europa Occidental.\nDespois, at\u00e9 1969, Real Madrid e Olimpia Milano, ent\u00f3n chamado \"Simmenthal\", compartiron o t\u00edtulo do mellor equipo europeo. O Madrid contaba con xogadores como Clifford Luyk, primeiro xogador americano nacionalizado cun papel tan importante, Emiliano Rodr\u00edguez, Miles Aiken, Bob Burgess e m\u00e1is tarde Wayne Brabender. Mentres tanto, o Mil\u00e1n, en 1966, foi dirixido por un mozo e intelixente aleiro americano, Bill Bradley, que m\u00e1is tarde se converter\u00eda en campi\u00f3n da National Basketball Association (NBA) en 1970 e 1973 cos New York Knicks.\nTempo despois, Bradley tam\u00e9n se converter\u00eda en candidato \u00e1 presidencia dos Estados Unidos. En 1969, o CSKA de Moscova, inspirado polo talento Sergei Belov, logrou vencer ao Real Madrid en Barcelona. O mozo Belov conseguiu 19 puntos esa noite, mais o seu compa\u00f1eiro de equipo, o alto pivote Vladimir Andreev (2,15 m) conseguiu 37.\nAnos 70: A dinast\u00eda do Pallacanestro Varese.\nDespois das dinast\u00edas da Uni\u00f3n Sovi\u00e9tica e do Real Madrid, os 70 foron, sen d\u00fabida, a d\u00e9cada do Pallacanestro Varese (Italia). O campi\u00f3n italiano, atopou a maneira, ano tras ano, para chegar \u00e1 final da competici\u00f3n, de feito, o Varese chegou a dez finais durante os anos 70, ga\u00f1ando cinco delas. O Real Madrid, CSKA, o entusiasta Bosna Saraievo e o puxante Maccabi Tel-Aviv foron os outros campi\u00f3ns da d\u00e9cada.\nNese momento, o Varese foi levado polo lendario pivote Dino Meneghin, rodeado de xogadores como Bob Morse, Manuel Raga, Ottorino Flaborea, Fultz John ou Iv\u00e1n Bisson. En 1971, o CSKA ga\u00f1ou o seu \u00faltimo t\u00edtulo Europeo at\u00e9 o 2006, superando a Varese, grazas a 24 puntos de Sergei Belov. En 1977, os israel\u00eds de Maccabi Tel-Aviv, ga\u00f1ou a primeira das s\u00faas cinco coroas europeas. E por fin, en 1979, a escola iugoslava de baloncesto comezou a cegar a Europa, o Bosna Saraxevo, dirixido por un novo adestrador de vinte e oito anos chamado Bogdan Tanjevic, venceu ao Varese, ofrecendo a primeira coroa europea a Iugoslavia.\nAnos 80: Dominio iugoslavo e italiano.\nO que puido ser a d\u00e9cada do Maccabi (seis finais, pero s\u00f3 unha vitoria), co tempo converteuse nun triunfo para o baloncesto italiano (sete finais e cinco vitorias). Italia logrou xerar tres campi\u00f3ns europeos diferentes (Pallacanestro Cant\u00f9, Virtus Roma e Olimpia Milano) en s\u00f3 sete anos. En 1982 e 1983, o Cant\u00fa, tradicional subcampi\u00f3n da liga italiana, conseguiu os seus dous campionatos, chegando despois a vitoria do Banco di Roma. Ent\u00f3n comezou o reinado do Cibona Zagreb e do marabilloso Dra\u017een Petrovi\u0107, estando este dez anos marcados polo xurdir definitivo do elegante baloncesto iugoslavo. En primeiro lugar, o Cibona, ga\u00f1ou d\u00faas veces seguidas (1985 e 1986) e a continuaci\u00f3n, a Jugoplastika, ga\u00f1ou tres t\u00edtulos consecutivos (1989, 1990 e 1991).\nO xurdir grego.\nOs anos 90 viron d\u00faas das finais m\u00e1is emocionantes e pol\u00e9micas da historia da competici\u00f3n, que en 1996 se converteu na \"Euroliga\". En 1992, o KK Partizan de Sa\u0161a \u0110or\u0111evi\u0107 e Predrag Danilovi\u0107 levou aos de Belgrado ao t\u00edtulo, o cuarto consecutivo para un club iugoslavo. Danilovic foi o MVP Final Four, pero foi Djordjevic quen no \u00faltimo segundo do encontro unha canastra de tres puntos que deu a vitoria ao Partizan por 71-70 contra o equipo catal\u00e1n do Joventut Badalona. O ano seguinte levou o t\u00edtulo o Limoges de Francia, que sorprenderon ao Benneton Treviso de Toni Kuko\u010d na final.\nEn 1994, o Joventut tomou vinganza polo sucedido dous anos atr\u00e1s, e na final fronte o Olympiacos grego, o aleiro dos de Badalona, Corny Thompson consegu\u00eda unha tripla (a s\u00faa quinta en toda a competici\u00f3n) que os po\u00f1\u00eda con dous puntos de vantaxe a 19 segundos do final. Os gregos tiveron a ocasi\u00f3n de empatar con dous tiros libres, mais a estrela iugoslava Zarko Paspalj so conseguiu anotar un, dando a vitoria ao Joventut. Ao ano seguinte, o Real Madrid da man de Arvydas Sabonis conseguiu a vitoria sobre o Olympiacos na final.\nA de 1996 resultou ser unha das finais m\u00e1is controvertidos de calquera competici\u00f3n de clubs europea. Este encontro enfrontaba ao Panathinaikos e ao FC Barcelona. No \u00faltimo segundo do partido, nunha canastra que decid\u00eda o encontro, Stojan Vrankovic fac\u00eda un tap\u00f3n ilegal Jos\u00e9 Montero que privaba aos catal\u00e1ns do t\u00edtulo. O Olympiacos continuou a supremac\u00eda grega sobre a Euroliga en 1997 tras perder na final en 1994 e 1995.\n2000: Escisi\u00f3n.\nNo ano 2000, un importante sismo sacudiu os cimentos do baloncesto europeo. Os grandes clubs profesionais do continente, liderados polos espa\u00f1ois, os italianos e os gregos, agrupados na Uni\u00f3n de Ligas Europeas de Baloncesto (ULEB), escind\u00edronse da Federaci\u00f3n Internacional de Baloncesto (FIBA) co prop\u00f3sito de organizar unha nova Euroliga con criterios m\u00e1is modernos de xesti\u00f3n. Estes clubs quer\u00edan recibir maiores ingresos procedentes dos dereitos de transmisi\u00f3n por televisi\u00f3n e de \"merchandise\" dos que lles ofrec\u00eda a FIBA. Ante a falta de acordo entre a FIBA e a ULEB, desapareceu a hist\u00f3rica Copa de Europa e na tempada 2000-2001 naceron d\u00faas competici\u00f3ns paralelas que loitaron por recoller a testemu\u00f1a: a oficialista e sucesora \"Suproliga\" e a escindida e nova \"Euroliga\".\nOs clubs inscrib\u00edronse nunha e outra competici\u00f3n segundo os seus intereses. A maior parte de espa\u00f1ois, italianos, gregos (excepto o Panathinaikos BC) e franceses tomaron parte pola Euroliga, mentres que a maior\u00eda de rusos, israel\u00eds e do leste de Europa optaron pola Suproliga. Na tempada 2001-2002 os equipos pertencentes \u00e1 \"Suproliga\" entraron a formar parte da \"Euroliga\", quedando unha \u00fanica competici\u00f3n.\n2006: Harmonizaci\u00f3n.\nOs cinco anos de ruptura no baloncesto europeo foron prexudiciais tanto para a Federaci\u00f3n Internacional de Baloncesto (FIBA), a Uni\u00f3n de Ligas Europeas de Baloncesto (ULEB) e os clubs que tomaron parte nas s\u00faas competici\u00f3ns. Por iso, en novembro de 2004, os m\u00e1ximos dirixentes da ULEB e FIBA Europa acordaron finalmente a compatibilizaci\u00f3n dos seus respectivos torneos de face \u00e1 seguinte tempada.\nDeste xeito, FIBA Europa comprometeuse a administrar e impulsar todas as competici\u00f3ns de clubs europeas (chamando \u00e1 s\u00faa \"Liga Europea\" como \"Eurocopa\") \u00e1 vez que reco\u00f1ec\u00eda oficialmente \u00e1 ULEB como ente organizador da \"Euroliga\" e a \"Copa da ULEB\". Ademais, o m\u00e1ximo organismo federativo europeo limitou a 48 o n\u00famero de participantes nos torneos da ULEB e pasou a xestionar en exclusiva as normativas de elixibilidade dos xogadores, os traspasos e contr\u00f3lelos antidopaxe. A ULEB reservouse a opci\u00f3n de subscribir contratos para que alg\u00fans clubs participen nas s\u00faas competici\u00f3ns durante un n\u00famero determinado de tempadas independentemente dos resultados deportivos que tivesen. O acordo tam\u00e9n previu o compromiso de harmonizaci\u00f3n do calendario internacional para que os partidos oficiais das selecci\u00f3ns nacionais non prexudiquen os intereses dos membros da ULEB.\nDende 2001 at\u00e9 2011 a Euroliga foi ga\u00f1ada tan s\u00f3 por tres equipos distintos. Entre eles destaca o Panathinaikos que acadou o t\u00edtulo at\u00e9 en tres ocasi\u00f3ns (2001, 2007, 2009 e 2011), siguenelle o Maccabi Tel Aviv campi\u00f3n en d\u00faas ocasi\u00f3ns (2004 e 2005) e finalista en tres (2006, 2008 e 2011) e o FC Barcelona que en 2003 e 2010 conseguiu os seus \u00fanicos t\u00edtulos at\u00e9 o momento.\nFormato.\nA partir da tempada 2009-10, a primeira fase da Euroliga ser\u00e1n as \"Roldas Clasificatorias\" (en ingl\u00e9s: \"Qualifying Rounds\"), que implicar\u00e1n a oito clubs nunha fase eliminatoria con enfrontamentos de ida e volta. Os catro superviventes da primeira rolda de clasificaci\u00f3n aparellaranse entre si para a segunda rolda de clasificaci\u00f3n, continuando os dous ga\u00f1adores na Euroliga. T\u00f3dolos clubs que perdan nestas eliminatorias participar\u00e1n na competici\u00f3n de segundo nivel da ULEB, a Eurocup.\nA seguinte fase \u00e9 a \"Fase regular\" (en ingl\u00e9s: \"Regular Season\") na que participan 24 equipos. Dende 2009, os participantes incl\u00faen a vinte e dous clubs inscritos automaticamente na \"fase regular\" ademais dos dous ga\u00f1adores das \"Roldas Clasificatorias\". Cada equipo xoga dous partidos (ida e volta) contra os demais equipos do seu grupo. Ao final da \"fase regular\", os equipos red\u00facense de 24 a 16. Antes de 2008-09, os equipos estaban divididos en tres grupos de oito equipos cada un, clasific\u00e1ndose os cinco primeiros m\u00e1is o mellor sexto clasificado de t\u00f3dolos grupos. Agora, a tempada regular consta de catro grupos con seis equipos cada un, avanzando os catro primeiros de cada grupo.\nA segunda fase, co\u00f1ecida como \"Top 16\", consiste en catro grupos de catro equipos. Do mesmo xeito que na tempada regular, cada grupo de \"Top 16\" os equipos enfr\u00f3ntanse a partidos de ida e volta. A terceira fase, a \"Rolda de cuartos de final\" (en ingl\u00e9s: \"Quarterfinal round\") vense xogando dende 2004. Antes, s\u00f3 os ga\u00f1adores de cada grupo avanzaron cara a \"Final Four\", agora o primeiro e segundo de cada grupo enfr\u00f3ntanse nunha serie de playoffs ao mellor de cinco encontros (at\u00e9 2007 era ao mellor de tres). A vantaxe de campo e para os equipos que acabaron en primeiro lugar nos grupos do \"Top 16\". Na \"Final Four\", que se celebra nun lugar determinado (por exemplo en 2010 en Par\u00eds), enfr\u00f3ntanse os ga\u00f1adores das eliminatorias de cuartos de final a un s\u00f3 partido. Estes encontros cel\u00e9branse en tan s\u00f3 tres d\u00edas, xogando primeiro unhas semifinais e posteriormente a final cos ga\u00f1adores e un encontro polo terceiro posto cos perdedores.\nA partir da tempada 2016\u221217 o n\u00famero de clubs reduciuse a 16, os cales se enfrontan nun sistema de todos contra todos con partidos de ida e volta. Os primeiros oito clasificados xogan posteriormente un playoff ao mellor de cinco partidos para clasificarse \u00e1 Final Four.\nEquipos.\nOs seguintes son os equipos participantes na edici\u00f3n 2022\u221223 da Euroliga.\nT\u00edtulos.\nAdestradores m\u00e1is laureados.\n\u017deljko Obradovi\u0107 e Ettore Messina son os adestradores que ga\u00f1aron m\u00e1is Euroligas con tres t\u00edtulos cada un; seguido por Pini Gershon que sa\u00edu vitorioso en d\u00faas ocasi\u00f3ns. Levando as rendas do Maccabi Tel Aviv, o israel\u00ed Gershon logrou o t\u00edtulo en d\u00faas ocasi\u00f3ns consecutivas (2004 e 2005), foi subcampi\u00f3n en 2006 e, ademais, en 2001 foi o \u00faltimo en saborear o \u00e9xito na desaparecida Copa de Europa.\nO italiano Messina, que xa fora campi\u00f3n de Europa de Clubs en 1998, sendo o primeiro t\u00e9cnico ga\u00f1ador da m\u00e1xima competici\u00f3n da ULEB. O Kinder Bolonia levou o t\u00edtulo na tempada 2000-2001 ao derrotar ao Baskonia nunha eliminatoria final ao mellor de cinco partidos, que se resolveu cun resultado de 3 a 2. A segunda vitoria de Messina, que foi subcampi\u00f3n en 2002 e 2003, produciuse en 2006 ao mando do CSKA Moscova.\nO serbio Obradovi\u0107 foi o \u00faltimo en conseguilo, sempre como adestrador do Panathinaikos e sempre contra o ent\u00f3n vixente campi\u00f3n da competici\u00f3n. O seu primeiro triunfo produciuse na tempada 2001-2002, contra o Kinder; na 2006-2007 e na 2008-2009 contra o CSKA. Ademais, Obradovi\u0107 conquistara anteriormente catro t\u00edtulos da Copa de Europa ao mando do KK Partizan (1992), o 7Up Joventut (1994), o Real Madrid (1995) e Panathinaikos (2000). Tam\u00e9n, foi subcampi\u00f3n desta Copa unha vez ao perder a final de 2001 contra o Maccabi.\nXogador m\u00e1is laureado.\nO lituano \u0160ar\u016bnas Jasikevi\u010dius \u00e9 o xogador que m\u00e1is Euroligas ten no seu palmar\u00e9s con catro en total. O primeiro dos seu catro triunfos conseguiuno en 2003, sendo a base titular do FC Barcelona; os dous seguintes, en 2004 e 2005, foron coa camiseta do Maccabi Tel Aviv e o \u00faltimo en 2009 co Panathinaikos. Tendo en conta \u00e1 antiga Copa de Europa tam\u00e9n, o italiano Dino Meneghin ten no seu palmares sete trofeos da competici\u00f3n.\nActuaci\u00f3ns individuais.\nOs datos das mellores actuaci\u00f3ns individuais ref\u00edrense a encontros sucedidos dende o comezo da tempada 1991-92, exceptuando os rexistros de tap\u00f3ns e a valoraci\u00f3n que s\u00f3 contabilizan dende o comezo da tempada 2000-01. Na categor\u00eda de puntos c\u00f3mpre destacar que na edici\u00f3n de 1964-65 Radivoj Kora\u0107 conseguiu anotar 99 puntos no encontro que enfrontaba ao OKK Belgrado contra o Alvik BBK sueco (155-57)."}
{"id": "147205", "revid": "5132", "url": "https://gl.wikipedia.org/wiki?curid=147205", "title": "Euroliga", "text": ""}
{"id": "147206", "revid": "5132", "url": "https://gl.wikipedia.org/wiki?curid=147206", "title": "Euroliga de baloncesto", "text": ""}
{"id": "147207", "revid": "5132", "url": "https://gl.wikipedia.org/wiki?curid=147207", "title": "Euroliga de Baloncesto", "text": ""}
{"id": "147208", "revid": "1131", "url": "https://gl.wikipedia.org/wiki?curid=147208", "title": "Lu\u00eds Frade Pazos", "text": ""}
{"id": "147210", "revid": "22570", "url": "https://gl.wikipedia.org/wiki?curid=147210", "title": "Morcego de orellas fendidas", "text": "O morcego de orellas fendidas (\"Myotis emarginatus\") \u00e9 un quir\u00f3ptero do x\u00e9nero, \"Myotis\" da familia \"Vespertilionidae\".\n\u00c9 un morcego de tama\u00f1o mediano-pequeno, con orellas de lonxitude media e cunha incisura, nas orellas, m\u00e1is marcada c\u00e1 noutras especies, ten o trago curto e puntiagudo. Pelame de aspecto lanoso, de cor loura avermellada no lombo e amarelada no ventre. O pataxio ins\u00edrese na base do dedo m\u00e1is externo do p\u00e9. Os esp\u00e9cimes novos son m\u00e1is escuros, sen tons avermellados. As femias son de maior tama\u00f1o e peso,\nAs medidas var\u00edan entre os 37,8-39,7 mm dos machos aos 39,9-42,6\u00a0mm das femias e o peso entre os 7,4-10 g dos machos e os 8,5-11,5 g das femias. Utiliza pulsos de FM, de caracter\u00edsticas variables, polo que resulta moi dif\u00edcil diferencialo doutras especies de \"Myotis\" pequenos. A s\u00faa f\u00f3rmula dentaria \u00e9 formula_1.\nDistribuci\u00f3n.\nEsp\u00e1llase ao longo do centro e sur de Europa, suroeste e centro de Asia e norte de \u00c1frica. O l\u00edmite norte en Europa at\u00f3pase nos Pa\u00edses Baixos, sur de Alema\u00f1a, Rep\u00fablica Checa e Eslovaquia. Est\u00e1 presente en toda a Pen\u00ednsula Ib\u00e9rica e en Menorca a\u00ednda que \u00e9 pouco frecuente.\nH\u00e1bitat.\n\u00c9 un morcego de costumes cavern\u00edcolas. As colonias de cr\u00eda est\u00e1n compostas s\u00f3 de femias e adoitan oscilar entre varias decenas e dous centenares. Forma colonias mixtas con \"Rhinolophus euryale, Rhinolophus mehelyi ou Rhinolophus ferrumequinum\" ao sur da Pen\u00ednsula, mentres en Arag\u00f3n at\u00f3paselle co \"Myotis nattereri.\nAo contrario ca na Europa central onde forman colonias para a hibernaci\u00f3n, en Espa\u00f1a desaparecen durante o inverno e excepto alg\u00fan exemplar illado non volven ser vistos nos refuxios at\u00e9 a primavera.\nVive en todo tipo de ecosistemas, a\u00ednda que evita os bosques moi pechados. Vese favorecido por unha orograf\u00eda accidentada. Presente dende o nivel do mar at\u00e9 por riba dos 1.000 m, chegando at\u00e9 os 1.780 m na Serra de Baza (Selecta).\nAmeazas.\nO tratamento da madeira dos faiados nas poboaci\u00f3ns do norte de Espa\u00f1a, polas molestias e a toxicidade dos organoclorados habitualmente empregados. Ademais sofren as ameazas xerais para os morcegos cavern\u00edcolas: crecente turismo de aventura, actos vand\u00e1licos, peches inapropiados etc."}
{"id": "147212", "revid": "1308", "url": "https://gl.wikipedia.org/wiki?curid=147212", "title": "Myotis emarginatus", "text": ""}
{"id": "147213", "revid": "85894", "url": "https://gl.wikipedia.org/wiki?curid=147213", "title": "Morcego de Natterer", "text": "O morcego de Natterer (\"Myotis nattereri\") \u00e9 un morcego europeo de pelame amarronado e \u00e1s dun ton m\u00e1is claro. A s\u00faa cor \u00e9 tam\u00e9n marr\u00f3n na membrana da \u00e1, pasando a ser branca no ventre. Pode atoparse na maior parte do continente, pero non hai moitos exemplares. A s\u00faa f\u00f3rmula dentaria \u00e9 formula_1.\nH\u00e1bitat.\nA distribuci\u00f3n no Reino Unido do morcego pode atoparse no sitio web da National Biodiversity Network.\nNo ver\u00e1n viven en \u00e1rbores de folla caduca, en con\u00edferas, ou en edificios pr\u00f3ximos \u00e1s s\u00faas fontes de alimento.\nProtecci\u00f3n.\nEstes morcegos est\u00e1n protexidos baixo a Directiva de H\u00e1bitats de Europa. No Reino Unido a s\u00faa rareza levou a que os bosques fosen considerados como Sitios de Interese Cient\u00edfico Especial ou \u00c1reas Especiais de Conservaci\u00f3n, e realizarase un plan para ampliar esta protecci\u00f3n a nivel nacional.\nEcolocaci\u00f3n.\nA frecuencia utilizada por esta especie de morcego vai entre 23\u2013115\u00a0kHz, acadando picos de enerx\u00eda nos 53\u00a0kHz e cunha duraci\u00f3n que promedia 3.8 ms.\nRecibiron o seu nome polo naturalista alem\u00e1n Johann Natterer."}
{"id": "147215", "revid": "1410", "url": "https://gl.wikipedia.org/wiki?curid=147215", "title": "Lista de dinosauros", "text": "Nesta listaxe de dinosauros figuran todos os x\u00e9neros v\u00e1lidos pertencentes \u00e1 superorde Dinosauria, sen contar o clado Aves. Nela non se incl\u00faen os x\u00e9neros considerados como dubidosos ou inv\u00e1lidos."}
{"id": "147218", "revid": "1888", "url": "https://gl.wikipedia.org/wiki?curid=147218", "title": "Luciano Varela Castro", "text": "Luciano Varela Castro, nado en Pontevedra o 9 de maio de 1947 \u00e9 un xu\u00edz galego, maxistrado do Tribunal Supremo de Espa\u00f1a desde 2007.\nTraxectoria.\nLuciano Varela foi maxistrado da Audiencia Provincial de Pontevedra durante 23 anos, antes de acceder en 2007 ou Tribunal Supremo. Foi fundador da asociaci\u00f3n Jueces para la Democracia e profesor de Dereito na USC. Creou a revista \"Xur\u00eddica Galega\", e preparou, xunto a outros xu\u00edces, a moitos alumnos de xudicatura, dos que 40 son agora xu\u00edces e fiscais \u2013entre eles dous dos seus fillos. Tam\u00e9n foi autor do borrador da Lei do Tribunal do xurado popular, que tralo procedemento parlamentario procedente, foi publicada no BOE co nome oficial de \"Ley Org\u00e1nica 5/1995, de 22 de mayo, del Tribunal del Jurado\".\nDesde outubro de 2007 forma parte da Sala do Penal do Tribunal Supremo. Entre as s\u00faas actuaci\u00f3ns, en abril de 2009, no caso do xu\u00edz Francisco Javier de Urqu\u00eda, entendeu que non hab\u00eda delito de prevaricaci\u00f3n pero si de suborno, polo que o condenou a 21 meses de suspensi\u00f3n do cargo e a unha multa de 73.800 \u20ac, a m\u00ednima que contempla a lei.\nResoluci\u00f3n xudicial contra Baltasar Garz\u00f3n.\nEn 2009 foi instrutor do caso Garz\u00f3n, onde este xu\u00edz da Audiencia Nacional foi imputado por un delito de prevaricaci\u00f3n na causa sobre os crimes do franquismo, tras unha querela do sindicato de funcionarios Manos Limpias, que o acusaba de ditar resoluci\u00f3ns inxustas \u00e1 mantenta.\nNun primeiro auto, do 3 de febreiro de 2010, Varela considerou que Baltasar Garz\u00f3n prevaricou ao abrir a primeira causa penal contra os crimes do franquismo. No mesmo auto, o instrutor entende que debe ser a Sala en pleno a que estime a transformaci\u00f3n do procedemento, imprescindible para sentar no banco da acusaci\u00f3n a Garz\u00f3n. Distintos medios de comunicaci\u00f3n consideran que o xu\u00edz Varela manti\u00f1a un enfrontamento con Garz\u00f3n dende hab\u00eda anos e a portavoz de Jueces para la Democracia, Victoria Rosell, considerou que a acci\u00f3n de Varela contra Garz\u00f3n era a de \"criminalizar o debate xur\u00eddico\". A Sala do Penal est\u00e1 composta por un presidente, Juan Saavedra, e os maxistrados Francisco Monterde, Juan Ram\u00f3n Berdugo, Joaqu\u00edn Gim\u00e9nez e Adolfo Prego de Oliver. Este \u00faltimo foi relator do auto de admisi\u00f3n a tr\u00e1mite e as acusaci\u00f3ns intentaron apartalo do caso, tras saber que asinara un manifesto contra a Lei de Memoria Hist\u00f3rica que responsabiliza os partidos de esquerda da Guerra Civil espa\u00f1ola e que \u00e9 membro do padro\u00e1dego de honra da Fundaci\u00f3n para la Defensa de la Naci\u00f3n Espa\u00f1ola (DENAES).\nO 7 de abril de 2010, conforme \u00e1 Lei de Axuizamento Criminal espa\u00f1ola, o maxistrado do Supremo decidiu transformar nun procedemento abreviado as dilixencias abertas ao xu\u00edz Baltasar Garz\u00f3n por un delito de prevaricaci\u00f3n que cometer\u00eda ao iniciar, sen competencia legal, unha causa polas desaparici\u00f3ns do franquismo.\nVida persoal.\nEst\u00e1 casado coa concelleira pontevedresa Margarita Castej\u00f3n, coa que ten catro fillos: Covadonga, Calixto, Xerm\u00e1n e Pablo Varela Castej\u00f3n."}
{"id": "147222", "revid": "5132", "url": "https://gl.wikipedia.org/wiki?curid=147222", "title": "CSKA Moscova (baloncesto)", "text": ""}
{"id": "147223", "revid": "1131", "url": "https://gl.wikipedia.org/wiki?curid=147223", "title": "Ordizia", "text": "Ordizia antigamente tam\u00e9n chamada Villafranca de Oria, Villafranca de Ordicia ou Villafranca, \u00e9 un municipio da provincia de Guip\u00fascoa, Pa\u00eds Vasco.\nHistoria.\nO 5 de decembro de 2007 a presidenta filipina Gloria Macapagal Arroyo e o presidente vasco Juan Jos\u00e9 Ibarretxe inauguraron oficialmente os actos do 500\u00ba Aniversario do nacemento do relixioso e navegante vasco Andr\u00e9s de Urdaneta."}
{"id": "147224", "revid": "56817", "url": "https://gl.wikipedia.org/wiki?curid=147224", "title": "Homofon\u00eda (m\u00fasica)", "text": "Na m\u00fasica, Homofon\u00eda (do grego, \"hom\u00f3fonos\", onde \u03bf\u03bc\u03bf\u03b9\u03bf = o mesmo e \u03c6\u03c9\u03bd\u03ae = sons) \u00e9 unha textura musical onde d\u00faas ou m\u00e1is partes musicais m\u00f3vense simultaneamente dende o punto de vista harm\u00f3nico, e cuxa relaci\u00f3n forma acordes.\nCaracter\u00edsticas.\nA homofon\u00eda contraponse \u00e1 polifon\u00eda posto que nesta as partes te\u00f1en independencia r\u00edtmica e mel\u00f3dica e onde non hai predominancia de ningunha parte. Na homofon\u00eda, en cambio, as partes acompa\u00f1antes s\u00f3 dan un soporte harm\u00f3nico \u00e1 melod\u00eda, usualmente situada na voz superior. Na homofon\u00eda homorr\u00edtmica soa unha melod\u00eda que \u00e9 acompa\u00f1ada por acordes.\nInicialmente, na Grecia Antiga, a homofon\u00eda indicaba aquela m\u00fasica na que a melod\u00eda era executada por d\u00faas ou m\u00e1is voces ao un\u00edsono ou en oitavas, \u00e9 dicir, monofon\u00eda con varias voces.\nA homofon\u00eda como termo apareceu por primeira vez en ingl\u00e9s con Charles Burney en 1776, salientando a concordia na melod\u00eda harmonizada.\nHistoria.\nHomofon\u00eda na m\u00fasica occidental.\nMentres que a homofon\u00eda pode ser escoitada en practicamente todas as tradici\u00f3ns musicais europeas, os primeiros exemplos rexistrados en notaci\u00f3n musical, apareceron durante o per\u00edodo medieval en m\u00fasica de danzas, como a Estampie Con todo, debido a que os manuscritos eran custosos, hai pouco material homof\u00f3nico do medioevo, a maior\u00eda da m\u00fasica escrita sendo monof\u00f3nica. Houbo un rexistro semellante da homofon\u00eda no Renacemento.\nA homofon\u00eda apareceu como unha das texturas predominantes na m\u00fasica cl\u00e1sica no per\u00edodo barroco a comezos do s\u00e9culo XVII, cando os compositores tomaban maiormente en conta a harmon\u00eda vertical para as s\u00faas creaci\u00f3ns, o homof\u00f3nico basso continuo converteuse nunha especialidade da \u00e9poca. Os arranxos corais para catro voces, soprano, alto, tenor e baixo foi dende ent\u00f3n moi com\u00fan na m\u00fasica cl\u00e1sica do occidente. As primeiras aparici\u00f3ns da homofon\u00eda d\u00e9ronse na m\u00fasica sacra, substitu\u00edndo a polifon\u00eda e a monofon\u00eda como forma dominante, ademais de espallarse \u00e1 m\u00fasica secular, onde permanece presente at\u00e9 os nosos d\u00edas.\nNa m\u00fasica cl\u00e1sica do s\u00e9culo XX \"algunhas das figuras de acompa\u00f1amento baseadas nas tr\u00edades, como o baixo de Alberti [unha forma homof\u00f3nica de acompa\u00f1amento] desapareceu completamente do escenario composicional\" e en vez apareceu unha clara distinci\u00f3n entre os materiais da melod\u00eda e a harmon\u00eda, comunmente evitando a duplicaci\u00f3n. Con todo, alg\u00fans dispositivos tradicionais, como os acordes repetidos, s\u00e9guense usando.\nO Jazz e outras formas de m\u00fasica popular moderna son xeralmente homof\u00f3nicas, seguindo progresi\u00f3ns harm\u00f3nicas sobre as cales tocan unha melod\u00eda ou sinxelamente improvisan.\nHomofon\u00eda na m\u00fasica non occidental.\nA\u00ednda que a homofon\u00eda \u00e9 m\u00e1is familiar para occidente que para outras culturas musicais, apareceu de calquera xeito en varias delas.\nCando o explorador Vasco da Gama desembarcou na \u00c1frica do oeste en 1497, mencionou que a m\u00fasica que escoito era: \"doce harmon\u00eda\". A\u00ednda que dita m\u00fasica puido ser polif\u00f3nica, xa que o concepto de harmon\u00eda como o entend\u00edan nesa \u00e9poca non \u00e9 necesariamente o mesmo que o concepto de homofon\u00eda comprendido polos te\u00f3ricos actuais."}
{"id": "147225", "revid": "5132", "url": "https://gl.wikipedia.org/wiki?curid=147225", "title": "PBC CSKA Moscow", "text": ""}
{"id": "147226", "revid": "98629", "url": "https://gl.wikipedia.org/wiki?curid=147226", "title": "CH Txuri-Urdin", "text": "O Club Hockey Xeo Txuri Urdin (en galego) ou Txuri Urdin Izotz Hockey Taldea, Txuri Urdin IHT (en \u00e9uscaro), \u00e9 un equipo de h\u00f3ckey sobre xeo da cidade de Donostia, Pa\u00eds Vasco. Actualmente compite na Superliga espa\u00f1ola, a m\u00e1xima competici\u00f3n espa\u00f1ola e da que \u00e9 o equipo m\u00e1is laureado con 9 t\u00edtulos. Disputa os seus partidos como local no \"Txuri Urdin Izotz Jauregia\", con capacidade para 1.200 espectadores.\nHistoria.\nO club foi fundado en 1972. O CH Txuri Urdin foi un dos seis membros fundadores da Superliga Espa\u00f1ola de H\u00f3ckey Xeo, a m\u00e1xima competici\u00f3n deste deporte no Estado espa\u00f1ol. Logo da rivalidade veci\u00f1al coa Real Sociedad os tres primeiros anos na liga e na copa, o Txuri Urdin sucedeu ao equipo branquiazul en 1976 coma o primeiro equipo en suceder \u00e1 Real Sociedad. Ese mesmo ano, a secci\u00f3n de h\u00f3ckey da Real Sociedad disolveuse, polo que o Txuri Urdin pasou a ser o \u00fanico equipo de h\u00f3ckey sobre xeo de Primeira Divisi\u00f3n na cidade. O Txuri Urdin ga\u00f1ou en 9 ocasi\u00f3ns o t\u00edtulo de liga (equipo con m\u00e1is triunfos) e en seis a copa, o \u00faltimo t\u00edtulo de liga chegou o ano 2000, ano no que acadou o dobrete (liga e copa). Ademais, o club ga\u00f1ou a Copa de Euskadi nunha ocasi\u00f3n, en 1993.\nA mellor \u00e9poca do equipo vasco foi a d\u00e9cada dos '90, cando conquistou 5 t\u00edtulos de liga, 3 de copa e a \u00fanica Copa de Euskadi, ademais dos 2 subcampionatos de liga e copa."}
{"id": "147227", "revid": "89787", "url": "https://gl.wikipedia.org/wiki?curid=147227", "title": "Tina Dickow", "text": "Tina Dickow nada en Aabyh\u00f8j, preto de Aarhus, o 14 de outubro de 1977, \u00e9 unha cantante e compositora dinamarquesa.\nTraxectoria.\nFoi introducida ao mundo da m\u00fasica polo seu pai. Tras o ensino primario, acudiu a unha escola de m\u00fasica e despois comezou no ensino medio.Foi integrante da banda Fester Kester. Canta principalmente en ingl\u00e9s. Ga\u00f1ou o Steppeulv e o Danish Music Awards en 2004 polo seu \u00e1lbum \"Notes\", e o premio de mellor cantante no Danish Music Awards 2006."}
{"id": "147231", "revid": "6309695", "url": "https://gl.wikipedia.org/wiki?curid=147231", "title": "Iago Mart\u00ednez", "text": "Iago Mart\u00ednez Dur\u00e1n, nado en Vigo en 1979, \u00e9 un xornalista, cr\u00edtico e pol\u00edtico galego.\nTraxectoria.\nLicenciado en Ciencias da Comunicaci\u00f3n na Universidade de Santiago de Compostela. Na s\u00faa faceta de xornalista traballou ou segue traballando no \"Mi\u00f1or\", \"Atl\u00e1ntico Diario\", na redacci\u00f3n viguesa do diario gratu\u00edto \"20 minutos\", en \"Tempos Novos\", no suplemento cultural \"N\u00f3s\" e mais no suplemento de libros \"ProTexta\". Coordinou o suplemento cultural de \"Xornal de Galicia\", onde tam\u00e9n se ocupou de informaci\u00f3n pol\u00edtica, \u00e1s veces como columnista.\n\u00c9 coguionista e codirector da longametraxe documental sobre o poeta Lois Pereiro, en fase de montaxe, e colaborador da revista musical \"Rockdelux\".\nPor outra banda, est\u00e1 ligado \u00e1 plataforma civil a prol da lingua galega \"ProLingua \"e \u00e9 o responsable da canle de televisi\u00f3n dixital Galiza Ano Cero. Dirixe a revista \"Luzes\", creada por Xos\u00e9 Manuel Pereiro e Manuel Rivas.\nMarea Atl\u00e1ntica.\n\u00cb un dos fundadores da Marea Atl\u00e1ntica. Foi o seu coordinador na campa\u00f1a electoral das elecci\u00f3ns municipais de 2015, e logo xefe de gabinete do alcalde Xulio Ferreiro durante os seus catro anos de mandato. \nDesde 2019 \u00e9 concelleiro do Grupo Municipal da Marea Atl\u00e1ntica no Concello da Coru\u00f1a.\nVida persoal.\n\u00c9 sobri\u00f1o do actor Antonio Dur\u00e1n, Morris."}
{"id": "147232", "revid": "56817", "url": "https://gl.wikipedia.org/wiki?curid=147232", "title": "Copa do Rei (h\u00f3ckey sobre xeo)", "text": "A Copa do Rei de h\u00f3ckey sobre xeo \u00e9 a segunda competici\u00f3n de h\u00f3ckey sobre xeo que se disputa no Estado espa\u00f1ol.\nHistoria.\nA primeira edici\u00f3n desta competici\u00f3n tivo lugar na tempada 1972-73 e o primeiro campi\u00f3n da competici\u00f3n foi a Real Sociedad S.S., que ademais ga\u00f1ou as tres seguintes edici\u00f3ns. O equipo que m\u00e1is veces se alzou co t\u00edtulo \u00e9 o CH Jaca, con 14 t\u00edtulos. O actual campi\u00f3n da competici\u00f3n \u00e9 o CD Hielo Bipolo."}
{"id": "147233", "revid": "89787", "url": "https://gl.wikipedia.org/wiki?curid=147233", "title": "Socorro Garc\u00eda Conde", "text": "Socorro Garc\u00eda Conde, nada en 1968 na Pontenova, \u00e9 unha pol\u00edtica galega ligada ao BNG.\nTraxectoria.\n\u00c9 veci\u00f1a das Moas de Arriba, na parroquia de Figueiras e ten dous fillos. Licenciada en Filolox\u00eda Galega pola Universidade de Santiago de Compostela ata a s\u00faa entrada no goberno municipal desenvolveu o seu labor profesional no propio Concello de Santiago onde \u00e9 t\u00e9cnica de normalizaci\u00f3n ling\u00fc\u00edstica.\nParticipou na fundaci\u00f3n da Coordinadora de Traballadores/as de Normalizaci\u00f3n Ling\u00fc\u00edstica e na comisi\u00f3n t\u00e9cnica do Arquivo de Planificaci\u00f3n Ling\u00fc\u00edstica do Consello da Cultura Galega. Entre outros traballos e co-autora do volume \"A normalizaci\u00f3n l\u00edng\u00fc\u00edstica a debate\" (Edici\u00f3ns Xerais, 2002).\nPol\u00edtica.\nMilitante do BNG desde 1989 actualmente fai parte do Consello Local de Compostela, do cal foi respons\u00e1bel desde 2004 at\u00e9 principios do 2007. Tam\u00e9n ten sido membro das direcci\u00f3ns Nacional e Comarcal da CIG-Administraci\u00f3n e do Consello Confederal da CIG.\nNo Concello de Santiago ten exercido como representante sindical pola CIG chegando a presidir o Comit\u00e9 de Empresa.\nEntrou por primeira vez na corporaci\u00f3n municipal de Santiago en maio de 2007 sendo Concelleira da Cidade Hist\u00f3rica e Rehabilitaci\u00f3n at\u00e9 maio de 2008. Desde ese ano \u00e9 a Tenente de Alcalde de Compostela e Concelleira de Cultura e dos Centros Socioculturais. Tam\u00e9n exerce como portavoz do Goberno de Santiago e Portavoz do Grupo Municipal do BNG no Concello."}
{"id": "147235", "revid": "98629", "url": "https://gl.wikipedia.org/wiki?curid=147235", "title": "Cheminea de fadas", "text": "Unha cheminea de fadas, en xeomorfolox\u00eda, \u00e9 unha especie de gran columna natural constitu\u00edda a base de rochas d\u00e9biles, xeralmente sedimentarias, cuxa cima \u00e9 de rocha m\u00e1is resistente que a protexen dos efectos da erosi\u00f3n. Son un accidente parecido ao que ocorre nas costas cos stack, nos que tam\u00e9n interv\u00e9n a erosi\u00f3n mari\u00f1a.\nAt\u00f3panse principalmente no deserto e en zonas \u00e1ridas, secas e quentes. No uso com\u00fan, a diferenza entre as chemineas de fadas e os pin\u00e1culos ou agullas \u00e9 que as chemineas te\u00f1en un espesor variable e as agullas, en cambio, pos\u00faen un perfil m\u00e1is suave ou un espesor uniforme que se vai estreitando desde o chan cara a arriba. As chemineas var\u00edan en tama\u00f1o desde a altura dun humano ata m\u00e1is dun edificio de 10 pisos. Os minerais depositados nos diferentes tipos de rocha son a causa de que certas chemineas var\u00eden de color ao longo da s\u00faa altura.\nAs m\u00e1is co\u00f1ecidas, xa que son un importante reclamo tur\u00edstico, est\u00e1n na rexi\u00f3n de Capadocia, en Turqu\u00eda, e as chemineas do Parque Nacional Bryce Canyon (EUA). Estas formas, \u00e1s veces estra\u00f1as, est\u00e1n presentes en t\u00f3dalas partes do planeta e son unha fonte de crenzas, superstici\u00f3ns e lendas.\nFormaci\u00f3n.\nAs chemineas de fadas son columnas naturais de rocha, \u00e1s veces de estra\u00f1as formas, creadas por diferentes fen\u00f3menos erosivos e que poden acadar varias decenas de metros de altura.\nA erosi\u00f3n das chemineas pode ter unha ou varias orixes, dependendo do lugar en que aparezan. Poden deberse \u00e1 forza das correntes de auga de chuvia e \u00e1s reacci\u00f3ns qu\u00edmicas entre as rochas e a auga. A forza do vento tam\u00e9n ten un efecto significativo, as\u00ed como a sucesi\u00f3n de per\u00edodos de glaciaci\u00f3n e desxeo que destr\u00faen a rocha por expansi\u00f3n.\nAs columnas se compo\u00f1en de estratos (varias capas de solo superpostas) compostos de rochas friables (calcarias, por exemplo), mentres que a s\u00faa cima est\u00e1 constitu\u00edda por unha capa de protecci\u00f3n (por exemplo unha capa dunha grosa rocha m\u00e1is dura) m\u00e1is resistente \u00e1 erosi\u00f3n. Este casco protexe da erosi\u00f3n \u00e1s capas fr\u00e1xiles situadas por debaixo, mentres que as capas veci\u00f1as desaparecen co tempo.\nO peso da rocha dura que domina a columna tam\u00e9n aumenta a resistencia da columna xa que o peso exerce presi\u00f3n sobre as capas internas desta. Isto leva a unha compactaci\u00f3n das rochas que reforza a resistencia. Alg\u00fans fen\u00f3menos de calcificaci\u00f3n nas columnas tam\u00e9n poden mellorar a resistencia.\nNa rexi\u00f3n de Capadocia, en Turqu\u00eda, as chemineas te\u00f1en unha orixe volc\u00e1nica. Comp\u00f3\u00f1ense dunha capa de basalto (que prov\u00e9n de erupci\u00f3ns volc\u00e1nicas) resistente que recobre unha capa de ignimbritas m\u00e1is suave. As columnas aparecen tam\u00e9n nas zonas en que se encontraban as morenas nos antigos glaciares. Neste caso, as rochas depositadas polos glaciares protexen as capas inferiores do solo. No parque de Bryce Canyon, a capa superior est\u00e1 constitu\u00edda por magnesio, mentres que as capas inferiores est\u00e1n feitas de pedra calcaria."}
{"id": "147238", "revid": "98629", "url": "https://gl.wikipedia.org/wiki?curid=147238", "title": "CH Jaca", "text": "O Club Hielo Jaca, \u00e9 un equipo espa\u00f1ol de h\u00f3ckey sobre xeo da cidade de Jaca, Huesca (Arag\u00f3n). Actualmente compite na Superliga Espa\u00f1ola de H\u00f3ckey Xeo, a m\u00e1xima categor\u00eda do h\u00f3ckey sobre xeo do Estado espa\u00f1ol. Xoga os seus partidos como local no Pavill\u00f3n de Xeo de Jaca, inaugurado en 2008 e con capacidade para 2.000 espectadores. Ademais do equipo s\u00e9nior de h\u00f3ckey, conta cunha secci\u00f3n feminina e categor\u00edas inferiores. Tam\u00e9n pos\u00fae un equipo de curling e unha secci\u00f3n de patinaxe art\u00edstica.\nO seu patrocinador \u00e9 Aram\u00f3n, polo que o equipo \u00e9 co\u00f1ecido como Aram\u00f3n Club Hielo Jaca ou \"Aram\u00f3n Jaca\".\nHistoria.\nO CH Jaca foi fundado en 1972, ga\u00f1ou nove campionatos \u00e1 co CH Txuri-Urdin. O CH Jaca tam\u00e9n ga\u00f1ou a Copa do Rei en once ocasi\u00f3ns. Ga\u00f1ou t\u00f3dolos seus t\u00edtulos dende mediados da d\u00e9cada dos '80, os m\u00e1is recentes foron o t\u00edtulo de liga de 2010 e o de copa de 2006. De t\u00f3dolos equipos espa\u00f1ois ten o mellor r\u00e9cord nas competici\u00f3nes europeas. Por\u00e9n, o progreso, con oito vitorias en 37 partidos segue sendo moi negativo. Durante a IIHF Continental Cup da tempada 2005-06, o equipo aragon\u00e9s ga\u00f1ou os tres partidos da primeira rolda ante o HK Slawia Sofia de Bulgaria, o Hapoel Amos Lod de Israel e o Polis Akademisi Ankara de Turqu\u00eda, mais perdeu t\u00f3dolos partidos da segunda rolda ante o HK Junost Minsk de Belar\u00fas, Kaszink-Torpedo Ust-Kamenogorsk de Kasaquist\u00e1n e o HK Sokol Kiew de Ucra\u00edna."}
{"id": "147240", "revid": "1308", "url": "https://gl.wikipedia.org/wiki?curid=147240", "title": "Chemineas de fadas", "text": ""}
{"id": "147242", "revid": "23204", "url": "https://gl.wikipedia.org/wiki?curid=147242", "title": "CG Puigcerd\u00e0", "text": "O Club Gel Puigcerd\u00e0 \u00e9 un club catal\u00e1n de h\u00f3ckey sobre xeo da localidade de Puigcerd\u00e0, en Cerda\u00f1a.\nHistoria.\nO Club de Gel Puigcerd\u00e0 naceu no ano 1956 no colexio \"Pensionat d'Alta Muntanya\" (escolapios) da vila, en crear-se un equip d'hoquei gel, deporte que introducira un ano antes, proveniente de N\u00faria, Pere Dosta Anglada. O 26 de febreiro de 1956, xogouse un partido no estanque conxeado da localidade. O 10 de febreiro de 1957 organizouse un festival de xeo na pista descuberta e sen finalizar do lago. Os d\u00edas 18 e 19 de xaneiro de 1958 inaugur\u00e1base a pista cun festival internacional de xeo. A partir de dito festival, os clubs de h\u00f3ckey da vila que trocaran as rodas polas coitelas foron integrados na A.E.P (Antics Alumnes de l'Escola Pia), que xogaron varios partidos, tanto con equipos catal\u00e1ns como estranxeiros ata 1964. Debido \u00e1 imposibilidade de dispor de xeo estable a causa da meteorolox\u00eda, uns cantos xogadores decidiron ir xogar a Font-Romeu para poder continuar a patinar sobre xeo. Con todo, a efectos federativos, non pod\u00edan xogar no recentemente creado equipo da Union Sportive Font-Romeu. O CGP \u00e9 un dos fundadores da Superliga Espa\u00f1ola de H\u00f3ckey Xeo que o club ga\u00f1ou en diversas ocasi\u00f3ns. En 1983 inaugurouse en Puigcerd\u00e0 o actual pavill\u00f3n de xeo no que o club disputa os seus partidos como local, o Club Poliesportiu Puigcerd\u00e0. O 8 de agosto do 2006 o CG Puigcerd\u00e0 xogou o primeiro partido feminino da s\u00faa historia."}
{"id": "147256", "revid": "5132", "url": "https://gl.wikipedia.org/wiki?curid=147256", "title": "FIBA EuroCup", "text": ""}
{"id": "147257", "revid": "98629", "url": "https://gl.wikipedia.org/wiki?curid=147257", "title": "Gabu", "text": "Gabu \u00e9 a principal cidade do leste de Guinea-Bisau e capital da rexi\u00f3n hom\u00f3nima, a s\u00faa poboaci\u00f3n estimada para 2010 \u00e9 de 37.525 habitantes, o que a converte na segunda cidade do pa\u00eds despois da capital. Foi o centro do reino de Kaabu ata a s\u00faa conquista polo reino de Fouta Djallon en 1867. Gabu ten importancia como centro comercial do leste do pa\u00eds e do comercio con Guinea e o Senegal. Durante a \u00e9poca colonial chamouse Nova Lamego ."}
{"id": "147258", "revid": "23204", "url": "https://gl.wikipedia.org/wiki?curid=147258", "title": "Cameron Diaz", "text": "Cameron Michelle Diaz, nada o 30 de agosto de 1972 en San Diego (California), \u00e9 unha modelo e actriz estadounidense.\nTraxectoria.\nIniciou unha carreira de modelo profesional aos dezaseis anos, traballando para Calvin Klein e Levi's, mesmo aparecendo na portada da revista \"Seventeen\" en xullo de 1990. Malia non ter experiencia como actriz apareceu en 1994 en \"The Mask\", e tras varios papeis m\u00e1is, f\u00edxose famosa polos seus papeis en \"My Best Friend's Wedding\" (1997) e \"There's Something About Mary\" (1998). D\u00e1lle voz \u00e1 princesa Fiona na versi\u00f3n orixinal de \"Shrek\"."}
{"id": "147262", "revid": "98629", "url": "https://gl.wikipedia.org/wiki?curid=147262", "title": "Club Atl\u00e8tic Terrassa", "text": "O Atl\u00e8tic Terrassa Hockey Club \u00e9 un club deportivo da cidade de Terrassa. Fundado como club de h\u00f3ckey herba, actualmente conta con moitas secci\u00f3ns deportivas. Actualmente conta con m\u00e1is de 5.000 socios.\nSecci\u00f3ns deportivas.\nEntre par\u00e9nteses a data de creaci\u00f3n da secci\u00f3n:\nHistoria.\nO Atl\u00e8tic Terrassa HC fundouse o 1 de agosto de 1952 por un grupo de dezaseis xoves do \"Centre Social Cat\u00f2lic\" de Terrassa. O club naceu logo da disoluci\u00f3n do Educaci\u00f3n y Descanso. Deste xeito poderanse crear os dous primeiros equipos que participaron nos Campionatos de Catalu\u00f1a de Primeira e Segunda Categor\u00eda. Josep Oriol Freixa i Vancells foi o primeiro presidente do club.\nO primeiro triumfo chegou en 1954 ga\u00f1ant o trofeo internacional Pere Amat.\nMais a situaci\u00f3n econ\u00f3mica da entidade non era boa. En 1957-58 p\u00e9chase o local da R\u00faa Vall e se traslada a un espazo cedido polo \"Centre Social Cat\u00f2lic\". En 1960 conseguiu unha nova sede social, novamente na R\u00faa Vall. Na tempada 1960-61, o Atl\u00e8tic ga\u00f1a os primeiros t\u00edtulos oficiais, o Campionato de Catalu\u00f1a infantil e xuvenil e na 1965-66, co t\u00e9cnico indio Vinicio Carvalho, o Campionato de Espa\u00f1a xuvenil.\nEn 1964 o club inagurou o seu primeiro terreo propio en Torrent d'en Pere Parres.\nDous anos m\u00e1is tarde crea unha secci\u00f3n de atletismo e m\u00e1is tarde de tenis e de front\u00f3n. O club decidiu adquirir unha nova zona polideportiva para t\u00f3dalas secci\u00f3ns. As\u00ed, en 1969 inaugurouse a nova sede an Can Salas. A secci\u00f3n de h\u00f3ckey feminino apareceu en 1970. Comeza unha \u00e9poca de expansi\u00f3n do club.\nEn 1972 en M\u00fanic, Jaume Arb\u00f3s converteuse no primeiro xogador ol\u00edmpico do club. Xa nos anos '80, chegaron os t\u00edtulos s\u00e9nior, o primeiro Campionato de Catalu\u00f1a (1980-81), a primeira liga (1983), as Copas de Europa (1985 en Frankenthal (Alema\u00f1a) e 1998 en Terrassa) e as Recopas de Europa (1994 e 2000) ou a Copa de Europa de Sala (1999)."}
{"id": "147263", "revid": "1786", "url": "https://gl.wikipedia.org/wiki?curid=147263", "title": "Myotis nattereri", "text": ""}
{"id": "147264", "revid": "85894", "url": "https://gl.wikipedia.org/wiki?curid=147264", "title": "Mangoeiro, Abelenda, Avi\u00f3n", "text": "Mangoeiro ou Mag\u00fceiro \u00e9 un lugar da parroquia de Abelenda, no concello ourens\u00e1n de Avi\u00f3n. Ti\u00f1a 35 habitantes no ano 2011 segundo datos do INE e do IGE, dos cales 13 eran homes e 12 mulleres. Iso sup\u00f3n unha diminuci\u00f3n da poboaci\u00f3n respecto a 2010 cando ti\u00f1a 36 habitantes (13 homes e 23 mulleres). Segundo o IGE do 2009 ti\u00f1a 37 habitantes (13 homes e 24 mulleres)."}
{"id": "147265", "revid": "5132", "url": "https://gl.wikipedia.org/wiki?curid=147265", "title": "RFS Iugoslavia", "text": ""}
{"id": "147271", "revid": "5863", "url": "https://gl.wikipedia.org/wiki?curid=147271", "title": "Alejandro de Castro Casal", "text": "Alejandro de Castro Casal, nado na Coru\u00f1a o 23 de abril de 1812 e finado en Zarauz o 6 de xullo de 1881 foi un pol\u00edtico e diplom\u00e1tico galego.\nTraxectoria.\nFoi parlamentario no Congreso dos Deputados pola provincia de Pontevedra en varias lexislaturas entre 1850 e 1876, presidente do congreso entre o 23 de decembro de 1864 e o 20 de febreiro de 1865, \nministro de Ultramar durante un breve per\u00edodo en 1864 e tam\u00e9n entre 1866 e 1867, de Facenda en 1865 e de Estado nese mesmo ano durante o reinado de Isabel II; novamente ministro de Estado en 1875 e interinamente de Fomento durante a enfermidade do titular, Manuel Orovio Echag\u00fce, xa no reinado de Afonso XII, e senador pola provincia de Pontevedra en 1876 e vitalicio desde 1877.\nServiu tam\u00e9n como embaixador en Roma e Lisboa."}
{"id": "147275", "revid": "1131", "url": "https://gl.wikipedia.org/wiki?curid=147275", "title": "Verbum - Casa das palabras", "text": "O Verbum - Casa das Palabras \u00e9 un museo interactivo da cidade de Vigo, dedicado aos \u00e1mbitos relacionados coa comunicaci\u00f3n humana, dese\u00f1ado coma un espazo cultural, l\u00fadico e divulgativo no que os visitantes poidan participar dun modo activo nos elementos expositivos. Un espazo de entretemento que permite experimentar e co\u00f1ecer a trav\u00e9s de xogos todo o relacionado coa comunicaci\u00f3n: as linguaxes, os idiomas, as palabras, as letras, os sons, os signos, os s\u00edmbolos, a vista, o o\u00eddo, a lectura, a escritura, a literatura, a tecnolox\u00eda etc.\nO museo.\n\"Verbum\" \u00e9 un voc\u00e1bulo latino que significa palabra, porque a palabra \u00e9 a orixe do contido do proxecto e o lat\u00edn \u00e9 a lingua que deu orixe \u00e1s linguas rom\u00e1nicas, entre as cales est\u00e1 a lingua galega. Tomando a palabra como unidade m\u00ednima de significaci\u00f3n, os contidos de \"Verbum\" desenv\u00f3lvense en catro disciplinas xerais: linguas, ciencias, literatura e tecnolox\u00eda.\nO museo est\u00e1 situado a car\u00f3n da praia de Samil, fronte \u00e1 r\u00eda de Vigo, nunha das principais zonas de ocio da cidade ol\u00edvica, que disp\u00f3n dun longo paseo mar\u00edtimo que bordea a praia, ademais de zonas verdes, instalaci\u00f3ns deportivas, parques infant\u00eds, establecementos de hostaler\u00eda e aparcadoiros. A superficie total constru\u00edda \u00e9 de m\u00e1is de 5.000 m\u00b2, localizados nunha parcela de m\u00e1is de 13.000 m\u00b2.\nO edificio foi dese\u00f1ado polo arquitecto galego C\u00e9sar Portela, e est\u00e1 estruturado en catro andares (souto, baixo, andar superior e cuberta) unificadas por unha caixa de luz que as atravesa e as relaciona, e na que se estruturan as comunicaci\u00f3ns verticais (escaleiras e elevadores).\nO proxecto en s\u00edntese \u00e9 un conxunto de caixas, que como ocorre coas caixas chinesas, se conte\u00f1en unhas \u00e1s outras e se mezclan entre si, xerando espazos e situaci\u00f3ns interrelacionadas. O conxunto parece sosterse no baleiro, en tanto que cada caixa se dese\u00f1a convenientemente: r\u00e1sgase, agr\u00e9tase, manip\u00falase, para permitir a entrada da luz, que ao seu paso vai creando \u00e1mbitos claros ou escuros, recintos ba\u00f1ados por luces cambiantes a medida que transcorre o d\u00eda, polos que transitan os visitantes \u00e1 vez que descobren o rico, o complexo, o ins\u00f3lito, que pode chegar a ser o mundo da palabra.\n\u00c1 expresividade do espazo e das formas s\u00famanse a expresividade da escultura e a pintura. No xard\u00edn da entrada principal enc\u00f3ntrase a escultura en bronce de Sergio Portela \"O susurro\". \u00c1 entrada do auditorio est\u00e1 \"A censura\", unha talla de Manuel Coia: un personaxe cort\u00e1ndolle a lingua a outro como mostra da censura da liberdade de expresi\u00f3n. Por \u00faltimo, presidindo o grande espazo central, un fresco de Jos\u00e9 Mar\u00eda B\u00e1ez titulado \"As palabras\".\nContido do museo.\nO dese\u00f1o expositivo de \"Verbum\" organ\u00edzase en 29 cubos de madeira interactivos -correspondentes \u00e1s letras do alfabeto- nos que se desenvolven diferentes tem\u00e1ticas das que trata o museo, sempre arredor da comunicaci\u00f3n humana. P\u00f3dense diferenciar as catro grandes \u00e1reas antes mencionadas, que serven para marcar os itinerarios dos diferentes percorridos a realizar.\nServizos adicionais.\nAmais dos elementos expositivos, o inmoble conta con servizos adicionais como cafeter\u00eda - restaurante, unha sala de exposici\u00f3ns temporais, un sal\u00f3n de actos e unha aula para seminarios con capacidade para cincuenta persoas sentadas.\nO sal\u00f3n de actos, con capacidade para duascentas persoas sentadas, est\u00e1 dotado de megafon\u00eda, can\u00f3n de v\u00eddeo, pantalla de proxecci\u00f3n e equipos de traduci\u00f3n simult\u00e1nea. No mesmo real\u00edzanse todo tipo de actividades complementarias, tanto propias de \"Verbum\" como externas.\nNo vest\u00edbulo hai un punto de informaci\u00f3n dixital no que se poden consultar p\u00e1xinas web con informaci\u00f3n."}
{"id": "147277", "revid": "1131", "url": "https://gl.wikipedia.org/wiki?curid=147277", "title": "Grupo Atl\u00e1ntica", "text": "O grupo Atl\u00e1ntica foi unha agrupaci\u00f3n art\u00edstica galega, creada en 1980 co prop\u00f3sito de reactivar as artes pl\u00e1sticas en Galiza. O grupo tivo unha curta vida no panorama art\u00edstico, realizaron cinco exposici\u00f3ns comisariadas polo colectivo entre 1980 (a primeira delas foi en Baiona) e 1983.\nEn 1981 recibiu o Premios da Cr\u00edtica Galicia na categor\u00eda de Iniciativas culturais.\nMembros.\nO grupo estaba composto pola pintora Menchu Lamas (quizais a m\u00e1is co\u00f1ecida e mellor valorada pola cr\u00edtica), os pintores Ant\u00f3n Lamazares Silva, \u00c1nxel Huete, Ant\u00f3n Pati\u00f1o, Monroy e o escultor Ignacio Basallo.\nTam\u00e9n estiveron vinculados o pintor Manuel Moldes, Din Matamoro e Berta \u00c1lvarez C\u00e1ccamo.\nCaracter\u00edsticas.\nAtl\u00e1ntica ti\u00f1a por obxectivo modernizar a pl\u00e1stica galega sen deixar de entroncala nuns sinais de identidade propios pr\u00f3ximos a propostas pol\u00edticas progresistas e galeguistas. Enmarcando a proposta dentro doutras de tipo internacionalista, os membros de Atl\u00e1ntica son en certo modo herdeiros dos seus coet\u00e1neos da transvangarda italiana. Recup\u00e9ranse s\u00edmbolos e signos de car\u00e1cter mitol\u00f3xico, relacionados co mundo precristi\u00e1n, c\u00e9ltico e o contorno do oc\u00e9ano Atl\u00e1ntico, do que toman a denominaci\u00f3n. No caso da escultura prod\u00facese unha revalorizacion da pedra e a madeira como materiais escult\u00f3ricos identitarios.\nEstilisticamente o grupo comparte poucas sinais com\u00fans, exceptuando quizais influencias do expresionismo abstracto americano ou a \"action painting\"."}
{"id": "147278", "revid": "23204", "url": "https://gl.wikipedia.org/wiki?curid=147278", "title": "Georgius Agricola", "text": "Georgius Agricola ou Georg Pawer (Glauchau, 24 de marzo de 1494? Chemnitz, 21 de novembro de 1555) \u00e9 considerado o pai da xeolox\u00eda moderna.\nOs seus estudos sistem\u00e1ticos, da terra e das s\u00faas rochas, minerais e f\u00f3siles, contribu\u00edron enormemente para a miner\u00eda, metalurxia, mineralox\u00eda, xeolox\u00eda estrutural e paleontolox\u00eda. Nacido na Saxonia, Agricola estudou na Universidade de Leipzig.\nTraxectoria.\nEn 1522 comezou a estudar medicina, primeiro en Leipzig e despois en Bolo\u00f1a e Padua en Italia onde se graduou en 1526. Nunca foi gran amante da medicina, dedicando os seus estudos \u00e1 xeolox\u00eda e \u00e1 mineralox\u00eda. Comezou a exercer a medicina en Joachimsthal en 1527, que era un importante centro mineiro de prata. O seu traballo integra a observaci\u00f3n e a documentaci\u00f3n de toda a tecnolox\u00eda mineira da \u00e9poca.\nEn 1531 deixou a Bohemia (hoxe Jachymov, na Rep\u00fablica Checa) e retornou a Saxonia para asumir o cargo de m\u00e9dico en Chemnitz, onde permaneceu at\u00e9 a s\u00faa morte. En Chemnitz exerceu varias funci\u00f3ns p\u00fablicas, entre elas a de burgomestre (prefecto). \u00c9 nesa cidade que el enviou ao prelo unha longa serie de traballos, iniciada xa na s\u00faa estada en St. Joachimsthal. Da lista de publicaci\u00f3ns constan desde un libelo pol\u00edtico contra os turcos (que venceran Viena en 1529) at\u00e9 t\u00edtulos de metrolox\u00eda, filosof\u00eda, mineralox\u00eda, xeolox\u00eda de mina e econ\u00f3mica, miner\u00eda, zoolox\u00eda, medicina e historia. D\u00faas obras publicadas nese per\u00edodo levaron a Agr\u00edcola a ser considerado o Pai da Mineralox\u00eda: \"De ortu et causis subterraneorum libri V\" (X\u00e9nese dos materiais no interior da Terra, en cinco libros) e \"De Natura Fossilium\" (\"Os f\u00f3siles naturais\"), libro que trata dos f\u00f3siles, na \u00e9poca considerados como restos mortais de monstros pre-diluvianos. Ambos os libros son de 1546. De \"Re Metallica\" (\"Da natureza dos metais\"), considerado un cl\u00e1sico da mineralox\u00eda, foi publicado un ano despois da s\u00faa morte. Na composici\u00f3n desa obra, a gran tarefa de Agr\u00edcola consistiu, al\u00e9n de compilar observaci\u00f3ns propias, en tratar e organizar un vasto conxunto de co\u00f1ecementos e pr\u00e1cticas en franco desenvolvemento, para as cales sequera hab\u00eda terminolox\u00eda latina apropiada. Acabou creando diversos neoloxismos en lat\u00edn, que tentaban traducir expresi\u00f3ns alem\u00e1s dos mineiros da Erzgebige. [1] \n= Notas ="}
{"id": "147284", "revid": "98629", "url": "https://gl.wikipedia.org/wiki?curid=147284", "title": "Ligeia Mare", "text": "Ligeia Mare \u00e9 un lago composto de hidrocarburos l\u00edquidos (principalmente metano) da l\u00faa de Saturno, Tit\u00e1n, est\u00e1 situado a 79,0\u00b0 N 248,0\u00b0 O.\nCaracter\u00edsticas.\nTen un di\u00e1metro do redor de 500\u00a0km e cunha superficie de ~100.000\u00a0km2, extensi\u00f3n superior a do Lago Superior (que conta con 82.000\u00a0km2). O seu nome prov\u00e9n de Ligeia, unha serea da mitolox\u00eda grega.\nLigeia Mare \u00e9 o principal destino para amenizar da misi\u00f3n chamada TiME, a cal poder\u00eda tentar navegar neste lago."}
{"id": "147318", "revid": "98629", "url": "https://gl.wikipedia.org/wiki?curid=147318", "title": "Mayda Insula", "text": "Mayda Insula \u00e9 unha illa situada no norte do gran lago Kraken Mare, un lago de hidrocarburos que est\u00e1 dentro do polo norte da l\u00faa de Saturno, Tit\u00e1n. Recibiu o seu nome oficial o 11 de maio do 2008 en relaci\u00f3n a Mayda, unha lendaria illa do nordeste do atl\u00e1ntico norte.\nA illa pos\u00fae unha dimensi\u00f3ns de 90 x 150 kms, ten aproximadamente o mesmo tama\u00f1o c\u00e1 Illa Kodiak de Alasca e c\u00e1 illa principal do arquip\u00e9lago de Hawai. Hoxe en d\u00eda e despois da obtenci\u00f3n de imaxes por radar, sosp\u00e9itase que esta illa non \u00e9 realmente unha illa, sen\u00f3n que \u00e9 unha pen\u00ednsula conectada a terra por un longa a\u00ednda que posiblemente estreita ponte de terreo firme.\nO seu status coma mar de hidrocarburos foi confirmado polas imaxes e datos obtidos por radar. S\u00f3 unha porci\u00f3n do mar foi escaneada por radar, pero coma se pode ver na imaxe da caixa de informaci\u00f3n, o seu tama\u00f1o \u00e9 moito m\u00e1is grande, coma as\u00ed reflicte a imaxe de fondo feita no espectro visible."}
{"id": "147334", "revid": "98629", "url": "https://gl.wikipedia.org/wiki?curid=147334", "title": "Punga Mare", "text": "Punga Mare \u00e9 un lago da l\u00faa de Saturno, Tit\u00e1n, est\u00e1 situado a 85,1\u00b0 N 339,7\u00b0 O e ten un di\u00e1metro do redor de 380\u00a0km. O seu nome prov\u00e9n de Punga, ser sobrenatural da mitolox\u00eda maor\u00ed, pai das quenllas e iguanas, e fillo do deus Tangaroa."}
{"id": "147335", "revid": "865", "url": "https://gl.wikipedia.org/wiki?curid=147335", "title": "Breed 77", "text": "Breed 77 \u00e9 un grupo musical con orixe en Xibraltar de metal alternativo con influencias do flamenco.\nHistoria.\nPaul Isola, Danny Felice e Stuart Cavilla eran antigos amigos do colexio e reun\u00edronse en Londres para formar un grupo que inicialmente chamouse \"Gibraltarian Mafia\", pero cando se formou realmente o grupo buscaron un nome que reflectise as s\u00faas orixes conxuntas e cham\u00e1ronse simplemente \"Breed\" (galego: \"raza\"). O grupo viuse forzado a cambia-lo seu nome xa que este xa estaba rexistrado por Steve Hewitt (membro de Placebo) coma nome da s\u00faa compa\u00f1\u00eda discogr\u00e1fica, pas\u00e1ndose a chamar finalmente \"Breed 77\".\nO seu primeiro disco con nome hom\u00f3nimo, \"Breed 77\", editouse en novembro de 2001, sendo reeditado en abril de 2005 debido \u00e1 s\u00faa boa acollida. O segundo \u00e1lbum \"Cultura\" sa\u00edu \u00e1 venda o 3 de maio de 2004 acadando o n\u00famero 61 nas listas de vendas do Reino Unido e o n\u00famero 3 da lista de \u00e1lbums de rock m\u00e1is vendidos. O seu terceiro \u00e1lbum \"In my blood (En mi sangre)\" foi lanzado internacionalmente o 11 de setembro de 2006. Este \u00e1lbum foi producido por Ron Saint-Germain que xa traballara con grupos coma Soundgarden, Tool, Creed e Bad Brains.\nEn xaneiro do 2007, o grupo sacou en iTunes un adianto do seu disco \"Un Encuentro\", o cal sa\u00edu \u00e1 venda en formato CD el 7 de maio de 2007. O quinto \u00e1lbum de estudio, \"Insects\", sa\u00edu ao mercado a finais do 2009.\nAs xiras musicais feitas polo grupo lev\u00e1ronos a tocar xunto a grupos internacionais coma Black Sabbath, Machine Head, Danzig, Ill Ni\u00f1o, Korn, Napalm Death e M\u00e4go de Oz."}
{"id": "147336", "revid": "89787", "url": "https://gl.wikipedia.org/wiki?curid=147336", "title": "Ontario Lacus", "text": "Ontario Lacus \u00e9 un lago composto de hidrocarburos l\u00edquidos (principalmente metano e etano) da l\u00faa de Saturno, Tit\u00e1n, est\u00e1 situado a 72,0\u00b0 S 183,0\u00b0 O e ten un di\u00e1metro de ao redor de 235\u00a0km e unha superficie de ~20.000\u00a0km2, extensi\u00f3n levemente superior \u00e1 do Lago Ontario e de forma semellante, tam\u00e9n \u00e9 este lago que se atopa entre as fronteiras do Canad\u00e1 e EUA o que lle d\u00e1 o nome.\nDende que a sonda Cassini volveu a tomar fotograf\u00edas do polo sur de Tit\u00e1n, desta vez co radar en decembro do 2007 (e en moitas m\u00e1is datas posteriores) quedou patente non s\u00f3 a confirmaci\u00f3n de que este lago estaba formado por hidrocarburos, sen\u00f3n tam\u00e9n a total confirmaci\u00f3n da existencia de sistemas de nubes na troposfera da l\u00faa, as cales xa foran fotografadas por primeira vez pola Cassini o 23 de outubro do 2004, de tormentas e choivas que xeraron dep\u00f3sitos de hidrocarburos l\u00edquidos e da seca ou reduci\u00f3n de moitos lagos de menor tama\u00f1o do polo sur de Tit\u00e1n, isto \u00faltimo reflicte os cambios estacionais que sofren os polos de Tit\u00e1n, sobre todo o polo sur."}
{"id": "147339", "revid": "89787", "url": "https://gl.wikipedia.org/wiki?curid=147339", "title": "Bailar\u00e9 sobre tu tumba", "text": "Bailar\u00e9 sobre tu tumba \u00e9 o cuarto \u00e1lbum da banda viguesa de punk rock Siniestro Total, editado no ano 1985 a trav\u00e9s do selo DRO. No ano 2002 relanzouse unha edici\u00f3n remasterizada do \u00e1lbum con catro canci\u00f3ns extra. Tr\u00e1tase do primeiro disco do grupo gravado tras a entrada do guitarrista Javier Soto, que tam\u00e9n se encargou de gravar os teclados.\nOs oito primeiros temas do disco foron gravados en 1985 nos estudios Trak de Madrid baixo a produci\u00f3n de Paco Trinidad. Os restantes temas da edici\u00f3n orixinal grav\u00e1ronse en concertos celebrados en Alc\u00e1zar de San Juan, Santiago de Compostela, Vigo e Valladolid ese mesmo ano. Tres das catro canci\u00f3ns extra da edici\u00f3n do 2002 proceden das sesi\u00f3ns de estudio de Trak, e a derradeira, \"We are the world\", gravouse no Parque de Castrelos no ver\u00e1n de 1985."}
{"id": "147342", "revid": "98629", "url": "https://gl.wikipedia.org/wiki?curid=147342", "title": "Muro pantalla", "text": "Un muro pantalla ou pantalla de formig\u00f3n \"in situ\" \u00e9 un tipo de pantalla, ou estrutura de contenci\u00f3n flexible, empregado habitualmente en enxe\u00f1ar\u00eda civil. Os elementos estruturais deste tipo de pantalla exec\u00fatanse en obra, a diferenza das pantallas de paneis prefabricados de formig\u00f3n, onde se recorren a elementos prefabricados. Tam\u00e9n o que caracteriza a estes sistemas \u00e9 que o terreo s\u00e1case unha vez constru\u00eddo o muro.\nA construci\u00f3n de muros pantalla \u00e9 unha t\u00e9cnica relativamente recente. Schneebeli no seu libro \"Muros pantalla\" asegura que o procedemento iniciouse en Italia da man dous enxe\u00f1eiros, Verder (1952) e Marconi (1953), que o empregaron case simultaneamente.\nAs dimensi\u00f3ns dos paneis que conforman os muros pantalla son entre 2,5 e 5 m de lonxitude, e 4 a 15 dm de grosor. A lonxitude da pantalla depende do dimensionamento da mesma.\nCada elemento que conforma un muro pantalla traballa independentemente, e entre eles presentan xuntas que deben ser estancas, evitando o paso de auga a trav\u00e9s das mesmas). O c\u00e1lculo das pantallas ad\u00f3itase realizar supo\u00f1endo que \u00e9 unha viga ensamblada que soporta o pulo de terras.\nSe se ten previsto executar elementos de soporte (ancoraxes, puntais), vanse colocando a medida que se realiza a escavaci\u00f3n.\nProceso de construci\u00f3n.\nA continuaci\u00f3n ind\u00edcanse os pasos a seguir no proceso construtivo do muro pantalla, que unha vez conclu\u00eddo, permite a escavaci\u00f3n do terreo.\nA construci\u00f3n dos distintos paneis farase alternando gabias e do xeito m\u00e1is continuado posible. Com\u00e9zase cos traballos de escavaci\u00f3n de dous muros gu\u00eda de 0,8 a 1,5 metros de profundidade cuxa funci\u00f3n \u00e9 definir o percorrido horizontal da m\u00e1quina. Logo procederase a escavaci\u00f3n do rego do panel, e poderase facer con ou sen bentonita (lodo benton\u00edtico) segundo \u00e1 calidade do terreo. A bentonita \u00e9 unha lama tixotr\u00f3pica que acostuma empregarse nestes casos. Despois ins\u00edrense as armaduras na escavaci\u00f3n, formigon\u00e9ase directamente a parte inferior do panel, e unha vez seco o formig\u00f3n, faise un arriostamento de todos os paneis por arriba.\nConstruci\u00f3n do murete gu\u00eda.\nO murete gu\u00eda \u00e9 un muro que se realiza a ambos lados do rego onde se vai constru\u00edr a pantalla. Adoita ter de dimensi\u00f3ns entre 70 e 100 cm de altura, e entre 30 e 50\u00a0cm de espesor.\nAs funci\u00f3ns do muro gu\u00eda son:\nEscavaci\u00f3n do panel.\nA lonxitude dos paneis a escavar \u00e9, xeralmente de entre 3 e 6 m. A orde de execuci\u00f3n dos paneis depende do sistema de escavaci\u00f3n e do tipo de pantalla, xa que poden executarse polo m\u00e9todo alterno ou continuo.\nA escavaci\u00f3n p\u00f3dese realizar de varias formas:\nColocaci\u00f3n da armadura.\nA armadura ser\u00e1 previamente montada ou armada. Para a s\u00faa colocaci\u00f3n, el\u00e9vase a armadura cun guindastre, e introd\u00facese no panel. Ficar\u00e1 colgada, por medio dun elemento met\u00e1lico, do murete gu\u00eda.\nA armadura non pode apoiarse no fondo do rego, dado que flectar\u00eda, e ao entrar en contacto coas paredes da escavaci\u00f3n, perder\u00eda o recubrimento de formig\u00f3n dos laterais da mesma, as\u00ed como a s\u00faa misi\u00f3n estrutural.\nColocaci\u00f3n das xuntas ou encofrados laterais.\nAntes de formigonar, col\u00f3canse uns encofrados laterais ou xuntas, entre o panel escavado e o panel que se escavar\u00e1 despois, para evitar que se produzan problemas \u00e1 hora de escavar os paneis contiguos. De non colocarse, haber\u00eda irregularidades entre os paneis, que dar\u00edan lugar a filtraci\u00f3ns que poder\u00edan resultar antiest\u00e9ticas, ou incluso perigosas, e non estar\u00eda garantida a continuidade horizontal do muro.\nEstas xuntas poden ser l\u00e1minas met\u00e1licas ou tubos de formig\u00f3n prefabricado ou met\u00e1licos.\n\u00c1s veces disponse lonxitudinalmente, e a trav\u00e9s da xunta, un elemento de goma de entre 30 e 40 cent\u00edmetros de anchura. Cando fragua o formig\u00f3n, ret\u00edrase a xunta e ao executar o novo panel, o elemento de goma evita que poidan producirse filtraci\u00f3ns na uni\u00f3n entre ambos paneis.\nFormigonado.\nO m\u00e9todo para o formigonado consiste en verter o formig\u00f3n desde a parte inferior do panel por medio dun tubo somerxido cun funil na parte superior. Xeralmente o tubo ten un di\u00e1metro entre 150 e 250\u00a0mm e est\u00e1 formado por tramos ensamblables de lonxitudes de 1 a 4 m. \nAo formigonar, a gabia est\u00e1 chea de lodo benton\u00edtico.\nPara evitar que o formig\u00f3n se contamine ao mesturarse coa lama, \u00e9 necesario que se formigone cun tubo capaz de alcanzar a parte inferior. Como a densidade do formig\u00f3n \u00e9 superior \u00e1 dos lodos benton\u00edticos, ficar\u00e1 por debaixo do lodo, e este irase extraendo na superficie.\nExtracci\u00f3n das xuntas.\n\u00c9 unha operaci\u00f3n delicada, pois o formig\u00f3n debe posu\u00edr un certo grao de endurecemento, mais ao mesmo tempo non pode estar demasiado endurecido. En xeral, ad\u00f3itanse extraer entre as d\u00faas e catro horas despois do inicio do formigonado.\nConstruci\u00f3n da viga de coroaci\u00f3n.\nUnha vez realizados todos os paneis, faise unha viga de arriostamento. Consiste nunha viga de formig\u00f3n, que une a parte superior de todos os paneis, que se constr\u00fae despois de descabezalos.\nA viga de coroaci\u00f3n ten d\u00faas misi\u00f3ns:\nEscavaci\u00f3n do recinto interior.\nUnha vez realizadas todas as operaci\u00f3ns previas, pode procederse \u00e1 escavaci\u00f3n do recinto (xeralmente interior) do muro pantalla."}
{"id": "147343", "revid": "865", "url": "https://gl.wikipedia.org/wiki?curid=147343", "title": "Star Power", "text": ""}
{"id": "147344", "revid": "85894", "url": "https://gl.wikipedia.org/wiki?curid=147344", "title": "San Fins, Montemaior, A Laracha", "text": "San Fins \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 36 habitantes no ano 2009 segundo datos do Instituto Nacional de Estad\u00edstica, dos cales eran 16 homes e 20 mulleres."}
{"id": "147345", "revid": "89787", "url": "https://gl.wikipedia.org/wiki?curid=147345", "title": "Fernando Caldeiro Ca\u00ednzos", "text": "Fernando Caldeiro Ca\u00ednzos, m\u00e1is co\u00f1ecido como \"Frank\" Caldeiro, nado en Buenos Aires o 12 de xu\u00f1o de 1958 e finado en League City (Texas) o 3 de outubro de 2009, foi un astronauta arxentino-estadounidense de orixe galega, graduado en enxe\u00f1ar\u00eda mec\u00e1nica na Universidade de Arizona e na Universidade de Florida Central.\nTraxectoria.\nCaldeiro foi nomeado astronauta da NASA o 1 de maio de 1996 como membro do Grupo Astronauta 16, alcumado como \"The Sardines\".\nCaldeiro foi asignado aos voos de observaci\u00f3n a grande altitude na nave da NASA WB-57. En 2002 uniuse \u00e1 Comisi\u00f3n presidencial de Excelencia educativa para os Hispanoamericanos.\nFinou en outubro de 2009, aos 51 anos, logo de dous anos e medio sufrindo un cancro cerebral.\nNo ano 2000 recibira a Medalla Castelao, pois era descendente de galegos. O seu pai era de Samos, emigrado primeiro a Buenos Aires e despois a Nova York, onde traballou como xefe dos electricistas do metro. A s\u00faa nai era leonesa filla de galegos. O seu av\u00f3 materno era da Devesela (Curtis)."}
{"id": "147346", "revid": "98629", "url": "https://gl.wikipedia.org/wiki?curid=147346", "title": "Post-punk", "text": "O post-punk foi un popular movemento musical iniciado a finais dos anos 70, despois do \u00e9xito do punk rock a mediados da d\u00e9cada. O x\u00e9nero ten as s\u00faas ra\u00edces no movemento punk pero \u00e9 m\u00e1is introvertido, complexo e experimental. O post-punk sentou as bases para o rock alternativo ao ampliar os l\u00edmites do punk e da m\u00fasica \"underground\", incorporando elementos do Krautrock (particularmente o uso de sintetizadores e de repetici\u00f3ns frecuentes), da m\u00fasica dub xamaicana (especificamente no baixo), ou do funk estadounidense.\nOrixe do termo.\nO termo \"post-punk\" foi usado por primeira vez no ano 1980. O cr\u00edtico Greil Marcus referiuse ao \"Britain's postpunk pop avant-garde\" nun artigo da \"Rolling Stone\" do 24 de xullo de 1980. El aplicou a frase a bandas coma Gang of Four, The Raincoats e Essential Logic, que describiu coma \"sparked by a tension, humour, and sense of paradox plainly unique in present-day pop music\" (estimuladas por unha tensi\u00f3n, un humor, e un sentido do paradoxo claramente singular na actual m\u00fasica pop).\nHistoria.\nDurante a primeira \u00e9poca do punk, entre 1974 e 1978, artistas coma Sex Pistols, The Clash, The Ramones, Patti Smith e The Damned comezaron a desafiar aos estilos existentes e \u00e1s convenci\u00f3ns da m\u00fasica rock, despoxando \u00e1 estrutura musical de complexidade e qued\u00e1ndose s\u00f3 cun feixe de acordes e progresi\u00f3ns b\u00e1sicas, enfatizando a velocidade. A\u00ednda as\u00ed, coma o punk rock mesmo comezaba a ter un son caracter\u00edstico, unhas poucas bandas comezaron a experimentar con estruturas m\u00e1is dif\u00edciles, temas l\u00edricos, e unha imaxe baseada conscientemente no punk pero sen perder a postura iconoclasta inicial. As bandas de punk rock buscaban crear unha revoluci\u00f3n, os grupos de post-punk quer\u00edan crear arte.\nExemplos cl\u00e1sicos de grupos post-punk son Public Image Limited, The Fall, Joy Division, New Order, New Model Army, Sad Lovers and Giants, Talking Heads, Gang of Four, The Chameleons, Magazine, Wire, Echo &amp; the Bunnymen, The Birthday Party, Orange Juice, The Psychedelic Furs, Adam and the Ants, The Sound, Siouxsie and the Banshees, Lords of the New Church, The Monochrome Set, Section 25, Killing Joke, The Cure, Bauhaus, Devo, The Jesus and Mary Chain e Tubeway Army. Bandas como Crass tam\u00e9n pod\u00eda considerarse dentro da escena post-punk, ao igual que varios grupos formados na estela de grupos tradicionalmente punk rock: Magazine foi creada por Howard Devoto, un exmembro de The Buzzcocks, e Public Image Ltd deriva dos Sex Pistols. Entre os predecesores do x\u00e9nero post-punk incl\u00faese a Television, co seu \u00e1lbum \"Marquee Moon\", que a\u00ednda que foi lanzado en 1977, estilisticamente \u00e9 considerado post-punk. Outros grupos coma The Clash, sendo predominantemente punk estiveron inspirados polo experimentalismo do movemento post-punk, algo que se pode apreciar sobre todo no seu \u00e1lbum \"Sandinista!\".\nA influencia deste novo son foi moi significativa en todo o mundo. A\u00ednda que moitas bandas non brit\u00e1nicas e norteamericanas non acadar\u00edan o reco\u00f1ecemento no resto do mundo, existen excepci\u00f3ns destacables coma Pere Ubu, Suicide, Mission of Burma, The Birthday Party, The Church, U2 e The Virgin Prunes.\nAo redor de 1977 no movemento neoiorquino do No Wave estivo tam\u00e9n vinculado ao auxe do post-punk. Neste movemento incluense artistas coma Teenage Jesus and the Jerks, Glenn Branca, Rhys Chatham, Mars, James Chance and the Contortions, DNA, Bush Tetras, Theoretical Girls, Swans e Sonic Youth. O No Wave centrouse m\u00e1is na parte art\u00edstica que nunha estrutura musical coherente. O recompilatorio producido por Brian Eno \"No New York\" consid\u00e9rase o testamento por excelencia da historia do No Wave.\nO movemento orixinal do post-punk rematou cando as bandas asociadas ao mesmo abandonaron a s\u00faa est\u00e9tica, ao igual que as bandas do x\u00e9nero abandonaran inicialmente o punk rock en favor de novos sons. Moitas destas bandas, entre as que destacan The Cure e Siouxsie and the Banshees, evulu\u00edron cara o rock g\u00f3tico e se identificaron coa subcultura g\u00f3tica. Outros despraz\u00e1ronse cara ao m\u00e1is comercial New Wave (coma Gang of Four), mentres que parte das banda comezaron a soar nas radios universitarias estadounidense e foron os primeiros exemplos do rock alternativo.\nPost-punk revival.\nA chegada do s\u00e9culo XXI viu un renacemento do post-punk dentro do rock alternativo brit\u00e1nico e estadounidense, que en pouco tempo estendeuse a outros pa\u00edses. O primeiro signo deste renacemento foron a aparici\u00f3n de varias bandas \"underground\" a mediados dos 90. Por\u00e9n, os primeiros grupos que acadaron o \u00e9xito comercial, Elastica, Interpol, The Killers e The Strokes, fix\u00e9ronse notar a finais da d\u00e9cada e a principios da seguinte, ao igual que varias bandas orientadas cara o dance como The Rapture, Radio 4 e LCD Soundsystem. Ademais, alg\u00fans grupos post-punk m\u00e1is escuros comezaron a aparecer na escena da m\u00fasica independente da d\u00e9cada do 2010, inclu\u00eddos Cold Cave, She Wants Revenge, Eagulls, The Soft Moon, She Past Away ou Light Asylum, que tam\u00e9n estiveron relacionados co rexurdimento do darkwave, ademais de A Place to Bury Strangers, que combinaba o primeiro post-punk co shoegaze. Esas bandas fac\u00edan m\u00fasica con influencias claramente post-punk, e cunha est\u00e9tica copiada do movemento orixinal. O post-punk revival \u00e9 comercialmente m\u00e1is exitoso que o dos anos 70 e 80 e ten un n\u00famero de seareiros considerablemente maior."}
{"id": "147347", "revid": "23204", "url": "https://gl.wikipedia.org/wiki?curid=147347", "title": "San Fins", "text": "San Fins, ou San Fiz, pode referirse:\nSan Fins pode, como top\u00f3nimo, pode referirse a:"}
{"id": "147348", "revid": "98629", "url": "https://gl.wikipedia.org/wiki?curid=147348", "title": "Estaca", "text": "Ch\u00e1maselle estaca a un elemento construtivo utilizado para cimentaci\u00f3n de obras, que permite trasladar as cargas at\u00e9 un estrato resistente do solo, cando este se encontra a unha profundidade tal que fai inviable, t\u00e9cnica ou economicamente, unha cimentaci\u00f3n mediante zapatas ou placa.\nAs estacas poder\u00e1n traballar individualmente, \u00e9 dicir, estar illadas, ou traballar en grupo, estando as estacas enlazadas nas s\u00faas cabezas por un cepado.\nPola forma en que transmiten as s\u00faas cargas ao terreo temos as estacas flotantes, ou estacas de fuste, cando as cargas se transmiten fundamentalmente polo fuste, por rozamento, e \u00fasanse cando non atopamos un estrato do solo \u00f3ptimo; e as estacas columna, ou estacas de punta, que transmiten as cargas principalmente pola punta, sobre un terreo firme. Tam\u00e9n entre estas d\u00faas opci\u00f3ns poden darse outras intermedias.\nPoden estar constitu\u00eddas de:\nA forma da secci\u00f3n transversal da estaca adoita ser circular ou case circular (cuadrada, hexagonal ou octogonal).\nPrincipio de funcionamento.\nAs estacas trasmiten ao terreo as cargas que reciben da estrutura mediante unha combinaci\u00f3n de rozamento lateral ou resistencia por fuste e resistencia \u00e1 penetraci\u00f3n ou resistencia por punta. Ambas dependen das caracter\u00edsticas da estaca e do terreo, e a combinaci\u00f3n id\u00f3nea ten unhas raz\u00f3ns t\u00e9cnicas. Para unha estaca circular, formigonada \"in situ\" e apoiada cunha punta inferior sobre un estrato de resistencia apreciable, a carga de afundimento v\u00e9n dada por:\nOnde:\nCabe dicir que, como en todo traballo relacionado coa enxe\u00f1er\u00eda xeot\u00e9cnica, existe certo grao de incerteza na capacidade final dunha estaca. \u00c9 por isto que boa parte da investigaci\u00f3n que se v\u00e9n facendo neste campo ten que ver con m\u00e9todos que permitan realizar un control de calidade a baixo custo. O m\u00e9todo m\u00e1is obvio, a\u00ednda que o m\u00e1is custoso, \u00e9 facer unha proba de carga. Como m\u00e9todos alternativos podemos mencionar: probas de resonancia, prensa hidr\u00e1ulica de Osterberg, probas de an\u00e1lise de ondas, probas s\u00edsmicas.\nEn moitos casos as teor\u00edas que permiten estimar a \"resistencia de fuste\" e a \"resistencia de punta\" son de tipo emp\u00edrico, resultado dunha an\u00e1lise estat\u00edstica do comportamento de certas estacas en determinadas condici\u00f3ns de terreo. Polo tanto, \u00e9 sumamente importante co\u00f1ecer a orixe e as condici\u00f3ns baixo as cales as f\u00f3rmulas de c\u00e1lculo son v\u00e1lidas.\nTipos.\nPoden ser de natureza e formas moi variadas. En xeral ser\u00e1 un elemento m\u00e1is ou menos prism\u00e1tico cunha lonxitude moito maior que a s\u00faa secci\u00f3n transversal. De forma xeral, atendendo \u00e1 forma de colocar a estaca no terreo temos:\nOs tipos de estacas tam\u00e9n evolucionan constantemente polas mudanzas nos procesos de construci\u00f3n.\nPrimeiras estacas.\nO tipo de estaca m\u00e1is antigo constitu\u00edase normalmente de madeira, e inventouse para facer alicerces en zonas con solo h\u00famido, co nivel fre\u00e1tico alto ou inundadas, sabendo que a madeira en continuo remollo cons\u00e9rvase ben. Estas estacas construtivas primox\u00e9nitas eran troncos simplemente descascados e a s\u00faa capacidade portante base\u00e1base en ben, chegaban a unha capa con pena no terreo suficientemente resistente, ou ben o rozamento do corpo co terreo era o que proporcionaba a suxeici\u00f3n, d\u00e1ndolle tam\u00e9n m\u00e1is cohesi\u00f3n ao terreo ao ser comprimido.\nEstaca \"in situ\".\nDenom\u00ednase estaca in situ nos casos en que o m\u00e9todo construtivo consiste en realizar unha perforaci\u00f3n no chan, logo na cal se introduce unha armaz\u00f3n e posteriormente se enche de formig\u00f3n.\nPode ser que os solos que se vaian perforar sexan pouco cohesivos, onde calquera movemento como o que produce a broca ou \u00fatil ao perforar, ou a simple presenza de auga, fai que rompa totalmente a cohesi\u00f3n. \u00c9 por isto que se presentan derrubamentos no interior das paredes da perforaci\u00f3n, fen\u00f3menos denominados \"ca\u00eddos\".\nPola forma de execuci\u00f3n do baleirado dist\u00ednguense basicamente dous tipos: de extracci\u00f3n e de desprazamento. Unha estaca de extracci\u00f3n real\u00edzase escav\u00e1ndose o terreo, mentres que a de desprazamento exec\u00fatase compact\u00e1ndoo. Para manter a estabilidades das paredes da escavaci\u00f3n util\u00edzanse diferentes t\u00e9cnicas.\nOs tipos de pilotes in situ est\u00e1n recollidos nas Normas Tecnol\u00f3xicas da Edificaci\u00f3n.\nEstaca in situ de desprazamento con punteira.\nUsualmente empr\u00e9gase como estaca de pouca profundidade que traballa por punta, apoiada en rocha ou capa dura de terreo, despois de atravesar capas brandas. Tam\u00e9n se usa como estaca que resiste por fuste e punta en terreos granulares medios ou frouxos, ou en terreos de capas alternadas coherentes e granulares con algunha consistencia.\nEstaca in situ de desprazamento con tap\u00f3n de gravas.\nEmpr\u00e9gase normalmente como estaca que traballa por fuste en terreos granulares de compacidade media ou en terreos con capas alternadas coherentes e granulares con algunha consistencia.\nEstaca in situ de extracci\u00f3n con entubaci\u00f3n recuperable.\nEste tipo de estaca exec\u00fatase escavando o terreo e utilizando unha funda (un tubo met\u00e1lico), que evita que se derrube a escavaci\u00f3n. Unha vez completado o baleirado, e segundo se vai formigonando a estaca, vaise retirando gradualmente a camisa, que pode ser reutilizada.\nPara estacas de pouca profundidade que traballan por punta, apoiadas en pena. Tam\u00e9n como estacaxe traballando por fuste en terreos coherentes de consistencia firme, practicamente homox\u00e9neos.\nEstaca in situ de extracci\u00f3n con funda perdida.\nS\u00e9guese o mesmo m\u00e9todo do tipo in situ de extracci\u00f3n con entubaci\u00f3n recuperable, coa diferenza de que a camisa met\u00e1lica non se extrae, sen\u00f3n que fica unida definitivamente \u00e1 estaca.\n\u00dasase como estacaxe traballando por punta apoiada en rocha ou capa dura de terreo e sempre que se atravesen capas de terreo incoherente fino en presenza de auga, ou exista fluxo de auga e nalg\u00fans casos, con capas de terreo coherente brando; ou cando existan capas agresivas ao formig\u00f3n fresco. A funda utilizarase para protexer o tramo das estacas exposto \u00e1 acci\u00f3n do terreo agresivo ou a un fluxo de auga. A lonxitude do tubo que constit\u00fae a funda ser\u00e1 tal que, suspendida desde a boca da perforaci\u00f3n, profundice dous di\u00e1metros por debaixo da capa perigosa.\nEstaca in situ perforado sen entubaci\u00f3n con lodos tixotr\u00f3picos.\n\u00c9 unha estaca de extracci\u00f3n, na que a estabilidade da escavaci\u00f3n \u00e9lle confiada aos lodos tixotr\u00f3picos. \nUsualmente empr\u00e9gase como estaca traballando por punta, apoiada en rocha ou capa dura de terreo. Ou tam\u00e9n cando se atravesen capas brandas que se mante\u00f1en estables ante os lodos.\nEstaca in situ barrenada sen entubaci\u00f3n.\n\u00dasase normalmente como estaca que traballa por punta, apoiada en capa de terreo coherente duro. Tam\u00e9n como estaca traballando por fuste en terreo coherente de consistencia firme practicamente homox\u00e9neo ou coherente de consistencia media no que non se produzan desprendementos das paredes.\nEstaca in situ barrenada e formigonada por tubo central de barrena.\nTr\u00e1tase de estacas por desprazamento de terras por medio dunha barrena continua. Posteriormente exec\u00fatase o formigonado por bombeo polo tubo central existente no interior da barrena.\nEste sistema resulta apropiado para solos brandos e inestables e con presenza de auga. A armadura introd\u00facese unha vez perforada e formigonada a estaca, polo que xera o inconveniente de que debido \u00e1 densidade do formig\u00f3n, a lonxitude de armado non supera os 7,00- 9,00 m.\nUtil\u00edzase normalmente como estaca traballando por punta, apoiada en rocha ou capas duras de terreo. Tam\u00e9n como estaca traballando por fuste e punta en terreos de compacidade ou consistencia media, ou en terreos de capas alternadas coherentes e granulares dalgunha consistencia\nEstacas fincadas.\nConsiste en introducir elementos prefabricados de formig\u00f3n similares a postes de luz ou secci\u00f3ns met\u00e1licas por medio dun batestacas no solo.\nDitos elementos son colocados verticalmente sobre a superficie do terreo e posteriormente \"fincados\" no chan a base de golpes de \"martinete\", isto fai que o elemento descenda, penetrando no terreo, tarefa que se prolonga at\u00e9 que se alcance a profundidade do estrato resistente e se produza o \"rexeitamento\" do solo, no caso de ser unha estaca que traballe por \"punta\", ou de chegar \u00e1 profundidade de dese\u00f1o, no caso de ser unha estaca que traballe por \"fricci\u00f3n\".\nEstacas prefabricadas.\nTam\u00e9n son co\u00f1ecidas polo nome de estacas premoldeadas. Poden estar constru\u00eddas con formig\u00f3n armado ou con formig\u00f3n pretensado.\nAs estacas de formig\u00f3n armado convencional util\u00edzanse para traballar a compresi\u00f3n; os de formig\u00f3n pretensado funcionan ben a tracci\u00f3n, e serven para estacados, e cando deben quedar somerxidas baixo a auga. Estas estacas cr\u00e1vanse no terreo por medio de golpes que efect\u00faa un batestacas.\nA s\u00faa secci\u00f3n normalmente \u00e9 cadrada e as s\u00faas dimensi\u00f3ns son de 30\u00a0cm x 30\u00a0cm ou 45\u00a0cm x 45\u00a0cm. Tam\u00e9n se constr\u00faen con secci\u00f3ns hexagonais en casos especiais. Est\u00e1n compostos por d\u00faas armaduras: unha lonxitudinal con catro varillas de 25\u00a0mm de di\u00e1metro, e outra transversal composta por estribos de varilla de 8\u00a0mm de secci\u00f3n como m\u00ednimo. A cabeza da estaca ref\u00f3rzase mediante cercos cunha separaci\u00f3n de 5\u00a0cm nunha lonxitude dun metro. A punta vai reforzada cunha peza met\u00e1lica especial para facilitar a penetraci\u00f3n."}
{"id": "147349", "revid": "85894", "url": "https://gl.wikipedia.org/wiki?curid=147349", "title": "Santa Margarida, Montemaior, A Laracha", "text": "Santa Margarida \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 67 habitantes no ano 2009 segundo datos do Instituto Nacional de Estad\u00edstica, dos cales eran 30 homes e 37 mulleres."}
{"id": "147350", "revid": "85894", "url": "https://gl.wikipedia.org/wiki?curid=147350", "title": "O Sop\u00e9, Montemaior, A Laracha", "text": "O Sop\u00e9 \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 27 habitantes no ano 2009 segundo datos do Instituto Nacional de Estad\u00edstica, dos cales eran 13 homes e 14 mulleres."}
{"id": "147351", "revid": "85894", "url": "https://gl.wikipedia.org/wiki?curid=147351", "title": "A Trigueira, Montemaior, A Laracha", "text": "A Trigueira \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 18 habitantes no ano 2009 segundo datos do Instituto Nacional de Estad\u00edstica, dos cales eran 11 homes e 7 mulleres."}
{"id": "147352", "revid": "85894", "url": "https://gl.wikipedia.org/wiki?curid=147352", "title": "Vilari\u00f1o, Montemaior, A Laracha", "text": "Vilari\u00f1o \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 34 habitantes no ano 2009 segundo datos do Instituto Nacional de Estad\u00edstica, dos cales eran 14 homes e 20 mulleres."}
{"id": "147353", "revid": "85894", "url": "https://gl.wikipedia.org/wiki?curid=147353", "title": "O Viso, Montemaior, A Laracha", "text": "O Viso \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 28 habitantes no ano 2009 segundo datos do Instituto Nacional de Estad\u00edstica, dos cales eran 13 homes e 15 mulleres."}
{"id": "147354", "revid": "85894", "url": "https://gl.wikipedia.org/wiki?curid=147354", "title": "Zanfoga, Montemaior, A Laracha", "text": "Zanfoga \u00e9 un lugar da parroquia de Montemaior no concello coru\u00f1\u00e9s da Laracha na comarca de Berganti\u00f1os. Ti\u00f1a 36 habitantes no ano 2009 segundo datos do Instituto Nacional de Estad\u00edstica, dos cales eran 15 homes e 21 mulleres."}
{"id": "147356", "revid": "22570", "url": "https://gl.wikipedia.org/wiki?curid=147356", "title": "A Abeleira de Bocixa, Soandres, A Laracha", "text": "A Abeleira de Bocixa \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 1 habitante no ano 2009 segundo datos do Instituto Nacional de Estad\u00edstica, que era 1 muller."}
{"id": "147357", "revid": "5863", "url": "https://gl.wikipedia.org/wiki?curid=147357", "title": "O Abru\u00f1edo, Soandres, A Laracha", "text": "O Abru\u00f1edo \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 0 habitantes no ano 2009 segundo datos do Instituto Nacional de Estad\u00edstica."}
{"id": "147358", "revid": "1987", "url": "https://gl.wikipedia.org/wiki?curid=147358", "title": "A Armada Nova, Soandres, A Laracha", "text": "A Armada Nova \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Xunto con A Armada Vella ti\u00f1a 10 habitantes no ano 2018 segundo datos do Instituto Nacional de Estad\u00edstica, dos cales eran 6 homes e 4 mulleres."}
{"id": "147359", "revid": "1987", "url": "https://gl.wikipedia.org/wiki?curid=147359", "title": "A Armada Vella, Soandres, A Laracha", "text": "A Armada Vella \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Xunto con A Armada Nova ti\u00f1a 10 habitantes no ano 2018 segundo datos do Instituto Nacional de Estad\u00edstica, dos cales eran 6 homes e 4 mulleres."}
{"id": "147365", "revid": "22570", "url": "https://gl.wikipedia.org/wiki?curid=147365", "title": "Boimir, Soandres, A Laracha", "text": "Boimir \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 38 habitantes no ano 2009 segundo datos do Instituto Nacional de Estad\u00edstica, dos cales eran 20 homes e 18 mulleres."}
{"id": "147366", "revid": "85894", "url": "https://gl.wikipedia.org/wiki?curid=147366", "title": "Borreiros, Soandres, A Laracha", "text": "Borreiros \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 49 habitantes no ano 2009 segundo datos do Instituto Nacional de Estad\u00edstica, dos cales eran 21 homes e 29 mulleres."}
{"id": "147367", "revid": "22570", "url": "https://gl.wikipedia.org/wiki?curid=147367", "title": "A Bouza, Soandres, A Laracha", "text": "A Bouza \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 23 habitantes no ano 2009 segundo datos do Instituto Nacional de Estad\u00edstica, dos cales eran 13 homes e 10 mulleres."}
{"id": "147368", "revid": "85894", "url": "https://gl.wikipedia.org/wiki?curid=147368", "title": "A Brea, Soandres, A Laracha", "text": "A Brea \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 10 habitantes no ano 2009 segundo datos do Instituto Nacional de Estad\u00edstica, dos cales eran 5 homes e 5 mulleres."}
{"id": "147369", "revid": "22570", "url": "https://gl.wikipedia.org/wiki?curid=147369", "title": "O Campo de Medado, Soandres, A Laracha", "text": "O Campo de Medado \u00e9 un lugar da parroquia de Soandres no concello coru\u00f1\u00e9s da Laracha na Comarca de Berganti\u00f1os. Ti\u00f1a 44 habitantes no ano 2009 segundo datos do Instituto Nacional de Estad\u00edstica, dos cales eran 21 homes e 23 mulleres."}
{"id": "147370", "revid": "85894", "url": "https://gl.wikipedia.org/wiki?curid=147370", "title": "A Casti\u00f1eira, Soandres, A Laracha", "text": "A Casti\u00f1eira \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 2 habitantes no ano 2009 segundo datos do Instituto Nacional de Estad\u00edstica, dos cales eran 1 home e 1 muller."}
{"id": "147371", "revid": "1131", "url": "https://gl.wikipedia.org/wiki?curid=147371", "title": "Ramom Pinheiro Almuinha", "text": "Ramom Pinheiro Almuinha, \"Chito\", nado en Vigo en xu\u00f1o de 1975, \u00e9 m\u00fasico, produtor e historiador musical galego.\nTraxectoria.\nDisc\u00edpulo de Moxenas, Ramom Pinheiro licenciouse en Historia na Universidade de Santiago de Compostela. Foi profesor de Historia da m\u00fasica galega no Conservatorio de M\u00fasica Tradicional e Folque de Lal\u00edn, e director art\u00edstico da editorial discogr\u00e1fica Ouvirmos. Foi membro do Consello asesor do Arquivo Sonoro de Galicia do Consello da Cultura Galega, e docente de Historia da m\u00fasica galega na Central Folque (Compostela). Ten colaborado en diversas ocasi\u00f3ns con grupos musicais, especialmente con Chouteira. \u00c9 o director art\u00edstico da Central Folque-Centro Galego de M\u00fasica Popular."}
{"id": "147372", "revid": "85894", "url": "https://gl.wikipedia.org/wiki?curid=147372", "title": "A Cerqueira, Soandres, A Laracha", "text": "A Cerqueira \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Segundo o Instituto Nacional de Estad\u00edstica en 2009 ti\u00f1a tres habitantes (un home e d\u00faas mulleres)."}
{"id": "147373", "revid": "22570", "url": "https://gl.wikipedia.org/wiki?curid=147373", "title": "Compa\u00f1eiro, Soandres, A Laracha", "text": "Compa\u00f1eiro \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 13 habitantes no ano 2009 segundo datos do Instituto Nacional de Estad\u00edstica, dos cales eran 4 homes e 9 mulleres."}
{"id": "147374", "revid": "85894", "url": "https://gl.wikipedia.org/wiki?curid=147374", "title": "Condes, Soandres, A Laracha", "text": "Condes \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Segundo o Instituto Nacional de Estad\u00edstica en 2009 ti\u00f1a 46 habitantes (23 homes e 23 mulleres)."}
{"id": "147375", "revid": "22570", "url": "https://gl.wikipedia.org/wiki?curid=147375", "title": "Condesuso, Soandres, A Laracha", "text": "Condesuso \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 58 habitantes no ano 2009 segundo datos do Instituto Nacional de Estad\u00edstica, dos cales eran 25 homes e 33 mulleres."}
{"id": "147376", "revid": "5132", "url": "https://gl.wikipedia.org/wiki?curid=147376", "title": "FIBA", "text": ""}
{"id": "147377", "revid": "85894", "url": "https://gl.wikipedia.org/wiki?curid=147377", "title": "A Corveira, Soandres, A Laracha", "text": "A Corveira \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 1 habitante no ano 2009 segundo datos do Instituto Nacional de Estad\u00edstica, que era 1 home."}
{"id": "147379", "revid": "5312", "url": "https://gl.wikipedia.org/wiki?curid=147379", "title": "Uri Geller", "text": "Uri Geller (en hebreo: \u05d0\u05d5\u05e8\u05d9 \u05d2\u05dc\u05e8\u200e), nado en Tel Aviv o 20 de decembro de 1946, \u00e9 un personaxe televisivo israel\u00ed co\u00f1ecido por declarar ter poderes ps\u00edquicos. Comezou a s\u00faa carreira como mago en clubs nocturnos israel\u00eds, chegando a acadar certa sona polas s\u00faas actuaci\u00f3ns nas que afirmaba ter habilidades paranormais como a telecinesia, a telepat\u00eda e a procura de auga subterr\u00e1nea. Un dos seus trucos m\u00e1is co\u00f1ecidos \u00e9 o de dobrar culleres.\u200e\nPrimeiros anos.\nUri Geller naceu o 20 de decembro de 1946 en Tel Aviv, que estaba ent\u00f3n baixo o Mandato brit\u00e1nico de Palestina. A s\u00faa nai e o seu pai eran de orixe xud\u00eda-austr\u00edaca e xud\u00eda-h\u00fangara, respectivamente. Geller \u00e9 fillo de Itzhaak Geller (Gell\u00e9r Izs\u00e1k), un sarxento maior retirado do ex\u00e9rcito, e Margaret \"Manzy\" Freud (Freud Manci). Geller afirma ser un parente afastado de Sigmund Freud por v\u00eda materna.\n\u00c1 idade de 11 anos, a familia de Geller mudouse a Nicosia, Chipre, onde asistiu \u00e1 escola secundaria Terra Santa College, e aprendeu ingl\u00e9s. \u00c1 idade de 18 anos, uniuse \u00e1 brigada de paracaidistas do ex\u00e9rcito israel\u00ed, coa que serviu na Guerra dos Seis D\u00edas de 1967 e foi ferido en acci\u00f3n.\nDurante 1968 e 1969 traballou como modelo fotogr\u00e1fico; durante ese tempo, comezou a actuar para pequenas audiencias como animador dun club nocturno, chegando a ser co\u00f1ecido en Israel.\nGeller comezou a actuar en teatros, salas p\u00fablicas, auditorios, bases militares e universidades en Israel. Na d\u00e9cada de 1970, Geller f\u00edxose co\u00f1ecido nos Estados Unidos e Europa. Tam\u00e9n recibiu atenci\u00f3n da comunidade cient\u00edfica, cuxos membros estaban interesados en examinar as s\u00faas supostas habilidades ps\u00edquicas. Na cima da s\u00faa carreira na d\u00e9cada de 1970, traballou a tempo completo, actuando para audiencias televisivas en todo o mundo.\nCarreira.\nGeller f\u00edxose co\u00f1ecido por demostrar en televisi\u00f3n o que el dic\u00eda era telecinesia, radiestesia e telepat\u00eda. As s\u00faas actuaci\u00f3ns inclu\u00edan dobrar culleres, describir debuxos agochados e facer que os reloxos se detivesen ou corresen m\u00e1is r\u00e1pido. Geller di que realiza estas faza\u00f1as a trav\u00e9s da forza de vontade e a forza da s\u00faa mente. Os magos e os esc\u00e9pticos afirman que Geller foi atrapado facendo trampa e que as s\u00faas actuaci\u00f3ns poden ser facilmente duplicadas con trucos de maxia de escenario.\nEn 1975, Geller publicou a s\u00faa primeira autobiograf\u00eda, \"My Story\", e reco\u00f1eceu que, na s\u00faa carreira inicial, o seu m\u00e1nager convenceuno de agregar un truco de maxia para que as s\u00faas actuaci\u00f3ns durasen m\u00e1is. Este truco consist\u00eda en que Geller parecese adivi\u00f1ar os n\u00fameros de rexistro de autom\u00f3biles dos membros da audiencia, os cales o seu representante lle deu i\u00f1antes da funci\u00f3n. Un dos cr\u00edticos m\u00e1is destacados de Geller foi o esc\u00e9ptico James Randi, quen acusou a Geller en repetidas ocasi\u00f3ns de tratar de facer pasar trucos de maxia como probas de poderes paranormais. Randi escribiu o libro \"The Truth About Uri Geller\" (\"A verdade sobre Uri Geller\") desafiando as afirmaci\u00f3ns de Geller, e a mi\u00fado duplicaba as actuaci\u00f3ns de Geller utilizando t\u00e9cnicas de maxia esc\u00e9nica.\nA mediados da d\u00e9cada de 1980, Geller foi descrito como \"varias veces millonario\", e afirmouse que realizaba servizos de radiestesia para grupos mineiros a unha tarifa est\u00e1ndar de \u00a31 mill\u00f3n. En xu\u00f1o de 1986, a revista \"Australian Skeptic\" informou que Geller recibira A$ 350.000 e outorg\u00f3uselle unha opci\u00f3n de 1.250.000 acci\u00f3ns de Zanec a 20c cada unha at\u00e9 o 5 de xu\u00f1o de 1987.\nGeller protagonizou a pel\u00edcula de terror \"Sanitarium\" (2001), dirixida por Johannes Roberts e James Eaves. En maio de 2002, apareceu como concursante na primeira serie do reality show de televisi\u00f3n \"I'm a Celebrity... Get Me Out of Here!\", onde foi o primeiro en ser eliminado e terminou en \u00faltimo lugar. En 2005, Geller protagonizou \"Uri's Haunted Cities: Venice\", unha produci\u00f3n de XI Pictures/Lion TV para Sky One, que conduciu a un lanzamento de \"detr\u00e1s de escena\" a principios de 2008 chamado \"Cursed\"; ambas as produci\u00f3ns foron dirixidas por Jason Figgis. A principios de 2007, Geller organizou un reality show en Israel chamado \"The Successor\", onde os concursantes supostamente amosaban poderes sobrenaturais; Os magos israel\u00eds criticaron o programa dicindo que se trataba simplemente de trucos de maxia. En xullo de 2007, NBC asinou a Geller e Criss Angel para Phenomenon, para buscar o pr\u00f3ximo gran mentalista. O concursante Mike Super ga\u00f1ou o posto. En xaneiro de 2008, Geller comezou a presentar o programa de televisi\u00f3n \"The Next Uri Geller\", transmitido por Pro7 en Alema\u00f1a.\nEn febreiro de 2008, Geller comezou un programa na televisi\u00f3n holandesa chamado \"De Nieuwe Uri Geller\", cun formato similar ao do seu hom\u00f3logo alem\u00e1n. O obxectivo do programa era atopar o mellor mentalista nos Pa\u00edses Baixos. En marzo de 2008, comezou o mesmo espect\u00e1culo en Hungr\u00eda (A kiv\u00e1lasztott en h\u00fangaro). Durante o espect\u00e1culo, Geller fala en h\u00fangaro e ingl\u00e9s. Geller tam\u00e9n realiza as s\u00faas rutinas est\u00e1ndar de facer que os reloxos detidos se movan outra vez, as culleres salten dos televisores e as mesas se movan. Geller coproduciu o programa de televisi\u00f3n \"Book of Knowledge\" (\"Libro do co\u00f1ecemento\"), lanzado en abril de 2008. En outubro de 2009, un programa similar, chamado \"O sucesor de Uri Geller\", emitiuse na televisi\u00f3n grega.\nLitixios e demandas.\nUri Geller ten litigado ou ameazado con acci\u00f3ns legais a alg\u00fans dos seus cr\u00edticos cun \u00e9xito variado pero en xeral negativo. Os mesmos incl\u00faen acusaci\u00f3ns de difamaci\u00f3n contra James Randi e o ilusionista G\u00e9rard Majax.\nEn 1971, un estudante de enxe\u00f1ar\u00eda mec\u00e1nica chamado Uri Goldstein asistiu a un dos shows de Geller, e posteriormente demandou aos promotores do show por incumprimento de contrato. Queixouse de que Geller prometera unha demostraci\u00f3n de varios poderes ps\u00edquicos, pero s\u00f3 realizara trucos de mans e maxia esc\u00e9nica. O caso presentouse perante o tribunal civil de Beerseba. Geller non estivo presente xa que a citaci\u00f3n fora enviada \u00e1 oficina do promotor Miki Peled, quen a ignorou por ser trivial. Goldstein recibiu 27.5 liras (ao redor de $ 5) por incumprimento de contrato. M\u00e1is tarde, Goldstein admitiu que foi ao programa especificamente coa intenci\u00f3n de demandalos para recuperar o seu di\u00f1eiro, e que xa atopara un avogado que o representase i\u00f1antes de asistir \u00e1 presentaci\u00f3n.\nNunha entrevista de 1989 cun xornal xapon\u00e9s, James Randi foi citado dicindo que Geller levara a un cient\u00edfico a \"dispararse na cabeza\" despois de descubrir que Geller o enganara. Randi logo afirmou que era unha met\u00e1fora perdida na traduci\u00f3n. A historia tam\u00e9n se repetiu nun xornal canadense, que citou a Randi dicindo esencialmente o mesmo: \"Un cient\u00edfico, un metal\u00farxico, escribiu un artigo apoiando as afirmaci\u00f3ns de Geller de que pod\u00eda dobrar metal. O cient\u00edfico deuse un tiro despois de que lle amosase como se fixo o truco de dobrar unha chave\". En 1990, Geller demandou a Randi nun tribunal xapon\u00e9s polas declaraci\u00f3ns publicadas no xornal xapon\u00e9s. Randi afirmou que non pod\u00eda permitirse o luxo de pagar a s\u00faa defensa legal, por tanto, perdeu o caso por defecto. O tribunal declarou que a declaraci\u00f3n de Randi era un \"insulto\" en lugar de difamaci\u00f3n, e emitiu un veredito simb\u00f3lico na s\u00faa contra, facendo que se lle pagase a Geller s\u00f3 \"un terzo do un por cento do que esixira\". Dado que o delito de \"insulto\" s\u00f3 se reco\u00f1ece na lei chinesa e xaponesa, Randi non estaba obrigado a pagar. M\u00e1is tarde, en 1995, Geller acordou non esixir o pagamento da multa xaponesa. Randi sostivo que nunca lle pagou nada a Geller.\nEn 1992, Geller presentou unha demanda de $15 mill\u00f3ns de d\u00f3lares contra Randi e CSICOP por declaraci\u00f3ns feitas nunha entrevista do International Herald Tribune o 9 de abril de 1991, pero non tivo \u00e9xito porque o estatuto de limitaci\u00f3ns expirara. En 1994, Geller solicitou que se desestimase sen prexu\u00edzo, e orden\u00f3uselle pagar $50.000 d\u00f3lares polos honorarios do avogado do editor. Despois de non pagar a tempo, Geller foi sancionado con $20.000 d\u00f3lares adicionais. Por mor da sanci\u00f3n, a demanda foi desestimada con prexu\u00edzo, o que, segundo os avogados de Randi, significa que Geller non pod\u00eda presentar a mesma demanda en ningunha outra xurisdici\u00f3n. En 1995, Geller e Randi anunciaron que isto resolveu \"as \u00faltimas demandas restantes\" entre el e o CSICOP. Como parte do acordo, Geller accedeu a non buscar o pago da decisi\u00f3n xaponesa de 1990, a cambio de que Prometheus Books insira unha errata en todas as edici\u00f3ns futuras de Physics and Psychics, corrixindo as declaraci\u00f3ns err\u00f3neas feitas sobre el.\nEn 1991, Geller demandou \u00e1 corporaci\u00f3n Timex e \u00e1 firma de publicidade Fallon McElligott por mill\u00f3ns de d\u00f3lares en Geller v. Fallon McElligott respecto diso dun anuncio que amosa a unha persoa dobrando garfos e outros artigos, pero non pode deter un reloxo Timex. Geller recibiu unha sanci\u00f3n de $149.000 d\u00f3lares por presentar unha demanda fr\u00edvola.\nEn 1998, a Comisi\u00f3n de Normas de Radiodifusi\u00f3n (BSC) do Reino Unido rexeitou unha queixa presentada por Geller, dicindo que \"non era inxusto que os magos amosasen como duplican esas 'faza\u00f1as ps\u00edquicas'\" no episodio de Equinox do Reino Unido \"Secrets of the Super Psychics\".\nGeller tam\u00e9n considerou unha demanda contra Ikea por unha li\u00f1a de m\u00f3beis con patas dobradas que se chamaba li\u00f1a \"Uri\".\nDereitos de autor.\nEn novembro de 2000, Geller demandou \u00e1 compa\u00f1\u00eda de videoxogos xaponesa Nintendo por \u00a360 mill\u00f3ns de libras pola especie Pok\u00e9mon \"Yungerer\", traducida ao ingl\u00e9s como \"Kadabra\", que segundo el era unha apropiaci\u00f3n non autorizada da s\u00faa identidade. O Pok\u00e9mon en cuesti\u00f3n ten habilidades ps\u00edquicas e leva unha culler na man. Geller tam\u00e9n afirmou que a estrela na fronte de Kadabra e os patr\u00f3ns de raios no seu abdome son simbolismos populares entre as Waffen SS da Alema\u00f1a nazi. O katakana para o nome do personaxe, \u30e6 \u30f3 \u30b2 \u30e9, \u00e9 visualmente similar \u00e1 transcrici\u00f3n do propio nome de Geller ao xapon\u00e9s (\u30e6 \u30ea \u30b2 \u30e9). C\u00edtaselle dicindo: \"Nintendo converteume nun personaxe Pok\u00e9mon malvado e oculto. Nintendo roubou a mi\u00f1a identidade usando o meu nome e a mi\u00f1a imaxe\". O director do anime Pok\u00e9mon e o artista do gui\u00f3n gr\u00e1fico Masamitsu Hidaka confirmaron nunha entrevista que Kadabra non se usar\u00eda nunha Pok\u00e9mon Trading Card ata que se chegase a un acordo sobre o caso. At\u00e9 2020, o acordo non se alcanzou e a \u00faltima tarxeta de Kadabra lanzada estaba no conxunto Skyridge e-Reader (2002/2003).\nEn 2007, Geller emitiu un aviso de DMCA a YouTube para eliminar un v\u00eddeo subido por Brian Sapient do \"Escuadr\u00f3n de resposta racional\" que foi extra\u00eddo dun episodio do programa de televisi\u00f3n \"Nova\" titulado \"Secrets of the Psychics\" (\"Segredos dos ps\u00edquicos\"). O v\u00eddeo incl\u00fae imaxes de Geller sendo incapaz de lograr os seus trucos. En resposta, Sapient contactouse coa Electronic Frontier Foundation, emitiu unha contra notificaci\u00f3n DMCA e demandou a Geller por mal uso da DMCA. A compa\u00f1\u00eda de Geller, Explorologist, presentou unha contra demanda. Ambos os casos resolv\u00e9ronse f\u00f3ra dos tribunais; pagouse un acordo monetario (pero non est\u00e1 claro quen pagou a quen) e os oito segundos de material de arquivo propiedade de Explorologist foron liberados baixo unha licenza Creative Commons non comercial."}
{"id": "147380", "revid": "85894", "url": "https://gl.wikipedia.org/wiki?curid=147380", "title": "O Corgo, Soandres, A Laracha", "text": "O Corgo \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 21 habitantes no ano 2009 segundo datos do Instituto Nacional de Estad\u00edstica, dos cales eran 8 homes e 13 mulleres."}
{"id": "147381", "revid": "6939", "url": "https://gl.wikipedia.org/wiki?curid=147381", "title": "Francmasoner\u00eda", "text": ""}
{"id": "147382", "revid": "22570", "url": "https://gl.wikipedia.org/wiki?curid=147382", "title": "A Curuxeira, Soandres, A Laracha", "text": "A Curuxeira \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 9 habitantes no ano 2009 segundo datos do Instituto Nacional de Estad\u00edstica, dos cales eran 3 homes e 6 mulleres."}
{"id": "147383", "revid": "22570", "url": "https://gl.wikipedia.org/wiki?curid=147383", "title": "EMule", "text": "eMule \u00e9 un programa destinado ao intercambio de ficheiro mediante un sistema P2P, utilizando o protocolo eDonkey 2000 e a rede Kad, publicado como software libre para sistemas Microsoft Windows.\nCaracter\u00edsticas.\nCreado nun principio como alternativa ao programa eDonkey, en pouco tempo superouno en funci\u00f3ns, e sumando o feito de que era libre e de balde, entre outros motivos, lograron que en pouco tempo o superase en popularidade para se converter nun dos programas m\u00e1is usados polos usuarios de P2P. Existen tam\u00e9n m\u00faltiples programas derivados co obxectivo de portalo a outros sistemas operativos, como \"lMule\", \"xMule\" ou \"aMule\".\nP\u00f3dese configurar en galego."}
{"id": "147384", "revid": "85894", "url": "https://gl.wikipedia.org/wiki?curid=147384", "title": "Currelos, Soandres, A Laracha", "text": "Currelos \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 32 habitantes no ano 2009 segundo datos do Instituto Nacional de Estad\u00edstica, dos cales eran 15 homes e 17 mulleres."}
{"id": "147386", "revid": "89787", "url": "https://gl.wikipedia.org/wiki?curid=147386", "title": "Uni\u00f3n de Ligas Europeas de Baloncesto", "text": "A Uni\u00f3n de Ligas Europeas de Baloncesto ou ULEB, acr\u00f3nimo do franc\u00e9s \"Union des Ligues Europ\u00e9ennes de Basket\", \u00e9 unha organizaci\u00f3n europea fundada en 1991 co \u00e1nimo de contribu\u00edr a desenvolver o profesionalismo nas competici\u00f3ns nacionais masculinas de clubs de baloncesto mediante a cooperaci\u00f3n dos actualmente dezaseis membros asociados. A vontade da ULEB \u00e9 coordinar a s\u00faa misi\u00f3n coas respectivas federaci\u00f3ns nacionais e internacionais (\u00e1s que fai responsable do baloncesto non profesional) naqueles aspectos que afecten ao profesionalismo, sobre todo no que a torneos se refire.\nHistoria.\nAproveitando a disputa do Eurobasket, representantes da ACB (Espa\u00f1a), a Lega (Italia) e a LNB (Francia) reun\u00edronse en Roma o 25 de xu\u00f1o de 1991, fundaron a ULEB como grupo de presi\u00f3n contra a Federaci\u00f3n Internacional de Baloncesto (FIBA) e nomearon presidente ao ent\u00f3n m\u00e1ximo dirixente da liga italiana, Gian Luigi Porelli.\nA HEBA (Grecia) e a LCB (Portugal) integr\u00e1ronse en 1996, durante do mandato de Porelli. Xa baixo a tutela de Portela, que foi elixido presidente en Par\u00eds o 18 de marzo de 1998, f\u00f3ronse incorporando o resto de actuais membros, que son: BLB (B\u00e9lxica), BBL (Inglaterra) e LNBA (Su\u00edza), en decembro de 1999; BBL (Alema\u00f1a), FEB (Pa\u00edses Baixos) e PLK (Polonia), en outubro de 2001; Liga do Adri\u00e1tico (que representa aos clubs da antiga Iugoslavia), en febreiro de 2002; \u00d6BL (Austria), en outubro de 2002; LKL (Lituania), en xu\u00f1o de 2003; ALK (Rep\u00fablica Checa), en xaneiro de 2004, e BSL (Israel), en xullo de 2005.\nActividades.\nA uni\u00f3n que actualmente preside Eduardo Portela, e cuxa sede est\u00e1 en Barcelona, organiza a nova Euroliga dende a tempada 2000-2001 e a Copa da ULEB dende a 2002-2003; \u00e1mbolos torneos est\u00e1n abertos a representantes de Ligas non asociadas \u00e1 ULEB. Controlar as competici\u00f3ns de clubs do continente estaba na mente dos promotores espa\u00f1ois e italianos desta organizaci\u00f3n, posto que xa deran alg\u00fans anos antes ese mesmo paso no \u00e1mbito dos seus respectivos pa\u00edses ao fundar a ACB e a Lega."}
{"id": "147387", "revid": "5132", "url": "https://gl.wikipedia.org/wiki?curid=147387", "title": "Uni\u00f3n de ligas europeas de baloncesto", "text": ""}
{"id": "147388", "revid": "5132", "url": "https://gl.wikipedia.org/wiki?curid=147388", "title": "Union des Ligues Europ\u00e9ennes de Basket", "text": ""}
{"id": "147389", "revid": "5132", "url": "https://gl.wikipedia.org/wiki?curid=147389", "title": "Union of European Leagues of Basketball", "text": ""}
{"id": "147390", "revid": "5132", "url": "https://gl.wikipedia.org/wiki?curid=147390", "title": "ULEB", "text": ""}
{"id": "147391", "revid": "22570", "url": "https://gl.wikipedia.org/wiki?curid=147391", "title": "Enci\u00e1n, Soandres, A Laracha", "text": "Enci\u00e1n \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 31 habitantes no ano 2009 segundo datos do Instituto Nacional de Estad\u00edstica, dos cales eran 18 homes e 13 mulleres."}
{"id": "147392", "revid": "5132", "url": "https://gl.wikipedia.org/wiki?curid=147392", "title": "Uni\u00f3n de Ligas Europeas de Baloncesto (ULEB)", "text": ""}
{"id": "147393", "revid": "5312", "url": "https://gl.wikipedia.org/wiki?curid=147393", "title": "SS Britannic (1874)", "text": "O SS \"Britannic\" foi o primeiro dos barcos da White Star Line en levar dito nome. Nun principio \u00edase chamar \"Hellenic\" pero antes de ser botado mud\u00f3uselle o nome. Foi irm\u00e1n do SS \"Germanic\". Estivo en servizo ao longo de case trinta anos, transportando principalmente inmigrantes na ruta Liverpool-Nova York. No ano 1876 recibiu a Banda Azul, por acadar os 16 n\u00f3s de velocide.\nO 19 de maio de 1887, arredor das 5:25 da tarde, o SS \"Celtic\" colidou co \"Britannic\", a tan s\u00f3 560\u00a0km da costa de Sandy Hook, Nova Jersey. O \"Celtic\" transportaba, 870 pasaxeiros mentres que o \"Britannic\", que \u00eda de cami\u00f1o a Liverpool, uns 450. "}
{"id": "147394", "revid": "1131", "url": "https://gl.wikipedia.org/wiki?curid=147394", "title": "Corveira", "text": "O top\u00f3nimo galego Corveira pode referirse a:"}
{"id": "147395", "revid": "5863", "url": "https://gl.wikipedia.org/wiki?curid=147395", "title": "Cinema pornogr\u00e1fico", "text": "O cinema pornogr\u00e1fico apareceu rapidamente despois da creaci\u00f3n da tecnolox\u00eda de filmes, que fixo que ese tipo de filme fose pos\u00edbel. Este cine proxecta, de maneira m\u00e1is ou menos expl\u00edcita, os distintos tipos de pornograf\u00eda.\nHistoria.\nOs filmes pornogr\u00e1ficos comezaron a ser realizados de maneira \"underground\". A c\u00e1mara era utilizada de modo afeccionado e os filmes ti\u00f1an unha distribuci\u00f3n limitada. De inicio, a s\u00faa proxecci\u00f3n era feita basicamente na casa do cliente ou en clubs privados. No s\u00e9culo XXI, o cinema porno \u00e9 unha industria consolidada, contando mesmo coas s\u00faas propias estrelas. Nalg\u00fans pa\u00edses, os cach\u00e9s dos actores acadan valores significativos, moitas veces superando o cach\u00e9 de artistas razoabelmente ben posicionados noutras \u00e1reas do cinema.\nOs filmes pornogr\u00e1ficos existen desde a \u00e9poca do cinema mudo, e eran usualmente rodados en bordeis. En 1970 nos Estados Unidos, o cinema porno ga\u00f1ou forte impulso, grazas \u00e1 eliminaci\u00f3n do \"C\u00f3digo das Produci\u00f3ns\", deixando de ser un produto semiclandestino e cre\u00e1ndose unha industria publica plenamente instalada hoxe. Os filmes pasaron a ser exhibidos nas salas de cine, co\u00f1ecidas como \"salas X\". Desa \u00e9poca alg\u00fans filmes quedaron para a historia, como \u00e9 o caso de \"Deep Throat\".\nNa d\u00e9cada dos 80, houbo unha pequena revoluci\u00f3n coa chegada do v\u00eddeo VHS e a posibilidade de ver os filmes sen ter que recorrer \u00e1s salas X. Coa chegada do DVD e de Internet, a produci\u00f3n de v\u00eddeos porno foi m\u00e1is f\u00e1cil a\u00ednda, se ben industrialmente estea concentrada nalgunhas empresas.\nNo cinema porno a nivel espa\u00f1ol, xa no s\u00e9culo XX comezou, malia que timidamente, a falarse dun movemento pornogr\u00e1fico non sexista. Alg\u00fans expo\u00f1entes deste cinema porno ser\u00edan o catal\u00e1n Conrad Son ou a sueca a\u00ednda que residente en Barcelona Erika Lust."}
{"id": "147396", "revid": "22570", "url": "https://gl.wikipedia.org/wiki?curid=147396", "title": "Italiano do Norte", "text": "O italiano do Norte, italiano setentrional ou padano (nome recente), ou cisalpino (nome de uso menos frecuente) \u00e9 un grupo ling\u00fc\u00edstico que pertence \u00e1s linguas rom\u00e1nicas. F\u00e1lase en todo o norte de Italia e nalgunhas rexi\u00f3ns veci\u00f1as (Tecino en Su\u00edza, Istria en Croacia e en Eslovenia, M\u00f3naco e San Marino).\nCaracter\u00edsticas.\nAs definici\u00f3ns do italiano do Norte son contraditorias:\nDistribuci\u00f3n xeogr\u00e1fica.\nO dominio ling\u00fc\u00edstico do italiano do Norte corresponde m\u00e1is ou menos a Italia do Norte ou Padania.\nO l\u00edmite meridional, entre o \"italiano do Norte\" e o italiano en sentido estrito, corresponde \u00e1 li\u00f1a La Spezia-Rimini, ou con m\u00e1is precisi\u00f3n xeogr\u00e1fica, a li\u00f1a Massa-Senigallia. A separaci\u00f3n entre as linguas rom\u00e1nicas marcada por esta li\u00f1a div\u00eddeas en dous grandes grupos: a \"Romania occidental\" (mesmo o italiano setentrional) e a \"Romania oriental\" (incluso o Italiano do Centro-Sur). O grupo galoit\u00e1lico \u00e9 \u00e1 vez separado doutros grupos rom\u00e1nicos do Nord\u00e9s (Veneto, Trentino, Friuli, Tirol do Sur) por unha li\u00f1a que corre ao sueste de Bolzano/Bozen e pola costa oriental do Lago de Garda ao norte de Mantua e o r\u00edo Po.\nO l\u00edmite setentrional, entre o \"italiano do Norte\" (e o retorrom\u00e1nico) e outras linguas (rom\u00e1nicas, xerm\u00e1nicas ou eslavas), corresponde \u00e1s fronteiras pol\u00edticas entre os varios pobos xerm\u00e1nicos dominantes da Alta Idade Media, isto \u00e9 entre longobardos, francos e b\u00e1varos, que est\u00e1n reflectidas no superestrato ling\u00fc\u00edstico das linguas rom\u00e1nicas actuais:\nCara ao norte, o \"italiano do Norte\" (e o retorrom\u00e1nico) lindan co alto alem\u00e1n su\u00edzo, derivado do idioma dos alam\u00e1ns e ao alto alem\u00e1n b\u00e1varo, derivado do idioma dos b\u00e1varos e falado actualmente en (Austria e en Tirol). Nesta zona, Romania submersa, houbo substituci\u00f3n ling\u00fc\u00edstica do retorrom\u00e1nico.\nCara ao leste, o \"italiano do Norte\" (e o friulanoretorrom\u00e1nico) actualmente con d\u00faas linguas do grupo eslavo: esloveno e croata.\nClasificaci\u00f3n.\nOs dialectos do italiano do Norte clasif\u00edcanse do seguinte xeito:\nSegundo Pierre Bec no pasado, debeu existir alg\u00fan tipo de unidade diacr\u00f3nica entre entre o \"italiano do Norte\" e o grupo retorrom\u00e1nico: romanche en Su\u00edza e ladino e friulano en Italia. Este lazo estreito e evidente foi investigado en maior profundidade polo xa citado ling\u00fcista australiano Geoffrey Hull, lev\u00e1ndoo \u00e1 conclusi\u00f3n apuntada anteriormente (definici\u00f3n 2)."}
{"id": "147397", "revid": "6939", "url": "https://gl.wikipedia.org/wiki?curid=147397", "title": "Cine porno", "text": ""}
{"id": "147400", "revid": "5132", "url": "https://gl.wikipedia.org/wiki?curid=147400", "title": "FIBA EuroChallenge", "text": ""}
{"id": "147401", "revid": "89787", "url": "https://gl.wikipedia.org/wiki?curid=147401", "title": "FIBA Europa", "text": "A Confederaci\u00f3n Europea de Baloncesto (FIBA Europa) \u00e9 a organizaci\u00f3n que se dedica a regular as normas do baloncesto en Europa, as\u00ed como de celebrar periodicamente competici\u00f3ns e eventos. A FIBA Europa naceu como unha entidade continental dentro da FIBA e dende o 25 de maio de 2001 ten autoridade propia ao escindirse do corpo central da FIBA. Ten a s\u00faa sede actual en M\u00fanic (Alema\u00f1a) e conta, en 2007, coa afiliaci\u00f3n de 51 federaci\u00f3ns nacionais. O presidente desde o ano 2023, \u00e9 o espa\u00f1ol Jorge Garbajosa.\nEstados membros.\nA FIBA Europa conta coa afiliaci\u00f3n de 51 federaci\u00f3ns nacionais de todo o continente."}
{"id": "147402", "revid": "5132", "url": "https://gl.wikipedia.org/wiki?curid=147402", "title": "FIBA Europe", "text": ""}
{"id": "147403", "revid": "85894", "url": "https://gl.wikipedia.org/wiki?curid=147403", "title": "Allariz, San Tom\u00e9 de Pi\u00f1eiro, Mar\u00edn", "text": "Allariz \u00e9 un lugar da parroquia de San Tom\u00e9 de Pi\u00f1eiro no concello pontevedr\u00e9s de Mar\u00edn, na comarca do Morrazo. Ti\u00f1a 99 habitantes no ano 2009 segundo datos do Instituto Nacional de Estad\u00edstica, dos cales eran 50 homes e 49 mulleres."}
{"id": "147404", "revid": "98629", "url": "https://gl.wikipedia.org/wiki?curid=147404", "title": "Cadrelo, San Tom\u00e9 de Pi\u00f1eiro, Mar\u00edn", "text": "Cadrelo \u00e9 un lugar da parroquia de San Tom\u00e9 de Pi\u00f1eiro no concello pontevedr\u00e9s de Mar\u00edn, na comarca do Morrazo. Ti\u00f1a 209 habitantes no ano 2009 segundo datos do Instituto Nacional de Estad\u00edstica, dos cales 95 eran homes e 114 mulleres."}
{"id": "147405", "revid": "98629", "url": "https://gl.wikipedia.org/wiki?curid=147405", "title": "Cernello, San Tom\u00e9 de Pi\u00f1eiro, Mar\u00edn", "text": "Cernello \u00e9 un lugar da parroquia de San Tom\u00e9 de Pi\u00f1eiro no concello pontevedr\u00e9s de Mar\u00edn, na comarca do Morrazo. Ti\u00f1a 68 habitantes no ano 2009 segundo datos do Instituto Nacional de Estad\u00edstica, dos cales 31 eran homes e 37 mulleres."}
{"id": "147406", "revid": "85894", "url": "https://gl.wikipedia.org/wiki?curid=147406", "title": "Fix\u00f3n, San Tom\u00e9 de Pi\u00f1eiro, Mar\u00edn", "text": "Fix\u00f3n \u00e9 un lugar da parroquia de San Tom\u00e9 de Pi\u00f1eiro no concello pontevedr\u00e9s de Mar\u00edn, na comarca do Morrazo. Ti\u00f1a 76 habitantes no ano 2009 segundo datos do Instituto Nacional de Estad\u00edstica, dos cales 40 eran homes e 36 mulleres."}
{"id": "147407", "revid": "98629", "url": "https://gl.wikipedia.org/wiki?curid=147407", "title": "Mi\u00f1\u00e1n, San Tom\u00e9 de Pi\u00f1eiro, Mar\u00edn", "text": "Mi\u00f1\u00e1n \u00e9 un lugar da parroquia de San Tom\u00e9 de Pi\u00f1eiro no concello pontevedr\u00e9s de Mar\u00edn, na comarca do Morrazo. Ti\u00f1a 78 habitantes no ano 2009 segundo datos do Instituto Nacional de Estad\u00edstica, dos cales 43 eran homes e 35 mulleres."}
{"id": "147408", "revid": "111586", "url": "https://gl.wikipedia.org/wiki?curid=147408", "title": "Divisi\u00f3n Azul", "text": "A 250. Einheit spanischer Freiwilliger da Wehrmacht, m\u00e1is co\u00f1ecida como a Divisi\u00f3n Azul (\"Blaue Division\", en alem\u00e1n), foi unha unidade de voluntarios espa\u00f1ois que serviu entre 1941 e 1943 no ex\u00e9rcito alem\u00e1n durante a segunda guerra mundial, na Fronte Oriental contra a Uni\u00f3n Sovi\u00e9tica.\nOrixe.\nA\u00ednda que Espa\u00f1a non interveu oficialmente na segunda guerra mundial do lado da Alema\u00f1a nazi, Franco permitiu que os voluntarios que o desexaran se enrolaran no ex\u00e9rcito alem\u00e1n. Deste xeito, pod\u00eda manter a neutralidade espa\u00f1ola mentres simultaneamente compensaba a Hitler pola s\u00faa axuda durante a guerra civil espa\u00f1ola. O ministro de Asuntos Exteriores da \u00e9poca, Ram\u00f3n Serrano S\u00fa\u00f1er, suxeriu a creaci\u00f3n dun corpo voluntario, a principio da Operaci\u00f3n Barbarossa, e Franco enviou unha oferta oficial da axuda a Berl\u00edn. Hitler aprobou o uso de voluntarios espa\u00f1ois o 24 de xu\u00f1o de 1941. O recrutamento det\u00edvose cando se alcanzaron efectivos suficientes para formar unha divisi\u00f3n (uns 18.000 homes), cuxos elementos ser\u00edan xefes e oficiais voluntarios procedentes do ex\u00e9rcito regular e as clases de tropa voluntarios recrutados nas xefaturas provinciais de toda Espa\u00f1a.\nO 50 % dos oficiais e soldados eran militares de carreira, moitos deles falanxistas veteranos da guerra civil e estudantes das distintas universidades. O xeneral Agust\u00edn Mu\u00f1oz Grandes foi designado para conducir aos voluntarios durante o seu primeiro ano. Posteriormente substitu\u00eduno Emilio Esteban Infantes.\nOs voluntarios partiron de Espa\u00f1a cos uniformes das s\u00faas unidades de orixe, do Ex\u00e9rcito de Terra ou das milicias da FET y de las JONS. Ao chegar a Alema\u00f1a e recibir o uniforme da Wehrmacht, os falanxistas neg\u00e1ronse a deixar a camisa azul, que levaban en substituci\u00f3n da regulamentaria, polo que a divisi\u00f3n empezouse a co\u00f1ecer como \"Divisi\u00f3n Azul\".\nO 13 de xullo de 1941 sa\u00edu de Madrid o primeiro tren de voluntarios rumbo a Alema\u00f1a. Tras cinco semanas de instruci\u00f3n no campamento de Grafenw\u00f6hr (Baviera) o grupo formado por estes voluntarios transformar\u00edase na 250 divisi\u00f3n de infanter\u00eda do ex\u00e9rcito alem\u00e1n, integrada inicialmente por tres rexementos de infanter\u00eda e un de artiller\u00eda, cos numerais 262, 263, 269 e 250 respectivamente, m\u00e1is unidades divisionarias de anticarros, exploraci\u00f3n, comunicaci\u00f3ns, zapadores e Cuartel Xeral.\nO 20 de agosto, tras prestar xuramento de lealdade a Hitler (o cal se modificou especialmente para mencionar a loita contra o comunismo), a Divisi\u00f3n Azul foi enviada \u00e1 Fronte Rusa. Foi transportada en tren a Suwalki, Polonia, desde onde tivo que continuar a p\u00e9. Despois de avanzar at\u00e9 Smolensk despregouse no sitio de Leningrado, onde pasou a integrarse no XXXVIII Corpo do Ex\u00e9rcito alem\u00e1n, que formaba parte do XVI Ex\u00e9rcito.\nEntrada en combate.\nO despregamento era o seguinte: o 262\u00ba Rexemento no subsector de Novgorod; o 269\u00ba Rexemento cubr\u00eda o subsector Norte con retagarda en Podvereje e o 263\u00ba Rexemento no subsector Centro e no subsector do Ilmen, os Grupos Anticarro e de Exploraci\u00f3n. O Rexemento de Artiller\u00eda posicionouse ao Oeste de N\u00f3vgorod, onde quedou establecido o Cuartel Xeral.\nDesde a s\u00faa chegada \u00e1 fronte, en outubro de 1941, a Divisi\u00f3n Azul sufriu fortes perdas no sitio de Leningrado, debidas tanto ao combate como \u00e1 acci\u00f3n do fr\u00edo. A partir de maio de 1942 empezaron a chegar desde Espa\u00f1a m\u00e1is efectivos para cubrir as baixas e relevar aos combatentes feridos. Ata 46.000 voluntarios serviron na fronte do Leste, dos cales arredor duns 24.000 eran recrutas.\nDespois da ca\u00edda da fronte en Stalingrado, a situaci\u00f3n cambiou e m\u00e1is tropas alem\u00e1s foron despregadas en relevo das espa\u00f1olas. Isto coincidiu co cambio no mando da divisi\u00f3n, que foi asignado ao xeneral Emilio Esteban Infantes. Finalmente os aliados comezaron a exercer presi\u00f3ns sobre Franco para que retirase as tropas voluntarias. As negociaci\u00f3ns iniciadas por este a finais de 1943 conclu\u00edron cunha orde de repatriaci\u00f3n por fases o 10 de outubro."}
{"id": "147416", "revid": "98629", "url": "https://gl.wikipedia.org/wiki?curid=147416", "title": "Joaqu\u00edn Villa Garc\u00eda", "text": "Joaqu\u00edn Villa Garc\u00eda, nado en Mieres o 4 de xu\u00f1o de 1961, \u00e9 un exfutbolista espa\u00f1ol. Xogaba de dianteiro.\nTraxectoria.\nDebutou na tempada 1983\u201384 en Primeira Divisi\u00f3n co Sporting de Gij\u00f3n, no partido correspondente \u00e1 s\u00e9tima xornada, o 16 de outubro de 1983, que enfrontou ao Sporting co Atl\u00e9tico de Madrid e que rematou con vitoria local (2\u20130). No club xixon\u00e9s permaneceu a maior parte da s\u00faa carreira futbol\u00edstica, xogando at\u00e9 a tempada 1989\u201390, todas en Primeira Divisi\u00f3n.\nNa tempada 1985\u201386\u00a0foi cedido ao CE Sabadell, de Segunda Divisi\u00f3n, co que logrou o ascenso \u00e1 Primeira.\nNa tempada 1990\u201391 foi contratado polo Deportivo da Coru\u00f1a, debutando o 2 de setembro de 1990 no primeiro partido da campa\u00f1a, que se saldou con vitoria branquiazul sobre o Elche CF, en Riazor (2\u20130). Esa mesma campa\u00f1a ascendeu co club galego \u00e1 Primeira Divisi\u00f3n, permanecendo no club coru\u00f1\u00e9s at\u00e9 a tempada 1992\u201393.\nNa tempada 1993\u201394 fichou polo CD Castell\u00f3n, club de Segunda Divisi\u00f3n no que non chegou a xogar ning\u00fan partido."}
{"id": "147417", "revid": "56817", "url": "https://gl.wikipedia.org/wiki?curid=147417", "title": "Juan Mari Mujika", "text": "Juan Mar\u00eda Mujika Izagirre, chamado futbolisticamente M\u00fajica, Mugika ou Mujika, e alcumado Musti, nado en Donostia o 12 de maio de 1963 e finado en Zumarraga (Guip\u00fascoa) o 14 de xu\u00f1o de 2004, foi un futbolista vasco da d\u00e9cada dos anos 1980 e 90. Xogou na posici\u00f3n de centrocampista.\nTraxectoria.\nDebutou na tempada 1985\u201386 en Primeira Divisi\u00f3n coa Real Sociedad, cando foi chamado polo seu adestrador John Toshack do equipo filial. Debutou o 6 de outubro de 1985, nun partido fronte ao RCD Espanyol en Atocha que rematou con vitoria local (1\u20130). No equipo donostiarra permaneceu at\u00e9 a tempada 1989\u201390, logrando a Copa do Rei 1986\u201387, e contando durante estas campa\u00f1as coa titularidade.\nNa tempada 1990\u201391 fichou polo Deportivo da Coru\u00f1a, co que ascendeu esa tempada a Primeira Divisi\u00f3n. No Deportivo, que gozou de moita menos titularidade, permaneceu at\u00e9 a tempada 1992\u201393, relegado \u00e1 suplencia toda esa campa\u00f1a e sen xogar ning\u00fan partido de toda a segunda volta.\nNa tempada 1993\u201394 fichou polo Deportivo Alav\u00e9s, en Segunda Divisi\u00f3n B, onde xogou d\u00faas campa\u00f1as. Na s\u00faa primeira tempada no conxunto vitoriano o veterano xogador guipuzcoano loitou por devolver ao Alav\u00e9s \u00e1 Segunda Divisi\u00f3n. Con todo, o equipo perdeu nos \"play-off\" de ascenso. Na s\u00faa segunda tempada, e da man do adestrador Txutxi Aranguren, o Alav\u00e9s logrou o ansiado ascenso. Mujika retirouse en 1995.\nEn xu\u00f1o de 2001 Mujika sufriu un grav\u00edsimo accidente de tr\u00e1fico que lle deixou en estado de coma vexetativo. O 23 de novembro de 2003 os equipos de veteranos de Real Sociedad e Real Madrid disputaron un partido amigable para recadar fondos para a familia do xogador. Finalmente, tras estar preto de tres anos prostrado neste estado, M\u00fajika faleceu o 14 de xu\u00f1o de 2004 no hospital de Zumarraga aos 41 anos de idade.\nSelecci\u00f3n nacional.\nA s\u00faa proxecci\u00f3n na Real Sociedad fixo que debutara coa selecci\u00f3n espa\u00f1ola sub-21 o 29 de xaneiro de 1986, nun partido de Eurocopa sub-21 fronte \u00e1 selecci\u00f3n marroqu\u00ed sub-21 que rematou con vitoria (3\u20130). A\u00ednda que foi convocado durante todo o torneo non volveu vestir a camisola da selecci\u00f3n."}
{"id": "147418", "revid": "895", "url": "https://gl.wikipedia.org/wiki?curid=147418", "title": "Juan Mar\u00eda M\u00fajika", "text": ""}
{"id": "147419", "revid": "98629", "url": "https://gl.wikipedia.org/wiki?curid=147419", "title": "Andr\u00e9s Busto Fraguela", "text": "Andr\u00e9s Busto Fraguela, nado en Cedeira o 22 de febreiro de 1967, \u00e9 un exfutbolista galego. Xogaba de defensa.\nTraxectoria.\nDebutou na tempada 1987\u201388 co Deportivo da Coru\u00f1a en Segunda Divisi\u00f3n. Fixo o seu debut o 25 de outubro de 1987, sa\u00edndo como titular nun encontro contra o Granada CF, que rematou con derrota a domicilio para os branquiazuis (5\u20130). Relegado sempre \u00e1 suplencia, na s\u00faa primeira tempada no Deportivo participou en 5 encontros, xogando 3 partidos na seguinte e ning\u00fan nas s\u00faas d\u00faas \u00faltimas campa\u00f1as no conxunto coru\u00f1\u00e9s."}
{"id": "147420", "revid": "22570", "url": "https://gl.wikipedia.org/wiki?curid=147420", "title": "A Ferradura, Soandres, A Laracha", "text": "A Ferradura \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 3 habitantes no ano 2009 segundo datos do Instituto Nacional de Estad\u00edstica, dos cales eran 2 homes e 1 muller."}
{"id": "147421", "revid": "22570", "url": "https://gl.wikipedia.org/wiki?curid=147421", "title": "A Fraga, Soandres, A Laracha", "text": "A Fraga \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 29 habitantes no ano 2009 segundo datos do Instituto Nacional de Estad\u00edstica, dos cales eran 15 homes e 14 mulleres."}
{"id": "147422", "revid": "85894", "url": "https://gl.wikipedia.org/wiki?curid=147422", "title": "A Fraga, Vila\u00f1o, A Laracha", "text": "A Fraga \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 7 habitantes no ano 2009 segundo datos do Instituto Nacional de Estad\u00edstica, dos cales eran 3 homes e 4 mulleres."}
{"id": "147423", "revid": "85894", "url": "https://gl.wikipedia.org/wiki?curid=147423", "title": "Gol\u00e1n, Soandres, A Laracha", "text": "Gol\u00e1n \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 9 habitantes no ano 2009 segundo datos do Instituto Nacional de Estad\u00edstica, dos cales eran 4 homes e 5 mulleres."}
{"id": "147426", "revid": "5132", "url": "https://gl.wikipedia.org/wiki?curid=147426", "title": "Liga do Adri\u00e1tico", "text": ""}
{"id": "147427", "revid": "110774", "url": "https://gl.wikipedia.org/wiki?curid=147427", "title": "Insuaboa, Soandres, A Laracha", "text": "Insuaboa \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 22 habitantes no ano 2009 segundo datos do Instituto Nacional de Estad\u00edstica, dos cales eran 12 homes e 10 mulleres.\nInsuaboa est\u00e1 no l\u00edmite dos Concellos de Cerceda e A Laracha. Conta con antigas casas de pedra (granito) e construci\u00f3ns m\u00e1is recentes posteriores aos 80. \nNo centro do lugar hai 3 grandes pedras de granito sobre o rego que atravesa a aldea. \nO lugar medrou ao arredor da primeira casa hoxe restaurada e co\u00f1ecida como a casa dos Casal."}
{"id": "147428", "revid": "85894", "url": "https://gl.wikipedia.org/wiki?curid=147428", "title": "A Millarada, Soandres, A Laracha", "text": "A Millarada \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Segundo o Instituto Nacional de Estad\u00edstica en 2009 ti\u00f1a 25 habitantes (12 homes e 13 mulleres)."}
{"id": "147432", "revid": "5863", "url": "https://gl.wikipedia.org/wiki?curid=147432", "title": "Pinta (carabela)", "text": "A Pinta, constru\u00edda en 1441, foi unha das d\u00faas carabelas que usou Cristovo Col\u00f3n na s\u00faa primeira viaxe ao Novo Mundo en 1492. A segunda foi a Ni\u00f1a. A terceira embarcaci\u00f3n foi a Santa Mar\u00eda, que en realidade era unha \"nao\" e non unha carabela, e que era a nave capit\u00e1 (o nav\u00edo que dirix\u00eda a expedici\u00f3n ao ir nel Cristovo Col\u00f3n).\nHistoria.\nA Pinta era propiedade de Crist\u00f3bal Quintero e G\u00f3mez Rasc\u00f3n.\nO seu nome fixo pensar a alg\u00fans historiadores que pertenc\u00eda \u00e1 familia Pinto, por\u00e9n en realidade foi alugada aos armadores G\u00f3mez Rasc\u00f3n e Crist\u00f3bal Quintero, que foron nela \u00e1s Am\u00e9ricas coma mari\u00f1eiros, polo que probabelmente o seu verdadeiro nome fose \"La Pint\u00e1\". Era unha carabela n\u00f3rdica de velas cadradas cun velame moi sinxelo. Os paus de trinquete e maior \u00edan aparellados cunha vela cadrada de grandes dimensi\u00f3ns, mentres que o pau de popa, chamado de mesana, portaba unha vela latina.\nA Pinta era moi veleira, de tal xeito que, o 8 de outubro, na loita por arribar os primeiros \u00e1 descuberta das novas terras, acadou unha velocidade de 15 millas por hora, unha milla da \u00e9poca equivale a 0,8 millas n\u00e1uticas actuais, polo que a s\u00faa velocidade ser\u00eda dunhas 12 millas por hora. O mari\u00f1eiro Rodrigo de Triana, quen avistou por vez primeira a terra do Novo Mundo, o 12 de outubro, viaxaba nesta carabela. Unha listaxe de tripulantes das m\u00e1is completas pode ser:\nArribada.\n\"A Pinta\", afastada da expedici\u00f3n por unha tempestade na viaxe de retorno foi a primeira en acadar un porto europeo xa que o 1\u00ba de marzo de 1493 arribou a Baiona, en Galicia.\nDende que foi declarada festa local oficial en 1974, cel\u00e9brase anualmente a Festa da Arribada na vila de Baiona, recreando un mercado medieval e teatralizando a chegada da embarcaci\u00f3n.\nR\u00e9plicas modernas.\nExisten d\u00faas r\u00e9plicas da carabela:"}
{"id": "147433", "revid": "4419", "url": "https://gl.wikipedia.org/wiki?curid=147433", "title": "DQO", "text": ""}
{"id": "147434", "revid": "5132", "url": "https://gl.wikipedia.org/wiki?curid=147434", "title": "Jugoplastika", "text": ""}
{"id": "147435", "revid": "5132", "url": "https://gl.wikipedia.org/wiki?curid=147435", "title": "KK Jugoplastika", "text": ""}
{"id": "147436", "revid": "5132", "url": "https://gl.wikipedia.org/wiki?curid=147436", "title": "Ko\u0161arka\u0161ki Klub Split", "text": ""}
{"id": "147437", "revid": "5132", "url": "https://gl.wikipedia.org/wiki?curid=147437", "title": "Kosarkaski Klub Split", "text": ""}
{"id": "147438", "revid": "5132", "url": "https://gl.wikipedia.org/wiki?curid=147438", "title": "Jugoplastika Split", "text": ""}
{"id": "147441", "revid": "5132", "url": "https://gl.wikipedia.org/wiki?curid=147441", "title": "Ignis Varese", "text": ""}
{"id": "147443", "revid": "22570", "url": "https://gl.wikipedia.org/wiki?curid=147443", "title": "A Orraca, Soandres, A Laracha", "text": "A Orraca \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 9 habitantes no ano 2009 segundo datos do Instituto Nacional de Estad\u00edstica, dos cales eran 3 homes e 6 mulleres."}
{"id": "147444", "revid": "85894", "url": "https://gl.wikipedia.org/wiki?curid=147444", "title": "O Ni\u00f1o de Azor, Soandres, A Laracha", "text": "O Ni\u00f1o de Azor \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Segundo o Instituto Nacional de Estad\u00edstica en 2009 ti\u00f1a un habitante (un home)."}
{"id": "147445", "revid": "22570", "url": "https://gl.wikipedia.org/wiki?curid=147445", "title": "Paradela, Soandres, A Laracha", "text": "Paradela \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 12 habitantes no ano 2009 segundo datos do Instituto Nacional de Estad\u00edstica, dos cales eran 7 homes e 5 mulleres."}
{"id": "147446", "revid": "85894", "url": "https://gl.wikipedia.org/wiki?curid=147446", "title": "O Pereiro, Soandres, A Laracha", "text": "O Pereiro \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 15 habitantes no ano 2009 segundo datos do Instituto Nacional de Estad\u00edstica, dos cales eran 6 homes e 9 mulleres."}
{"id": "147447", "revid": "85894", "url": "https://gl.wikipedia.org/wiki?curid=147447", "title": "O Portodoso, Soandres, A Laracha", "text": "O Portodoso \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 16 habitantes no ano 2009 segundo datos do Instituto Nacional de Estad\u00edstica, dos cales eran 8 homes e 8 mulleres."}
{"id": "147448", "revid": "22570", "url": "https://gl.wikipedia.org/wiki?curid=147448", "title": "O Portodoso", "text": ""}
{"id": "147449", "revid": "32797", "url": "https://gl.wikipedia.org/wiki?curid=147449", "title": "H\u00f3rreo mari\u00f1\u00e1n", "text": "O h\u00f3rreo mari\u00f1\u00e1n \u00e9 un subtipo de h\u00f3rreo galego. A s\u00faa \u00e1rea de distribuci\u00f3n \u00e9 a da comarca hist\u00f3rica das Mari\u00f1as Coru\u00f1esas, e coincide aproximadamente coas cuncas dos r\u00edos Barc\u00e9s, Mero, Mandeo e Mendo. \u00c9 o \u00fanico tipo de h\u00f3rreo que se atopa nesta \u00e1rea, comezando a mesturarse con outros tipos na s\u00faa banda perif\u00e9rica.\nCaracter\u00edsticas.\nMorfolox\u00eda.\n\u00c9 polo xeral de pequeno tama\u00f1o. A s\u00faa c\u00e1mara \u00e9 estreita e alta, cunhas dimensi\u00f3ns tipo aproximadas duns 1,10 x 1,80 m. Naqueles casos nos que se ampliou a s\u00faa capacidade f\u00edxose por elongaci\u00f3n da c\u00e1mara e mantendo a cox\u00eda. A suspensi\u00f3n adoita ter altura suficiente para aloxar no espazo inferior funci\u00f3ns subsidiarias menores (almacenamento de le\u00f1a, gali\u00f1eiro etc). Por\u00e9n ese espazo inferior nunca se pecha con f\u00e1brica.\nCando o h\u00f3rreo est\u00e1 colocado no sentido da pendente do terreo as cepas asumen o desnivel fac\u00e9ndose unha m\u00e1is alta que a outra. Con frecuencia, e cando a carencia de espazo obriga a facelo, vese sobre os muros da eira, facendo de lumieira ao portal\u00f3n de acceso a ela, sobre os tellados das casas ou mesmo pregado en esquina.\nConstruci\u00f3n.\nO h\u00f3rreo est\u00e1 soportado por cepas de cachoter\u00eda en seco, revocadas e encaladas nos h\u00f3rreos de mellor feitura. Os tornarratos son de xisto, grandes e rectangulares.\nA estrutura base do h\u00f3rreo \u00e9 unha armaz\u00f3n de madeira chamada \"grade\", composta por catro trabes grosas, d\u00faas lonxitudinais, chamadas \"largueiros\" ou \"mesas\" e d\u00faas transversais, chamadas \"cabezas\", que se unen mediante espigas. Sobre ela van suxeitos a \"clavadeira\", na cal se fixan as \"doelas\" de madeira e os esquinais que soportan o teito. O chan, chamado \"sollado\" ou \"lastra\", \u00e9 de t\u00e1boas sobre traveseiros que descansan sobre as mesas.\nAs doelas que conforman as paredes da c\u00e1mara son verticais case sempre. A cuberta est\u00e1 formada por dous faldr\u00f3ns de tella cer\u00e1mica curva a d\u00faas augas con pouco beiril, que est\u00e1 soportado por d\u00faas trabes lonxitudinais unidas polas \"tixeiras\" ou \"burras\" e polas \"corvas\" nos pinches, e que descansa sobre os esquinais. Normalmente ten unha soa porta no centro dun costal e non leva terminais, salvo nos m\u00e1is elaborados."}
{"id": "147451", "revid": "17467", "url": "https://gl.wikipedia.org/wiki?curid=147451", "title": "Liga de baloncesto de Croacia", "text": ""}
{"id": "147452", "revid": "17467", "url": "https://gl.wikipedia.org/wiki?curid=147452", "title": "A1 liga", "text": ""}
{"id": "147453", "revid": "17467", "url": "https://gl.wikipedia.org/wiki?curid=147453", "title": "Liga croata de baloncesto", "text": ""}
{"id": "147458", "revid": "1131", "url": "https://gl.wikipedia.org/wiki?curid=147458", "title": "Spaladium Arena", "text": "O Spaladium Arena \u00e9 un pavill\u00f3n polideportivo e de entretemento situado na cidade de Split, en Croacia e dese\u00f1ado por 3LHD. A s\u00faa capacidade para 12.000 asentos \u00e9 moi flexible, o que permite organizar nel multitude de distintos eventos deportivos, sendo configurable para capacidades de 1.246 a 12.339 espectadores. O estadio acolle os partidos como local do equipo de baloncesto da A1 Liga e a Liga do Adri\u00e1tico KK Split (antigamente co\u00f1ecido como Jugoplastika)."}
{"id": "147461", "revid": "22570", "url": "https://gl.wikipedia.org/wiki?curid=147461", "title": "Revirente, Soandres, A Laracha", "text": "Revirente \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 27 habitantes no ano 2009 segundo datos do Instituto Nacional de Estad\u00edstica, dos cales eran 14 homes e 13 mulleres."}
{"id": "147462", "revid": "22570", "url": "https://gl.wikipedia.org/wiki?curid=147462", "title": "Saldante, Soandres, A Laracha", "text": "Saldante \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 7 habitantes no ano 2009 segundo datos do Instituto Nacional de Estad\u00edstica, dos cales eran 4 homes e 3 mulleres."}
{"id": "147463", "revid": "85894", "url": "https://gl.wikipedia.org/wiki?curid=147463", "title": "As Salgueiras, Soandres, A Laracha", "text": "As Salgueiras \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 5 habitantes no ano 2009 segundo datos do Instituto Nacional de Estad\u00edstica, dos cales eran 2 homes e 3 mulleres."}
{"id": "147464", "revid": "22570", "url": "https://gl.wikipedia.org/wiki?curid=147464", "title": "Samir, Soandres, A Laracha", "text": "Samir \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 9 habitantes no ano 2009 segundo datos do Instituto Nacional de Estad\u00edstica, dos cales eran 4 homes e 5 mulleres."}
{"id": "147465", "revid": "85894", "url": "https://gl.wikipedia.org/wiki?curid=147465", "title": "Santa Baia, Soandres, A Laracha", "text": "Santa Baia \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 28 habitantes no ano 2009 segundo datos do Instituto Nacional de Estad\u00edstica, dos cales eran 16 homes e 12 mulleres."}
{"id": "147466", "revid": "56817", "url": "https://gl.wikipedia.org/wiki?curid=147466", "title": "Santa Baia", "text": "Santa Baia p\u00f3dese referir a:\nToponimia.\nCo top\u00f3nimo Santa Baia podemos atopar:"}
{"id": "147469", "revid": "89787", "url": "https://gl.wikipedia.org/wiki?curid=147469", "title": "Jennifer Lopez", "text": "Jennifer Lynn Lopez, nada en Nova York o 24 de xullo de 1969, \u00e9 unha bailarina, cantante e actriz estadounidense de orixe portorrique\u00f1a.\nEn 1986 realizou un pequeno papel na pel\u00edcula \"My Little Girl\", traballou a continuaci\u00f3n como bailarina en diversos v\u00eddeos musicais de rap e cos New Kids on the Block e Janet Jackson. Como actriz o seu primeiro papel relevante foi na serie \"South Central\" en 1994 e na gran pantalla en \"My Family\" en 1995. O papel que a fixo co\u00f1ecida foi no filme \"Selena\" de 1997 sobre a cantante do mesmo nome e que lle permitiu entrar no mundo da m\u00fasica, gravando o seu primeiro \u00e1lbum, \"On the 6\" en 1999 que foi un \u00e9xito con m\u00e1is de sete mill\u00f3ns de discos vendidos en todo o mundo, producindo cinco sinxelos.\nDiscograf\u00eda.\n\u00c1lbums de estudio"}
{"id": "147470", "revid": "98629", "url": "https://gl.wikipedia.org/wiki?curid=147470", "title": "Fernando \u00d3nega", "text": "Fernando \u00d3nega L\u00f3pez, nado en Mosteiro (Pol) o 16 de xu\u00f1o de 1947, \u00e9 un xornalista galego.\nAo longo da s\u00faa carreira traballou en gabinetes oficiais, prensa escrita, radio e televisi\u00f3n p\u00fablica (TVE) e privada (Telecinco e Antena 3). Foi xefe de prensa da Guardia de Franco (1975) e subdirector do diario \"Arriba\", \u00f3rgano oficial da Falanxe. Foi director de prensa da Presidencia do Goberno con Adolfo Su\u00e1rez, etapa na que escribiu a maior\u00eda dos discursos deste. Dirixiu o xornal \"Ya\", e os servizos informativos da Cadena SER e da COPE, e foi director xeral de Onda Cero Radio, as\u00ed como presentador de \"Informativos Telecinco\". \u00c9 columnista de \"La Voz de Galicia\" e colaborador de \"El Progreso\", as\u00ed como de numerosos programas de radio e televisi\u00f3n.\nTraxectoria.\nFoi fillo do xu\u00edz municipal Jos\u00e9 Ram\u00f3n \u00d3nega Lenza e Angelita L\u00f3pez Lodos. Nos anos 70 foi xefe de prensa da Guardia de Franco e traballou no diario \"Arriba\", \u00f3rgano oficial da Falanxe, do que chegou a ser subdirector. Tras a morte de Franco foi director de prensa da Presidencia do Goberno con Adolfo Su\u00e1rez, quen se fixou nel despois de ler varios artigos seus no xornal falanxista. Escribiu a maior\u00eda de discursos de Su\u00e1rez, inclu\u00eddo o famoso \"Podo prometer e prometo\". Dimitiu a mediados de 1978 e volveu ao seu posto de subdirector de \"Arriba\". \nTam\u00e9n en 1978 comezou a s\u00faa andaina na televisi\u00f3n ao pasar a dirixir o programa informativo \"Siete d\u00edas\", de TVE, ata 1979. Ese ano entrou na Cadena SER, facendo comentarios pol\u00edticos no programa \"Hora 25\". En 1980 dirixiu en TVE \"Revista de Prensa\" e foi nomeado Director de Relaci\u00f3ns Externas da cadea, posto que ocupou ata 1981, cando foi nomeado director dos informativos da SER, en substituci\u00f3n de I\u00f1aki Gabilondo, e coincidindo ademais co intento de golpe de Estado do 23-F.\nEn 1985 pasou a dirixir o diario \"Ya\" e entre 1986 e 1990 foi director dos informativos da COPE. Foi director de Onda Cero de 1992 ata 1993, cando comezou a realizar an\u00e1lises pol\u00edticos nos \"Informativos Telecinco\", chamados por aquel ent\u00f3n \"Entre hoy y ma\u00f1ana\", que presentaba o tam\u00e9n galego Luis Mari\u00f1as. En marzo de 1993 presentou o programa matinal \"Los Peri\u00f3dicos\" e meses despois pasou a presentar a edici\u00f3n nocturna dos informativos de Telecinco, e en 1994 a edici\u00f3n do mediod\u00eda. En 1997 fichou por Antena 3 e ata 1999 foi presentador de \"Antena 3 Noticias\", primeiro na edici\u00f3n das 21 horas e logo na de madrugada.\nEn xullo de 2000 volveu traballar como director de Onda Cero, ata a s\u00faa destituci\u00f3n en xaneiro de 2002. En 2013 publicou unha biograf\u00eda de Adolfo Su\u00e1rez e dous anos despois outra sobre Xo\u00e1n Carlos I. Dende 2019 \u00e9 o presidente de 65ymas.com, un xornal centrado na actualidade das persoas maiores. \nAdemais ten colaborado habitualmente en xornais como \"La Vanguardia\", \"El Progreso\" e \"La Voz de Galicia\", e intervido como comentarista de actualidade en numerosos debates e programas de radio e televisi\u00f3n, como \"Saber vivir\" (2002-2009), \"59 segundos\" (2005-2012) e \"El debate de la 1\" (2012-2018), de TVE; \u200b\"El Programa de Ana Rosa\" (2005-2008) de Telecinco; \"Las ma\u00f1anas de Cuatro\" (2007-2009) de Cuatro, \"Galicia por diante\", da Radio Galega; \"Herrera en la onda\" (2004-2015), \"M\u00e1s de uno\" (2015-) e \"La Br\u00fajula\" (2015), de Onda Cero. Dende agosto de 2009 ten a s\u00faa propia secci\u00f3n no programa de TVE \"La ma\u00f1ana de La 1\".\nVida familiar.\n\u00c9 irm\u00e1n de Jos\u00e9 Ram\u00f3n \u00d3nega (1939-2021) e pai das tam\u00e9n xornalistas Cristina \u00d3nega e Sonsoles \u00d3nega.\nPremios e reco\u00f1ecementos.\nEntre outros:"}
{"id": "147473", "revid": "5132", "url": "https://gl.wikipedia.org/wiki?curid=147473", "title": "Asociaci\u00f3n de Clubs de Baloncesto", "text": "A Asociaci\u00f3n de Clubs de Baloncesto, a mi\u00fado co\u00f1ecida polas s\u00faas siglas ACB \u00e9 unha organizaci\u00f3n deportiva que aglutina e defende os intereses dos clubs profesionais do baloncesto espa\u00f1ol.\nHistoria.\nA constituci\u00f3n da ACB formalizouse o m\u00e9rcores 3 de marzo de 1982 en Madrid mediante a firma dunha acta notarial na que estamparon a s\u00faa firma Carlos Casas (Manresa E.B.), Juan Fern\u00e1ndez (OAR Ferrol), Santiago Toca (Valladolid C.B.), Jos\u00e9 Cabrera (C.B. Canarias), Anxo Palmi (C.B. Granollers), Carlos Pastrana (La Salle Bonanova) e Santiago March (Joventut Badalona). Eduardo Portela e Jos\u00e9 Antonio Gasca foron os impulsores.\nDende a tempada 1983-1984, a ACB organiza anualmente a competici\u00f3n de elite do baloncesto masculino espa\u00f1ol, transform\u00e1ndose a antiga Liga Nacional na nova Liga ACB. A nacente organizaci\u00f3n contribu\u00edu a profesionalizar e modernizar o baloncesto espa\u00f1ol e a tentar converter a liga Nacional na segunda competici\u00f3n nacional m\u00e1is importante do mundo tras a NBA ao implantar unha filosof\u00eda de deporte-espect\u00e1culo: venda conxunta dos dereitos de transmisi\u00f3n por televisi\u00f3n, instauraci\u00f3n dos \"play offs\" polo t\u00edtulo e un Partido das Estrelas (a semellanza do All-Star Game da NBA), fase final da Copa do Rei (primeiro con catro equipos, logo con oito), creaci\u00f3n da Supercopa de Espa\u00f1a (a mediados dos anos 80 e resucitada en 2004)...\nO primeiro presidente da ACB foi o ent\u00f3n m\u00e1ximo dirixente do C.B. Granollers, Antonio Novoa. O directivo responsable da secci\u00f3n de Baloncesto do Real Madrid Mariano Jaquotot sucedeulle no cargo e Juan Fern\u00e1ndez, presidente do OAR Ferrol, foi o \u00faltimo mandatario vinculado directamente a un club asociado. O primeiro \"independente\" foi Evaristo do R\u00edo e o segundo \u00e9 quen actualmente ostenta o cargo, Eduardo Portela. Todos os directivos te\u00f1en que responder anualmente da s\u00faa xesti\u00f3n \u00e1 Asemblea Xeral, que representa aos clubs que toman parte na competici\u00f3n. Portela preside a ACB dende 1990 e, un ano despois, impulsou a creaci\u00f3n da Uni\u00f3n de Ligas Europeas de Baloncesto (ULEB), organizaci\u00f3n que tam\u00e9n preside Portela na actualidade. A ACB e a ULEB te\u00f1en a s\u00faa sede na cidade de Barcelona."}
{"id": "147479", "revid": "1131", "url": "https://gl.wikipedia.org/wiki?curid=147479", "title": "Liga Espa\u00f1ola de Baloncesto (1957-1983)", "text": "A Liga Espa\u00f1ola de Baloncesto \u00e9 o nome que recibiu a actual competici\u00f3n que, desde 1980, enfrontaba aos clubs espa\u00f1ois cada ano nunha competici\u00f3n de liga con partidos entre todos os participantes, a dobre volta. Foi organizada pola Federaci\u00f3n Espa\u00f1ola de Baloncesto at\u00e9 1983 cando os clubs, organizados na recentemente creada Asociaci\u00f3n de Clubs de Baloncesto, decidiron organizar a Liga ACB, unha nova competici\u00f3n independente da FEB.\nFormato.\nA pesar de ser, formalmente, d\u00faas competici\u00f3ns distintas, con regras e sistema de competici\u00f3n diferentes, a Liga ACB \u00e9 considerada a continuadora da Primeira Divisi\u00f3n da Liga Espa\u00f1ola de Baloncesto que organizaba a Federaci\u00f3n Espa\u00f1ola de Baloncesto. A Primeira Divisi\u00f3n foi disputada entre 1957 e 1983, variando o n\u00famero de participantes desde os seis da primeira edici\u00f3n at\u00e9 os 14 da \u00faltima, sendo o m\u00e1ximo de equipos o acadado na temporada 1972\u22121973 con 16. Esta competici\u00f3n, a diferenza da ACB, non contaba con \"play-offs\" para determinar ao campi\u00f3n. Todos os participantes enfront\u00e1banse en partidos de ida e volta entre si de acordo a un calendario estabelecido por sorteo a principio de temporada, deste xeito, todos os equipos enfront\u00e1banse contra todos d\u00faas veces, e unha vez en cada campo.\nA vitoria val\u00eda dous puntos e o empate un punto, xa que naquel tempo o regulamento contemplaba o empate a puntos. Ao finalizar a \"segunda volta\" conclu\u00eda a liga e o primeiro clasificado, \u00e9 dicir, o equipo que m\u00e1is puntos sumara, era proclamado campi\u00f3n. Este equipo ga\u00f1aba ademais o dereito de disputar a Copa de Europa organizada pola Federaci\u00f3n Internacional de Baloncesto (FIBA). Ademais, os seguintes clasificados eran convidados a disputar a Copa Kora\u0107, ag\u00e1s se alg\u00fan deles ga\u00f1ara a Copa do Rei, que nese caso era convidado a disputar a Recopa de Europa. Os m\u00e9todo para o descenso variou segundo a temporada, chegando a haber tanto descenso directo como partidos de promoci\u00f3n, onde os equipos peor clasificados disputaban a s\u00faa permancencia contra os mellores da segunda categor\u00eda. Durante as 27 temporadas que se disputou a liga, o Real Madrid foi o dominador absoluto da competici\u00f3n, ga\u00f1ando 22 das 27 edici\u00f3ns. Foi destronado en tan s\u00f3 en cinco ocasi\u00f3ns, tres veces polo FC Barcelona en e d\u00faas veces polo Joventut Badalona .\nEquipos participantes.\nNas 27 tempadas que houbo entre 1957 e 1983 competiron un total de 45 equipos na Primeira Divisi\u00f3n da Liga Espa\u00f1ola de Baloncesto."}
{"id": "147480", "revid": "67049", "url": "https://gl.wikipedia.org/wiki?curid=147480", "title": "Zapata (hom\u00f3nimos)", "text": "Zapata pode referirse a:"}
{"id": "147481", "revid": "25871", "url": "https://gl.wikipedia.org/wiki?curid=147481", "title": "Caravasar", "text": "Un caravasar \u00e9 un albergue para viaxeiros e comerciantes con instalaci\u00f3ns para o almacenamento seguro das mercanc\u00edas e cortellos para os animais de carga, situado nas longas rutas comerciais ou de peregrinaci\u00f3n do mundo musulm\u00e1n. Deste xeito, a maior concentraci\u00f3n de caravasares atop\u00e1mola en Asia Central, a\u00ednda que tam\u00e9n se estendeu o seu uso polo norte de \u00c1frica e Europa suroriental. Neste caso os caravasares non xogaron un papel fundamental nas grandes rutas comerciais asi\u00e1ticas, a\u00ednda que foron grandes dinamizadores da econom\u00eda interior da zona, xa que conectaban as cidades e portos m\u00e1is importantes. Situ\u00e1banse a 30\u00a0km, por regra xeral, uns dos outros.\nA palabra caravasar, ou na s\u00faa forma menos estendida \"caravanserai\", prov\u00e9n do persa \"karawan saray\", composta por caravan (\u0643\u0627\u0631\u0648\u0627\u0646, que significa viaxeiros), e sarai (\u0633\u0631\u0627, que significa hostal, refuxio ou pazo). De t\u00f3dolos xeitos, tam\u00e9n reciben o nome de \"khan\".\nDescrici\u00f3n arquitect\u00f3nica.\nA arquitectura dun caravasar bas\u00e9ase nas regras xeom\u00e9tricas e no seu dese\u00f1o empr\u00e9ganse un n\u00famero limitado de elementos arquitect\u00f3nicos definidos pola r\u00edxida tradici\u00f3n. A\u00ednda as\u00ed estas pezas artic\u00falanse, comb\u00ednanse e multipl\u00edcanse de xeito que, a pesar de certa unidade estil\u00edstica, cada caravasar presenta as s\u00faas propias particularidades.\nOs caravasares, xeralmente, son edificios de planta cadrada ou rectangular que contan con soamente unha porta o suficientemente larga como para que, aberta de par en par, poidan acceder sen problemas bestas grandes ou moi cargadas, como por exemplo os camelos da Ruta da Seda. Este acceso conduc\u00eda normalmente a un patio amplo que, case sempre, non ti\u00f1a cuberta. Nas paredes interiores que arrodean o mencionado espazo sit\u00faanse un n\u00famero de recintos id\u00e9nticos uns aos outros onde acomodar aos viaxeiros e aos seus servidores. Evidentemente, o espazo do caravasar contaba tam\u00e9n con cortellos para os animais e almac\u00e9ns para gardar de xeito seguro as mercador\u00edas. Na maior parte das ocasi\u00f3ns os caravasares, para lograr unha mellor protecci\u00f3n do que agochaba no interior e persuadir aos posibles agresores, estaban fortificados.\nCo tempo os caravasares f\u00f3ronse sofisticando e ofrecendo novos luxos ou comodidades aos seus h\u00f3spedes. De tal xeito, moitos contaron con ba\u00f1os, casas do t\u00e9 e mesquitas. Co tempo tam\u00e9n foi com\u00fan que o patio se habilitase como espazo comercial, \u00e9 dicir, unha aut\u00e9ntica praza na que se situaban postos para a compra de mercador\u00edas necesarias para a viaxe e diferentes artigos."}
{"id": "147483", "revid": "23204", "url": "https://gl.wikipedia.org/wiki?curid=147483", "title": "Servizo de intelixencia", "text": "Servizo de intelixencia, servizo secreto ou axencia de intelixencia \u00e9 unha axencia pertencente a un goberno, que ten como funci\u00f3n a obtenci\u00f3n de informaci\u00f3n (intelixencia) relacionada con pos\u00edbeis ameazas \u00e1 seguridade e integridade do Estado. Cando unha axencia obt\u00e9n informaci\u00f3n secreta sobre un estado, pa\u00eds ou organizaci\u00f3n sen autorizaci\u00f3n do mesmo, a esa actividade ch\u00e1maselle espionaxe. A maior\u00eda dos servizos de intelixencia usan diversos m\u00e9todos espionaxe contando coa indulxencia dos seus respectivos gobernos. Todos os estados consideran como actividade criminal a espionaxe, mais por norma abst\u00e9\u00f1ense de xulgar a s\u00faa propia espionaxe, cuxa pr\u00e1ctica en principio non reco\u00f1ecen nin comentan.\nAl\u00e9n de ocuparse da obtenci\u00f3n de informaci\u00f3n, os servizos secretos tam\u00e9n tentan evitar a acci\u00f3n de servizos de intelixencia estranxeiros no seu pa\u00eds, a chamada contraespionaxe.\nAs axencias de intelixencia poden proporcionar os seguintes servizos \u00f3s seus gobernos:\nFormas de intelixencia.\nExisten catro formas b\u00e1sicas de obter informaci\u00f3n:\nHistoricamente, a maior fonte de obtenci\u00f3n informaci\u00f3n foi a HUMINT, por\u00e9n dende xa fai alg\u00fan tempo a SIGINT \u00e9 a m\u00e1is importante a d\u00eda de hoxe.\nServizos de intelixencia (por pa\u00eds).\nAlema\u00f1a\nArabia Saudita\nAustralia\nBangladesh\nB\u00e9lxica\nBrasil\nCanad\u00e1\nChile\nColombia\nCuba\nRep\u00fablica Checa\nDinamarca\nEslovaquia\nEspa\u00f1a\nEstados Unidos\nExipto\nFederaci\u00f3n Rusa\nFilipinas\nFinlandia\nFrancia\nGrecia\nPa\u00edses Baixos\nIndia\nIrlanda\nIsrael\nItalia\nMarrocos\nM\u00e9xico\nNova Zelandia\nPaquist\u00e1n\nPolonia\nReino Unido\nRep\u00fablica Popular China\nSingapur\nSuecia\nSur\u00e1frica\nTaiw\u00e1n\nTurqu\u00eda\nUcra\u00edna"}
{"id": "147484", "revid": "634", "url": "https://gl.wikipedia.org/wiki?curid=147484", "title": "Servizo secreto", "text": ""}
{"id": "147485", "revid": "634", "url": "https://gl.wikipedia.org/wiki?curid=147485", "title": "Axencia de intelixencia", "text": ""}
{"id": "147487", "revid": "22570", "url": "https://gl.wikipedia.org/wiki?curid=147487", "title": "Radomo", "text": "Radomo, suma das palabras \"radar\" e \"domo\" (c\u00fapula), \u00e9 o recubrimento dun radar ou antena co fin de protexela da intemperie pero sen que afecte \u00e1s s\u00faas propiedades electromagn\u00e9ticas, permitindo pasar as ondas de radio \u00e1 perfecci\u00f3n.\nA cuberta p\u00f3dese constru\u00edr con diversas formas (esf\u00e9rica, c\u00fapula xeod\u00e9sica etc.). E en funci\u00f3n da utilizaci\u00f3n da antena o material de construci\u00f3n tam\u00e9n pode variar (fibra de vidro, PTFE etc.). Nos avi\u00f3ns e aeronaves, os radomos ademais de ofrecer protecci\u00f3n reducen a resistencia aerodin\u00e1mica."}
{"id": "147489", "revid": "85894", "url": "https://gl.wikipedia.org/wiki?curid=147489", "title": "Silvoso, Soandres, A Laracha", "text": "Silvoso \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 18 habitantes no ano 2009 segundo datos do Instituto Nacional de Estad\u00edstica, dos cales eran 7 homes e 11 mulleres."}
{"id": "147490", "revid": "85894", "url": "https://gl.wikipedia.org/wiki?curid=147490", "title": "A Tapia, Soandres, A Laracha", "text": "A Tapia \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 18 habitantes no ano 2009 segundo datos do Instituto Nacional de Estad\u00edstica, dos cales eran 9 homes e 9 mulleres."}
{"id": "147491", "revid": "1888", "url": "https://gl.wikipedia.org/wiki?curid=147491", "title": "A Tapia", "text": "O top\u00f3nimo A Tapia pode referirse a varios lugares de Galicia:"}
{"id": "147492", "revid": "85894", "url": "https://gl.wikipedia.org/wiki?curid=147492", "title": "O Toural, Soandres, A Laracha", "text": "O Toural \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 29 habitantes no ano 2009 segundo datos do Instituto Nacional de Estad\u00edstica, dos cales eran 15 homes e 14 mulleres.\nToponimia.\nO Toural \u00e9 un zootop\u00f3nimo galego, que fai referencia a un lugar onde se celebraba unha feira de gando vac\u00fan."}
{"id": "147493", "revid": "22570", "url": "https://gl.wikipedia.org/wiki?curid=147493", "title": "Trixezo, Soandres, A Laracha", "text": "Trixezo \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 27 habitantes no ano 2009 segundo datos do Instituto Nacional de Estad\u00edstica, dos cales eran 16 homes e 11 mulleres."}
{"id": "147494", "revid": "22570", "url": "https://gl.wikipedia.org/wiki?curid=147494", "title": "Vilar da Fraga, Soandres, A Laracha", "text": "Vilar da Fraga \u00e9 un lugar da parroquia de Soandres no concello coru\u00f1\u00e9s da Laracha na Comarca de Berganti\u00f1os. Ti\u00f1a 6 habitantes no ano 2009 segundo datos do Instituto Nacional de Estad\u00edstica, dos cales eran 4 homes e 2 mulleres."}
{"id": "147495", "revid": "85894", "url": "https://gl.wikipedia.org/wiki?curid=147495", "title": "Vilari\u00f1o, Soandres, A Laracha", "text": "Vilari\u00f1o \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 24 habitantes no ano 2009 segundo datos do Instituto Nacional de Estad\u00edstica, dos cales eran 8 homes e 16 mulleres."}
{"id": "147496", "revid": "22570", "url": "https://gl.wikipedia.org/wiki?curid=147496", "title": "Villamir, Soandres, A Laracha", "text": "Villamir \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 61 habitantes no ano 2009 segundo datos do Instituto Nacional de Estad\u00edstica, dos cales eran 33 homes e 28 mulleres."}
{"id": "147497", "revid": "85894", "url": "https://gl.wikipedia.org/wiki?curid=147497", "title": "Vista Alegre, Soandres, A Laracha", "text": "Vista Alegre \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 23 habitantes no ano 2009 segundo datos do Instituto Nacional de Estad\u00edstica, dos cales eran 10 homes e 13 mulleres.\nPreto desta aldea nace o r\u00edo Vali\u00f1as."}
{"id": "147498", "revid": "85894", "url": "https://gl.wikipedia.org/wiki?curid=147498", "title": "Veiga, Soandres, A Laracha", "text": "Veiga \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 15 habitantes no ano 2009 segundo datos do Instituto Nacional de Estad\u00edstica, dos cales eran 7 homes e 8 mulleres."}
{"id": "147499", "revid": "22570", "url": "https://gl.wikipedia.org/wiki?curid=147499", "title": "Manti\u00f1\u00e1n, Soandres, A Laracha", "text": "Manti\u00f1\u00e1n \u00e9 un lugar da parroquia de Soandres no concello coru\u00f1\u00e9s da Laracha na comarca de Berganti\u00f1os. Ti\u00f1a 37 habitantes no ano 2009 segundo datos do Instituto Nacional de Estad\u00edstica, dos cales eran 17 homes e 20 mulleres."}
{"id": "147500", "revid": "98629", "url": "https://gl.wikipedia.org/wiki?curid=147500", "title": "Shangri-La (Tit\u00e1n)", "text": "Shangri-La \u00e9 unha extensa e escura rexi\u00f3n da l\u00faa de Saturno, Tit\u00e1n, situada a 10\u00b0 S 165\u00b0 O. Recibiu o nome de Shangri-La, o m\u00edtico para\u00edso situado no T\u00edbet. P\u00e9nsase que esta rexi\u00f3n \u00e9 unha inmensa planicie de materiais escuros e tam\u00e9n se especula con que no pasado posu\u00edse mares, a\u00ednda que hoxe en d\u00eda esta rexi\u00f3n est\u00e1 seca, de feito foron detectadas dunas e coa axuda do radar da sonda Cassini estase a estuda-la direcci\u00f3n das mesmas e a posible influencia sobre estas dunas da gran rexi\u00f3n de Xanadu que esta situada o leste de Shangri-La.\nShangri-La \u00e9 estudado con intensidade debido \u00e1s numerosas \"faculae\" que existen dentro da rexi\u00f3ns, as\u00ed coma pola existencia de cr\u00e1teres no interior desta rexi\u00f3n coma Guabonito, a parte de ser fronteiriza con grandes rexi\u00f3ns, Xanadu no leste, Adiri no oeste, e Dilmun no norte. No mapa de Tit\u00e1n que se pode atopar a esquerda, incl\u00faese a localizaci\u00f3n exacta do lugar de aterraxe da sonda Huygens. "}
{"id": "147502", "revid": "1131", "url": "https://gl.wikipedia.org/wiki?curid=147502", "title": "Xos\u00e9 Manuel Gonz\u00e1lez Reboredo", "text": "Xos\u00e9 Manuel Gonz\u00e1lez Reboredo, nado en Lugo o 12 de outubro de 1946, \u00e9 un antrop\u00f3logo galego. Influ\u00eddo por Ferm\u00edn Bouza-Brey, especializouse en prehistoria e etnograf\u00eda galegas.\nTraxectoria.\nLicenciouse en Filosof\u00eda e Letras (especialidade de Historia) pola Universidade de Santiago de Compostela en 1968, coa cualificaci\u00f3n de Premio Extraordinario. Na USC foi profesor de prehistoria e etnolox\u00eda entre 1968 e 1970 e encargado da c\u00e1tedra na Escola de Maxisterio de Lugo, doutor\u00e1ndose en 1974 na mesma universidade. Catedr\u00e1tico de bacharelato (1980), foi profesor do Instituto Rosal\u00eda de Castro e de ciclo superior de T\u00e9cnicos de Informaci\u00f3n Tur\u00edstica. Presidiu o Clube Nacionalista Al\u00e9n N\u00f3s.\n\u00c9 colaborador e membro do padroado do Museo do Pobo Galego e responsable da Secci\u00f3n de Etnograf\u00eda Material (cultura agraria) dende a s\u00faa fundaci\u00f3n ata 1989 e membro da xunta reitora de 1987 a 1990, e membro da secci\u00f3n de Antropolox\u00eda Cultural do Consello da Cultura Galega, e dirixiu a secci\u00f3n de Etnograf\u00eda e Folclore do Instituto de Estudos Galegos Padre Sarmiento de 1976 a 2001, do que tam\u00e9n foi secretario e bibliotecario. Membro do Consello Editorial do Proxecto Galicia e coordinador dos volumes de Antropolox\u00eda Cultural de H\u00e9rcules de Edici\u00f3ns. Colaborou coas publicaci\u00f3ns \"Anuario de Historia de la Antropolog\u00eda Espa\u00f1ola\" (Barcelona), \"Antropol\u00f3gicas\" (Universidade Fernando Pessoa, Porto), \"Cuadernos de Estudios Gallegos\" e \"Gu\u00eda dos Libros Novos\" (Santiago de Compostela).\nMembro das comisi\u00f3ns t\u00e9cnicas de Etnograf\u00eda e de Valoraci\u00f3n de BICs da conseller\u00eda de Cultura da Xunta de Galicia, da comisi\u00f3n de cultura da Deputaci\u00f3n de Lugo e do padroado da Fundaci\u00f3n Antonio Fraguas.\nParticipou en varias escavaci\u00f3ns arqueol\u00f3xicas, como a do Buriz (Guitiriz), codirixida con Ferm\u00edn Bouza-Brey e Carlos Garc\u00eda Mart\u00ednez.\nCorrespondente da Real Academia Galega dende 1972 e membro da xunta directiva da Sociedad Econ\u00f3mica de Amigos del Pa\u00eds de Santiago.\nObra.\nFixo traballos etnogr\u00e1ficos de campo en Galicia e Le\u00f3n. Foi coordinador de seis simposios organizados polo Consello da Cultura Galega e presidente do III Congreso de Historia da Antropolox\u00eda e Antropolox\u00eda Aplicada. (Pontevedra, 1996). Ten m\u00e1is dun cento de artigos e relatorios publicados en Galicia, Espa\u00f1a e outros pa\u00edses e varios libros, entre os que destacan:\nPremios.\nGa\u00f1ou o premio \"Vicente Risco de Ciencias Sociais\" no 2012, por \"Os santos titulares de parroquia en Galiza. Pasado, presente e perspectivas de futuro\"."}
{"id": "147503", "revid": "23204", "url": "https://gl.wikipedia.org/wiki?curid=147503", "title": "Xos\u00e9 Manuel Cid", "text": "Xos\u00e9 Manuel Cid Fern\u00e1ndez, nado en Morgade (Xinzo de Limia) o 14 de maio de 1957, \u00e9 un pedagogo galego.\nTraxectoria.\nLicenciouse en 1979 en Filosof\u00eda e Ciencias da Educaci\u00f3n, doutor\u00e1ndose en Pedagox\u00eda en 1987 coa tese \"Educaci\u00f3n e Sociedade en Ourense durante a II\u00aa Rep\u00fablica\". Entre 1979 e 1990 deu clase de teor\u00eda a Historia da Educaci\u00f3n no Colexio Universitario de Ourense (daquela dependente da USC), e desde ese ano d\u00e1 aulas na Facultade de Humanidades de Ourense, dependente da Universidade de Vigo. A s\u00faa especialidade \u00e9 a Pedagox\u00eda Social, dentro da titulaci\u00f3n de Educaci\u00f3n Social.\nFoi vicedecano de Humanidades entre 1990 e 1994, e decano entre 1994 e 1998. Entre 1998 e 2000 foi vicerreitor de Extensi\u00f3n Universitaria.\n\u00c9 colaborador do proxecto de renovaci\u00f3n pedag\u00f3xica Nova Escola Galega, do que foi presidente. Tam\u00e9n \u00e9 membro da fundaci\u00f3n Vicente Risco.\nO 2 de xullo do 2022 \u00e9 escollido como o primeiro presidente da Academia das Ciencias Sociais do Couto Mixto.\nObra.\nColaborou en diversos libros colectivos, e revistas cient\u00edficas como \"Historia de la Educaci\u00f3n\", \"Pedagox\u00eda Social\" ou \"Temps d'educaci\u00f3\"."}
{"id": "147506", "revid": "1505", "url": "https://gl.wikipedia.org/wiki?curid=147506", "title": "R\u00edo Pambre", "text": "O r\u00edo Pambre \u00e9 un afluente do r\u00edo Ulla pola marxe esquerda. Nace na afluencia do rego de G\u00e1ndaras e o rego de Laia, preto de Ponterrosa, concello de Palas de Rei. Fai de l\u00edmite entre os concellos de Melide e Palas de Rei, ao mesmo tempo que limita as provincias de Lugo e da Coru\u00f1a.\nCaracter\u00edsticas.\n\u00c9 un gran r\u00edo troiteiro sendo famosas as s\u00faas especies f\u00f3ra da s\u00faa comarca. Ten un gran n\u00famero de mu\u00ed\u00f1os, sendo un dos mais famosos o que leva o seu mesmo nome, mu\u00ed\u00f1o de Pambre. Na marxe dereita enc\u00f3ntrase o balneario de Pambre, distante tan s\u00f3 uns metros do leito do r\u00edo; pola marxe esquerda enc\u00f3ntrase o castelo de Pambre, situado moi preto da s\u00faa desembocadura no Ulla.\n\u00d3 longo do seu curso cr\u00fazano as pontes de ponte Campa\u00f1a, ponte Sambreixo, ponte de Pambre e ponte de Macara, nas proximidades da desembocadura."}
{"id": "147507", "revid": "89787", "url": "https://gl.wikipedia.org/wiki?curid=147507", "title": "Xanadu (Tit\u00e1n)", "text": "Xanadu (a mi\u00fado chamada \"Xanadu Regio\", a\u00ednda que non \u00e9 o seu nome oficial) \u00e9 unha grande \u00e1rea brillante no hemisferio de vangarda da l\u00faa de Saturno,Tit\u00e1n. Este vasto accidente xeol\u00f3xico ten un di\u00e1metro do redor de 3.400 km e unha extensi\u00f3n semellante \u00e1 de Australia. O seu nome prov\u00e9n do lendario palacio descrito no poema \"Kubla Khan\" de Samuel Taylor Coleridge.\nXanadu foi descuberto polo Telescopio Hubble no ano 1994 coma unha rechamante mancha brillante vista a trav\u00e9s do infravermello. Cando o radar da Cassini volveu a captar imaxes de Xanadu o 30 de abril do 2006, atopouse cunha superficie modificada polos ventos, choivas e r\u00edos; alg\u00fans destes sistemas fluviais moi posiblemente van morrer nos bancos de dunas que existen nas zonas ecuatoriais pr\u00f3ximas a Xanadu , xa que Xanadu esta m\u00e1is elevado c\u00e1s zonas lim\u00edtrofes. Moi posiblemente ser\u00edan estes r\u00edos os que achegar\u00edan parte do material do que est\u00e1n formadas esas dunas, \u00f3 arrastrar grans de area e depositalos nas dunas. En Tit\u00e1n, onde existen unhas temperaturas moi baixas, as choivas, r\u00edos e canles non son de auga sen\u00f3n que est\u00e1n feitos de hidrocarburos, moi posiblemente metano ou etano.\nEn imaxes tomadas o 28 de maio do 2008, durante un dos sobrevoos da Cassini puid\u00e9ronse atopar canles tan anchas coma o T\u00e1mese na s\u00faa desembocadura (entre 3-5 kms) e poden ter varios centos de metros de profundidade. Tam\u00e9n se atoparon cr\u00e1teres de impacto parcialmente degradados en imaxes obtidas pola Cassini o 30 de abril do 2008, un destes cr\u00e1teres ten incluso un pico central, indicando unha interacci\u00f3n do impacto coa codia de Tit\u00e1n distinta en comparaci\u00f3n c\u00f3 cr\u00e1ter Sinlap, de tama\u00f1o semellante \u00f3 atopado nas imaxes obtidas pola Cassini na data xa sinalada.\nXanadu \u00e9 estudado con intensidade debido \u00e1s numerosas \"virgae\" (sobre todo as que est\u00e1n preto da fronteira con \"Shangri-La\") e varias \"regiones\" que existen dentro deste extenso accidente xeol\u00f3xico, as\u00ed coma pola existencia de cr\u00e1teres no interior desta rexi\u00f3n, a parte de ser fronteiriza con grandes rexi\u00f3ns, Shangri-La no oeste e Fensal \u00f3 leste."}
{"id": "147508", "revid": "98629", "url": "https://gl.wikipedia.org/wiki?curid=147508", "title": "Illa Bear, Ant\u00e1rtida", "text": "A illa ou illote Bear ou \"illa do Tenente Gonz\u00e1lez\" \u00e9 unha illa rochosa a menos de 1 milla ao oeste da illa Stonington na ba\u00eda Margarida, da costa da Terra de Graham na Ant\u00e1rtida.\nCrese que a illa Bear foi descoberta pola Expedici\u00f3n Brit\u00e1nica \u00e1 Terra de Graham (BGLE) (1934 - 1937) comandada por Rymill e pola expedici\u00f3n do Servizo Ant\u00e1rtico dos Estados Unidos (USAS) (1939 - 1941) ao mando de Byrd, ambas operaron na \u00e1rea da illa Stonington. A illa Bear foi explorada en 1947 polo British Antarctic Survey (FIDS), quen a chamou as\u00ed en honra ao USS Bear, o buque insignia do Servizo Ant\u00e1rtico dos Estados Unidos (USAS), a expedici\u00f3n que visitou a \u00e1rea en 1940. Unha expedici\u00f3n chilena en 1947 sinalou un illote que coincide aproxim\u00e1damente coas coordenadas de Bear, d\u00e1ndolle o nome de \"illa Tenente Gonz\u00e1lez\", en honra do tenente Jorge Gonz\u00e1lez Baeza, quen integraba a expedici\u00f3n.\nReclamaci\u00f3ns territoriais.\nArxentina incl\u00fae \u00e1 illa no Departamento Ant\u00e1rtida Arxentina dentro da Provincia de Terra do Fogo, Ant\u00e1rtida e Illas do Atl\u00e1ntico Sur; para Chile forma parte da Comuna Ant\u00e1rtica da Provincia da Ant\u00e1rtica Chilena dentro da Rexi\u00f3n de Magallanes e da Ant\u00e1rtica Chilena; e para o Reino Unido integra o Territorio Ant\u00e1rtico Brit\u00e1nico. As tres reclamaci\u00f3ns est\u00e1n suxeitas \u00e1s disposici\u00f3ns do Tratado Ant\u00e1rtico.\nNomenclatura dos pa\u00edses reclamantes: "}
{"id": "147513", "revid": "85894", "url": "https://gl.wikipedia.org/wiki?curid=147513", "title": "O Igrexario, Soutullo, A Laracha", "text": "O Igrexario \u00e9 un lugar da parroquia de Soutullo no concello coru\u00f1\u00e9s da Laracha na comarca de Berganti\u00f1os. Ti\u00f1a 11 habitantes no ano 2009 segundo datos do Instituto Nacional de Estad\u00edstica, dos cales eran 5 homes e 6 mulleres."}
{"id": "147515", "revid": "85894", "url": "https://gl.wikipedia.org/wiki?curid=147515", "title": "O Vilar, Soutullo, A Laracha", "text": "O Vilar \u00e9 un lugar da parroquia de Soutullo no concello coru\u00f1\u00e9s da Laracha na comarca de Berganti\u00f1os. Ti\u00f1a 10 habitantes no ano 2009 segundo datos do Instituto Nacional de Estad\u00edstica, dos cales eran 4 homes e 6 mulleres."}
{"id": "147516", "revid": "85894", "url": "https://gl.wikipedia.org/wiki?curid=147516", "title": "O Vilar do Boi, Soutullo, A Laracha", "text": "O Vilar do Boi \u00e9 un lugar da parroquia de Soutullo no concello coru\u00f1\u00e9s da Laracha na comarca de Berganti\u00f1os. Ti\u00f1a 10 habitantes no ano 2009 segundo datos do Instituto Nacional de Estad\u00edstica, dos cales eran 6 homes e 4 mulleres."}
{"id": "147517", "revid": "22570", "url": "https://gl.wikipedia.org/wiki?curid=147517", "title": "Os Bidueiros, Soutullo, A Laracha", "text": "Os Bidueiros \u00e9 un lugar da parroquia de Soutullo no concello coru\u00f1\u00e9s da Laracha na comarca de Berganti\u00f1os. Ti\u00f1a 16 habitantes no ano 2009 segundo datos do Instituto Nacional de Estad\u00edstica, dos cales eran 7 homes e 9 mulleres."}
{"id": "147518", "revid": "98629", "url": "https://gl.wikipedia.org/wiki?curid=147518", "title": "Vaygach", "text": "A illa Vaigach (en ruso: \u0412\u0430\u0439\u0433\u0430\u0447) \u00e9 unha illa localizada no arquip\u00e9lago de Nova Zembla, fronte \u00e1 costa \u00e1rtica de Siberia, entre o mar de Pechora e o mar de Kara.\nA principal peculiaridade da illa Vaigach d\u00e9bese principalmente ao feito de que durante moitos s\u00e9culos foi a illa sacra dos nenets, \u00e1 que chamaban \u00abHebidya Ya\u00bb, que significa \u00abTerra Santa\u00bb. De acordo \u00e1s s\u00faas lendas, era a morada dos seus deuses. Pastores de renos e cazadores visitaban anualmente a illa para facer sacrificios aos poderosos deuses e orar para pedir protecci\u00f3n fronte aos inimigos e boa sorte na caza.\nXeograf\u00eda.\nA illa de Vaigach est\u00e1 separada da pen\u00ednsula de Yugorsky, no continente, polo estreito de Yugorsky e de Nova Zembla polo estreito de Kara. Administrativamente, a illa \u00e9 parte de Nenetsia do \u00d3blast de Arj\u00e1ngelsk, de Rusia.\nDatos da illa: \nA illa Vaigach est\u00e1 formada principalmente por lousa arxilosa, areniscas e calcarias. A illa est\u00e1 composta principalmente por pedra calcaria, e a s\u00faa elevaci\u00f3n sobre o nivel do mar \u00e9 xeoloxicamente recente. Retortas cristas rochosas corren en xeral ao longo da s\u00faa lonxitude e a costa ten cant\u00eds baixos nalg\u00fans lugares. As rocas est\u00e1n moi fracturadas polo xeo, pero probablemente polo xeo mari\u00f1o m\u00e1is que polo dos glaciares.\nHai moitos r\u00edos (20\u201340\u00a0km de lonxitude), pantanos e pequenos lagos na illa, que no seu maior parte componse de tundra. As praias elevadas son frecuentes.\nNa illa at\u00f3panse os asentamentos de Vaigach, Dolgaya Guba e Varnek.\nFauna e flora.\nHerbas, bri\u00f3ns e plantas con flores \u00e1rticas son abundantes, pero non hai \u00e1rbores f\u00f3ra de ocasionais salgueiros ananos. Os raposos e os lemmings p\u00f3dense ver de cando en vez. A\u00ednda que non hai moitos animais na illa, as aves se que son moi numerosas, con gran variedade de patos, zancudas etc que son frecuentes en pantanos e lagos.\nReserva Natural.\nEn 2007, o Fondo Mundial para a Natureza (WWF) e o goberno ruso aprobaron crear unha reserva natural en illa Vaigach.\nEtnograf\u00eda.\nO nome da illa trad\u00facese dos nenets como \u00abterra de aluvi\u00f3n\u00bb. Ata o s\u00e9culo XIX, a illa foi un importante santuario da tribo nenets. Houbo \u00eddolos de madeira policef\u00e1licos, pintados co sangue de animais sacros, principalmente o reno. Algunhas das s\u00faas piras de sacrificio, que consisten en redes de deriva de madeira, cornos de veado e cranios de osos e cervos, foron observados polos viaxeiros. A pesar do seu conversi\u00f3n ao cristianismo, os nenets seguen considerando estas piras con superstici\u00f3n.\nA principal peculiaridade da illa Vaigach d\u00e9bese principalmente ao feito de que durante moitos s\u00e9culos foi a illa sacra dos nenet, \u00e1 que chamaban \u00abHebidya Ya\u00bb, que significa \u00abTerra Santa\u00bb. De acordo \u00e1s s\u00faas lendas, era a morada dos seus deuses. Pastores de renos e cazadores visitaban anualmente a illa para facer sacrificios aos deuses poderosos e orar para pedir protecci\u00f3n fronte aos inimigos e boa sorte na caza. Cada ver\u00e1n, os nenets visitaban a illa para facer sacrificios rituais. Tiveron que cruzar o estreito de Yugorsky en fr\u00e1xiles embarcaci\u00f3ns ou simplemente en zorras tiradas por renos, nunha traves\u00eda bastante complicada debido aos t\u00e9mpanos de xeo e \u00e1s fortes mareas e correntes, ata a mediados do ver\u00e1n.\nAta ata o s\u00e9culo XIX ningu\u00e9n se atreveu a vivir en Vaigach, e s\u00f3 no s\u00e9culo XX (durante a \u00e9poca sovi\u00e9tica) apareceron asentamentos permanentes: un posto fronteirizo e unha estaci\u00f3n de radio, no asentamento Vaigach, ao norte da illa; e Varnek, un asentamento na ba\u00eda de Lyamchina, na costa suroeste, con menos de 100 habitantes.\nNesta illa estaban os santuarios nenets m\u00e1is antigos co\u00f1ecidos, os santuarios dos seus principais deidades, os m\u00e1is estimados, como Vesako (\"O anci\u00e1n\") e Hodako (\"a anci\u00e1\"). (Os \"fillos e netos\" dos deuses te\u00f1en os seus propios santuarios en diferentes partes da tundra continental, desde o mar Branco ao r\u00edo Ienisei), nos que levantaron enormes \u00eddolos de madeira. Vesako viv\u00eda na parte meridional de Vaigach, no cabo Dyakonova. O \u00eddolo de Vesako era unha figura alta de madeira con sete caras, acompa\u00f1ado por un s\u00e9quito de 400 pequenos \u00eddolos de madeira que representaban aos homes, mulleres e nenos, e tam\u00e9n preto de 20 estatuas de pedra. Esta era a descrici\u00f3n do principal santuario de Vaigach realizados polos primeiros visitantes europeos.\nO capit\u00e1n ingl\u00e9s Steven Barrow chegou \u00e1 illa en 1556, e o navegante holand\u00e9s Willem Barents avistou as s\u00faas costas 40 anos m\u00e1is tarde. Barents menciona que os \u00eddolos de Vaigach ti\u00f1an manchados de sangue os ollos e a boca, como alimento que os nenets lles daban co sangue dos renos sacrificados.\nO \u00eddolo de Hodako -un bloque de pedra parecido a unha figura humana cunha cabeza apuntada- est\u00e1 montado na parte setentrional de Vaigach, no cabo Bolvansky Nos. Hodako era a nai da Terra e a patroa da caza.\nAdemais, o santuario do deus supremo Num estaba na parte central da illa, na monta\u00f1a Bolshaya Bolvanskaya. E Neve-Hege (a Deusa nai) estaba preto del, nunha profunda hendidura dun cantil. Os europeos descubriron estes dous santuarios moito m\u00e1is tarde, xa que estaban escondidos lonxe da costa, en zonas de dif\u00edcil acceso.\nVesako e Hodako ti\u00f1an catro fillos que se foron a diferentes puntos da tundra: Nyu-Hegu era adorado preto dunhas pintorescas rocas no sur da illa; Minissei era adorado nun dos picos dos Urais (agora monte Konstantinov Kamen); Yalmal foi cedido a unha pequena pen\u00ednsula da ba\u00eda de Obskoya (crese que a pen\u00ednsula de Yamal descende deste nome); o \u00faltimo lugar sacro era baixo o monte Kozmin na pen\u00ednsula de Kanin. En todos estes lugares levant\u00e1ronse \u00eddolos de madeira e ti\u00f1an lugar os sacrificios.\nEn 1898, Borisov, un paisaxista ruso visitou os santuarios de Neve-Hege e Numa no centro de Vaigach. Foi o primeiro europeo en facelo e deixou o seguinte relato:\nPor desgraza, hoxe en d\u00eda, a maior\u00eda dos santuarios nenet foron arrasados ou ata devastados. O Archimandrita Veniamin iniciou a s\u00faa destruci\u00f3n en 1825, cando fixo unha visita \u00e1 illa cunha misi\u00f3n ortodoxa e obrigou aos nenets, logo de bautizalos, a queimar o santuario de Vesako. Veniamin puxo unha cruz de madeira nos antigos santuarios. Dez anos m\u00e1is tarde, erix\u00edronse novos \u00eddolos, non moi lonxe da cruz, e os sacrificios continuaron. Nenets armados (os chamados 'salvaxes nenets') vixiaron a illa contra invasores e se prohibiu estritamente a caza e ata a recollida de flores nas inmediaci\u00f3ns dos santuarios e do mesmo xeito que antes, considerouse como unha \"illa sacra\" ata a revoluci\u00f3n de Outubro.\nDurante a \u00e9poca sovi\u00e9tica a maior\u00eda dos singulares monumentos relixiosos neste \"baluarte de escurantismo\" foron destru\u00eddos e as visitas prohibidas. Foi constru\u00eddo un gulag na parte sudoccidental de Vaigach, na ba\u00eda Lyamchin. Os presos extra\u00edan al\u00ed mineral de zinc."}
{"id": "147522", "revid": "98629", "url": "https://gl.wikipedia.org/wiki?curid=147522", "title": "Estradas nacionais de Espa\u00f1a", "text": "As estradas nacionais de Espa\u00f1a son v\u00edas de titularidade estatal, xestionadas polo Ministerio de Fomento, e conforman a rede de estradas do estado.\nNomenclatura.\nEn 1939 o primeiro goberno franquista aprobou o Plan Xeral de Obras P\u00fablicas, elaborado baixo direcci\u00f3n do ministro Alfonso Pe\u00f1a Boeuf. O plan inclu\u00eda unha Instruci\u00f3n de Estradas, que supuxo a primeira normativa t\u00e9cnica de construci\u00f3n de v\u00edas adaptada aos requirimentos dos coches. Amais o plan, co\u00f1ecido como Plan Pe\u00f1a, estableceu a nomenclatura das v\u00edas:\nAs estradas das illas Baleares levan como primeiro d\u00edxito o 7, e as illas Canarias o 8. O segundo d\u00edxito var\u00eda segundo a illa: 1 para Mallorca, 2 para Menorca, 3 para Eivissa e 4 para Formentera; 1 para Gran Canaria, 2 para Tenerife, 3 para La Palma, 4 para La Gomera, 5 para Lanzarote, 6 para Fuerteventura e 7 para El Hierro. A terceira cifra segue o mesmo criterio c\u00e1s da pen\u00ednsula, en funci\u00f3n de se \u00e9 de circunvalaci\u00f3n ou radial.\nNo Pa\u00eds Vasco e Navarra as competencias en materia de estradas est\u00e1n transferidas aos gobernos provinciais (ag\u00e1s a AP-68), polo que poden existir excepci\u00f3ns \u00e1s regras de matriculaci\u00f3n das estradas nacionais (como no caso da N-102 ou a N-104).\nRede de Estradas do Estado.\nAlgunhas destas estradas foron desdobradas, convert\u00e9ndose en autov\u00edas e autoestradas, pero mantense o seu percorrido orixinal para unha mellor comprensi\u00f3n. O mesmo ocorre coas estradas con tramos coincidentes, pois tam\u00e9n se mante\u00f1en as estradas nacionais radiais malia que algunhas foron convertidas en autov\u00edas.\nA bandeira galega indica que unha parte da estrada ou a s\u00faa totalidade discorren por Galiza.\nN-III e estradas con orixe entre a N-III e a N-IV.\nAlgunhas estradas de Andaluc\u00eda est\u00e1n transferidas \u00e1 Xunta de Andaluc\u00eda.\nN-IV e estradas con orixe entre a N-IV e a N-V.\n(Algunhas estradas de Andaluc\u00eda est\u00e1n transferidas \u00e1 Xunta de Andaluc\u00eda)."}
{"id": "147523", "revid": "22570", "url": "https://gl.wikipedia.org/wiki?curid=147523", "title": "Primeira divisi\u00f3n espa\u00f1ola 1972/73", "text": "A tempada 1972/73 da Primeira divisi\u00f3n espa\u00f1ola de f\u00fatbol, que foi a 42\u00aa edici\u00f3n do campionato, comezou o 2 de setembro de 1972 e rematou o 20 de maio de 1973.\nO Atl\u00e9tico de Madrid foi campi\u00f3n de liga por s\u00e9tima vez na s\u00faa historia. Con este t\u00edtulo, os madrile\u00f1os superaron o palmar\u00e9s de liga do Athletic Club, situ\u00e1ndose como o terceiro equipo m\u00e1is laureado da competici\u00f3n, tras Real Madrid (15 ligas) e FC Barcelona (8).\nParticipantes e estadios.\nParticiparon dezaoito equipos."}
{"id": "147524", "revid": "23204", "url": "https://gl.wikipedia.org/wiki?curid=147524", "title": "Primeira divisi\u00f3n espa\u00f1ola 1971/72", "text": "A tempada 1971/72 da Primeira divisi\u00f3n espa\u00f1ola de f\u00fatbol, que foi a 41\u00aa edici\u00f3n do campionato, comezou o 4 de setembro de 1971 e rematou o 15 de maio de 1972.\nO Real Madrid logrou a s\u00faa 15\u00aa liga.\nParticipantes e estadios.\nTomaron parte na competici\u00f3n 18 equipos, un n\u00famero superior ao que hab\u00eda antes. O Burgos CF estreouse nesta tempada na Primeira Divisi\u00f3n.\nM\u00e1ximos goleadores (Trofeo Pichichi).\nEnrique Porta converteuse nunha das sorpresas do campionato ao ga\u00f1ar o Trofeo Pichichi do Diario Marca como m\u00e1ximo anotador do campionato. Porta \u00e9 o \u00fanico xogador do Granada CF que obtivo este galard\u00f3n."}
{"id": "147528", "revid": "736", "url": "https://gl.wikipedia.org/wiki?curid=147528", "title": "Thales", "text": ""}
{"id": "147530", "revid": "98629", "url": "https://gl.wikipedia.org/wiki?curid=147530", "title": "Iturup", "text": "Iturup (en ruso: \u0418\u0442\u0443\u0440\u0443\u043f; en xapon\u00e9s: \u629e\u6349\u5cf6, Etorofu-t\u014d) \u00e9 a illa m\u00e1is grande do arquip\u00e9lago das Kuriles, cunha superficie de 3.139\u00a0km\u00b2. Ao nord\u00e9s at\u00f3pase a illa Urup, separada polo estreito de Vries, e ao suroeste a illa Kunashir, separada polo estreito de Ekaterina.\nAdministrativamente, forma parte do raion de Kurilsk, do \u00f3blast de Sakhal\u00edn, Rusia. O centro administrativo \u00e9 a cidade de Kurilsk.\nXap\u00f3n reclama a soberan\u00eda de Iturup, e incl\u00fae a illa na Subprefectura de Nemuro da prefectura Hokkaido.\nNa illa at\u00f3pase o campo de aviaci\u00f3n militar Burevestnik (\u0411\u0443\u0440\u0435\u0432\u0435\u0441\u0442\u043d\u0438\u043a).\nEn 2006 en Iturup foi aberto o maior complexo de tratamento de peixe de Rusia."}
{"id": "147533", "revid": "23204", "url": "https://gl.wikipedia.org/wiki?curid=147533", "title": "Primeira divisi\u00f3n espa\u00f1ola 1969/70", "text": "A tempada 1969/70 da Primeira divisi\u00f3n espa\u00f1ola de f\u00fatbol foi a 39\u00aa edici\u00f3n do campionato. O Atl\u00e9tico de Madrid foi campi\u00f3n de liga."}
{"id": "147535", "revid": "32797", "url": "https://gl.wikipedia.org/wiki?curid=147535", "title": "H\u00f3rreo tipo Saln\u00e9s", "text": "O h\u00f3rreo tipo Saln\u00e9s \u00e9 un tipo de h\u00f3rreo galego que se pode atopar en zonas da comarca do Saln\u00e9s. A s\u00faa \u00e1rea de distribuci\u00f3n est\u00e1 entre os r\u00edos Umia e L\u00e9rez, a partir de Caldas de Reis e ata a altura de Mea\u00f1o, compartindo espazo con outras tipolox\u00edas.\nCaracter\u00edsticas.\nMorfolox\u00eda.\nTen unha c\u00e1mara m\u00e1is ben baixa, ancha e especialmente longa. Descansa sobre esteos paralelepip\u00e9dicos especialmente baixos, colocados m\u00e1is pr\u00f3ximos os uns aos outros do que \u00e9 habitual. Te\u00f1en rateiras individuais cil\u00edndricas e de bases planas. A c\u00e1mara ten sempre doelas verticais e non est\u00e1 dividida en tramos en horizontal, pero si en terzos en vertical polas faixas que percorre os costais. O tellado, con pouca pendente e sen elementos terminais de adorno, ten d\u00faas augas e forma pinches sobre os penais. Ten bastante beiril sobre os catro lados. A porta sit\u00faase no centro do costal ou ben lixeiramente descentrada, non precisa escaleira de f\u00e1brica.\nConstruci\u00f3n.\nA suspensi\u00f3n consta de esteos de pedra de secci\u00f3n cadrada ou asimilable, coroados por rateiras do mesmo material. \u00c9 caracter\u00edstica especial deste tipo de h\u00f3rreo o teren as vigas transversais da grade moi sobresa\u00edntes polos laterais, de moita secci\u00f3n, de madeira normalmente e de pedra nos de feitura m\u00e1is coidada. A c\u00e1mara \u00e9 sempre de madeira, tanto os panos como a estrutura. Os costais levan d\u00faas faixas horizontais que cinguen as doelas. O teito \u00e9 de tella curva cer\u00e1mica sobre taboado de madeira."}
{"id": "147536", "revid": "23204", "url": "https://gl.wikipedia.org/wiki?curid=147536", "title": "H\u00f3rreo berganti\u00f1\u00e1n", "text": "O h\u00f3rreo berganti\u00f1\u00e1n \u00e9 un tipo de h\u00f3rreo galego que se d\u00e1 nalgunhas partes da comarca de Berganti\u00f1os. A s\u00faa \u00e1rea de distribuci\u00f3n \u00e9 moi reducida e nela convive con outras tipolox\u00edas propias de \u00e1reas lim\u00edtrofes.\nCaracter\u00edsticas.\nMorfolox\u00eda.\n\u00c9 un h\u00f3rreo rectangular que chama a atenci\u00f3n por ser o tipo m\u00e1is ancho de entre os h\u00f3rreos de madeira. A suspensi\u00f3n est\u00e1 formada por fortes cepas transversais de cachoter\u00eda coroadas por rateiras. As cepas en reducidas ocasi\u00f3ns vense substitu\u00eddas por un celeiro. A c\u00e1mara \u00e9 continua exteriormente, salvo nos h\u00f3rreos m\u00e1is longos, nos que os costais est\u00e1n divididos en tramos.\nO tellado \u00e9 a d\u00faas augas e ten un beiril pouco asomado. Normalmente non leva elementos terminais. A porta da c\u00e1mara vai nun dos penais, pola pouca altura da suspensi\u00f3n non ten escaleira de f\u00e1brica e, cando a hai, non alcanza o nivel da c\u00e1mara.\nConstruci\u00f3n.\nA c\u00e1mara est\u00e1 soportada por unha grade de madeira constitu\u00edda por fortes trabes que descansan sobre os tornarratos. Os panos de peche est\u00e1n formados por doelas verticais de madeira. Sobre a c\u00e1mara, o tellado \u00e9 de tella cer\u00e1mica curva sobre taboado de madeira."}
{"id": "147538", "revid": "1131", "url": "https://gl.wikipedia.org/wiki?curid=147538", "title": "Estrada nacional", "text": ""}
{"id": "147540", "revid": "98629", "url": "https://gl.wikipedia.org/wiki?curid=147540", "title": "Geoffrey Hull", "text": "Geoffrey Stephen Hull, nado o 6 de setembro de 1955, \u00e9 un ling\u00fcista, etn\u00f3logo e historiador australiano, que fixo contribuci\u00f3ns para o estudo das linguas rom\u00e1nicas, c\u00e9lticas, eslavas, semitas, austronesias (como o tetum de Timor-Leste) e papuasias, e en particular \u00e1 relaci\u00f3n entre linguaxe e cultura.\nTraxectoria.\nDe ascendencia inglesa e escocesa ao lado paterno, s\u00faa familia materna pertenc\u00eda \u00e1 comunidade latina do Exipto (de orixe mixta maltesa, veneciana, triestina e francesa), que deixou o pa\u00eds durante o per\u00edodo de nacionalizaci\u00f3n do posguerra (1946-1957). El creceu familiarizado coa gran variedade de linguas faladas na s\u00faa familia ampliada (en franc\u00e9s, malt\u00e9s, e varios dialectos da Italia, o occitano, o esloveno, o grego e o \u00e1rabe).\nEducaci\u00f3n e Traxectoria acad\u00e9mica.\nEstudou Artes na Universidade de Sidney (1974-1982), completando unha tese de doutoramento en ling\u00fc\u00edstica hist\u00f3rica, tras pescudas dialectol\u00f3xicas en Italia e en Su\u00edza. A s\u00faa tese , tese de doutoramento, Western Sydney University, MacArthur, foi unha reconstruci\u00f3n da lingua padana subxacente aos dialectos galoitalianos, v\u00e9netos e retorrom\u00e1nicos modernos. Antes de completar o doutoramento, realizou tam\u00e9n estudos de filosof\u00eda e teolox\u00eda na Aquinas Academy de Sidney. Na s\u00faa carreira acad\u00e9mica Hull ten ensinado nas \u00e1reas de ling\u00fc\u00edstica e linguas europeas modernas e cl\u00e1sicas en varias universidades australianas: Sydney University, Melbourne University, University of Wollongong e outras instituci\u00f3ns de ensino superior australianas; \u00e9 tam\u00e9n un lexic\u00f3grafo profesional e un tradutor que traballa en m\u00e1is dunha ducia de linguas. \nActualmente \u00e9 profesor adxunto da Macquarie University, en Sidney..\nRealizaci\u00f3ns en Timor-Leste e traballo a prol da lingua tetum.\nNos anos 1990 axudou o Liderado de Timor Leste en exilio na tarefa de normalizaci\u00f3n do tetum e creando unha gama de recursos ling\u00fc\u00edsticos e literarios para esta e outras linguas de Timor Leste, ent\u00f3n so ocupaci\u00f3n indonesia.. Tam\u00e9n foi membro dunha delegaci\u00f3n pro dereitos humanos organizada polo Australian Catholic Social Justice Council, que visitou o pa\u00eds en 1997, en medio a unha escalada de violencia e fixo un informe \u00e1s Naci\u00f3ns Unidas, \u00e1 Comisi\u00f3n de Dereitos Humanos da Indonesia, ao Goberno de Australia e ao Vaticano. En setembro de 1999, Hull depuxo perante o Senado australiano sobre os abusos que ti\u00f1a presenciado no Timor Leste durante as visitas anteriores . De 2001 a 2007 foi director de pescudas e publicaci\u00f3ns do Instituto Nacional de Ling\u00fc\u00edstica, a autoridade ling\u00fc\u00edstica nacional do Estado independente de Timor Leste. El foi o organizador, principal autor e editor do dicionario nacional de tetum e foi fundador e co-editor da revista acad\u00e9mica \"Estudos de Linguas e Culturas de Timor-Leste\".\nOs seus servizos para as linguas de Timor Leste son da maior importancia, e foron valorizados pola Administraci\u00f3n Transitoria das Naci\u00f3ns Unidas no Timor Leste, liderado de decembro de 1999 a maio de 2002 polo brasileiro S\u00e9rgio Vieira de Mello. Polo seu traballo fundamental en favor do tetum, Geoffrey Hull \u00e9 comparable con personalidades como Koldo Mitxelena para o idioma vasco (\u00e9uscaro) en Espa\u00f1a, de Eliezer Ben Yehuda para o hebraico en (Israel), de Ivar Aasen e Knud Knudsen para a lingua Noruega, de Johannes Aavik para Estonia, de Taras Shevchenko para Ucra\u00edna etc.\nOutras \u00e1reas de interese.\nF\u00f3ra do campo da ling\u00fc\u00edstica, Geoffrey Hull \u00e9 co\u00f1ecido polos seus traballos sobre cuesti\u00f3ns relixiosas, principalmente as causas hist\u00f3ricas e o impacto socio-cultural das reformas da igrexa na d\u00e9cada de 1960 sobre a Igrexa Cat\u00f3lica Latina e as tradici\u00f3ns orientais cat\u00f3licas."}
{"id": "147542", "revid": "839", "url": "https://gl.wikipedia.org/wiki?curid=147542", "title": "Copa do Rei de H\u00f3ckey Herba", "text": "A Copa do Rei de h\u00f3ckey herba \u00e9 a segunda competici\u00f3n do h\u00f3ckey herba no Estado espa\u00f1ol a nivel de clubs masculinos. A primeira edici\u00f3n desta competici\u00f3n tivo lugar na tempada 1914-15."}
{"id": "147544", "revid": "23204", "url": "https://gl.wikipedia.org/wiki?curid=147544", "title": "Xes\u00fas Rodr\u00edguez Rodr\u00edguez", "text": "Xes\u00fas Rodr\u00edguez Rodr\u00edguez, nado en Cabreiros (Xermade) en 1969, \u00e9 un pedagogo galego.\nTraxectoria.\nDoutorouse en Filosof\u00eda e Ciencias da Educaci\u00f3n coa tese \"Os materiais curriculares e a Reforma Educativa en Galicia\" (Premio Nacional de Investigaci\u00f3n), que deu p\u00e9 ao libro \"Os materiais curriculares en Galicia\" (Xerais, 2009). Na actualidade \u00e9 mestre e profesor do departamento de Did\u00e1ctica e Organizaci\u00f3n Escolar da Universidade de Santiago de Compostela. Como investigador est\u00e1 especializado nos materiais e recursos did\u00e1cticos en soporte impreso e dixital. \u00c9 membro de Nova Escola Galega e dirixe a \"Revista Galega de Educaci\u00f3n\".\nExerceu a docencia na Universidade de Porto Rico. \u00c9 directivo da IARTEM (\"Internacional Association for Research on Textbooks and Educational Media\"), vicedecano da Facultade de CC. da Eduaci\u00f3n e forma parte do grupo de investigaci\u00f3n \"Stellae\".\nEn 2003 obtivo o I Premio de Innovaci\u00f3n da USC coa experiencia \"A elaboraci\u00f3n de materiais did\u00e1cticos pro e para Adultos/as\".\nNo ano 2004, xunto cun grupo de mestres do CEIP Serra de Outes obtivo o I Primeiro Premio Educompostela (2004) cunha experiencia para alumnado con necesidades educativas especiais.\nObras.\nCoordinou ou participou en proxectos de elaboraci\u00f3n de materiais did\u00e1cticos, e coordina o congreso de Materiais Did\u00e1cticos de Nova Escola Galega."}
{"id": "147545", "revid": "1131", "url": "https://gl.wikipedia.org/wiki?curid=147545", "title": "Lleida Llista Blava", "text": "O Club Lleida-Llista Blava \u00e9 un club deportivo catal\u00e1n da cidade de Lleida adicado ao h\u00f3ckey a pat\u00edns e \u00e1 patinaxe art\u00edstica.\nTraxectoria.\nO club foi fundado co nome de Lista Azul o 6 de abril de 1951 por un grupo de amigos que practicaran diferentes deportes mentres cursaban o bacharelato. Moitos deles eran, daquela, destacados comerciantes de Lleida. Ramon Barrufet foi o socio n\u00famero 1 e o primeiro presidente do club. Posteriormente a presidencia pasou a Manolo Fregola Su\u00f1\u00e9, \u00e1 vez que se inauguraba a pista de Cervantes, que ser\u00eda o escenario da primeira tempada oficial do Llista Blava e do h\u00f3ckey a pat\u00edns lleidat\u00e0.\nEn 1952 a pista de xogo foi trasladada ao \"Front\u00f3 Lleida\", cunha capacidade para 1800 espectadores. Na tempada 1956-57 e Llista Blava debuta na Primeira Divisi\u00f3n do h\u00f3ckey a pat\u00edns espa\u00f1ol onde se manter\u00e1 ata a 1959-60.\nUn ano despois, en 1961, o equipo retorna \u00e1 Divisi\u00f3n de Honra. Aquela mesma tempada as instalaci\u00f3ns do \"Front\u00f3 Lleida\" desapareceron e o Llista Blava viuse obrigado a xogar de novo na pista descuberta de Cervantes, feito que provoca unha baixada importante na asistencia de p\u00fablico aos partidos. A falta de incentivos e motivaci\u00f3ns provocou que o equipo tivese que disputar a promoci\u00f3n de descenso e perdeu novamente a categor\u00eda.\nEn 1966 o equipo xoga no vel\u00f3dromo do \"Camp d'Esports\". Posteriormente, en 1983, o Llista Blava comeza a xogar no pavill\u00f3n cuberto da Bordeta, logo de dezasete anos xogando na pista descuberta da estrada de Huesca.\nEn 1993 catalanizouse o nome do club, e en 1996 con motivo do seu 45\u00ba aniversario organizouse a primeira \"Gran Patinada de Lleida\".\nNo ano 2000 o Llista Blava acadou o ascenso \u00e1 Divisi\u00f3n de Honra do h\u00f3ckey a pat\u00edns espa\u00f1ol e nas seguintes tempadas consolidouse. Nesta \u00e9poca, o club trasladouse ao Pavell\u00f3 Onze de Setembre e debutou en competici\u00f3n europea na Copa CERS.\nNo 2005, logo dunha mala tempada, o Lleida Llista Blava perdeu outra vez a categor\u00eda, situaci\u00f3n \u00e1 que se lle ha de sumar unha desastrosa balanza econ\u00f3mica.\nA seguinte tempada, por\u00e9n, o equipo volve ascender \u00e1 m\u00e1xima categor\u00eda, cun equipo de xogadores completamente renovado e un corpo t\u00e9cnico motivado para a misi\u00f3n de manteren a categor\u00eda. De momento, malia todo, os resultados (tanto deportivos como econ\u00f3micos) non o acompa\u00f1aron."}
{"id": "147548", "revid": "1131", "url": "https://gl.wikipedia.org/wiki?curid=147548", "title": "RSV Weil", "text": "O Roll und Schlittschuhverein Weil am Rhein \u00e9 un club deportivo da cidade de Weil am Rhein, Baden-W\u00fcrttemberg (Alema\u00f1a) adicado \u00e1 pr\u00e1ctica do h\u00f3ckey a pat\u00edns e \u00e1 patinaxe art\u00edstica. O club foi fundado o 21 de novembro de 1952.\nPalmar\u00e9s.\nH\u00f3ckey a pat\u00edns masculino"}
{"id": "147550", "revid": "56817", "url": "https://gl.wikipedia.org/wiki?curid=147550", "title": "ERG Iserlohn", "text": "O Eis-Rollsport Gemeinschaft Iserlohn, m\u00e1is co\u00f1ecido como ERG Iserlohn, \u00e9 un club deportivo da cidade de Iserlohn, Renania do Norte-Westphalia (Alema\u00f1a) adicado \u00e1 pr\u00e1ctica da patinaxe art\u00edstica sobre xeo e ao h\u00f3ckey a pat\u00edns. O club foi fundado o 13 de xaneiro de 1965.\nPalmar\u00e9s.\nH\u00f3ckey a pat\u00edns"}
{"id": "147551", "revid": "1131", "url": "https://gl.wikipedia.org/wiki?curid=147551", "title": "Festival internacional do mundo celta de Ortigueira", "text": ""}
{"id": "147552", "revid": "39945", "url": "https://gl.wikipedia.org/wiki?curid=147552", "title": "Rollhockey-Bundesliga", "text": "A Liga alem\u00e1 de h\u00f3ckey a pat\u00edns ou Rollhockey-Bundesliga \u00e9 a competici\u00f3n m\u00e1is importante de clubs de h\u00f3ckey a pat\u00edns de Alema\u00f1a. Actualmente est\u00e1 formada por nove equipos e o seu actual campi\u00f3n \u00e9 o ERG Iserlohn. O club con m\u00e1is t\u00edtulos da competici\u00f3n \u00e9 o RRESG Walsum, cun total de 16 t\u00edtulos de liga.\nEquipos da tempada 2009-10.\nOs equipos est\u00e1n colocados segundo o seu posto final na t\u00e1boa clasificatoria:"}
{"id": "147554", "revid": "1131", "url": "https://gl.wikipedia.org/wiki?curid=147554", "title": "RSC Darmstadt", "text": "O RSC Darmstadt (Roll- und Schlittschuh-Club Darmstadt) \u00e9 un club de h\u00f3ckey a pat\u00edns da cidade de Darmstadt, Hessen (Alema\u00f1a). Est\u00e1 formado por m\u00e1is de 450 membros adicados \u00e1 pr\u00e1ctica do h\u00f3ckey a pat\u00edns, patinaxe art\u00edstica, h\u00f3ckey li\u00f1a e h\u00f3ckey sobre xeo.\nO club foi fundado o 12 de agosto de 1948 na cidade de Darmstadt."}
{"id": "147556", "revid": "98629", "url": "https://gl.wikipedia.org/wiki?curid=147556", "title": "Silvestre, San Tom\u00e9 de Pi\u00f1eiro, Mar\u00edn", "text": "Silvestre \u00e9 un lugar da parroquia de San Tom\u00e9 de Pi\u00f1eiro no concello pontevedr\u00e9s de Mar\u00edn, na comarca do Morrazo. Ti\u00f1a 67 habitantes no ano 2009 segundo datos do Instituto Nacional de Estad\u00edstica, dos cales 30 eran homes e 37 mulleres."}
{"id": "147557", "revid": "98629", "url": "https://gl.wikipedia.org/wiki?curid=147557", "title": "A Troncosa, San Tom\u00e9 de Pi\u00f1eiro, Mar\u00edn", "text": "A Troncosa \u00e9 un lugar da parroquia de San Tom\u00e9 de Pi\u00f1eiro no concello pontevedr\u00e9s de Mar\u00edn, na comarca do Morrazo. Ti\u00f1a 78 habitantes no ano 2009 segundo datos do Instituto Nacional de Estad\u00edstica, dos cales 42 eran homes e 36 mulleres."}
{"id": "147558", "revid": "85894", "url": "https://gl.wikipedia.org/wiki?curid=147558", "title": "A Esperela, San Tom\u00e9 de Pi\u00f1eiro, Mar\u00edn", "text": "A Esperela \u00e9 un lugar da parroquia de San Tom\u00e9 de Pi\u00f1eiro no concello pontevedr\u00e9s de Mar\u00edn, na comarca do Morrazo. Ti\u00f1a 48 habitantes no ano 2009 segundo datos do Instituto Nacional de Estad\u00edstica, dos cales 26 eran homes e 22 mulleres."}
{"id": "147559", "revid": "85894", "url": "https://gl.wikipedia.org/wiki?curid=147559", "title": "O Pereiro, San Tom\u00e9 de Pi\u00f1eiro, Mar\u00edn", "text": "O Pereiro \u00e9 un lugar da parroquia de San Tom\u00e9 de Pi\u00f1eiro no concello pontevedr\u00e9s de Mar\u00edn, na comarca do Morrazo. Ti\u00f1a 79 habitantes no ano 2009 segundo datos do Instituto Nacional de Estad\u00edstica, dos cales 34 eran homes e 45 mulleres."}
{"id": "147560", "revid": "85894", "url": "https://gl.wikipedia.org/wiki?curid=147560", "title": "Cabodevila, Ard\u00e1n, Mar\u00edn", "text": "Cabodevila \u00e9 un lugar da parroquia de Ard\u00e1n no concello pontevedr\u00e9s de Mar\u00edn, na comarca do Morrazo. Ti\u00f1a 114 habitantes no ano 2009 segundo datos do Instituto Nacional de Estad\u00edstica, dos cales 49 eran homes e 65 mulleres."}
{"id": "147561", "revid": "85894", "url": "https://gl.wikipedia.org/wiki?curid=147561", "title": "Cas\u00e1s, Ard\u00e1n, Mar\u00edn", "text": "Cas\u00e1s \u00e9 un lugar da parroquia de Ard\u00e1n no concello pontevedr\u00e9s de Mar\u00edn, na comarca do Morrazo. Ti\u00f1a 327 habitantes no ano 2009 segundo datos do Instituto Nacional de Estad\u00edstica, dos cales 163 eran homes e 164 mulleres."}
{"id": "147562", "revid": "1131", "url": "https://gl.wikipedia.org/wiki?curid=147562", "title": "Fix\u00f3n", "text": "O top\u00f3nimo galego Fix\u00f3n pode referirse a:"}
{"id": "147563", "revid": "85894", "url": "https://gl.wikipedia.org/wiki?curid=147563", "title": "Malvido, Ard\u00e1n, Mar\u00edn", "text": "Malvido \u00e9 un lugar da parroquia de Ard\u00e1n no concello pontevedr\u00e9s de Mar\u00edn, na comarca do Morrazo. Segundo o INE, en 2009 ti\u00f1a 60 habitantes (27 homes e 33 mulleres)."}
{"id": "147564", "revid": "98629", "url": "https://gl.wikipedia.org/wiki?curid=147564", "title": "Illa Mansel", "text": "Illa Mansel (Mansel island; en inuktitut:Pujjunaq) \u00e9 unha illa situada na canadense ba\u00eda de Hudson, Fronte \u00e1 Pen\u00ednsula de Ungava. A illa forma da parte de Rexi\u00f3n Qikiqtaaluk do territorio de Nunavut.\nXeograf\u00eda.\nA illa ten 3.180\u00a0km\u00b2 de superficie. Ten 112 quil\u00f3metros de lonxitude e unha anchura duns 48. Mansel \u00e9 a m\u00e1is pequena das tres illas que afloran no norte da ba\u00eda de Hudson, sendo as outras d\u00faas Illa Southampton e Illa Coats. A illa est\u00e1 situada ao leste da Illa de Coats e a uns 60 quil\u00f3metros ao oeste da pen\u00ednsula de Ungava. O terreo \u00e9 ondulado e apenas supera os 100 metros de Altura.\nA illa \u00e9 o fogar dunha reserva de renos.\nHistoria.\nA illa foi descuberta en 1613 polo explorador ingl\u00e9s Thomas Button e foi chamada Mansel en honra do vicealmirante Robert Mansel de quen Button desposara a unha sobri\u00f1a a s\u00faa. Na illa at\u00f3panse restos arqueol\u00f3xicos da cultura Dorset de pobos ind\u00edxenas anteriores aos inuit. Unha estaci\u00f3n comercial da Compa\u00f1\u00eda da Ba\u00eda de Hudson estivo activa en Swaffield Harbour, na costa setentrional da illa, de 1930 de 1932."}
{"id": "147565", "revid": "56817", "url": "https://gl.wikipedia.org/wiki?curid=147565", "title": "A Esperela", "text": "O top\u00f3nimo galego A Esperela pode referirse a:"}
{"id": "147566", "revid": "85894", "url": "https://gl.wikipedia.org/wiki?curid=147566", "title": "O Pozo, San Tom\u00e9 de Pi\u00f1eiro, Mar\u00edn", "text": "O Pozo \u00e9 un lugar da parroquia de San Tom\u00e9 de Pi\u00f1eiro no concello pontevedr\u00e9s de Mar\u00edn, na comarca do Morrazo. Ti\u00f1a 50 habitantes no ano 2009 segundo datos do Instituto Nacional de Estad\u00edstica, dos cales 21 eran homes e 29 mulleres."}
{"id": "147567", "revid": "85894", "url": "https://gl.wikipedia.org/wiki?curid=147567", "title": "Moledo, Ard\u00e1n, Mar\u00edn", "text": "Moledo \u00e9 un lugar da parroquia de Ard\u00e1n no concello pontevedr\u00e9s de Mar\u00edn, na comarca do Morrazo. Ti\u00f1a 431 habitantes no ano 2009 segundo datos do Instituto Nacional de Estad\u00edstica, dos cales 201 eran homes e 230 mulleres."}
{"id": "147568", "revid": "98629", "url": "https://gl.wikipedia.org/wiki?curid=147568", "title": "Pastoriza, Ard\u00e1n, Mar\u00edn", "text": "Pastoriza \u00e9 un lugar da parroquia de Ard\u00e1n no concello pontevedr\u00e9s de Mar\u00edn, na comarca do Morrazo. Ti\u00f1a 102 habitantes no ano 2009 segundo datos do Instituto Nacional de Estad\u00edstica, dos cales 49 eran homes e 53 mulleres."}
{"id": "147569", "revid": "1131", "url": "https://gl.wikipedia.org/wiki?curid=147569", "title": "TuS D\u00fcsseldorf", "text": "O TuS D\u00fcsseldorf Nord \u00e9 un club deportivo da cidade de D\u00fcsseldorf, Renania do Norte-Westfalia (Alema\u00f1a).\nO club foi fundado en 1904. A secci\u00f3n de maior \u00e9xito do club \u00e9 a de h\u00f3ckey a pat\u00edns, disciplina que se integrou no club en 1957. Actualmente o seu equipo feminino compite na 1 Bunsdesliga, a m\u00e1xima competici\u00f3n do h\u00f3ckey a pat\u00edns alem\u00e1.\nPalmar\u00e9s.\nH\u00f3ckey a pat\u00edns masculino:\nH\u00f3ckey a pat\u00edns feminino:\nOutras secci\u00f3ns.\nAdemais do h\u00f3ckey a pat\u00edns e a patinaxe, o club conta con m\u00faltiples secci\u00f3ns, tales coma o tenis, tenis de mesa, xadrez, ximnasia, voleibol, f\u00fatbol, tiro ol\u00edmpico, Ju-Jitsu, h\u00f3ckey de r\u00faa e h\u00f3ckey li\u00f1a (D\u00fcsseldorf Flyers)."}
{"id": "147570", "revid": "98629", "url": "https://gl.wikipedia.org/wiki?curid=147570", "title": "Yamdena", "text": "Yamdena (escrito \"Jamdena\" durante o per\u00edodo colonial neerland\u00e9s) \u00e9 a maior das Illas Tanimbar nas Molucas provincia de Indonesia. Saumlaki \u00e9 a capital, situada no extremo sur da illa.\nA illa ten unha serie de outeiros boscosos ao longo da s\u00faa costa oriental, mentres que a s\u00faa costa occidental \u00e9 m\u00e1is baixa. Os bosques est\u00e1n habitados por B\u00fafalo de auga salvaxes.\nA lingua Yamdena f\u00e1lase en e ao redor da illa. O cristianismo \u00e9 a relixi\u00f3n maioritaria, pero o culto aos antepasados a\u00ednda se practica. A artesan\u00eda da illa incl\u00fae a talla en madeira, ourivar\u00eda fina, e a teceduria Ikat.\nMeg\u00e1litos: Na vila de Sangliat Dol hai unha antiga escaleira que conduce a unha plataforma de pedra en forma de barco. \nHai varias outras similares noutros sitios da illa, pero peor conservados."}
{"id": "147571", "revid": "1131", "url": "https://gl.wikipedia.org/wiki?curid=147571", "title": "O Seixo, Soutullo, A Laracha", "text": "O Seixo \u00e9 un lugar da parroquia de Soutullo no concello coru\u00f1\u00e9s da Laracha na comarca de Berganti\u00f1os. Ti\u00f1a 23 habitantes no ano 2009 segundo datos do Instituto Nacional de Estad\u00edstica, dos cales eran 10 homes e 13 mulleres."}
{"id": "147572", "revid": "1131", "url": "https://gl.wikipedia.org/wiki?curid=147572", "title": "O Seixo, Vila\u00f1o, A Laracha", "text": "O Seixo \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 8 habitantes no ano 2009 segundo datos do Instituto Nacional de Estad\u00edstica, dos cales eran 5 homes e 3 mulleres."}
{"id": "147575", "revid": "98629", "url": "https://gl.wikipedia.org/wiki?curid=147575", "title": "Os Picotes, Ard\u00e1n, Mar\u00edn", "text": "Os Picotes \u00e9 un lugar da parroquia de Ard\u00e1n no concello pontevedr\u00e9s de Mar\u00edn, na comarca do Morrazo. Segundo o Instituto Nacional de Estad\u00edstica en 2009 ti\u00f1a 32 (18 homes e 14 mulleres)."}
{"id": "147576", "revid": "85894", "url": "https://gl.wikipedia.org/wiki?curid=147576", "title": "Vilaseca, Ard\u00e1n, Mar\u00edn", "text": "Vilaseca \u00e9 un lugar da parroquia de Ard\u00e1n no concello pontevedr\u00e9s de Mar\u00edn, na comarca do Morrazo. Ti\u00f1a 231 habitantes no ano 2009 segundo datos do Instituto Nacional de Estad\u00edstica, dos cales 114 eran homes e 117 mulleres."}
{"id": "147578", "revid": "1987", "url": "https://gl.wikipedia.org/wiki?curid=147578", "title": "Dina", "text": "A dina \u00e9 a unidade de medida no Sistema CGS da forza. Def\u00ednese como a forza que, aplicada \u00e1 masa dun gramo, comun\u00edcalle unha aceleraci\u00f3n de 1\u00a0cm/s\u00b2.\nEquivale a 10\u22125 N. O s\u00edmbolo para esta unidade \u00e9 \"dyn\"."}
{"id": "147579", "revid": "32797", "url": "https://gl.wikipedia.org/wiki?curid=147579", "title": "H\u00f3rreo tipo Vilalba", "text": "O h\u00f3rreo tipo Vilalba \u00e9 un tipo de h\u00f3rreo galego que se pode atopar con pouca densidade nunha \u00e1rea bastante extensa da parte occidental da Terra Ch\u00e1 delimitada pola serra da Cova da Serpe, a serra da Loba, o r\u00edo Eume e o r\u00edo Mi\u00f1o. Comparte espazo con outras tipolox\u00edas de h\u00f3rreo.\nCaracter\u00edsticas.\nMorfolox\u00eda.\nTen planta rectangular con c\u00e1mara longa, estreita e alta. A suspensi\u00f3n \u00e9 baixa, sobre d\u00faas cepas coroadas por tornarratos individuais ou sobre cepa maciza na que o chan sobresae perimetralmente. Os panos da c\u00e1mara son de doelas verticais cinguidos por unha faixa.\nA cuberta ten d\u00faas augas de pouca pendente que voan en beir\u00eds pronunciados sobre os lados curtos e escasos nos longos. Baixo o beiril dun dos penais disponse unha galer\u00eda moi caracter\u00edstica que fai de vest\u00edbulo diante da porta da c\u00e1mara. Nos extremos dese p\u00f3rtico \u00e9rguense uns puntais que soste\u00f1en o pinche nese punto e po\u00f1en fin a unha sinxela balaustrada. Cando o h\u00f3rreo vai sobre cepas este p\u00f3rtico as\u00e9ntase sobre a grade, e cando est\u00e1 sobre cepa maciza \u00e9 prolongaci\u00f3n desta. En moitos casos hai unha escaleira de f\u00e1brica sobre o mesmo eixo do h\u00f3rreo.\nConstruci\u00f3n.\n\u00c9 un h\u00f3rreo de c\u00e1mara de madeira composta por doelas verticais suxeitas entre si por unha faixa, tam\u00e9n de madeira. A suspensi\u00f3n \u00e9 de cachoter\u00eda en seco sen revoco e leva rateiras rectangulares de xisto de pouco grosor. A c\u00e1mara descansa sobre unha grade de directriz lonxil\u00ednea cuxas mesas sobresaen de xeito acusado sobre as cepas. Os costais est\u00e1n pautados polos puntais e os esquinais, que soste\u00f1en a cuberta. O teito \u00e9 de xisto tam\u00e9n, a d\u00faas augas."}
{"id": "147580", "revid": "98629", "url": "https://gl.wikipedia.org/wiki?curid=147580", "title": "Partido Comunista Alem\u00e1n", "text": "O Partido Comunista Alem\u00e1n (DKP, en alem\u00e1n: \"Deutsche Kommunistische Partei\") \u00e9 un partido comunista marxista-leninista fundado na Alema\u00f1a Occidental en 1968 como substituto do Partido Comunista de Alema\u00f1a (KPD), ilegalizado polo Tribunal Federal en 1956.\nHistoria.\nO DKP foi fundado na Alema\u00f1a Occidental (RFA) en 1968 co fin de ocupar o espazo pol\u00edtico deixado polo Partido Comunista de Alema\u00f1a despois da s\u00faa ilegalizaci\u00f3n polo Tribunal Constitucional Federal en 1956. Durante a guerra fr\u00eda, o DKP recib\u00eda a maior parte dos seus fondos do Partido Socialista Unificado de Alema\u00f1a (SED), que detentaba o poder na Alema\u00f1a Oriental desde o fin da segunda guerra mundial. Ap\u00f3s a reunificaci\u00f3n, o DKP entrou nunha \u00e9poca de decadencia, perdendo apoio popular e militantes at\u00e9 unha d\u00e9cima parte dos que ti\u00f1a na \u00e9poca anterior \u00e1 unificaci\u00f3n. Un gran n\u00famero de militantes do partido abandon\u00e1rono para unirse ao Partido Socialdem\u00f3crata de Alema\u00f1a (SPD), nado naquela \u00e9poca como sucesor do SED.\nActualidade.\nO DKP \u00e9 hoxe un partido minoritario. Canto \u00e1 s\u00faa filiaci\u00f3n internacional, fai parte, como membro, da Esquerda Anticapitalista Europea e, en calidade de observador, do Partido da Esquerda Europea. Mant\u00e9n, por outra banda, un semanario af\u00edn, o \"unsere Zeit\". En 2005, o seu l\u00edder Heinz Stehr pediu o voto para a coalici\u00f3n Die Linkspartei, formada polos excomunistas da Alema\u00f1a Oriental (PDS) e a escisi\u00f3n do SPD liderada por Oskar Lafontaine."}
{"id": "147582", "revid": "5132", "url": "https://gl.wikipedia.org/wiki?curid=147582", "title": "TAU Cer\u00e1mica", "text": ""}
{"id": "147583", "revid": "5132", "url": "https://gl.wikipedia.org/wiki?curid=147583", "title": "TAU Vitoria", "text": ""}
{"id": "147584", "revid": "5132", "url": "https://gl.wikipedia.org/wiki?curid=147584", "title": "Caja Laboral Baskonia", "text": ""}
{"id": "147585", "revid": "5132", "url": "https://gl.wikipedia.org/wiki?curid=147585", "title": "Caja Laboral Vitoria", "text": ""}
{"id": "147586", "revid": "5132", "url": "https://gl.wikipedia.org/wiki?curid=147586", "title": "Saski Baskonia SAD", "text": ""}
{"id": "147587", "revid": "5132", "url": "https://gl.wikipedia.org/wiki?curid=147587", "title": "Saski Baskonia S.A.D.", "text": ""}
{"id": "147588", "revid": "5132", "url": "https://gl.wikipedia.org/wiki?curid=147588", "title": "TAU Cer\u00e1mica Baskonia", "text": ""}
{"id": "147589", "revid": "6554733", "url": "https://gl.wikipedia.org/wiki?curid=147589", "title": "A Abeleira, Soutullo, A Laracha", "text": "A Abeleira \u00e9 un lugar da parroquia de Soutullo no concello coru\u00f1\u00e9s da Laracha na comarca de Berganti\u00f1os. Ti\u00f1a 23 habitantes no ano 2022 segundo datos do Instituto Nacional de Estad\u00edstica, dos cales eran 10 homes e 13 mulleres."}
{"id": "147590", "revid": "5132", "url": "https://gl.wikipedia.org/wiki?curid=147590", "title": "Taugr\u00e9s Vitoria", "text": ""}
{"id": "147592", "revid": "1505", "url": "https://gl.wikipedia.org/wiki?curid=147592", "title": "A Abeleira", "text": "O top\u00f3nimo galego A Abeleira \u00e9 un fit\u00f3nimo relacionado coa abeleira, un arbusto caducifolio. Pode referirse a:"}
{"id": "147593", "revid": "22570", "url": "https://gl.wikipedia.org/wiki?curid=147593", "title": "As Cardosas, Soutullo, A Laracha", "text": "As Cardosas \u00e9 un lugar da parroquia de Soutullo no concello coru\u00f1\u00e9s da Laracha na comarca de Berganti\u00f1os. Ti\u00f1a 20 habitantes no ano 2009 segundo datos do Instituto Nacional de Estad\u00edstica, dos cales eran 13 homes e 7 mulleres."}
{"id": "147594", "revid": "85894", "url": "https://gl.wikipedia.org/wiki?curid=147594", "title": "A Xesta, Soutullo, A Laracha", "text": "A Xesta \u00e9 un lugar da parroquia de Soutullo no concello coru\u00f1\u00e9s da Laracha na comarca de Berganti\u00f1os. Ti\u00f1a 24 habitantes no ano 2009 segundo datos do Instituto Nacional de Estad\u00edstica, dos cales eran 10 homes e 14 mulleres."}
{"id": "147595", "revid": "22570", "url": "https://gl.wikipedia.org/wiki?curid=147595", "title": "Gosende, Soutullo, A Laracha", "text": "Gosende \u00e9 un lugar da parroquia de Soutullo no concello coru\u00f1\u00e9s da Laracha na comarca de Berganti\u00f1os. Ti\u00f1a 13 habitantes no ano 2009 segundo datos do Instituto Nacional de Estad\u00edstica, dos cales eran 6 homes e 7 mulleres."}
{"id": "147596", "revid": "85894", "url": "https://gl.wikipedia.org/wiki?curid=147596", "title": "O Seixoso, Soutullo, A Laracha", "text": "O Seixoso \u00e9 un lugar da parroquia de Soutullo no concello coru\u00f1\u00e9s da Laracha na comarca de Berganti\u00f1os. Ti\u00f1a 8 habitantes no ano 2009 segundo datos do Instituto Nacional de Estad\u00edstica, dos cales eran 6 homes e 2 mulleres."}
{"id": "147597", "revid": "785", "url": "https://gl.wikipedia.org/wiki?curid=147597", "title": "O Seixoso", "text": "Co top\u00f3nimo O Seixoso podemos atopar:"}
{"id": "147598", "revid": "5132", "url": "https://gl.wikipedia.org/wiki?curid=147598", "title": "PAOK Tesal\u00f3nica (baloncesto)", "text": ""}
{"id": "147599", "revid": "22570", "url": "https://gl.wikipedia.org/wiki?curid=147599", "title": "Estramil, Tor\u00e1s, A Laracha", "text": "Estramil \u00e9 un lugar da parroquia de Tor\u00e1s no concello coru\u00f1\u00e9s da Laracha na comarca de Berganti\u00f1os. Ti\u00f1a 230 habitantes no ano 2009 segundo datos do Instituto Nacional de Estad\u00edstica, dos cales eran 117 homes e 113 mulleres."}
{"id": "147600", "revid": "22570", "url": "https://gl.wikipedia.org/wiki?curid=147600", "title": "Gabenlle, Tor\u00e1s, A Laracha", "text": "Gabenlle \u00e9 un lugar da parroquia de Tor\u00e1s no concello coru\u00f1\u00e9s da Laracha na comarca de Berganti\u00f1os. Ti\u00f1a 78 habitantes no ano 2009 segundo datos do Instituto Nacional de Estad\u00edstica, dos cales eran 35 homes e 43 mulleres."}
{"id": "147601", "revid": "22570", "url": "https://gl.wikipedia.org/wiki?curid=147601", "title": "A G\u00e1ndara, Tor\u00e1s, A Laracha", "text": "A G\u00e1ndara \u00e9 un lugar da parroquia de Tor\u00e1s no concello coru\u00f1\u00e9s da Laracha na comarca de Berganti\u00f1os. Ti\u00f1a 21 habitantes no ano 2009 segundo datos do Instituto Nacional de Estad\u00edstica, dos cales eran 12 homes e 9 mulleres."}
{"id": "147602", "revid": "98629", "url": "https://gl.wikipedia.org/wiki?curid=147602", "title": "Xermade, Ard\u00e1n, Mar\u00edn", "text": "Xermade \u00e9 un lugar da parroquia de Ard\u00e1n no concello pontevedr\u00e9s de Mar\u00edn, na comarca do Morrazo. Ti\u00f1a 65 habitantes no ano 2009 segundo datos do Instituto Nacional de Estad\u00edstica, dos cales 36 eran homes e 29 mulleres."}
{"id": "147603", "revid": "85894", "url": "https://gl.wikipedia.org/wiki?curid=147603", "title": "Xuncal, Ard\u00e1n, Mar\u00edn", "text": "Xuncal \u00e9 un lugar da parroquia de Ard\u00e1n no concello pontevedr\u00e9s de Mar\u00edn, na comarca do Morrazo. Ti\u00f1a 64 habitantes no ano 2009 segundo datos do Instituto Nacional de Estad\u00edstica, dos cales 33 eran homes e 31 mulleres."}
{"id": "147604", "revid": "85894", "url": "https://gl.wikipedia.org/wiki?curid=147604", "title": "Ameal, O Campo, Mar\u00edn", "text": "Ameal \u00e9 un lugar da parroquia do Campo no concello pontevedr\u00e9s de Mar\u00edn, na comarca do Morrazo. Ti\u00f1a 135 habitantes no ano 2009 segundo datos do Instituto Nacional de Estad\u00edstica, dos cales 68 eran homes e 67 mulleres."}
{"id": "147605", "revid": "98629", "url": "https://gl.wikipedia.org/wiki?curid=147605", "title": "Oubi\u00f1a, O Campo, Mar\u00edn", "text": "Oubi\u00f1a \u00e9 un lugar da parroquia do Campo no concello pontevedr\u00e9s de Mar\u00edn, na comarca do Morrazo. Ti\u00f1a 18 habitantes no ano 2009 segundo datos do Instituto Nacional de Estad\u00edstica, dos cales 7 eran homes e 11 mulleres."}
{"id": "147606", "revid": "98629", "url": "https://gl.wikipedia.org/wiki?curid=147606", "title": "Sobreiras, O Campo, Mar\u00edn", "text": "Sobreiras \u00e9 un lugar da parroquia do Campo no concello pontevedr\u00e9s de Mar\u00edn, na comarca do Morrazo. Ti\u00f1a 62 habitantes no ano 2009 segundo datos do Instituto Nacional de Estad\u00edstica, dos cales 30 eran homes e 32 mulleres."}
{"id": "147607", "revid": "85894", "url": "https://gl.wikipedia.org/wiki?curid=147607", "title": "Bravos, Mar\u00edn (San Xi\u00e1n), Mar\u00edn", "text": "Bravos \u00e9 un lugar da parroquia de San Xi\u00e1n de Mar\u00edn no concello pontevedr\u00e9s de Mar\u00edn, na comarca do Morrazo. Ti\u00f1a 41 habitantes no ano 2009 segundo datos do Instituto Nacional de Estad\u00edstica, dos cales 22 eran homes e 19 mulleres."}
{"id": "147608", "revid": "85894", "url": "https://gl.wikipedia.org/wiki?curid=147608", "title": "Cidr\u00e1s, Mar\u00edn (San Xi\u00e1n), Mar\u00edn", "text": "Cidr\u00e1s \u00e9 un lugar da parroquia de San Xi\u00e1n de Mar\u00edn no concello pontevedr\u00e9s de Mar\u00edn, na comarca do Morrazo. Ti\u00f1a 77 habitantes no ano 2009 segundo datos do Instituto Nacional de Estad\u00edstica, dos cales 35 eran homes e 42 mulleres."}
{"id": "147610", "revid": "109216", "url": "https://gl.wikipedia.org/wiki?curid=147610", "title": "Marxismo-leninismo", "text": "O marxismo-leninismo \u00e9 unha corrente ideol\u00f3xica do marxismo que xurdiu como tendencia principal entre os partidos comunistas na d\u00e9cada de 1920, cando foi adoptada como fundamento ideol\u00f3xico da Internacional Comunista durante a \u00e9poca de Stalin. Por\u00e9n, en diversos contextos, grupos pol\u00edticos diferentes e \u00e1s veces opostos te\u00f1en utilizado o termo \"marxismo-leninismo\" para describir a ideolox\u00eda que din publicamente defender.\nHistoria do termo e uso.\nSegundo G. Lisichkin, a concepci\u00f3n do marxismo-leninismo como unha ideolox\u00eda separadamente do marxismo ten a s\u00faa orixe na obra de Stalin \"As cuesti\u00f3ns do leninismo\". Durante o per\u00edodo do goberno stalinista, o marxismo-leninismo foi proclamado como a ideolox\u00eda oficial do Estado, a\u00ednda cando cient\u00edficos pol\u00edticos e historiadores contin\u00faan hoxe a discutir en que medida Stalin seguiu o modelo e os principios de Karl Marx e de Lenin. En particular, os trotskistas consideran que, de feito, Stalin contradixo o aut\u00e9ntico \"marxismo-leninismo\", e utilizan o termo bolxevismo-leninismo para describir a s\u00faa propia ideolox\u00eda comunista antistalinista. E os comunistas de esquerda rexeitaron o marxismo-leninismo como corrente antimarxista.\nDespois da ruptura sino-sovi\u00e9tica, os partidos comunistas da Uni\u00f3n Sovi\u00e9tica e da Rep\u00fablica Popular da China reclamaron ser os herdeiros intelectuais do marxismo-leninismo. Na China, o discurso foi que Mao Tse Tung ti\u00f1a adaptado do marxismo-leninismo \u00e1s condici\u00f3ns chinesas, dando orixe ao termo \"marxismo-leninismo-mao\u00edsmo\" como ideolox\u00eda de Estado, as\u00ed como base ideol\u00f3xica daqueles partidos que, a nivel internacional, simpatizan co Partido Comunista da China, como, por exemplo, o Partido Comunista de Filipinas ou o Partido Comunista do Per\u00fa (Sendero Luminoso), que defendeu o marxismo-leninismo-mao\u00edsmo co argumento de que constit\u00fae un estadio mais avanzado do marxismo. Fronte a isto, despois da ruptura sino-albanesa, un pequeno grupo de marxistas-leninistas comezaron a rexeitar o papel de Mao Tse Tung no movemento comunista internacional en favor do Partido do Traballo de Albania e da s\u00faa adherencia estrita ao stalinismo.\nEn Corea do Norte, o marxismo-leninismo foi oficialmente substitu\u00eddo polo Juche en 1977, en cuxa concepci\u00f3n de clase e de loita de clases o marxismo-leninismo non xoga un papel significativo. Por\u00e9n, o goberno norcoreano \u00e9 a mi\u00fado referido como marxista-leninista -ou m\u00e1is comunmente como stalinista- debido \u00e1 s\u00faa pol\u00edtica e \u00e1 s\u00faa estrutura econ\u00f3mica.\nNa actualidade, nos outros tres Estados considerados comunistas (Cuba, Laos e Vietnam), os partidos gobernantes soste\u00f1en o marxismo-leninismo como a s\u00faa ideolox\u00eda oficial, mesmo cando, na realidade, te\u00f1en distintas pr\u00e1cticas. Fora deses pa\u00edses, alg\u00fans partidos comunistas actuais contin\u00faan a considerar o marxismo-leninismo como a s\u00faa ideolox\u00eda b\u00e1sica, modificada para se adaptar \u00e1s novas circunstancias locais.\nEn calquera caso, existe unha ampla confusi\u00f3n popular derivada da complexidade terminol\u00f3xica para denominar os sistemas de pensamento derivados do marxismo, o que, pola s\u00faa vez, se ve ampliado na medida en que o termo \"marxismo-leninismo\" \u00e9 a mi\u00fado utilizado (por exemplo, por multitude de xornais e outros medios de comunicaci\u00f3n) para denominar calquera tipo de marxismo.\nEscolas filos\u00f3fico-pol\u00edticas denominadas marxistas-leninistas.\nTal como se ten referido, existen diversas correntes de pensamento marxista que reclamaron seguir as li\u00f1as pol\u00edticas do marxismo-leninismo ou \u00e1s que se lle impuxo esta terminolox\u00eda. Entre elas, est\u00e1n:"}
{"id": "147611", "revid": "23204", "url": "https://gl.wikipedia.org/wiki?curid=147611", "title": "Ameal", "text": "Un ameal, \u00e9 un bosque formado principalmente por amieiros, normalmente un bosque de ribeira ou pantanoso (bra\u00f1as).\nCo top\u00f3nimo Ameal podemos referirnos a:"}
{"id": "147612", "revid": "1131", "url": "https://gl.wikipedia.org/wiki?curid=147612", "title": "Fernando Buesa Arena", "text": "O Fernando Buesa Arena \u00e9 un pavill\u00f3n polideportivo situado en Vitoria, Pa\u00eds Vasco, utilizado polo club de baloncesto profesional Saski Baskonia para xogar os seus partidos de competici\u00f3n oficial. Ten unha capacidade de 15.504 espectadores, e \u00e9 utilizado frecuentemente para albergar citas deportivas nacionais e internacionais de diferentes disciplinas, as\u00ed como para outros eventos como grandes exhibici\u00f3ns, concertos ou festivais. \u00c9 un dos pavill\u00f3ns multi\u00fasos m\u00e1is grandes de Espa\u00f1a.\nHistoria e eventos.\nOrixinalmente dese\u00f1ado (con bastante atraso) como un mercado de gando a mediados dos anos setenta nunha cidade que xa abandonara os seus v\u00ednculos coa agricultura, converteuse pronto nun estadio deportivo, que se inaugurou en 1991, para substitu\u00edr o Pavill\u00f3n de Mendizorroza. O estadio foi sede da Final da Copa de Europa de 1996, na que o local Saski Baskonia ga\u00f1ou o t\u00edtulo, e tam\u00e9n acolleu a final da ULEB Eurocup de 2010, na que o Power Electronics Valencia venceu ao ALBA Berlin.\nChamado at\u00e9 o ano 2000 Araba Arena, o seu nome rende homenaxe ao parlamentario socialista Fernando Buesa Branco, asasinado por ETA no ano 2000 en pleno coraz\u00f3n universitario da cidade.\nRemodelaci\u00f3n.\nEn marzo do ano 2011 comezaron as obras de ampliaci\u00f3n para aumentar a capacidade do recinto ata as 15.504 localidades de asento. Os traballos duraron case un ano, sendo o pavill\u00f3n reinaugurado o 5 de febreiro de 2012. O 9 de abril de 2012, con motivo do encontro da liga ACB que enfrontaba \u00f3 Caja Laboral Baskonia co MMT Real Madrid, o pavill\u00f3n encheuse, acadando un novo r\u00e9cord de asistencia en partidos da liga espa\u00f1ola de baloncesto."}
{"id": "147614", "revid": "5132", "url": "https://gl.wikipedia.org/wiki?curid=147614", "title": "Buesa Arena", "text": ""}
{"id": "147615", "revid": "5132", "url": "https://gl.wikipedia.org/wiki?curid=147615", "title": "Araba Arena", "text": ""}
{"id": "147616", "revid": "32797", "url": "https://gl.wikipedia.org/wiki?curid=147616", "title": "H\u00f3rreo tipo Tui", "text": "O h\u00f3rreo tipo Tui \u00e9 un tipo de h\u00f3rreo galego que se atopa nunha reducida zona nas proximidades de Tui, \u00e1 beira dereita do r\u00edo Mi\u00f1o. Coexiste con outras tipolox\u00edas de h\u00f3rreo de madeira ou mixtos.\nCaracter\u00edsticas.\nMorfolox\u00eda.\nTen unha c\u00e1mara ancha e longa sostida por grosos esteos cadrados coroados por rateiras por parellas. Os panos da c\u00e1mara est\u00e1n formados por doelas horizontais.\n\u00c9 moi singular a soluci\u00f3n da cuberta, que ten d\u00faas augas de igual pendente e acusado beiril, pero asim\u00e9tricas. Un dos faldr\u00f3ns prol\u00f3ngase sobre o costal contrario a aquel no que est\u00e1 a porta, ata sobresa\u00edr dous ou tres metros. Forma un alpendre que se sost\u00e9n sobre pequenas tesoiras que descansan sobre unha trabe soportada por dous p\u00e9s dereitos, que \u00e1 s\u00faa vez est\u00e1n coroados por tornarratos tam\u00e9n. Entre estes p\u00e9s unha parede baixa pecha o espazo, que normalmente \u00e9 utilizado para gardar a le\u00f1a. Sobre os penais o beiril sobresae notablemente e vai sostido por escoras a modo de m\u00e9nsula.\nConstruci\u00f3n.\nA suspensi\u00f3n \u00e9 resolta por esteos de pedra de secci\u00f3n notable, como de pedra son as rateiras que os coroan. Sobre eles vai a grade formada por catro trabes de madeira escuadradas, ensambladas nos extremos e pouco sa\u00edntes. As doelas que conforman os panos da c\u00e1mara van cravadas en barrotes verticais numerosos e pr\u00f3ximos uns aos outros.\nO tellado \u00e9 de tella cer\u00e1mica curva soportada por un taboado de madeira."}
{"id": "147617", "revid": "85894", "url": "https://gl.wikipedia.org/wiki?curid=147617", "title": "A Ganduma, Tor\u00e1s, A Laracha", "text": "A Ganduma \u00e9 un lugar da parroquia de Tor\u00e1s no concello coru\u00f1\u00e9s da Laracha na comarca de Berganti\u00f1os. Ti\u00f1a 7 habitantes no ano 2009 segundo datos do Instituto Nacional de Estad\u00edstica, dos cales eran 3 homes e 4 mulleres."}
{"id": "147618", "revid": "25871", "url": "https://gl.wikipedia.org/wiki?curid=147618", "title": "Nova democracia (concepto)", "text": "A Nova Democracia (chin\u00e9s simplificado: \u65b0\u6c11\u4e3b\u4e3b\u4e49) ou a Nova Revoluci\u00f3n Democr\u00e1tica (chin\u00e9s simplificado: \u65b0\u6c11\u4e3b\u4e3b\u4e49\u9769\u547d) \u00e9 un concepto mao\u00edsta baseado na teor\u00eda do \"bloque das catro clases\" descrita por Mao Tse Tung.\nTeor\u00eda.\nA teor\u00eda \u00e9 unha adaptaci\u00f3n do sistema marxista-leninista \u00e1s condici\u00f3ns da China pre-revolucionaria. Para Mao Tse Tung, as catro clases existentes na China (traballadores proletarios, campesi\u00f1os, pequenos burgueses e capitalistas de \u00e1mbito nacional) deb\u00edan unirse para, baixo a direcci\u00f3n da clase traballadora, loitar contra o r\u00e9xime gobernante e instituir a Nova Democracia. Esa \"nova democracia\" constituir\u00eda, ent\u00f3n, o sistema de goberno seguinte \u00e1 revoluci\u00f3n popular que implicar\u00eda as catro clases na construci\u00f3n do comunismo.\nSegundo o sistema te\u00f3rico marxista, a revoluci\u00f3n socialista s\u00f3 pode darse despois de consolidada a revoluci\u00f3n capitalista liberal, que crea as condici\u00f3ns sociais para producir a revoluci\u00f3n das clases proletarias e que permite que a clase traballadora se converta en maioritaria, superando as\u00ed a estrutura social onde a maior\u00eda popular \u00e9 de \u00e1mbito campesi\u00f1o. Marx consideraba que sen un \u00e1mbito industrializado e, polo tanto, sen esa maior\u00eda social de traballadores explotados polas pol\u00edticas capitalistas liberais, a revoluci\u00f3n socialista era impos\u00edbel. Por\u00e9n, o suceso da Revoluci\u00f3n rusa de 1917, nun pa\u00eds que se manti\u00f1a nun r\u00e9xime maioritariamente feudal, validaba a an\u00e1lise de Lenin que contradic\u00eda ese suposto, xa que a presenza de proletarios no Imperio ruso era moi minoritaria. Mao aplicou a an\u00e1lise leniniana \u00e1 China, tam\u00e9n fundamentalmente feudal e, pois, cun desenvolvemento industrial moi reducido; e sostivo que a democracia liberal e o socialismo pod\u00edan combinarse no mesmo proceso de construci\u00f3n para industrializar o pa\u00eds e crear unha base proletaria expandida que reforzase o Partido Comunista no \u00e1mbito dunha nova forma estatal: a \"Nova Democracia\".\nPor outras palabras, na \"Nova Democracia\", o Estado \u00e9 ideoloxicamente socialista e, como tal, \u00e9 dirixido polo Partido Comunista, e a s\u00faa poboaci\u00f3n est\u00e1 envolvida activamente na construci\u00f3n do socialismo a\u00ednda cando, a nivel econ\u00f3mico, o Estado poida manter varios aspectos do capitalismo co prop\u00f3sito de atinxir un r\u00e1pido crecemento econ\u00f3mico. O obxectivo da s\u00faa aplicaci\u00f3n \u00e1 China era colocar o pa\u00eds na posici\u00f3n en que Marx consideraba que a construci\u00f3n do socialismo estaba garantida pola presenza dunha maior\u00eda social proletaria. Dese modo, a Nova Democracia ser\u00eda un paso intermedio na construci\u00f3n da sociedade comunista: desde (momento inicial) unha sociedade feudal e principalmente campesi\u00f1a a (1\u00ba) unha sociedade obreira (Nova Democracia) con capacidade para estabelecer (2\u00ba) unha ditadura do proletariado; e, de a\u00ed, a (3\u00ba) unha sociedade plenamente comunista, sen clases e sen Estado.\nApliaci\u00f3n actual.\nA Nova Democracia \u00e9 actualmente aplicada na China, dirixida polo Partido Comunista; e ten producido unha r\u00e1pida industrializaci\u00f3n do pa\u00eds e o crecemento espectacular da s\u00faa econom\u00eda grazas \u00e1 aplicaci\u00f3n combinada de principios capitalistas e teor\u00eda marxista-leninista. Mao defendeu que a Nova Democracia era, na realidade, unha consecuencia desafortunada, pero necesaria, do imperialismo tal como o describe Lenin. Por\u00e9n, alg\u00fans grupos de esquerda radical denunciaron esta teor\u00eda ao consider\u00e1rena como unha estratexia de mal menor. Malia esta pol\u00e9mica, o Novo Ex\u00e9rcito Popular de Filipinas, o Partido Comunista da India e Sendero Luminoso levan a cabo actualmente unha actividade guerrilleira (\"guerra popular\") co obxectivo de estabelecer a Nova Democracia nos seus respectivos pa\u00edses."}
{"id": "147623", "revid": "22570", "url": "https://gl.wikipedia.org/wiki?curid=147623", "title": "Tup\u00ed", "text": "Tup\u00ed ou tupi pode referirse a:"}
{"id": "147631", "revid": "85894", "url": "https://gl.wikipedia.org/wiki?curid=147631", "title": "A Ra\u00f1a, Mar\u00edn (San Xi\u00e1n), Mar\u00edn", "text": "A Ra\u00f1a \u00e9 un lugar da parroquia de San Xi\u00e1n de Mar\u00edn no concello pontevedr\u00e9s de Mar\u00edn, na comarca do Morrazo. Ti\u00f1a 123 habitantes no ano 2009 segundo datos do Instituto Nacional de Estad\u00edstica, dos cales 67 eran homes e 56 mulleres."}
{"id": "147632", "revid": "85894", "url": "https://gl.wikipedia.org/wiki?curid=147632", "title": "Pardavila, Mar\u00edn (San Xi\u00e1n), Mar\u00edn", "text": "Pardavila \u00e9 un lugar da parroquia de San Xi\u00e1n de Mar\u00edn no concello pontevedr\u00e9s de Mar\u00edn, na comarca do Morrazo. Segundo o Instituto Nacional de Estad\u00edstica en 2009 ti\u00f1a 248 habitantes (122 homes e 126 mulleres)."}
{"id": "147635", "revid": "98629", "url": "https://gl.wikipedia.org/wiki?curid=147635", "title": "O Sequelo, Mar\u00edn (San Xi\u00e1n), Mar\u00edn", "text": "O Sequelo \u00e9 un lugar da parroquia de San Xi\u00e1n de Mar\u00edn no concello pontevedr\u00e9s de Mar\u00edn, na comarca do Morrazo. Ti\u00f1a 41 habitantes no ano 2009 segundo datos do Instituto Nacional de Estad\u00edstica, dos cales 24 eran homes e 17 mulleres."}
{"id": "147636", "revid": "85894", "url": "https://gl.wikipedia.org/wiki?curid=147636", "title": "O Carregal, Mar\u00edn (San Xi\u00e1n), Mar\u00edn", "text": "O Carregal \u00e9 un lugar da parroquia de San Xi\u00e1n de Mar\u00edn no concello pontevedr\u00e9s de Mar\u00edn, na comarca do Morrazo. Ti\u00f1a 110 habitantes no ano 2009 segundo datos do Instituto Nacional de Estad\u00edstica, dos cales 48 eran homes e 62 mulleres.\nToponimia.\nO top\u00f3nimo Carregal \u00e9 un fit\u00f3nimo que fai referencia, tanto en galego como en portugu\u00e9s, a un terreo pantanoso no cal abunda a \u00abc\u00e1rrega\u00bb ou \u00abcarrega\u00bb, planta gram\u00ednea tam\u00e9n denominada carriza, propia dese tipo de lugares h\u00famidos ou bra\u00f1as. Procede do lat\u00edn (de ra\u00edz *) co sufixo derivativo ."}
{"id": "147637", "revid": "85894", "url": "https://gl.wikipedia.org/wiki?curid=147637", "title": "Arealonga, Mar\u00edn (San Xi\u00e1n), Mar\u00edn", "text": "Arealonga \u00e9 un lugar da parroquia de San Xi\u00e1n de Mar\u00edn no concello pontevedr\u00e9s de Mar\u00edn, na comarca do Morrazo. Ti\u00f1a 263 habitantes no ano 2009 segundo datos do Instituto Nacional de Estad\u00edstica, dos cales 125 eran homes e 138 mulleres."}
{"id": "147638", "revid": "85894", "url": "https://gl.wikipedia.org/wiki?curid=147638", "title": "A Bouza, Mar\u00edn (San Xi\u00e1n), Mar\u00edn", "text": "A Bouza \u00e9 un lugar da parroquia de San Xi\u00e1n de Mar\u00edn no concello pontevedr\u00e9s de Mar\u00edn, na comarca do Morrazo. Ti\u00f1a 99 habitantes no ano 2009 segundo datos do Instituto Nacional de Estad\u00edstica, dos cales 49 eran homes e 50 mulleres."}
{"id": "147639", "revid": "98629", "url": "https://gl.wikipedia.org/wiki?curid=147639", "title": "O Carballal, Mar\u00edn (San Xi\u00e1n), Mar\u00edn", "text": "O Carballal \u00e9 un lugar da parroquia de San Xi\u00e1n de Mar\u00edn no concello pontevedr\u00e9s de Mar\u00edn, na comarca do Morrazo. Ti\u00f1a 186 habitantes no ano 2009 segundo datos do Instituto Nacional de Estad\u00edstica, dos cales 93 eran homes e 93 mulleres."}
{"id": "147640", "revid": "85894", "url": "https://gl.wikipedia.org/wiki?curid=147640", "title": "O Casal, Mar\u00edn (San Xi\u00e1n), Mar\u00edn", "text": "O Casal \u00e9 un lugar da parroquia de San Xi\u00e1n de Mar\u00edn no concello pontevedr\u00e9s de Mar\u00edn, na comarca do Morrazo. Ti\u00f1a 59 habitantes no ano 2009 segundo datos do Instituto Nacional de Estad\u00edstica, dos cales 29 eran homes e 30 mulleres."}
{"id": "147641", "revid": "98629", "url": "https://gl.wikipedia.org/wiki?curid=147641", "title": "Macenlle, Mar\u00edn (San Xi\u00e1n), Mar\u00edn", "text": "Macenlle \u00e9 un lugar da parroquia de San Xi\u00e1n de Mar\u00edn no concello pontevedr\u00e9s de Mar\u00edn, na comarca do Morrazo. Ti\u00f1a 133 habitantes no ano 2009 segundo datos do Instituto Nacional de Estad\u00edstica, dos cales 62 eran homes e 71 mulleres."}
{"id": "147642", "revid": "85894", "url": "https://gl.wikipedia.org/wiki?curid=147642", "title": "A Laxe, Mar\u00edn (San Xi\u00e1n), Mar\u00edn", "text": "A Laxe \u00e9 un lugar da parroquia de San Xi\u00e1n de Mar\u00edn no concello pontevedr\u00e9s de Mar\u00edn, na comarca do Morrazo. Ti\u00f1a 138 habitantes no ano 2009 segundo datos do Instituto Nacional de Estad\u00edstica, dos cales 67 eran homes e 71 mulleres."}
{"id": "147643", "revid": "98629", "url": "https://gl.wikipedia.org/wiki?curid=147643", "title": "A Moreira, Mar\u00edn (San Xi\u00e1n), Mar\u00edn", "text": "A Moreira \u00e9 un lugar da parroquia de San Xi\u00e1n de Mar\u00edn no concello pontevedr\u00e9s de Mar\u00edn, na comarca do Morrazo. Ti\u00f1a 259 habitantes no ano 2009 segundo datos do Instituto Nacional de Estad\u00edstica, dos cales 129 eran homes e 130 mulleres."}
{"id": "147644", "revid": "88628", "url": "https://gl.wikipedia.org/wiki?curid=147644", "title": "Ken Kesey", "text": "Ken Kesey, nado en La Junta (Colorado) o 17 de setembro de 1935 e finado en Pleasant Hill (Oreg\u00f3n) o 10 de novembro de 2001, foi un escritor estadounidense."}
{"id": "147646", "revid": "5132", "url": "https://gl.wikipedia.org/wiki?curid=147646", "title": "Club Basket Bilbao Berri", "text": ""}
{"id": "147647", "revid": "85894", "url": "https://gl.wikipedia.org/wiki?curid=147647", "title": "A Laracha, Tor\u00e1s, A Laracha", "text": "A Laracha \u00e9 unha vila da parroquia de Tor\u00e1s no concello coru\u00f1\u00e9s da Laracha na comarca de Berganti\u00f1os. Segundo o Instituto Nacional de Estad\u00edstica en 2009 ti\u00f1a 2580 habitantes (1275 homes e 1305 mulleres).\n\u00c9 a capital do concello ao que d\u00e1 nome."}
{"id": "147648", "revid": "85894", "url": "https://gl.wikipedia.org/wiki?curid=147648", "title": "A Roza, Mar\u00edn (San Xi\u00e1n), Mar\u00edn", "text": "A Roza \u00e9 un lugar da parroquia de San Xi\u00e1n de Mar\u00edn no concello pontevedr\u00e9s de Mar\u00edn, na comarca do Morrazo. Ti\u00f1a 55 habitantes no ano 2009 segundo datos do Instituto Nacional de Estad\u00edstica, dos cales 26 eran homes e 29 mulleres."}
{"id": "147649", "revid": "85894", "url": "https://gl.wikipedia.org/wiki?curid=147649", "title": "O Con, Seixo, Mar\u00edn", "text": "O Con \u00e9 un lugar da parroquia de Seixo no concello pontevedr\u00e9s de Mar\u00edn, na comarca do Morrazo. Segundo o Instituto Nacional de Estad\u00edstica en 2011 ti\u00f1a dezasete habitantes (sete homes e dez mulleres)."}
{"id": "147650", "revid": "85894", "url": "https://gl.wikipedia.org/wiki?curid=147650", "title": "Curr\u00e1s, Seixo, Mar\u00edn", "text": "Curr\u00e1s \u00e9 un lugar da parroquia de Seixo no concello pontevedr\u00e9s de Mar\u00edn, na comarca do Morrazo. Ti\u00f1a 79 habitantes no ano 2011 segundo datos do Instituto Nacional de Estad\u00edstica, dos cales 43 eran homes e 48 mulleres."}
{"id": "147651", "revid": "85894", "url": "https://gl.wikipedia.org/wiki?curid=147651", "title": "Loira, Seixo, Mar\u00edn", "text": "Loira \u00e9 un lugar da parroquia de Seixo no concello pontevedr\u00e9s de Mar\u00edn, na comarca do Morrazo. Ti\u00f1a 159 habitantes no ano 2011 segundo datos do Instituto Nacional de Estad\u00edstica, dos cales 83 eran homes e 76 mulleres."}
{"id": "147652", "revid": "22570", "url": "https://gl.wikipedia.org/wiki?curid=147652", "title": "Ulianovsk", "text": "Ulianovsk (en ), antigamente co\u00f1ecida como Simbirsk (en ), \u00e9 unha cidade situada \u00e1s beiras do r\u00edos Volga e Sviyaga en Rusia, situada a uns 893\u00a0km \u00f3 leste de Moscova. \u00c9 o centro administrativo do \u00d3blast de Ulianovsk, foi a cidade natal de Aleksandr Kerenskii e de Vladimir Lenin."}
{"id": "147653", "revid": "43749", "url": "https://gl.wikipedia.org/wiki?curid=147653", "title": "Simbirsk", "text": ""}
{"id": "147654", "revid": "85894", "url": "https://gl.wikipedia.org/wiki?curid=147654", "title": "Lebor\u00eds, Tor\u00e1s, A Laracha", "text": "Lebor\u00eds \u00e9 un lugar da parroquia de Tor\u00e1s no concello coru\u00f1\u00e9s da Laracha na comarca de Berganti\u00f1os. Segundo o Instituto Nacional de Estad\u00edstica en 2009 ti\u00f1a 27 habitantes (11 homes e 16 mulleres)."}
{"id": "147655", "revid": "85894", "url": "https://gl.wikipedia.org/wiki?curid=147655", "title": "O Campo, Tor\u00e1s, A Laracha", "text": "O Campo \u00e9 un lugar da parroquia de Tor\u00e1s no concello coru\u00f1\u00e9s da Laracha na Comarca de Berganti\u00f1os. Ti\u00f1a 84 habitantes no ano 2009 segundo datos do Instituto Nacional de Estad\u00edstica, dos cales eran 42 homes e 42 mulleres."}
{"id": "147656", "revid": "85894", "url": "https://gl.wikipedia.org/wiki?curid=147656", "title": "Mir\u00f3n, Tor\u00e1s, A Laracha", "text": "Mir\u00f3n \u00e9 un lugar da parroquia de Tor\u00e1s no concello coru\u00f1\u00e9s da Laracha na comarca de Berganti\u00f1os. Ti\u00f1a 12 habitantes no ano 2009 segundo datos do Instituto Nacional de Estad\u00edstica, dos cales eran 6 homes e 6 mulleres."}
{"id": "147658", "revid": "85894", "url": "https://gl.wikipedia.org/wiki?curid=147658", "title": "Riotorto, Tor\u00e1s, A Laracha", "text": "Riotorto \u00e9 un lugar da parroquia de Tor\u00e1s no concello coru\u00f1\u00e9s da Laracha na comarca de Berganti\u00f1os. Ti\u00f1a 24 habitantes no ano 2009 segundo datos do Instituto Nacional de Estad\u00edstica, dos cales eran 8 homes e 16 mulleres."}
{"id": "147659", "revid": "85894", "url": "https://gl.wikipedia.org/wiki?curid=147659", "title": "Tor\u00e1s, Tor\u00e1s, A Laracha", "text": "Tor\u00e1s \u00e9 un lugar da parroquia de Tor\u00e1s no concello coru\u00f1\u00e9s da Laracha na comarca de Berganti\u00f1os. Ti\u00f1a 1 habitantes no ano 2009 segundo datos do Instituto Nacional de Estad\u00edstica, dos cales eran homes e 1 muller."}
{"id": "147660", "revid": "85894", "url": "https://gl.wikipedia.org/wiki?curid=147660", "title": "As Torres de Cillobre, Tor\u00e1s, A Laracha", "text": "As Torres de Cillobre \u00e9 un lugar da parroquia de Tor\u00e1s no concello coru\u00f1\u00e9s da Laracha na comarca de Berganti\u00f1os. Ti\u00f1a 64 habitantes no ano 2009 segundo datos do Instituto Nacional de Estad\u00edstica, dos cales eran 30 homes e 34 mulleres.\nPatrimonio.\nNeste lugar at\u00f3panse as Torres de Cillobre"}
{"id": "147661", "revid": "85894", "url": "https://gl.wikipedia.org/wiki?curid=147661", "title": "A Barreira, Tor\u00e1s, A Laracha", "text": "A Barreira \u00e9 un lugar da parroquia de Tor\u00e1s no concello coru\u00f1\u00e9s da Laracha na comarca de Berganti\u00f1os. Ti\u00f1a 123 habitantes no ano 2009 segundo datos do Instituto Nacional de Estad\u00edstica, dos cales eran 59 homes e 64 mulleres."}
{"id": "147662", "revid": "85894", "url": "https://gl.wikipedia.org/wiki?curid=147662", "title": "Amboade, Vila\u00f1o, A Laracha", "text": "Amboade \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 64 habitantes no ano 2009 segundo datos do Instituto Nacional de Estad\u00edstica, dos cales eran 29 homes e 35 mulleres."}
{"id": "147663", "revid": "22570", "url": "https://gl.wikipedia.org/wiki?curid=147663", "title": "A Areosa, Vila\u00f1o, A Laracha", "text": "A Areosa \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 92 habitantes no ano 2009 segundo datos do Instituto Nacional de Estad\u00edstica, dos cales eran 39 homes e 53 mulleres."}
{"id": "147664", "revid": "22570", "url": "https://gl.wikipedia.org/wiki?curid=147664", "title": "Bustelo, Vila\u00f1o, A Laracha", "text": "Bustelo \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 60 habitantes no ano 2009 segundo datos do Instituto Nacional de Estad\u00edstica, dos cales eran 30 homes e 30 mulleres."}
{"id": "147665", "revid": "5132", "url": "https://gl.wikipedia.org/wiki?curid=147665", "title": "Air Avellino", "text": ""}
{"id": "147666", "revid": "5132", "url": "https://gl.wikipedia.org/wiki?curid=147666", "title": "Olympiakos Piraeus BC", "text": ""}
{"id": "147667", "revid": "22570", "url": "https://gl.wikipedia.org/wiki?curid=147667", "title": "A Botica, Vila\u00f1o, A Laracha", "text": "A Botica \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 138 habitantes no ano 2009 segundo datos do Instituto Nacional de Estad\u00edstica, dos cales eran 63 homes e 75 mulleres."}
{"id": "147668", "revid": "22570", "url": "https://gl.wikipedia.org/wiki?curid=147668", "title": "Ferreiros, Vila\u00f1o, A Laracha", "text": "Ferreiros \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 13 habitantes no ano 2009 segundo datos do Instituto Nacional de Estad\u00edstica, dos cales eran 8 homes e 5 mulleres."}
{"id": "147669", "revid": "85894", "url": "https://gl.wikipedia.org/wiki?curid=147669", "title": "O Formigueiro, Vila\u00f1o, A Laracha", "text": "O Formigueiro \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 46 habitantes no ano 2009 segundo datos do Instituto Nacional de Estad\u00edstica, dos cales eran 22 homes e 24 mulleres."}
{"id": "147670", "revid": "1131", "url": "https://gl.wikipedia.org/wiki?curid=147670", "title": "Formigueiro", "text": "Un formigueiro \u00e9 o conxunto de galer\u00edas e compartimentos onde viven as formigas. Por extensi\u00f3n, ch\u00e1mase tam\u00e9n formigueiro ao conxunto de formigas. O top\u00f3nimo galego Formigueiro pode referirse a:"}
{"id": "147671", "revid": "23204", "url": "https://gl.wikipedia.org/wiki?curid=147671", "title": "Castelo de Melga\u00e7o", "text": "O castelo de Melga\u00e7o \u00e9 unha fortaleza medieval situada na vila de Melga\u00e7o, no distrito de Viana do Castelo (Portugal).\nPrincipal defensa raiana do Alto Mi\u00f1o no s\u00e9culo XII, converteuse na sentinela m\u00e1is setentrional de Portugal, no treito onde o r\u00edo Mi\u00f1o inicia a s\u00faa funci\u00f3n fronteiriza, vixiando a traves\u00eda cara a Galiza.\nHistoria.\nO castelo medieval.\nA construci\u00f3n do castelo rem\u00f3ntase a 1170, por determinaci\u00f3n de Afonso Henriques (1112-1185). O primeiro documento referido \u00e1 poboaci\u00f3n \u00e9 a \"carta de aforamento\", redactada en 1183, garantindo aos seus habitantes (por solicitude dos mesmos) privilexios semellantes aos que gozaba o feudo galego de Ribadavia. A partir de ent\u00f3n, a vila fronteiriza medrou con rapidez, e o primitivo castelo estaba xa conclu\u00eddo no inicio do s\u00e9culo XIII, segundo diversos autores entre 1205 e 1212, ano este no que, xunto con outras prazas veci\u00f1as, fixo fronte \u00e1 invasi\u00f3n das forzas do reino de Le\u00f3n no contexto da disputa entre Afonso II de Portugal (1211-1223) e as s\u00faas irm\u00e1s. Contribu\u00edron para esta campa\u00f1a construtiva, amais dos propios habitantes e do apoio real, os recursos do mosteiro de Longos Vales e do mosteiro de Fi\u00e3es.\nO seu fillo e sucesor, Sancho II de Portugal (1223-1248) deixou a cargo do concello o nomeamento do alcaide, privilexio que, Afonso III de Portugal (1248-1279), ao conceder \u00e1 vila un segundo foral en 1258, reivindicou novamente para a Coroa. A construci\u00f3n da cerca da vila, iniciada en 1245 e cuxo anaco oeste foi conclu\u00eddo en 1263, inscribiuse nunha gran campa\u00f1a de obras emprendida por este soberano, que actualizou as defensas do castelo, unha vez m\u00e1is co apoio do mosteiro de Fi\u00e3es. A placa epigr\u00e1fica no port\u00f3n principal, sinalando este \u00faltimo ano, rexistra as identidades do respons\u00e1bel dos traballos, o alcaide Martinho Gon\u00e7alves, e o seu arquitecto, Fernando, Mestre de Pedrar\u00eda.\nEn 1361 o tr\u00e1nsito entre Portugal e Galiza deb\u00eda realizarse, obrigatoriamente, por Melga\u00e7o, dato revelador da s\u00faa importancia nesa \u00e9poca. No contexto da crise de 1383-1385, a vila e o seu castelo seguiron a tendencia do norte de Portugal, mantendo partido a prol de D. Beatriz. A comezos de 1387, gobernados por un alcaide castel\u00e1n, sufriron o asedio das tropas portuguesas so o comando de Jo\u00e3o I de Portugal (1385-1433), caendo tras unha denodada resistencia de case dous meses.\nEn 1492 Melga\u00e7o era un dos cinco \u00fanicos lugares da fronteira portuguesa facultados para o ingreso dos xudeus expulsados de Espa\u00f1a (sefard\u00eds). A\u00ednda so o reinado de Manuel I de Portugal, as defensas da vila e o seu castelo estaban figuradas por Duarte de Armas (\"Livro das Fortalezas\", c. 1509), integradas por tres torres e d\u00faas portas.\nFortificaci\u00f3n setecentista.\nNo s\u00e9culo XVII, no contexto da guerra da Restaura\u00e7\u00e3o da independencia portuguesa, as defensas da vila sufriron obras de adaptaci\u00f3n aos avances da artillar\u00eda, recibindo li\u00f1as abaluartadas que envolveron o recinto medieval.\nDo s\u00e9culo XX \u00e1 actualidade.\nO castelo foi clasificado como Monumento Nacional por Decreto publicado o 23 de xu\u00f1o de 1910, e a muralla da vila foino polo decreto publicado o 19 de febreiro de 1926.\nCon todo, a intervenci\u00f3n do poder p\u00fablico s\u00f3 se fixo sentir a partir da d\u00e9cada de 1960, mantendo as caracter\u00edsticas construtivas do conxunto. Recentemente, co desenvolvemento de proxectos de valorizaci\u00f3n do n\u00facleo hist\u00f3rico da vila, a torre da homenaxe do castelo foi recalificada como n\u00facleo museol\u00f3xico, expondo as testemu\u00f1as obtidas pola investigaci\u00f3n arqueol\u00f3xica.\nCaracter\u00edsticas.\nO castelo presenta planta circular, pouco com\u00fan no pa\u00eds, dividida en tres recintos. As murallas, onde se rasgan d\u00faas portas, rematan en ameas prism\u00e1ticas e est\u00e1n reforzadas por tres torres, sendo a principal a que se sit\u00faa cara ao n\u00facleo urbano, de secci\u00f3n pentagonal. O conxunto est\u00e1 dominado pola torre da homenaxe.\nA torre da homenaxe presenta planta cuadrangular, illada no centro do patio de armas. Tanto ela como a muralla circundante foron reconstru\u00eddas totalmente, desprend\u00e9ndose a s\u00faa caracter\u00edstica rom\u00e1nica polo dese\u00f1o do conxunto: unha s\u00f3lida torre cadrada illada no centro do recinto amurallado. A torre div\u00eddese internamente en tres andares, iluminados por algunhas fiestras. O coroamento faise por un remate en balc\u00f3n con ameas, na actualidade miradoiro do museo arqueol\u00f3xico establecido nas dependencias da torre.\nHai d\u00faas portas de acceso: o port\u00f3n principal cara ao oeste, de maiores dimensi\u00f3ns, accede \u00e1 praza de armas, na que se abre unha cisterna, onde se localizar\u00eda a alcaidar\u00eda. A porta da traiz\u00f3n, cara ao norte, \u00e9 de menores dimensi\u00f3ns.\nSubsisten parte da barbacana diante da porta principal, e as torres que franqueaban unha das portas da cerca. Grazas \u00e1s recentes investigaci\u00f3ns arqueol\u00f3xicas, que permitiron descubrir treitos expresivos da cerca g\u00f3tica, \u00e9 pos\u00edbel configurar o trazado orixinal."}
{"id": "147683", "revid": "98629", "url": "https://gl.wikipedia.org/wiki?curid=147683", "title": "Igrexa Matriz de Melga\u00e7o", "text": "A igrexa Matriz de Melga\u00e7o \u00e9 un templo cat\u00f3lico portugu\u00e9s situado na fregues\u00eda de Vila, no concello de Melga\u00e7o (distrito de Viana do Castelo).\nCaracter\u00edsticas.\nTen a s\u00faa orixe nun edificio rom\u00e1nico do s\u00e9culo XII, primitivamente designado como igrexa de Santa Mar\u00eda da Porta, por se encontrar xunto a unha porta da muralla do castelo de Melga\u00e7o. Do trazado primitivo pouco resta, pois foi obxecto de moitas remodelaci\u00f3ns ao longo dos tempos.\nO portal principal est\u00e1 formado por d\u00faas series de columnas con capiteis decorados con motivos vexetais. A porta lateral norte presenta unha arquivolta apontada, soportada por d\u00faas consolas, que sustentan un t\u00edmpano cunha figura dun animal mitol\u00f3xico arganan en altorrelevo.\nNo seu interior, na capela lateral esquerda, pos\u00fae un retablo de finais do s\u00e9culo XVI de Ant\u00f3nio Figueiroa."}
{"id": "147684", "revid": "1131", "url": "https://gl.wikipedia.org/wiki?curid=147684", "title": "Bizkaia Arena", "text": "O Bizkaia Arena \u00e9 un pavill\u00f3n multi\u00fasos situado no complexo Bilbao Exhibition Centre, en Barakaldo, Biscaia (Euskadi). \u00c9 o maior pavill\u00f3n de usos m\u00faltiples en Espa\u00f1a, xa que pode albergar at\u00e9 26.000 persoas, 18.640 para a maior\u00eda dos deportes de interior. Forma parte do Complexo Bilbao Exhibition Centre (BEC), a Feira de Mostras de Bilbao.\nUsos.\nO lugar \u00e9 escenario habitual de partidos de baloncesto, contando cunha capacidade para este deporte de 15.414 espectadores. Dende 2009, \u00e9 o o fogar do Bilbao Basket (en 2007 e 2008, utilizouse en diversas ocasi\u00f3ns para os encontros m\u00e1is atractivos). O pavill\u00f3n foi sede da fase final da Copa do Rei de Baloncesto 2010, e unha das sedes do Mundial de Baloncesto 2014. Varios grupos internacionais de m\u00fasica realizaron concertos no Bizkaia Area, inclu\u00edndo Bryan Adams (2005), The Who (2006), Bruce Springsteen (2007), AC/DC (Black Ice World Tour, 2009), Leonard Cohen (2009), Jonas Brothers (2009), Rammstein (2009) ou Chuck Berry. O recinto tam\u00e9n foi utilizado para outro tipo de espect\u00e1culos como \u00f3pera, discursos pol\u00edticos e reuni\u00f3ns relixiosas."}
{"id": "147685", "revid": "5132", "url": "https://gl.wikipedia.org/wiki?curid=147685", "title": "Lagun Aro Bilbao Basket", "text": ""}
{"id": "147686", "revid": "5132", "url": "https://gl.wikipedia.org/wiki?curid=147686", "title": "CDB Bilbao Berri", "text": ""}
{"id": "147687", "revid": "5132", "url": "https://gl.wikipedia.org/wiki?curid=147687", "title": "Lagun Aro Bilbao", "text": ""}
{"id": "147688", "revid": "5132", "url": "https://gl.wikipedia.org/wiki?curid=147688", "title": "Iurbentia Bilbao", "text": ""}
{"id": "147689", "revid": "5132", "url": "https://gl.wikipedia.org/wiki?curid=147689", "title": "Bizkaia Bilbao Basket", "text": ""}
{"id": "147690", "revid": "5132", "url": "https://gl.wikipedia.org/wiki?curid=147690", "title": "Club Deportivo Basket Bilbao Berri", "text": ""}
{"id": "147691", "revid": "5132", "url": "https://gl.wikipedia.org/wiki?curid=147691", "title": "Club Deportivo Basket Bilbao Berri S.A.D.", "text": ""}
{"id": "147692", "revid": "5132", "url": "https://gl.wikipedia.org/wiki?curid=147692", "title": "Club Deportivo Basket Bilbao Berri SAD", "text": ""}
{"id": "147694", "revid": "98629", "url": "https://gl.wikipedia.org/wiki?curid=147694", "title": "Zoran Stojadinovi\u0107", "text": "Zoran Stojadinovi\u0107 (en cir\u00edlico serbio: \u0417\u043e\u0440\u0430\u043d \u0421\u0442\u043e\u0458\u0430\u0434\u0438\u043d\u043e\u0432\u0438\u045b), nado en Belgrado o 25 de abril de 1961, \u00e9 un exfutbolista serbio. Xogaba de dianteiro e actualmente \u00e9 un axente de xogadores de sona."}
{"id": "147695", "revid": "32797", "url": "https://gl.wikipedia.org/wiki?curid=147695", "title": "H\u00f3rreo tipo Carral", "text": "O h\u00f3rreo tipo Carral \u00e9 un tipo de h\u00f3rreo galego que ten como \u00e1rea de extensi\u00f3n unha zona ovalada que vai dende Carral polo norte a Sig\u00fceiro polo sur, correspondente \u00e1s mesetas de Mes\u00eda e Ordes. Comparte \u00e1rea con outras tipolox\u00edas de h\u00f3rreo.\nCaracter\u00edsticas.\nMorfolox\u00eda.\n\u00c9 un h\u00f3rreo bastante ancho e de gran capacidade. A suspensi\u00f3n \u00e9 alta sobre cepas, normalmente d\u00faas, colocadas nos penais e rematadas por rateiras rectangulares. O tellado \u00e9 a d\u00faas augas con pouca pendente. Forma pinches sobre os penais, que son prolongaci\u00f3n vertical das cepas e normalmente non est\u00e1n cubertos por sobrepenas. O beiril \u00e9 escaso sobre os penais e m\u00e1is xeneroso sobre os costais. A porta adoita ir no medio dun costal, sen escaleira de f\u00e1brica.\nConstruci\u00f3n.\nAs cepas e os penais, formando unha soa peza, son normalmente de cachoter\u00eda de granito en seco sen revocar e as rateiras de xisto de pouco grosor. Os costais est\u00e1n formados por doelas de madeira reforzados por faixas, que descansan sobre os bastidores que est\u00e1n suxeitos a d\u00faas trabes longas e grosas. O tello \u00e9 de tella cer\u00e1mica curva."}
{"id": "147696", "revid": "23204", "url": "https://gl.wikipedia.org/wiki?curid=147696", "title": "Nathalia Dill", "text": "Nathalia Goyannes Dill Orrico, nada en R\u00edo de Xaneiro o 24 de marzo de 1986, \u00e9 unha actriz brasileira."}
{"id": "147697", "revid": "88215", "url": "https://gl.wikipedia.org/wiki?curid=147697", "title": "Manuel Guimer\u00e1ns Correa", "text": "Manuel Guimer\u00e1ns Correa, nado en Vigo o 18 de decembro de 1918 e finado o 17 de setembro de 1991, foi un futbolista galego. \nXogou en varias posici\u00f3ns, tanto na dianteira, como no centro do campo e a defensa, destacando principalmente como interior dereito. Xogador hist\u00f3rico do Deportivo da Coru\u00f1a, no que disputou 305 partidos en 12 anos e marcou 103 goles, ocupa na actualidade o cuarto lugar na t\u00e1boa de m\u00e1ximos goleadores da historia do club. En 1941 foi o autor do gol que daba ao equipo o primeiro ascenso da s\u00faa historia a Primeira Divisi\u00f3n. Posteriormente pasou polo Celta de Vigo, Racing de Ferrol e C\u00e1diz CF.\nTraxectoria.\nInicios (1918-1938).\nEntre 1933 e 1934 xogou no equipo infantil El Pueblo Gallego SC, pasando logo polo Pe\u00f1a Col\u00f3n, Pe\u00f1asco e Gran Pe\u00f1a. \nDeportivo da Coru\u00f1a (1938-1950).\nDesapareceu de Vigo despois de ser chamada a filas a s\u00faa quinta e reapareceu como dianteiro centro do Deportivo da Coru\u00f1a en maio de 1938. Debutou nun partido do Campionato de Galicia fronte ao Racing de Ferrol en Riazor, marcando os tres goles do Deportivo (3-3). Pechou o campionato con sete goles en dez partidos.\nTras o remate da Guerra Civil retomouse o campionato de liga, co Deportivo en Segunda Divisi\u00f3n. Guimer\u00e1ns debutou en dita competici\u00f3n na primeira xornada, marcando o sexto gol do Deportivo na vitoria fronte ao Stadium Avilesino (6-0). Na segunda xornada marcou dous goles m\u00e1is, e na terceira conseguiu o seu primeiro triplete co Deportivo, na hist\u00f3rica vitoria por 9-0 contra o Salamanca. Marcou 15 goles esa tempada, na que o Deportivo quedou primeiro e xogou a promoci\u00f3n de ascenso a Primeira Divisi\u00f3n, perdendo no partido final contra o Celta de Vigo. Guimer\u00e1ns foi o m\u00e1ximo goleador do seu grupo de Segunda con 12 goles. Ademais marcou 5 goles na derradeira edici\u00f3n do Campionato de Galicia, na que o Deportivo se proclamou campi\u00f3n.\nNa tempada 1940/41 marcou 10 goles na liga regular, na que o Deportivo acabou segundo por detr\u00e1s da Real Sociedad, e outros dous na segunda fase, onde o Deportivo non conseguiu o ascenso directo, tendo que xogarse a promoci\u00f3n nunha eliminatoria a partido \u00fanico. O partido disputouse contra o Real Murcia no estadio de Vallecas, e tras rematar 1-1 no tempo regulamentario, Guimer\u00e1ns marcou na pr\u00f3rroga o gol da vitoria, que lle deu ao Deportivo o seu primeiro ascenso \u00e1 m\u00e1xima categor\u00eda.\nXogou os cinco anos seguintes co Deportivo en Primeira Divisi\u00f3n, sendo titular de xeito habitual e marcando entre 4 e 8 goles por tempada. A partir da campa\u00f1a 1944/45 o club alternou descensos a 2\u00aa con novos ascensos a 1\u00aa, mantendo Guimer\u00e1ns n\u00fameros similares, excepto na 1947/48, na que fixo 18 goles en Segunda Divisi\u00f3n. A s\u00faa \u00faltima tempada no club foi a 1949/50, na que o equipo se proclamou subcampi\u00f3n de liga, un punto por debaixo do Atl\u00e9tico de Madrid.\nEn xu\u00f1o de 1950, tanto Guimer\u00e1ns como Waldo Botana obtiveron permiso do Deportivo para xogar co Celta de Vigo o trofeo ben\u00e9fico \"Hu\u00e9rfanos del Mar\", fronte ao Palermo e o Torino. Dous meses despois confirmouse o seu traspaso definitivo ao Celta, por 250.000 pesetas, abandonando o Deportivo despois de 12 anos e 305 partidos oficiais, nos que marcou 103 goles, sendo no momento da s\u00faa marcha o m\u00e1ximo anotador da historia do club.\nCelta de Vigo e cesi\u00f3n ao Racing (1950-1953).\nO seu debut co Celta produciuse no Estadio de San Mam\u00e9s, nun partido de liga contra o Athletic que rematou con derrota por 9-4. Marcou o seu primeiro gol como celeste na xornada 23 fronte ao Valladolid. Na tempada 1951-52 foi apartado do equipo debido ao seu mal comportamento e cedido ao Racing de Ferrol, que militaba en Segunda Divisi\u00f3n. Co equipo verde disputou un total de 25 partidos, marcando cinco goles. Ao ano seguinte regresou ao Celta, co que xogou s\u00f3 cinco partidos.\nC\u00e1diz e Tui (1953-1956).\nEn febreiro de 1953 foi traspasado ao C\u00e1diz CF, de Terceira Divisi\u00f3n, que para buscar o ascenso reforzou o seu cadro de xogadores con numerosas incorporaci\u00f3ns, entre elas as dos catro irm\u00e1ns Collar (Enrique, Antonio, Juan de Dios e Pepe).\nNa tempada 1955/56 foi adestrador e xogador do Racing de Tui, en Primeira Rexional."}
{"id": "147698", "revid": "1505", "url": "https://gl.wikipedia.org/wiki?curid=147698", "title": "Jes\u00fas Ordov\u00e1s", "text": "Jes\u00fas Ordov\u00e1s, nado en Ferrol en 1947, \u00e9 un xornalista, escritor e locutor de radio galego.\nTraxectoria.\nJes\u00fas Ordov\u00e1s cursou os estudos de sociolox\u00eda en Madrid, onde os compaxinou coa s\u00faa atracci\u00f3n polas novidades que se produc\u00edan no panorama da m\u00fasica pop e rock da d\u00e9cada de 1970. En 1974 escrib\u00eda de forma habitual en publicaci\u00f3ns musicais, como \"AU\", \"Ozono\" e \"Disco Express\". En 1979 converteuse en director do espazo \"Diario Pop\" de Radio 3, de Radio Nacional de Espa\u00f1a.\nTraxectoria.\n\u00c9 considerado un dos principais impulsores do movemento contracultural xurdido durante os primeiros anos da Transici\u00f3n Espa\u00f1ola, coas movidas viguesa e madrile\u00f1a. Colaborou en varios xornais e revistas, como \"El Pa\u00eds\", \"El Mundo\", \"Diario 16\", \"La Vanguardia\" ou \"Faro de Vigo\", entre outros.\nTam\u00e9n publicou diversas obras, todas elas relacionados coa m\u00fasica, como, \"Bob Dylan, \u00bfQui\u00e9n mato a Jimmy Hendrix?\", \"El rock \u00e1cido de California\" (1975), \"De qu\u00e9 va el rollo\" (1977), \"Bob Marley\" (1980), \"Historia de la m\u00fasica pop espa\u00f1ola\" (1986) ou \"Siniestro Total. Apocalipsis con grelos\" (1993)."}
{"id": "147699", "revid": "1131", "url": "https://gl.wikipedia.org/wiki?curid=147699", "title": "Ko\u0161arka\u0161ki centar Dra\u017een Petrovi\u0107", "text": "O Ko\u0161arka\u0161ki centar Dra\u017een Petrovi\u0107 (tam\u00e9n en croata \"Dvorana Dra\u017een Petrovi\u0107\") \u00e9 un pavill\u00f3n deportivo cuberto situado en Zagreb, Croacia. \u00c9 a cancha onde xoga os seus partidos como local o club de baloncesto profesional KK Cibona. Ten capacidade para 5.400 espectadores.\nHistoria.\nO pavill\u00f3n foi constru\u00eddo en 1987, co\u00f1ecido ent\u00f3n co nome de Cibona Sports Center. En 1993 cambiou ao nome coma homenaxe ao lendario xogador croata de baloncesto de Europa e a NBA, membro do Basketball Hall of Fame, Dra\u017een Petrovi\u0107. Petrovi\u0107, que xogou no Cibona Zagreb, morrera ese mesmo ano, con tan s\u00f3 vinte e oito anos, anos nun accidente de tr\u00e1fico, na metade da s\u00faa carreira.\nEventos.\nO cardenal Franjo Kuhari\u0107 organizou o primeiro Concerto de Nadal en Cibona en 1989, celebr\u00e1ndose dende aquela anualmente. O pavill\u00f3n tam\u00e9n foi escenario de moitos concertos, destacando grupos coma, Pink, Nightwish, Pain, Muse, Bryan Ferry, James Brown, Boney M, Seal, Joe Cocker, Simple Minds, Jos\u00e9 Carreras, Michael Bolton, Diana Krall ou Pet Shop Boys."}
{"id": "147705", "revid": "785", "url": "https://gl.wikipedia.org/wiki?curid=147705", "title": "Carregal", "text": "O top\u00f3nimo Carregal \u00e9 un fit\u00f3nimo que fai referencia, tanto en galego como en portugu\u00e9s, a un terreo pantanoso no cal abunda a \u00abc\u00e1rrega\u00bb ou \u00abcarrega\u00bb, planta gram\u00ednea tam\u00e9n denominada carriza, propia dese tipo de lugares h\u00famidos ou bra\u00f1as. Procede do lat\u00edn (de ra\u00edz *) co sufixo derivativo . Pode referirse a:"}
{"id": "147706", "revid": "5132", "url": "https://gl.wikipedia.org/wiki?curid=147706", "title": "San Sebasti\u00e1n Gipuzkoa Basket Club", "text": ""}
{"id": "147708", "revid": "1131", "url": "https://gl.wikipedia.org/wiki?curid=147708", "title": "Antonio Doncel", "text": "Antonio Doncel Valc\u00e1rcel, nado na Pobra de San Xiao (L\u00e1ncara) o 30 de xaneiro de 1967, \u00e9 un exfutbolista galego. Xogaba de defensa."}
{"id": "147709", "revid": "98629", "url": "https://gl.wikipedia.org/wiki?curid=147709", "title": "Ormuz", "text": "Ormuz foi unha antiga cidade na illa e estreito do mesmo nome, \u00e1 entrada do Golfo P\u00e9rsico. Por ela eran escoadas mercador\u00edas ex\u00f3ticas transportados polas caravanas de Basora ou Alepo rumbo ao mar Mediterr\u00e1neo, por onde alcanzaron a Europa.\nNa secuencia da expansi\u00f3n portuguesa na India, en outubro de 1507, Afonso de Albuquerque atacou esta cidade, domin\u00e1ndoa, e case conseguiu completar a construci\u00f3n do Forte de Nosa Se\u00f1ora da Vitoria, se non fose pola deserci\u00f3n de tres capit\u00e1ns portugueses. Foi forzado a abandonala en xaneiro de 1508.\nA 1 de abril de 1515, Albuquerque, xa gobernador da India, regresou a Ormuz, onde reconstru\u00edu a fortaleza (Forte de Nosa Se\u00f1ora da Concepci\u00f3n de Ormuz) e estableceu a soberan\u00eda portuguesa, subordinada ao Estado da India.\nNo contexto da Dinast\u00eda Filipina, as posesi\u00f3ns portuguesas en todo o mundo tornaranse branco de ataques dos inimigos de Espa\u00f1a. Despois da ca\u00edda do Forte de Queixome, unha flotilha Persa con m\u00e1is de 3.000 homes e o apoio de seis embarcaci\u00f3ns Inglesas, puxeron cerco ao Forte de Ormuz (20 de febreiro de 1622). Os persas ofereceron ao comandante portugu\u00eas da praza a illa de Qeshm a cambio de 500 000 patacas e o porto de Julfar, na costa de Arabia, recentemente conquistado aos portugueses por unha forza combinada de \u00e1rabes e persas. A oferta, con todo, foi rexeitada e, en poucos meses, a illa de Ormuz era perdida para os persas e os seus aliados Ingleses (3 de maio). A gornici\u00f3n e a poboaci\u00f3n portuguesa na illa, preto de 2.000 persoas, foi enviada a Mascate.\nActualmente, forma parte da provincia iraniana de Hormozgan."}
{"id": "147711", "revid": "1520871", "url": "https://gl.wikipedia.org/wiki?curid=147711", "title": "Eurovisi\u00f3n 2010", "text": ""}
{"id": "147713", "revid": "5132", "url": "https://gl.wikipedia.org/wiki?curid=147713", "title": "Club Baloncesto Lucentum Alicante", "text": ""}
{"id": "147714", "revid": "336", "url": "https://gl.wikipedia.org/wiki?curid=147714", "title": "A Il\u00edada", "text": ""}
{"id": "147717", "revid": "72012", "url": "https://gl.wikipedia.org/wiki?curid=147717", "title": "Brian Boshier", "text": "Brian Stanley Boshier, nado en Leicester o 6 de marzo de 1932 e finado en Masham o 2 de setembro de 2009, foi un xogador de cr\u00edcket de first-class cricket para o Leicestershire County Cricket Club entre 1953 e 1964.\nTraxectoria.\nBoshier, un lanzador r\u00e1pido destro, do estilo \"seamer\", participou en 170 partidos como xogador de primeira clase tomando 510 wickets cunha media de 23 carreiras por wicket. Tomou 5 wickets nun inning 23 veces, conseguindo as s\u00faas mellores marcas en 1957 contra o Essex County Cricket Club. Tomou 108 wickets en 1958, ano no que recibiu a s\u00faa gorra de reco\u00f1ecemento (\"county cap\"), e o mesmo n\u00famero, 108, en 1961 cando a s\u00faa media o levou a acabar segundo na liga nacional inglesa. Boshier, un lanzador cunha orde de bateo baixa, realizou 579 carreiras, cunha media de 4.32. Participou ademais en dous torneos dun d\u00eda, inclu\u00edda a primeira Copa Gillette en 1963."}
{"id": "147718", "revid": "85894", "url": "https://gl.wikipedia.org/wiki?curid=147718", "title": "O Outeiro, Mar\u00edn (San Xi\u00e1n), Mar\u00edn", "text": "O Outeiro \u00e9 un lugar da parroquia de San Xi\u00e1n de Mar\u00edn no concello pontevedr\u00e9s de Mar\u00edn, na comarca do Morrazo. Ti\u00f1a 80 habitantes no ano 2009 segundo datos do Instituto Nacional de Estad\u00edstica, dos cales 44 eran homes e 36 mulleres.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "147719", "revid": "85894", "url": "https://gl.wikipedia.org/wiki?curid=147719", "title": "Soaxe, Seixo, Mar\u00edn", "text": "Soaxe \u00e9 un lugar da parroquia de Seixo no concello pontevedr\u00e9s de Mar\u00edn, na comarca do Morrazo. Ti\u00f1a 88 habitantes no ano 2011 segundo datos do Instituto Nacional de Estad\u00edstica, dos cales 42 eran homes e 46 mulleres."}
{"id": "147720", "revid": "85894", "url": "https://gl.wikipedia.org/wiki?curid=147720", "title": "A Torre, Seixo, Mar\u00edn", "text": "A Torre \u00e9 un lugar da parroquia de Seixo no concello pontevedr\u00e9s de Mar\u00edn, na comarca do Morrazo. Ti\u00f1a 113 habitantes no ano 2011 segundo datos do Instituto Nacional de Estad\u00edstica, dos cales 49 eran homes e 64 mulleres."}
{"id": "147721", "revid": "55340", "url": "https://gl.wikipedia.org/wiki?curid=147721", "title": "Cr\u00edquet", "text": ""}
{"id": "147722", "revid": "23204", "url": "https://gl.wikipedia.org/wiki?curid=147722", "title": "Compostela de Indias", "text": ""}
{"id": "147724", "revid": "5132", "url": "https://gl.wikipedia.org/wiki?curid=147724", "title": "Bruesa Gipuzkoa Basket", "text": ""}
{"id": "147725", "revid": "5132", "url": "https://gl.wikipedia.org/wiki?curid=147725", "title": "Bruesa GBC", "text": ""}
{"id": "147726", "revid": "5132", "url": "https://gl.wikipedia.org/wiki?curid=147726", "title": "Gipuzkoa Basket Club", "text": ""}
{"id": "147727", "revid": "5132", "url": "https://gl.wikipedia.org/wiki?curid=147727", "title": "San Sebasti\u00e1n GBC", "text": ""}
{"id": "147728", "revid": "5132", "url": "https://gl.wikipedia.org/wiki?curid=147728", "title": "Lagun Aro GBC", "text": ""}
{"id": "147730", "revid": "5132", "url": "https://gl.wikipedia.org/wiki?curid=147730", "title": "Gipuzkoa BC", "text": ""}
{"id": "147731", "revid": "5132", "url": "https://gl.wikipedia.org/wiki?curid=147731", "title": "Iurbentia Bilbao Basket", "text": ""}
{"id": "147732", "revid": "1131", "url": "https://gl.wikipedia.org/wiki?curid=147732", "title": "Donostia Arena 2016", "text": "O Donostia Arena 2016 \u00e9 un recinto multi\u00fasos situado na zona deportiva de Anoeta en Donostia, Guip\u00fascoa (Euskadi). Cunha capacidade para 11.000 espectadores \u00e9 o lugar no que xoga os seus partidos o Lagun Aro GBC de baloncesto.\nHistoria.\nEsta \u00e9 a construci\u00f3n estrela do espazo de ocio de Illunbe, no que inicialmente hab\u00eda multitude de locais de hostalar\u00eda, multicines etc. Unha das caracter\u00edsticas m\u00e1is rechamantes deste recinto \u00e9 a s\u00faa cuberta retr\u00e1ctil, que se desprega ou se contrae segundo as necesidades. A s\u00faa utilizaci\u00f3n inicial base\u00e1base nas corridas de touros, pero co paso do tempo ha ir diversificando a s\u00faa oferta. Actualmente \u00e9 o baloncesto o que centraliza a actividade do recinto.\nActividades.\nA parte do baloncesto no recinto organ\u00edzanse touradas, concertos de m\u00fasica, campionatos de motos freestyle de motos etc."}
{"id": "147733", "revid": "1131", "url": "https://gl.wikipedia.org/wiki?curid=147733", "title": "Praza de Touros de Illumbe", "text": ""}
{"id": "147739", "revid": "98629", "url": "https://gl.wikipedia.org/wiki?curid=147739", "title": "Illa Revillagigedo", "text": "A illa Revillagigedo \u00e9 unha das principais illas do arquip\u00e9lago Alexander, pertencente ao Ketchikan Gateway Borough, na rexi\u00f3n sueste do estado de Alasca, nos Estados Unidos. Ten unha superficie de 2.754\u00b48\u00a0km\u00b2.\nXeograf\u00eda.\nA illa Revillagigedo est\u00e1 separada da parte continental de Alasca, ao leste, pola canle de Behm; da Illa Pr\u00edncipe de Gales, ao oeste, polas augas do estreito Clarence; da illa Annette, ao sur, pola canle de Revillagigedo e a pasaxe Nichols. Ten unha lonxitude duns 89 quil\u00f3metros, en direcci\u00f3n aproximada norte-sur e unha anchura duns 48\u00a0km, este-oeste.\nA poboaci\u00f3n da illa era de 13.950 persoas no censo de 2000. As \u00fanicas cidades da illa son Ketchikan (7.368 hab. en 2007) e Saxman (431 hab.). As principais industrias son a pesca, cons\u00e9rvas, o corte de \u00e1rbores e o turismo. Ademais das cidades fixas, hai varios barcos factorias destas comunidades que se moven cerca. Estes serven ao desconectado sistema de cami\u00f1os forestais que salpican a illa.\nOs residentes da illa non utilizan o nome completo de \u00abRevillagigedo\u00bb e ch\u00e1mana simplemente \u00abRevilla\u00bb (pronunciado:/r\u0259\u02c8v\u026al\u0259/).\nHistoria.\nA illa foi explorada polos exploradores rusos, brit\u00e1nicos e espa\u00f1ois no s\u00e9culo XVIII e foi nomeada por estes \u00faltimos en honra de Juan Vicente de G\u00fcemes Pacheco y Padilla, 2 \u00ba Conde de Revillagigedo, ent\u00f3n vicerrei de M\u00e9xico, en 1793."}
{"id": "147740", "revid": "1131", "url": "https://gl.wikipedia.org/wiki?curid=147740", "title": "Con", "text": "O termo con pode referirse a:\nComo top\u00f3nimo pode referirse a:"}
{"id": "147741", "revid": "56817", "url": "https://gl.wikipedia.org/wiki?curid=147741", "title": "Claves", "text": "As claves son un instrumento de percusi\u00f3n feito con madeira maciza e que consiste nun par de bast\u00f3ns cil\u00edndricos.\nCaracter\u00edsticas.\nO seu di\u00e1metro \u00e9 de aproximadamente 2,5 cent\u00edmetros e a lonxitude duns 20 cent\u00edmetros. O son prod\u00facese ao percutir o un sobre o outro. O executante debe procurar suxeitar o instrumento utilizando a menor superficie pos\u00edbel, para non afogar o son. O timbre deste instrumento \u00e9 agudo e dependente do material ou corte e tipo de madeira, as\u00ed tam\u00e9n como do seu acabado.\nA s\u00faa orixe \u00e9 afro-cubana. Dende A Habana, as claves pasaron ao conxunto da m\u00fasica latinoamericana, onde se usan para marcar o ritmo. Da m\u00fasica de baile, logo co\u00e1ronse nas orquestras."}
{"id": "147742", "revid": "98629", "url": "https://gl.wikipedia.org/wiki?curid=147742", "title": "Jeanette", "text": "Janette Anne Dimech, musicalmente co\u00f1ecida como Jeanette, nada en Londres o 10 de outubro de 1951, \u00e9 unha cantante brit\u00e1nica vencellada \u00e1 cultura espa\u00f1ola, int\u00e9rprete de temas musicais cantados en espa\u00f1ol, pero tam\u00e9n en catal\u00e1n, ingl\u00e9s e franc\u00e9s.\nTraxectoria.\nFilla de nai canaria, natural de Santa Cruz de Tenerife e pai do antigo Congo Belga, de ascendencia maltesa, os pais de Jeanette co\u00f1ec\u00e9ronse na capital brit\u00e1nica, cando as Illas Canarias comerciaban con Gran Breta\u00f1a na exportaci\u00f3n e importaci\u00f3n de froiteiras. Os av\u00f3s maternos da cantante, ambos os dous dedicados ao comercio e aos negocios, decidiron inmigrar xunto \u00e1 s\u00faa nai a Londres.\nJeanette naceu e viviu en Londres at\u00e9 1953, cando os seus pais se mudaron aos Estados Unidos instal\u00e1ndose primeiro en Chicago e a partir de 1961 nos \u00c1nxeles, onde anos m\u00e1is tarde naceron os seus dous irm\u00e1ns m\u00e1is novos. O divorcio dos pais afectou \u00e1 cantante, quedando a custodia en poder da s\u00faa nai, quen decidiu volver ao seu pa\u00eds de orixe, instal\u00e1ndose en Barcelona a partir de 1964, onde entra a formar parte do grupo \"Brenner's Folk\" que derivar\u00edan en \"Pic-Nic\".\nTras a desintegraci\u00f3n de Pic-Nic, a moza de 18 anos decide casar con Laszio Kristofe, un amigo do exfutbolista de orixe h\u00fangara Zolt\u00e1n Czibor e comeza a s\u00faa vida en Viena, dedicada a labores rutineiros dom\u00e9sticos. Mais, a compa\u00f1\u00eda HISPAVOX pensou na voz da vocalista de Pic-Nic as\u00ed que non dubido en buscala para empezar unha aventura musical. Despois Jeanette inst\u00e1lase en Espa\u00f1a, onde co\u00f1ece a moitos compositores."}
{"id": "147746", "revid": "5749", "url": "https://gl.wikipedia.org/wiki?curid=147746", "title": "Benedetto Mussolini", "text": ""}
{"id": "147751", "revid": "23204", "url": "https://gl.wikipedia.org/wiki?curid=147751", "title": "Bandeira de Indonesia", "text": "A bandeira de Indonesia, denominada en indonesio \"Sang Sake Merah Putih\" (\"a sagrada vermella e branca\"), est\u00e1 composta, conforme ao artigo 35 da Constituci\u00f3n de 1945, por d\u00faas franxas de iguais dimensi\u00f3ns, sendo a superior de cor rubia e a inferior alba. A s\u00faa anchura \u00e9 d\u00faas terceiras partes da s\u00faa lonxitude. Oficialmente obr\u00edgase a iza-la bandeira nas dependencias gobernamentais, as sedes das misi\u00f3ns diplom\u00e1ticas do pa\u00eds e no pazo presidencial.\nHistoria.\nEst\u00e1 baseada no estandarte do s\u00e9culo XIII do Imperio Majapahit no Leste de Xava. A mesma bandeira (\"Bendera Pusaka\" foi izada e presentouse ao p\u00fablico na cerimonia do d\u00eda da independencia de Indonesia o 17 de agosto de 1945. O dese\u00f1o mant\u00edvose igual dende ent\u00f3n.\nEsta bandeira empregouse durante alg\u00fans anos nos actos conmemorativos da independencia, iz\u00e1ndose fronte ao pazo presidencial de Iacarta. Esta bandeira deixou de ondear o 17 de agosto de 1968, cando foi substitu\u00edda nos actos mencionados por unha r\u00e9plica con obxecto de facilitar a s\u00faa preservaci\u00f3n."}
{"id": "147752", "revid": "29029", "url": "https://gl.wikipedia.org/wiki?curid=147752", "title": "Mactan", "text": "Mactan \u00e9 unha illa filipina situada fronte \u00e1s costas da illa de Ceb\u00fa, na provincia de Ceb\u00fa. Est\u00e1 subdividida entre as municipalidades de C\u00f3rdova e a s\u00faa capital, Lapu-Lapu. En 2015 ti\u00f1a 467\u00a0824 habitantes.\nHistoria.\nEn 1521 tivo lugar a batalla de Mactan, na que os nativos da illa baixo o mando do seu xefe Lapu-Lapu, se enfrontaron aos soldados espa\u00f1ois. Nela faleceu Fernando de Magalh\u00e3es, que comandaba a expedici\u00f3n.\nInfraestruturas.\nCon\u00e9ctase \u00e1 illa de Ceb\u00fa a trav\u00e9s de d\u00faas pontes, a ponte de Marcelo Fernan e a de Mact\u00e1n. Na illa at\u00f3pase o Aeroporto Internacional Mactan-Ceb\u00fa, o segundo m\u00e1is importante en tr\u00e1fico de Filipinas."}
{"id": "147753", "revid": "23204", "url": "https://gl.wikipedia.org/wiki?curid=147753", "title": "Tremolita", "text": "A tremolita \u00e9 un mineral pertencente ao grupo dos silicatos. M\u00e1is concretamente, pertence aos anf\u00edbolos e ao grupo do asbesto. Recibe o seu nome do val de Tremola (Su\u00edza) onde existe unha mina deste mineral.\nCaracter\u00edsticas.\nA tremolita f\u00f3rmase por metamorfismo a partir de sedimentos ricos en dolomita e en cuarzo. Pertence \u00e1 mesma serie que a actinolita e o ferro-actinolita. A tremolita \u00e9 un indicador do grao de metamorfismo, xa que a elevadas temperaturas conv\u00e9rtese en di\u00f3psido. A s\u00faa cor verde d\u00e9bese ao contido en ferro.\nMinerais asociados.\nA calcita, a grosularia, o talco e a serpentina at\u00f3panse moitas veces canda a tremolita.\nDep\u00f3sitos.\nFinlandia, Piemonte e Tirol (Italia), Ontario (Canad\u00e1), val de Tremola (Su\u00edza), Tanzania, Arizona (Estados Unidos), Connecticut (Estados Unidos), Cana\u00e1n (Estados Unidos)."}
{"id": "147754", "revid": "23204", "url": "https://gl.wikipedia.org/wiki?curid=147754", "title": "Nefrita", "text": "A nefrita \u00e9 un mineral do grupo VIII (silicatos) de acordo coa clasificaci\u00f3n de Strunz. \u00c9 unha variedade dura e de gran fino da actinolita, e \u00e9 o m\u00e1is com\u00fan e menos valioso dos dous tipos de xade que existen, sendo o outro a xade\u00edta.\nTrala chegada da nefrita de Am\u00e9rica a Europa, asoci\u00e1ronselle \u00e1 nefrita propiedades curativas para os c\u00f3licos e as dores de costas ou de riles, polo que recibiu o nome de \"lapis nephriticus\" que significa \"pedra do ril\".\n\"Pounamu\" \u00e9 o nome maor\u00ed da nefrita verde que se d\u00e1 na costa occidental de Nova Zelandia e coa que se adoitan confeccionar hei tikis e armas tradicionais maor\u00eds como os meres.\nCaracter\u00edsticas.\n\u00c9 un silicato c\u00e1lcico de magnesio ou de ferro propio de rochas metam\u00f3rficas. Adoita aparecer como agregados compactos de fibras entrelazadas que poden ser transl\u00facidos ou opacos e, normalmente, de cor verde e puntos de tons m\u00e1is escuros. Dist\u00ednguese da xade\u00edta polo seu brillo aceitoso e porque se fai estelas ao fracturar.\nDep\u00f3sitos.\nEnc\u00f3ntrase con certa abundancia no Canad\u00e1, a China, Nova Zelandia, os Estados Unidos, Taiw\u00e1n e Asia Central."}
{"id": "147755", "revid": "23204", "url": "https://gl.wikipedia.org/wiki?curid=147755", "title": "Hei tiki", "text": "Un hei tiki \u00e9 unha figuri\u00f1a maor\u00ed con forma de feto humano ou humanoide que normalmente s\u00f3 levan as mulleres, a modo de colar, como talism\u00e1n da fertilidade. A maxia atribu\u00edda a un hei tiki vaise incrementando de xeito que pasa dunha xeraci\u00f3n a outra e, en especial, se pertenceu a algu\u00e9n de prestixio.\nPara alg\u00fans, o hei tiki serve de protecci\u00f3n contra os vengativos esp\u00edritos dos nenos nacidos mortos, mentres que outros soste\u00f1en que \u00e9 unha representaci\u00f3n de Tiki, deus polinesio creador da vida.\nOs hei tikis adoitan estar esculpidos en nefrita e son moi codiciados por coleccionistas."}
{"id": "147756", "revid": "5863", "url": "https://gl.wikipedia.org/wiki?curid=147756", "title": "Mere", "text": "Un mere \u00e9 unha arma tradicional do pobo maor\u00ed de Nova Zelandia. \u00c9 un dos tres tipos de patu, sendo o m\u00e1is simple deles.\nTen forma de paleta e \u00e9 plano e ancho no extremo co que se golpea. Disp\u00f3n de tres ou catro canais no mango ademais dun burato a trav\u00e9s do que pasa unha corda ou correa para suxeitalo ao pulso."}
{"id": "147758", "revid": "27155", "url": "https://gl.wikipedia.org/wiki?curid=147758", "title": "Actinolita", "text": "A actinolita (do grego \"aktis\", raio) \u00e9 un mineral de silicato composto por hidr\u00f3xido de silicato de ferro, magnesio e calcio, que presenta a f\u00f3rmula qu\u00edmica: Ca2(Mg,Fe)5Si8O22(OH)2\nMineralox\u00eda.\nA actinolita \u00e9 un mineral da clase dos , subclase dos inosilicatos e grupo dos anf\u00edbolos, membro intermedio dunha serie entre tremolita (rico en Mg) e ferroactinolita (rico en ferro). Na f\u00f3rmula qu\u00edmica dacima pode verse que os i\u00f3ns de Mg e Fe poden substitu\u00edrse uns aos outros na estrutura do cristal. Presenta unha cantidade de \u00f3xido de ferro at\u00e9 12% ou 13%, 22% de magnesio e 14% de cal (CaO).\nDep\u00f3sitos.\nA actinolita \u00e9 xeralmente encontrada en rochas metam\u00f3rficas, sobro todo en aur\u00e9olas de contacto que cercan as rochas \u00edgneas intrusivas.\nAparece tam\u00e9n como un produto do metamorfismo de rochas calcarias ricas en magnesio.\nAlgunhas formas de asbestos est\u00e1n constitu\u00eddas de actinolita fibrosa (\"bisolita\"), cuxas fibras son tan pequenas que poden entrar nos pulm\u00f3ns e danar os alv\u00e9olos. Outra forma de actinolita, co\u00f1ecida como nefrita, \u00e9 un dos dous compo\u00f1entes do xade (o outro compo\u00f1ente \u00e9 a xade\u00edta).\nOs principais dep\u00f3sitos at\u00f3panse na China, Rusia, Nova Zelandia Colombia e o Canad\u00e1."}
{"id": "147760", "revid": "56817", "url": "https://gl.wikipedia.org/wiki?curid=147760", "title": "Adamita", "text": "A adamita \u00e9 un mineral constitu\u00eddo por arseniato de zinc de f\u00f3rmula Zn2AsO4OH. Enc\u00f3ntrase habitualmente en zonas de oxidaci\u00f3n ou humidade sobre menas de zinc. Habitualmente \u00e9 de cor marela, pero t\u00ednxese de verde por inclusi\u00f3ns de cobre.\nA olivenita \u00e9 un arseniato de cobre isoestrutural coa adamita, e existen casos de substituci\u00f3n entre zinc e cobre que permiten describir un mineral intermedio chamado cuproadamita. A estrutura tam\u00e9n pode ser substitu\u00edda por manganeso, cobalto ou n\u00edquel, e co\u00f1\u00e9cese un mineral an\u00e1logo, a tarbutita, constitu\u00eddo por fosfato de zinc.\nA adamita recibe o seu nome do xe\u00f3logo franc\u00e9s Gilbert Joseph Adam (1795-1881), quen recolleu as primeiras mostras en Cha\u00f1arcillo, no deserto de Atacama, Chile.\nAplicaci\u00f3ns.\nA adamita \u00e9 un mineral sen importancia industrial, pero interesante desde o punto de vista cient\u00edfico e como mineral de colecci\u00f3n."}
{"id": "147761", "revid": "98629", "url": "https://gl.wikipedia.org/wiki?curid=147761", "title": "Ruptura sino-sovi\u00e9tica", "text": "A ruptura sino-sovi\u00e9tica \u00e9 o nome que recibiu a crise das relaci\u00f3ns diplom\u00e1ticas entre a Rep\u00fablica Popular da China e a Uni\u00f3n Sovi\u00e9tica que se orixinou nos \u00faltimos anos da d\u00e9cada de 1950 e que se intensificar\u00eda durante a d\u00e9cada de 1960. \nOrixes.\nAs ra\u00edces do conflito entre os comunistas chineses e os sovi\u00e9ticos remontanse ao momento en que Mao Tse Tung se converteu no l\u00edder do Partido Comunista da China (ZG) contra as preferencias da URSS, que at\u00e9 aquel momento controloaba o ZG a trav\u00e9s da Terceira Internacional. Mao ti\u00f1a dese\u00f1ado unha adaptaci\u00f3n chinesa do marxismo-leninismo, base\u00e1ndose m\u00e1is no campesi\u00f1ado que no proletariado industrial, e dando orixe a unha nova concepci\u00f3n da construci\u00f3n comunista denominada Nova Democracia. Na loita polo poder que se escenificou durante a Longa Marcha, Mao Tse Tung tornouse o l\u00edder indiscut\u00edbel do comunismo chin\u00e9s, por diante de Bo Wu e Wang Ming, apoiados por Moscova. \nCoa vitoria do comunismo na guerra civil chinesa en 1949, e malia a animadversi\u00f3n que Stalin e Mao Tse Tung se profesaban mutuamente, os dous Estados comunistas necesit\u00e1banse. Pola parte sovi\u00e9tica, a vitoria da revoluci\u00f3n chinesa era vista como un avance fundamental no proceso de expansi\u00f3n mundial do comunismo (China era xa o pa\u00eds m\u00e1is populoso do mundo), e, polo tanto, como unha vitoria da propia URSS ao liderar o movemento proletario internacional. Pola parte chinesa, a URSS da \u00e9poca de Stalin aparec\u00eda como a superpotencia comunista \u00e1 que recorrer, especialmente tras a guerra de Corea, que bloqueara as relaci\u00f3ns con Occidente.\nDesenvolvemento do conflito.\nPor\u00e9n, as diferentes visi\u00f3ns chinesa e sovi\u00e9tica sobre a colaboraci\u00f3n entre os dous Estados provocar\u00edan unha ruptura crecente: a URSS pretend\u00eda tratar China como m\u00e1is un dos seus sat\u00e9lites, ao modo dos pa\u00edses da Europa Oriental; e os dirixentes chineses pretend\u00edan un tratamento de igualdade coa propia URSS, \u00e1 vez que consideraban que a axuda sovi\u00e9tica era interesada. A subida ao poder de Nikita Khrushchev revelou discrepancias a\u00ednda m\u00e1is profundas, que se agudizaron pola vontade de Khrushchev de lograr unha \"convivencia pac\u00edfica\" co capitalismo occidental, presuposto que Mao rexeitaba absolutamente. \nEn consecuencia, Mao comezou a considerar China como o novo referente principal do comunismo no mundo e, como tal, xustificada para relativizar as relaci\u00f3ns cunha URSS que, do seu punto de vista, traizoaba a causa ideol\u00f3xica. Este enfrontamento ideol\u00f3xico tivo un dos seus fitos na cancelaci\u00f3n, pola parte sovi\u00e9tica, do programa de axuda \u00e1 China para o seu proxecto nuclear. Ademais, Khrushchev, por temor a un enfrontamento cos Estados Unidos, non apoiaba as acci\u00f3ns militares do Ex\u00e9rcito Popular de Liberaci\u00f3n chin\u00e9s a finais da d\u00e9cada de 1950 nos arquip\u00e9lagos de Matsu e Quemoi, controlados polo r\u00e9xime nacionalista de Taiw\u00e1n. No ano 1960, a Uni\u00f3n Sovi\u00e9tica ordenou a sa\u00edda de todos os seus expertos estabelecidos na China e cancelaba todos os proxectos de cooperaci\u00f3n t\u00e9cnica. En 1962, coas relaci\u00f3ns a\u00ednda m\u00e1is tensas, a URSS denegou axuda \u00e1 China nunha breve guerra contra a India polo control dunha zona de fronteira. Como resultado, a Rep\u00fablica Popular chinesa atop\u00e1base a\u00ednda m\u00e1is illada internacionalmente, ao non contar co apoio do occidente capitalista nin do bloque comunista. Albania, o pequeno pa\u00eds europeo que ti\u00f1a abandonado tam\u00e9n o modelo sovi\u00e9tico, convert\u00edase, as\u00ed, no seu \u00fanico aliado.\nDisputas territoriais e enfrontamento armado.\nA estas desavinzas ideol\u00f3xicas un\u00edronse outras de tipo nacionalista. No Tratado de Amizade, Alianza e Asistencia Mutua asinado en 14 de febreiro de 1950, a China aceptara reco\u00f1ecer a independencia da Mongolia exterior, antigo territorio chin\u00e9s. No entanto, despois da morte de Stalin, o r\u00e9xime chin\u00e9s quixo reabrir a cuesti\u00f3n, ao que Khrushchev se negou na medida que aquilo supu\u00f1a reconsiderar a fronteira sino-sovi\u00e9tica. As disputas territoriais alcanzaron o seu momento cr\u00edtico no incidente da ilha Zhenbao (en ruso, \"Damanski\") no r\u00edo Ussuri, onde tivo lugar un enfrontamento entre tropas sovi\u00e9ticas e chinesas que motivou o punto m\u00e1is fr\u00edo das relaci\u00f3ns entre os dous pa\u00edses, e que fixeron temer unha grande guerra entre as d\u00faas potencias comunistas.\nMellora das relaci\u00f3ns.\nDurante a d\u00e9cada de 1970, a Rep\u00fablica Popular da China iniciou unha pol\u00edtica de aproximaci\u00f3n aos Estados Unidos e \u00e1s potencias occidentais. Iso posibilitou ao goberno comunista chin\u00e9s arrebatar a Taiw\u00e1n o asento da China nas Naci\u00f3ns Unidas e lograr finalmente o reco\u00f1ecemento diplom\u00e1tico da maior\u00eda dos pa\u00edses occidentais, que at\u00e9 ent\u00f3n reco\u00f1ec\u00edan o r\u00e9xime taiwan\u00e9s de Chiang Kai-shek como o goberno lex\u00edtimo da China. \nAs relaci\u00f3ns coa URSS, por\u00e9n, non se destensar\u00edan at\u00e9 a d\u00e9cada de 1980, cando o l\u00edder sovi\u00e9tico Mikhail Gorbachov iniciou un proceso de apertura que o levou a visitar China en 1989, nun momento en que a China enfrontaba grandes dificultades internas (Protestas da Praza Tian'anmen) e a Uni\u00f3n Sovi\u00e9tica comezaba a mostrar os s\u00edntomas de descomposici\u00f3n que terminar\u00edan coa s\u00faa disoluci\u00f3n en 1991 en quince rep\u00fablicas independentes. Rusia, o maior dos Estados resultantes, mantivo desde ent\u00f3n unhas relaci\u00f3ns moito m\u00e1is cordiais coa Rep\u00fablica Popular chinesa, dado que Rusia abandonaba a ideolox\u00eda comunista e, polo tanto, desaparec\u00eda a rivalidade ideol\u00f3xica e estrat\u00e9xica polo liderado do comunismo."}
{"id": "147763", "revid": "89787", "url": "https://gl.wikipedia.org/wiki?curid=147763", "title": "Muzzle", "text": "\"Muzzle\" \u00e9 un sinxelo promocional da banda estadounidense de rock alternativo The Smashing Pumpkins, sacado do seu terceiro \u00e1lbum \"Mellon Collie and the Infinite Sadness\" e editado en agosto de 1996. Foi unha das \u00faltimas canci\u00f3ns escritas por Billy Corgan para o \u00e1lbum. Pensouse que este ser\u00eda o quinto e \u00faltimo sinxelo do \"Mellon Collie\", ao tratarse dun sinxelo promocional para as emisoras de radio, pero m\u00e1is tarde aparecer\u00eda \"Thirty-Three\" como derradeiro.\nHoubo rumores de que se rodou un v\u00eddeo musical para \"Muzzle\" con Jimmy Chamberlin (expulsado nesas datas da banda), pero de ser as\u00ed nunca foi editado. Billy Corgan negou a existencia dese v\u00eddeo nunha entrevista no ano 1995. A banda interpretou \"Muzzle\" na s\u00faa aparici\u00f3n posterior no programa \"Late Night with Conan O'Brien\" co substituto de Chamberlin Matt Walker."}
{"id": "147764", "revid": "56817", "url": "https://gl.wikipedia.org/wiki?curid=147764", "title": "Crestfallen", "text": "\"Crestfallen\" \u00e9 un sinxelo promocional da banda estadounidense de rock alternativo The Smashing Pumpkins, do seu cuarto \u00e1lbum \"Adore\". Orixinalmente lanzar\u00edase coma terceiro sinxelo do \u00e1lbum, pero finalmente s\u00f3 apareceu coma CD promocional nos Estados Unidos. Apareceu nas radios de rock moderno, pero non entrou nas listas. A portada do sinxelo est\u00e1 feita pola fot\u00f3grafa Yelena Yemchuk, ao igual que a meirande parte do traballo fotogr\u00e1fico de \"Adore\"."}
{"id": "147767", "revid": "23204", "url": "https://gl.wikipedia.org/wiki?curid=147767", "title": "Aldonza de Galicia e Le\u00f3n", "text": "Aldonza de Galicia e Le\u00f3n (tam\u00e9n escrito Aldon\u00e7a segundo a graf\u00eda da \u00e9poca, ou Dulce), nada cara a 1195 e finada cara a 1245, foi unha nobre galega, ra\u00ed\u00f1a de Galiza e Le\u00f3n \"de iure\" durante escaso per\u00edodo de tempo en 1230, en conxunto coa s\u00faa irm\u00e1 m\u00e1is vella Sancha II, a\u00ednda que de feito non exercese calquera funci\u00f3ns gobernativas.\nTraxectoria.\nAldonza era filla de Afonso VIII de Galiza e Le\u00f3n e da s\u00faa primeira esposa, a princesa portuguesa Tareixa Sanches, filla do rei Sancho I de Portugal. Dese casamento resultou tam\u00e9n o nacemento de m\u00e1is unha filla, Sancha, e dun rapaz, Fernando (falecido en 1214), pr\u00edncipe de Galiza e Le\u00f3n, e quen ter\u00eda sido herdeiro de Afonso VIII. Con todo, o matrimonio vir\u00eda a ser declarado inv\u00e1lido polo Papa, en virtude da consanguinidade dos esposos. Afonso VIII volveu casar, por segunda vez, con Berenguela de Castela, da cal tivo, entre outros fillos, o futuro Fernando III de Castela. Tam\u00e9n este casamento ser\u00eda anulado.\nNon obstante, en Castela, por morte de Henrique I, suc\u00e9delle no trono a s\u00faa irm\u00e1 Berenguela, a cal pronto abdicou en favor do fillo, Fernando III (1217). Afonso VIII, como rei consorte de Castela polo casamento con Berenguela, esixiu os dereitos de rei que Berenguela unilateralmente lle concedera ao seu fillo, provocando isto un conflito b\u00e9lico que finalmente rematar\u00eda o 26 de agosto de 1218, nun pacto asinado en Toro, e no que pai e fillo selaban as paces definitivamente. Por ese pacto, prev\u00edase que ambos os soberanos renunciar\u00edan perpetua e mutuamente \u00e1 coroa do outro reino, as\u00ed Afonso VIII abandonaba os seus dereitos como rei consorte de Castela, e Fernando III non poder\u00eda reclamar o goberno dos reinos de Galiza e Le\u00f3n.\nEfectivamente, ao morrer (1230), Afonso VIII lega os reinos en testamento \u00e1s s\u00faas fillas Aldonza I e Sancha II. Non obstante aproveitando a febleza pol\u00edtica do momento, e rompendo o tratado de Toro, Fernando III, instigado pola s\u00faa nai as\u00ed coma polos sectores aristocr\u00e1ticos do reino de Castela, dec\u00eddese a usurpar os reinos de Galiza e Le\u00f3n \u00e1s s\u00faas irm\u00e1s, coa fin de incorporalos \u00f3s seus dominios. Tras un convulso momento b\u00e9lico entre os leais a Aldonza e Sancha, e os seguidores de Fernando III, a maior\u00eda da aristocracia leonesa as\u00ed coma o clero galego-leon\u00e9s dec\u00e1ntase pola uni\u00f3n con Castela a cambio de terras e favores.\nBaixo a ameaza de guerra e con defensores do rei castel\u00e1n no propio reino, Fernando III conseguiu premer para que as d\u00faas herdeiras do primeiro casamento do pai renunciasen ao trono no seu favor, en troco dunha significativa cont\u00eda en di\u00f1eiro, foi o que se chamou o \u00abTratado das Tercerias\u00bb. Desta forma un\u00edronse durante un tempo e por primeira vez os reinos de Galiza e Le\u00f3n con Castela e Toledo na persoa de Fernando III, pasando Castela a deter a hexemon\u00eda no conxunto dos reinos, e m\u00e1is tarde motivado pola s\u00faa grande extensi\u00f3n acadada, na Pen\u00ednsula Ib\u00e9rica.\nAldonza decidiu ent\u00f3n acompa\u00f1ar a s\u00faa nai para Portugal, t\u00e9ndose recollido con ela ao mosteiro do Lorv\u00e3o, onde vir\u00eda a falecer cerca de 1243."}
{"id": "147768", "revid": "98629", "url": "https://gl.wikipedia.org/wiki?curid=147768", "title": "Sancha de Galicia e Le\u00f3n", "text": "Sancha de Galicia e Le\u00f3n ou Sancha II, tam\u00e9n co\u00f1ecida como Sancha Afonso, nada arredor de 1192 e finada en 1243, foi, \"de jure\" ra\u00ed\u00f1a de Galiza e Le\u00f3n durante escaso per\u00edodo de tempo en 1230, en conxunto coa s\u00faa irm\u00e1 m\u00e1is nova Aldonza, a\u00ednda que de feito non exercese calquera funci\u00f3n gobernativa.\nTraxectoria.\nSancha era filla de Afonso VIII de Galiza e Le\u00f3n e da s\u00faa primeira esposa, a princesa portuguesa Tareixa Sanches, filla do rei Sancho I de Portugal. Dese casamento resultou tam\u00e9n o nacemento de m\u00e1is unha filla, Aldonza, e dun rapaz, Fernando (falecido en 1214), pr\u00edncipe de Galiza e Le\u00f3n, e quen ter\u00eda sido herdeiro de Afonso VIII. Con todo, o matrimonio foi declarado inv\u00e1lido polo Papa, en virtude da consanguinidade dos esposos. Afonso VIII volveu casar, pola segunda vez, con Berenguela de Castela, da cal tivo, entre outros fillos, o futuro Fernando III de Castela. Tam\u00e9n este casamento ser\u00eda anulado.\nPor\u00e9n, en Castela, por morte de Henrique I, sucedeuno no trono a s\u00faa irm\u00e1 Berenguela, a cal pronto abdicou en favor do fillo, Fernando III (1217). Afonso VIII, como rei consorte de Castela polo casamento con Berenguela, esixiu os dereitos de rei que Berenguela unilateralmente lle concedera ao seu fillo, provocando isto unha conflito b\u00e9lico que finalmente rematar\u00eda o 26 de agosto de 1218, nun pacto asinado en Toro, e no que pai e fillo selaban as paces definitivamente. Por ese pacto, prev\u00edase que ambos os soberanos renunciar\u00edan perpetua e mutuamente \u00e1 coroa do outro reino, as\u00ed Afonso VIII abandonaba os seus dereitos como rei consorte de Castela, e Fernando III non poder\u00eda reclamar o goberno dos reinos de Galiza e Le\u00f3n.\nEfectivamente, ao morrer (1230), Afonso VIII legou os reinos en testamento \u00e1s s\u00faas fillas Sancha II e Aldonza I. Non obstante aproveitando a febleza pol\u00edtica do momento, e rompendo o tratado de Toro, Fernando III, instigado pola s\u00faa nai as\u00ed como polos sectores aristocr\u00e1ticos do reino de Castela, decidiuse a usurpar os reinos de Galiza e Le\u00f3n \u00e1s s\u00faas irm\u00e1s, coa fin de incorporar os seus dominios. Tras un convulso momento b\u00e9lico entre os leais a Aldonza e Sancha, e os seguidores de Fernando III, a maior\u00eda da aristocracia leonesa as\u00ed coma o clero galego-leon\u00e9s decantouse pola uni\u00f3n con Castela a cambio de terras e favores.\nBaixo a ameaza de guerra e con defensores do rei castel\u00e1n no propio reino, Fernando III conseguiu facer presi\u00f3n para que as d\u00faas herdeiras do primeiro casamento do pai renunciasen ao trono no seu favor, en troco dunha significativa cont\u00eda en di\u00f1eiro, foi o que se chamou o \u00abTratado das Tercerias\u00bb. Desta forma un\u00edronse durante un tempo e por primeira vez os reinos de Galiza e Le\u00f3n con Castela e Toledo na persoa de Fernando III, pasando Castela a deter a hexemon\u00eda no conxunto dos reinos, e m\u00e1is tarde motivado pola s\u00faa grande extensi\u00f3n acadada, na Pen\u00ednsula Ib\u00e9rica.\nSancha f\u00edxose ent\u00f3n monxa no mosteiro de Vilaboa do Bierzo, onde permaneceu at\u00e9 a fin da s\u00faa vida."}
{"id": "147769", "revid": "5863", "url": "https://gl.wikipedia.org/wiki?curid=147769", "title": "Sancha I de Galicia", "text": "Sancha I de Galicia, nada en 1018 e finada en Le\u00f3n o 7 de novembro de 1067, foi unha nobre medieval galega, ra\u00ed\u00f1a de Galicia desde o ano 1037.\nFilla do rei de Galicia Afonso V e da s\u00faa esposa, a ra\u00ed\u00f1a Elvira M\u00e9ndez, foi infanta e ra\u00ed\u00f1a de toda a Galicia altomedieval, convert\u00e9ndose o seu marido, o conde de Castela Fernando I, en rei consorte pero con poder efectivo \u00e1 morte de Vermudo III, irm\u00e1n da ra\u00ed\u00f1a Sancha, que perdeu a vida na batalla de Tamar\u00f3n.\nTraxectoria.\nSancha era filla de Afonso V e da s\u00faa esposa Elvira M\u00e9ndez, e irm\u00e1 de Vermudo III. Criouse no mosteiro de Piadela e foi a herdeira final dos dereitos ao trono do Reino de Galicia como filla do rei Afonso V e irm\u00e1 de Vermudo III, dereitos que lles transmitiu aos seus fillos. O que ser\u00eda o seu marido, Fernando I adquiriu o t\u00edtulo de rei, tras casar con Sancha, se ben paradoxalmente Fernando fora un dos cabaleiros navarros que acabara coa vida do seu irm\u00e1n, e rei, Vermudo III. Antes de casar co navarro Fernando I, estivo prometida con Garc\u00eda S\u00e1nchez, conde de Castela. Cando \u00eda co\u00f1ecer a infanta, este foi asasinado pola familia Vea nas r\u00faas de Le\u00f3n o 13 de maio de 1028.\nA Igrexa cat\u00f3lica ven\u00e9raa como beata. Xunto ao seu esposo ordenou a construci\u00f3n da Colexiata de Santo Isidoro, na cidade de Le\u00f3n, onde se depositaron as reliquias do santo, que foran tra\u00eddas desde Sevilla.Foi precisamente en San Isidoro onde Sancha e Fernando pediron ser sepultados, xunto coa s\u00faa descendencia. Traducido do lat\u00edn, o epitafio na tumba da ra\u00ed\u00f1a Sancha di: \n\u201d\"Aqu\u00ed repousa Sancha, ra\u00ed\u00f1a de todas as Espa\u00f1as, esposa do rei Fernando o Grande. Filla do rei Afonso [V], que poboou Le\u00f3n despois da destruci\u00f3n obrada por Almanzor. Morreu na Era de 1109, nas terceiras nonas de maio [5 de maio de 1071]\"\u201d \nLibro de Horas de dona Sancha e don Fernando.\nA ra\u00ed\u00f1a Sancha mantivo, xunto do seu marido, unha importante actividade no patrocinio de obras art\u00edsticas. Unha das pezas m\u00e1is co\u00f1ecidas \u00e9 o co\u00f1ecido como Crucifixo de don Fernando e dona Sancha.\nDesde o punto de vista galego, ten moita relevancia o encargo por parte da ra\u00ed\u00f1a do Libro de Horas que co\u00f1ecemos co seu nome e o do seu esposo. Foi composto en 1055, segundo se sinala no propio texto. Tam\u00e9n no texto figuran o nome do amanuense, Pedro, e do ilustrador, Frutuoso, que se encargaron de compo\u00f1elo. Nunha das escenas p\u00f3dese ver \u00e1 ra\u00ed\u00f1a ped\u00edndolle ao amanuense que entregue o libro ao rei. Gardado na Biblioteca Xeral da Universidade de Santiago, o libro \u00e9 o m\u00e1is antigo dos conservados na Galiza. Ademais disto, \u00e9 importante porque sup\u00f3n unha das primeiras mostras da introduci\u00f3n do rom\u00e1nico no pa\u00eds, seguindo, tanto a s\u00faa figuraci\u00f3n como os temas tratados, modelos do rom\u00e1nico franc\u00e9s.\nMatrimonio e descendencia.\nCasou con Fernando I, fillo do rei navarro Sancho Garc\u00e9s III de Pamplona e Muniadona. Desta uni\u00f3n naceron:"}
{"id": "147772", "revid": "1131", "url": "https://gl.wikipedia.org/wiki?curid=147772", "title": "Polideportivo Pisuerga", "text": "O Pavill\u00f3n Polideportivo Pisuerga \u00e9 un pavill\u00f3n cuberto multi\u00fasos, situado na cidade espa\u00f1ola de Valladolid. \u00c9 propiedade municipal, e foi constru\u00eddo en 1985 para albergar o Campionato do Mundo de Ximnasia. Ten aforamento para 6.300 espectadores. Est\u00e1 situado na Praza de M\u00e9xico s/n.\nNormalmente serve como sede para os partidos do principal equipo de baloncesto da cidade, o Club Baloncesto Valladolid. Tam\u00e9n alberga, en ocasi\u00f3ns, partidos do Balonmano Valladolid. Nel celebr\u00e1ronse d\u00faas copas do rei de baloncesto \u00e1 parte dun torneo de tenis ao que acudiron os mellores tenistas do panorama nacional, xunto con outros moitos acontecementos."}
{"id": "147773", "revid": "5132", "url": "https://gl.wikipedia.org/wiki?curid=147773", "title": "F\u00f3rum Valladolid", "text": ""}
{"id": "147774", "revid": "98629", "url": "https://gl.wikipedia.org/wiki?curid=147774", "title": "Nikita Khrushchev", "text": "Nikita Sergeievich Khrushchev (en ruso: \u041d\u0438\u043a\u0438\u0301\u0442\u0430 \u0421\u0435\u0440\u0433\u0435\u0301\u0435\u0432\u0438\u0447 \u0425\u0440\u0443\u0449\u0451\u0432, tam\u00e9n transcrito como Khruschov, Kruschov ou Kruschev), nado en Kal\u00ednkova, Kursk, Rusia o 15 de abril de 1894 e finado en Moscova o 29 de agosto de 1971, foi o m\u00e1ximo dirixente da Uni\u00f3n Sovi\u00e9tica entre os anos 1953 e 1964.\nPrimeiros anos.\nNado na rexi\u00f3n agr\u00edcola de Kursk nunha familia campesi\u00f1a pobre, emigrou cos seus pais \u00e1 actual Donetsk (Ucra\u00edna), abandonando o campo por traballos fabr\u00eds. Khrushchev comezar\u00e1 traballando na limpeza interior de grandes caldeiras e traballar\u00e1 tam\u00e9n como obreiro axustador, un traballo cualificado que estaba ben pagado e que lle serviu para conseguir a exenci\u00f3n do servizo militar na primeira guerra mundial.\nInicios pol\u00edticos.\nKhrushchev participou na Revoluci\u00f3n Bolxevique de 1917 e loitou no Ex\u00e9rcito Vermello durante a Guerra Civil que a seguiu (1918-20). Despois do triunfo da revoluci\u00f3n, fixo carreira pol\u00edtica no Partido Comunista ucra\u00edno at\u00e9 chegar a ser o primeiro secretario da rexi\u00f3n de Moscova (1935-38) e da Rep\u00fablica de Ucra\u00edna (1938-49). Neste \u00faltimo cargo levou unha pol\u00edtica contraria ao nacionalismo ucra\u00edno e organizou a anexi\u00f3n dos territorios ga\u00f1ados por Ucra\u00edna en funci\u00f3n da repartici\u00f3n de Polonia entre o III Reich e a Uni\u00f3n Sovi\u00e9tica.\nSegunda guerra mundial.\nDurante a segunda guerra mundial, dirixiu a fronte pol\u00edtica de resistencia contra a invasi\u00f3n alem\u00e1 como Comisario pol\u00edtico (zampolit), con rango de Tenente Xeneral. Tras a queda de K\u00ediv, foi chamado a Moscova e desde al\u00ed foi enviado a Stalingrado, onde se destacou especialmente como Comisario Xefe do NKVD na batalla de Stalingrado. Posteriormente, participou na batalla de Kursk e na liberaci\u00f3n de K\u00ediv, onde tam\u00e9n foi empregado na represi\u00f3n dos nacionalistas do Ex\u00e9rcito Insurxente Ucra\u00edno, que combatera a car\u00f3n das tropas nazis contra o Ex\u00e9rcito Vermello.\nDistanciamento do stalinismo.\nEn funci\u00f3n da s\u00faa grande proximidade a Stalin, Khrushchev conseguiu sobrevivir a todas as purgas stalinistas e en 1949 regresa a Moscova, onde comeza a destacar como especialista do Comit\u00e9 Central do PCUS en cuesti\u00f3ns agr\u00edcolas. O seu papel a car\u00f3n de Stalin foi reco\u00f1ecido publicamente e, tras s\u00faa a morte en 1953, foi elixido Secretario Xeral do Partido Comunista da Uni\u00f3n Sovi\u00e9tica, compartindo o poder cunha direcci\u00f3n colexiada do Presidium do Partido. De vagar, Khrushchev apareceu como l\u00edder dunha corrente renovadora disposta a romper co pasado stalinista. Nesa li\u00f1a, apartou do goberno o Ministro do Interior e representante da li\u00f1a stalinista Lavrenti Beria, e a mala marcha da econom\u00eda permitiulle tam\u00e9n prescindir do seu rival, o Primeiro Ministro Georgi Malenkov en 1955. A dimisi\u00f3n do novo Primeiro Ministro Nikolai Bulganin en 1958 permitiu a Khrushchev concentrar persoalmente a direcci\u00f3n do Estado e do Partido.\nAntes diso, en 1956 defendeu perante o XX Congreso do PCUS un informe que denunciaba os erros e os crimes da \u00e9poca de Stalin, o culto \u00e1 personalidade e o dogmatismo ideol\u00f3xico, consider\u00e1ndoos contrarios ao marxismo-leninismo, o que tivo unha forte repercusi\u00f3n do movemento comunista internacional e motivou a expulsi\u00f3n do partido dalg\u00fans dos continuadores te\u00f3ricos da era staliniana, at\u00e9 que en 1961, o XXII Congreso do PCUS condenou oficialmente Stalin.\nPol\u00edtica.\nKhrushchev orientou a s\u00faa pol\u00edtica nun sentido liberalizador, a\u00ednda que mant\u00e9ndose dentro do que os seus cr\u00edticos consideraban a \"ortodoxia\" comunista. As\u00ed, a\u00ednda que impulsou a reconciliaci\u00f3n coa Iugoslavia de Tito, tam\u00e9n interveu militarmente para esmagar a revolta anticomunista de Hungr\u00eda (1956) e rompeu as relaci\u00f3ns coa Rep\u00fablica Popular da China durante o mandato de Mao Tse Tung (1961). Por outra banda, acu\u00f1ou a doutrina co\u00f1ecida co nome de \"Coexistencia pac\u00edfica\" co bloque capitalista, pero, na pr\u00e1ctica, as relaci\u00f3ns empeoraron a ra\u00edz da localizaci\u00f3n dun avi\u00f3n esp\u00eda americano sobrevoando o territorio sovi\u00e9tico, que os Estados Unidos se negaron a explicar. Aquilo desembocou na construci\u00f3n do Muro de Berl\u00edn (1961) e no intento de instalar m\u00edsiles en Cuba (Crise dos m\u00edsiles de Cuba, 1961) que o enfrontou coa administraci\u00f3n de John Fitzgerald Kennedy. Durante o seu mandato, a URSS obtivo un grande suceso na carreira espacial, co lanzamento en 1957 do primeiro sat\u00e9lite e, en 1961, co primeiro voo espacial tripulado. O mesmo suceso aconteceu na carreira armamentista.\nNo \u00e1mbito econ\u00f3mico, Khrushchev lanzou planos orientados a liberalizar a econom\u00eda sovi\u00e9tica co fin de alcanzar aos Estados Unidos, descentralizando a planificaci\u00f3n e aumentando a autonom\u00eda das rexi\u00f3ns e das empresas, impulsando a colonizaci\u00f3n de terras virxes en Siberia, fomentando a investigaci\u00f3n cient\u00edfica e prestando maior atenci\u00f3n \u00e1 industria lixeira e \u00e1 agricultura. Iso permitiulle dar prioridade ao abastecemento dos bens de consumo, iniciando unha nova pol\u00edtica econ\u00f3mica baseada no \"economismo\". Por\u00e9n, ser\u00edan os malos resultados econ\u00f3micos derivados da queda da produci\u00f3n agr\u00edcola e da importaci\u00f3n maciza de cereais, unidos ao illamento exterior, permitiron a conspiraci\u00f3n que o apartou do poder. As reformas impulsadas para adelgazar a burocracia e a administraci\u00f3n fix\u00e9rono ser contestado no interior do partido, e, finalmente, ser dimitido en 1964 acusado do mesmo que el acusara a\u00a0Stalin: culto \u00e1 personalidade e erros pol\u00edticos. Sucedeuno \u00e1 fronte do Partido un dos seus colaboradores m\u00e1is estreitos, Leonid Brezhnev. En 1966 foi expulsado do Comit\u00e9 Central do PCUS. Morreu en Moscova o 11 de setembro de 1971"}
{"id": "147775", "revid": "5132", "url": "https://gl.wikipedia.org/wiki?curid=147775", "title": "Club Baloncesto Valladolid", "text": ""}
{"id": "147776", "revid": "5132", "url": "https://gl.wikipedia.org/wiki?curid=147776", "title": "F\u00f3rum Valladolid CB", "text": ""}
{"id": "147777", "revid": "5132", "url": "https://gl.wikipedia.org/wiki?curid=147777", "title": "Grupo Capitol Valladolid", "text": ""}
{"id": "147778", "revid": "5132", "url": "https://gl.wikipedia.org/wiki?curid=147778", "title": "F\u00f3rum Filat\u00e9lico Valladolid", "text": ""}
{"id": "147779", "revid": "5132", "url": "https://gl.wikipedia.org/wiki?curid=147779", "title": "Valladolid Club de Baloncesto", "text": ""}
{"id": "147780", "revid": "5132", "url": "https://gl.wikipedia.org/wiki?curid=147780", "title": "Forum Valladolid", "text": ""}
{"id": "147781", "revid": "5132", "url": "https://gl.wikipedia.org/wiki?curid=147781", "title": "Blancos de Rueda Valladolid", "text": ""}
{"id": "147784", "revid": "89787", "url": "https://gl.wikipedia.org/wiki?curid=147784", "title": "Futbol Club Barcelona (h\u00f3ckey herba)", "text": "A secci\u00f3n de h\u00f3ckey herba do Futbol Club Barcelona, unha das m\u00e1is antigas do club, foi fundada oficialmente o 6 de novembro de 1923 impulsada por Llu\u00eds Men\u00e9ndez e Pere Cusell, mais debido ao pouco interese que espertou, viuse relegada deseguido a un segundo nivel dentro do club. O seu primeiro grande \u00e9xito chegou en 1931 cando acadou o Campionato de Catalu\u00f1a de H\u00f3ckey Herba. Nos anos 40 continuaron os \u00e9xitos co triunfo final en tres copas do Rei (1942, 1944 e 1947). Os \u00e9xitos, por\u00e9n, non continuaron. Nos anos '60, coa creaci\u00f3n da Divisi\u00f3n de Honra da especialidade, o club estivo presente entre os clubs da elite, mais sempre un chanzo por detr\u00e1s dos clubs de Terrassa ou o Reial Club de Polo."}
{"id": "147787", "revid": "88215", "url": "https://gl.wikipedia.org/wiki?curid=147787", "title": "Club Deportiu Terrassa", "text": "O Club Deportiu Terrassa \u00e9 un dos clubs deportivos hist\u00f3ricos da cidade de Terrassa, Barcelona (Catalu\u00f1a), destacando na pr\u00e1ctica do h\u00f3ckey herba.\nHistoria.\nNo ano 1910 un grupo de mozos do \"Ateneo Calasanz\" crearon o primeiro club de h\u00f3ckey en Catalu\u00f1a e en Espa\u00f1a baixo o nome Lawn Hoquei Club Calassan\u00e7. O 2 de ju\u00f1o de 1912 xoga o seu primeiro partido contra o Espanyol de Barcelona. En 1915 o Calasanz \u00fanese ao Terrassa FC, adoptanto este \u00faltimo nome. En 1920 pasa a denominarse Terrassa Hoquei Club. Pasada a guerra civil adopta o actual nome.\nEn 1926 ga\u00f1a o primeiro Campionato de Catalu\u00f1a e en 1933 o primeiro Campionato de Espa\u00f1aa, iniciando unha longa lista de \u00e9xitos.\nO Concello de Terrassa cedeulle uns terreos e a primeira pedra p\u00faxose en 1961, cando se celebraba o cincuentenario do club. En 1970 o club adquire uns terreos en Les Pedritxes, en Matadepera, inaugur\u00e1ndose as instalaci\u00f3ns o 10 de xu\u00f1o de 1973 con terreos de xogo para o h\u00f3ckey, tenis, front\u00f3n, entroutros deportes."}
{"id": "147788", "revid": "56817", "url": "https://gl.wikipedia.org/wiki?curid=147788", "title": "Club Hockey Albor", "text": "O Club Hockey Albor \u00e9 un club de h\u00f3ckey herba da cidade de Ourense, Galiza. O seu equipo s\u00e9nior masculino, unha mestura de xogadores veteranos e novos xogadores incorporados da canteira, compite no Grupo III da Primeira Divisi\u00f3n, mentres que o seu equipo feminino, un equipo moi novo formado por xogadoras da canteira, compite na Segunda Divisi\u00f3n Auton\u00f3mica\nHistoria.\nDende a s\u00faa fundaci\u00f3n, contra o ano 1981, o club obtivo numerosos campionatos provinciais e galegos en diferentes categor\u00edas e reco\u00f1ecementos por parte do deporte ourens\u00e1n.\nO primeiro logro chegou na tempada 1996-97, cando acadou o ascenso por parte do primeiro equipo \u00e1 Primeira Divisi\u00f3n grupo Norte, que daquela contaba no seu grupo con equipos do talle do At.San Sebasti\u00e1n, R.S.Tenis ou Jolaseta por citar alg\u00fan]].\nO equipo de primeira mant\u00edvose nesta categor\u00eda dende aquela e acudiu \u00e1s \u00faltimas fases de ascenso \u00e1 Divisi\u00f3n de Honra B sen demasiada sorte ata o momento.\nO equipo feminino ga\u00f1ou a Liga Galega de Segunda Divisi\u00f3n en catro ocasi\u00f3ns e acudiu \u00e1 fase de ascenso \u00e1 Primeira Divisi\u00f3n nas tres \u00faltimas tempadas.\nEn sala, o club logrou acudir a numerosas fases de sector do Campionato de Espa\u00f1a e a 3 fases finais, nas que obtivo un 8\u00ba lugar en 2002, a medalla de bronce en 2006 e o 6\u00ba lugar en 2007.\nEn categor\u00edas inferiores tam\u00e9n acadou nos \u00faltimos anos campionatos provinciais e galegos en categor\u00eda xuvenil masculina e feminina, cadete masculina e feminina, infantil masculina e feminina, e alev\u00edn.\nTam\u00e9n acudiu a numerosas fases de sector dos campionatos de Espa\u00f1a e a numerosas fases finais:"}
{"id": "147790", "revid": "98629", "url": "https://gl.wikipedia.org/wiki?curid=147790", "title": "Ricardo Moar R\u00edos", "text": "Ricardo \"Richard\" Moar R\u00edos, nado en Ordes o 20 de setembro de 1953, \u00e9 un exfutbolista galego. Xogaba de defensa.\nTraxectoria.\nNa tempada 1972\u201373 debutou moi novo co Deportivo da Coru\u00f1a en Primeira Divisi\u00f3n, participando en 3 encontros, a\u00ednda que descendendo o equipo galego esa mesma campa\u00f1a a Segunda Divisi\u00f3n quedando pen\u00faltimo na clasificaci\u00f3n. Estivo presente no descenso do club galego na tempada 1979\u201380 a Segunda B.\nNa tempada 1980\u201381 foi contratado polo Real Valladolid, volvendo as\u00ed a Primeira Divisi\u00f3n. No club valisoletano estivo 5 tempadas, conseguindo na tempada 1983\u201384 a Copa da Liga.\nNa tempada 1985\u201386 volveu ao Deportivo da Coru\u00f1a de Txutxi Aranguren, onde estivo d\u00faas campa\u00f1as. Habitual no cadro titular durante as d\u00faas tempadas, compartiu posici\u00f3n na zaga con xogadores como Antonio Dacosta, Silvi, Milo\u0161 Hrsti\u0107, Portela ou Froil\u00e1n Maldonado. Na tempada 1986\u201387, adestrados por Eusebio R\u00edos, estiveron preto de ascender a Primeira Divisi\u00f3n."}
{"id": "147791", "revid": "895", "url": "https://gl.wikipedia.org/wiki?curid=147791", "title": "Richard Moar", "text": ""}
{"id": "147792", "revid": "98629", "url": "https://gl.wikipedia.org/wiki?curid=147792", "title": "Juan Carlos Ver\u00f3n Ramos", "text": "Juan Carlos Ver\u00f3n Ramos, nado en Buenos Aires o 1 de xu\u00f1o de 1966, \u00e9 un exfutbolista arxentino. Xogaba de centrocampista.\nTraxectoria.\nNa tempada 1980\u201381 xogou co Racing de Santander en Segunda Divisi\u00f3n, logrando o ascenso ao remate da campa\u00f1a. Debutou en Primeira Divisi\u00f3n o 20 de setembro de 1981 na primeira xornada do campionato, nun partido contra o Real Betis que rematou con vitoria (2\u20131) no que tam\u00e9n marcou o seu primeiro gol na categor\u00eda. Na tempada 1982\u201383\u00a0descendeu \u00e1 Segunda Divisi\u00f3n.\nNa tempada 1983\u201384 fichou polo RCD Mallorca, co que descendeu esa mesma campa\u00f1a \u00e1 Segunda Divisi\u00f3n. Na s\u00faa seguinte campa\u00f1a conseguiu un s\u00e9timo posto na clasificaci\u00f3n, e desvinculouse do equipo balear tras xogar 64 partidos e anotar 7 goles.\nNa tempada 1985\u201386 foi contratado polo Deportivo da Coru\u00f1a, no que estivo d\u00faas tempadas. Na s\u00faa primeira campa\u00f1a como branquiazul, baixo as ordes de Txutxi Aranguren, conseguiu un sexto posto na clasificaci\u00f3n. Na segunda tempada, a controvertida campa\u00f1a 1986\u201387 de Segunda Divisi\u00f3n, o equipo galego logrou un segundo posto na primeira fase, logrando xogar a seguinte fase de promoci\u00f3n de ascenso \u00e1 Primeira Divisi\u00f3n, onde caeron.\nNa tempada 1987\u201388 volveu ao Racing de Santander onde estivo d\u00faas tempadas, todas en Segunda Divisi\u00f3n."}
{"id": "147793", "revid": "5312", "url": "https://gl.wikipedia.org/wiki?curid=147793", "title": "MV Britannic (1929)", "text": "O MV \"Britannic (\"Motor Vessel Britannic\"), Tam\u00e9n co\u00f1ecido como RMS \"Britannic (\"Royal Mail Ship Britannic\") foi o terceiro transatl\u00e1ntico da White Star Line en levar dito nome. Foi constru\u00eddo nos estaleiros de Harland and Wolff na cidade norteirlandesa de Belfast. Botouse o 6 de agosto de 1929 e era case id\u00e9ntico \u00f3 MV \"Georgic\". Contaba cun motor di\u00e9sel e desprazaba unhas 26 943 toneladas. No momento en que foi botado, era o barco brit\u00e1nico de motor m\u00e1is grande xamais constru\u00eddo.\nTraxectoria.\nPrimeiras viaxes.\nO \"Britannic\" realizou a s\u00faa primeira viaxe na ruta Liverpool-Belfast-Glasgow-Nova York, o 28 de xu\u00f1o de 1930. Polo xeral pasou os ver\u00e1ns na ruta do Atl\u00e1ntico Norte, mentres que nos ver\u00e1ns adicabase a ruta no Caribe. Estivo realizando este servizo ata que a White Star Line pasou a formar parte da Cunard White Star en 1934. No ano 1935, pasou a ruta Londres-Nova York na que estivo ata o comezo da segunda guerra mundial.\nSegunda guerra mundial.\nDurante a guerra, o \"Britannic\" adicouse ao transporte de tropas, transportando uns 180 000 soldados durante toda a contenda. No ano 1948 volveu a ruta Londres-Nova York.\nServizo durante a posguerra.\nEn 1950, a Cunard White Star pasou a ser co\u00f1ecida de novo como Cunard Line, deixando \u00f3 \"Britannic\" e \u00f3 \"Georgic\" como os \u00fanicos barcos en servizo da antiga White Star Line. Ambos os dous seguiron realizando as s\u00faas viaxes baixo a bandeira da desaparecida empresa durante o resto do seu servizo.\nEn xu\u00f1o de 1950, o \"Britannic\" colidou co buque dos Estados Unidos, Pioneer Land.\nA \u00faltima viaxe.\nAs \u00faltimas viaxes do \"Britannic\" realizaronse na ruta Liverpool-Nova York, sendo o \u00faltimo transatl\u00e1ntico con bandeira da White Star Line en realizala en novembro de 1960. A derradeira sa\u00edda de Nova York realizouna o 25 de novembro de 1960, e arribou a Liverpool o 2 de decembro. A \u00faltima sa\u00edda dun barco da White Star Line\u00a0desde Liverpool foi realizada polo \"Britannic\" o 16 de decembro de 1960. Ese mesmo ano, o \"Britannic\" foi retirado do servizo debido a fallos nos motores."}
{"id": "147794", "revid": "7802", "url": "https://gl.wikipedia.org/wiki?curid=147794", "title": "White Star", "text": ""}
{"id": "147796", "revid": "736", "url": "https://gl.wikipedia.org/wiki?curid=147796", "title": "Sancha I de Galiza", "text": ""}
{"id": "147800", "revid": "5132", "url": "https://gl.wikipedia.org/wiki?curid=147800", "title": "SLUC Nancy", "text": "O Stade Lorrain Universit\u00e9 Club Nancy Basket, co\u00f1ecido popularmente pola abreviatura SLUC Nancy \u00e9 un club de baloncesto da cidade Nancy, Francia. Fundado en 1967, compite na LNB Pro A, a m\u00e1xima categor\u00eda do baloncesto franc\u00e9s. Disputa os seus partidos como local no Palais des Sports Jean Weille, pavill\u00f3n con capacidade para 6\u00a0043 espectadores.\nHistoria.\nO club foi fundado en 1967 por Pierre Rebourgeon, redactor deportvo do peri\u00f3dico \"l'Est R\u00e9publicain\". Comeza xogando en categor\u00edas inferiores ata que en 1994 acada o ascenso \u00e1 Pro A. O seu primeiro grande \u00e9xito produciuse no 2002, ga\u00f1ando a Copa Kora\u0107. No 2008 o equipo ga\u00f1ou por primeira vez a m\u00e1xima categor\u00eda do baloncesto franc\u00e9s.\nPalmar\u00e9s.\nDom\u00e9stico.\nLiga\nSegunda Divisi\u00f3n\nLeaders Cup\nSupercopa\nEuropeo.\nCopa Kora\u0107"}
{"id": "147801", "revid": "12452", "url": "https://gl.wikipedia.org/wiki?curid=147801", "title": "Grao, Asturias", "text": ""}
{"id": "147803", "revid": "98629", "url": "https://gl.wikipedia.org/wiki?curid=147803", "title": "Pica de gorxa rubia", "text": "A pica de gorxa rubia (\"Anthus cervinus\") \u00e9 unha ave da familia das motac\u00edlidos, que cr\u00eda nas zonas de taiga e tundra de Eurasia e Alasca e pasa o inverno en zonas tropicais de \u00c1frica e Asia.\nDescrici\u00f3n.\nSon paxaros de entre 14 e 15\u00a0cm. de lonxitude, coa parte superior do corpo de cor casta\u00f1a. A parte superior da cabeza e a parte superior do lombo te\u00f1en faixas lonxitudinais escuras. A rabadilla est\u00e1 punteada de negro. As aves adultas te\u00f1en unha gorxa de cor ferruxe moi caracter\u00edstica. Esta coloraci\u00f3n esp\u00e1llase nalg\u00fans exemplares ata o papo e os lados da cabeza. O resto da parte inferior \u00e9 amarela clara, con puntos negros no peito e nos flancos. As aves novas te\u00f1en a gorxa branca durante o seu primeiro inverno de vida, te\u00f1en unha lista superciliar e un pequeno anel ocular brancos e li\u00f1as abrancazadas no lombo.\nCantan en xeral voando. Poucas veces o fan pousados e, cando se da o caso, s\u00f3 por per\u00edodos curtos.\nDistribuci\u00f3n e h\u00e1bitat.\nA area de cr\u00eda abrangue a tundra boreal e a taiga dende Escandinavia ata a pen\u00ednsula de Chukchi e a costa oeste de Alasca. Viven principalmente en \u00e1reas pantanosas baixas e abertas, con arbustos de folla caduca. Durante as migraci\u00f3ns vense en \u00e1reas h\u00famidas sen \u00e1rbores, pero tam\u00e9n en zonas secas e campos labrados.\nNon hai cifras exactas do n\u00famero de exemplares desta especie pero a IUCN non a considera especie ameazada.\nReproduci\u00f3n.\nFan os ni\u00f1os no chan entre a vexetaci\u00f3n, e po\u00f1en os ovos entre finais de maio e comezos de xu\u00f1o. A posta var\u00eda entre 4 e 7 ovos, que chocan durante uns 10 a 13 d\u00edas. Incuba case exclusivamente a femia, que \u00e9 alimentada polo macho durante esta \u00e9poca. Os polos tardan entre mes e medio e dous meses en poderen voar.\nMigraci\u00f3ns.\nChegan \u00e1s \u00e1reas de cr\u00eda entre agosto e setembro. Os exemplares que cr\u00edan \u00f3 leste da \u00e1rea de distribuci\u00f3n, pasan o inverno no sueste de Asia; os outros en Exipto e sobre todo \u00f3 sur do S\u00e1hara, no Sahel e na sabana."}
{"id": "147810", "revid": "1131", "url": "https://gl.wikipedia.org/wiki?curid=147810", "title": "TeleVigo", "text": "TeleVigo (anteriormente Localia Vigo) \u00e9 unha televisi\u00f3n local da cidade de Vigo propiedade do grupo de comunicaci\u00f3n Radio Vigo. Emite a trav\u00e9s do canal 34 pola Televisi\u00f3n Dixital Terrestre na comarca de Vigo dende o 18 de marzo de 2010.\nEn 2017, tras a desaparici\u00f3n da s\u00faa \u00fanica competidora Televigo, comprou a s\u00faa marca e pasou a chamarse Localia Televigo. Con este cambio de nome mudou o seu logotipo, xirando o \"L\" caracter\u00edstico herdado da rede Localia para converterse nun \"V\". M\u00e1is tarde volveu mudar o nome polo de, simplemente, TeleVigo."}
{"id": "147812", "revid": "98629", "url": "https://gl.wikipedia.org/wiki?curid=147812", "title": "Thomas Tallis", "text": "Thomas Tallis, nado contra 1505 e finado en Greenwich o 23 de novembro de 1585, foi un compositor ingl\u00e9s.\nTraxectoria.\nComezou a s\u00faa carreira como m\u00fasico de igrexa no s\u00e9culo XVI. Ocupa un lugar preponderante en antolox\u00edas de m\u00fasica relixiosa inglesa, e \u00e9 considerado como un dos mellores no x\u00e9nero as\u00ed como tam\u00e9n un dos mellores compositores da s\u00faa \u00e9poca.\nA carreira musical de Thomas Tallis atravesou os reinados de catro reis ingleses: Henrique VIII, Eduardo VI, Mar\u00eda (cat\u00f3lica) e Sabela (protestante). O per\u00edodo viviu grandes mudanzas na vida relixiosa e no estilo composicional. Boa parte da produci\u00f3n de Tallis foi eclesi\u00e1stica, a\u00ednda que escribise algunhas obras seculares. A s\u00faa flexibilidade como compositor certamente garantiu a s\u00faa permanencia como figura de proa da m\u00fasica inglesa.\nTallis estudou m\u00fasica na Igrexa pre-Reforma. Con todo foi requisitado por diversos gobernantes para compor m\u00fasicas tanto para o servizo anglicano como cat\u00f3lico, ambas as d\u00faas de gran calidade. Criado preto de Canterbury, os compromisos pronto o levar\u00edan a Londres. Tallis era un reco\u00f1ecido organista, mais pouco hai hoxe das s\u00faas pezas para teclado. Datar s\u00faas obras \u00e9 dif\u00edcil, sobre todo porque el ocasionamente retraballou m\u00fasicas vellas para un novo proxecto. Co\u00f1ecido polas floreadas obras en lat\u00edn, a s\u00faa m\u00fasica anglicana, m\u00e1is simple, \u00e9 tan elaborada como agrad\u00e1bel de tocar.\nEntre s\u00faas obras m\u00e1is famosas est\u00e1n: O \"Nata Lux de Lumine\", \"If Ye Love Me\", \"Lamentations of Jeremiah\", \"Spem in Alium Nunquam Habui\" e \"Laudate Dominum\"."}
{"id": "147816", "revid": "22570", "url": "https://gl.wikipedia.org/wiki?curid=147816", "title": "Primeira divisi\u00f3n espa\u00f1ola 1990/91", "text": "A tempada 1990/91 da Primeira divisi\u00f3n espa\u00f1ola de f\u00fatbol, que foi a 60\u00aa edici\u00f3n do campionato, comezou o 1 de setembro de 1990 e rematou o 9 de xu\u00f1o de 1991.\nTras cinco t\u00edtulos consecutivos do Real Madrid, esta tempada proclamouse campi\u00f3n o FC Barcelona. O club catal\u00e1n, baixo a direcci\u00f3n de Johan Cruyff iniciou con este t\u00edtulo a mellor serie triunfal da s\u00faa historia, con catro campionatos consecutivos.\nTrofeo Pichichi.\nEmilio Butrague\u00f1o logrou este o trofeo que outorga o Diario Marca ao m\u00e1ximo goleador da Primeira Divisi\u00f3n co mellor rexistro anotador da s\u00faa carreira: 19 goles.\nTrofeo Zamora.\nAbel Resino ga\u00f1ou o Trofeo Zamora ao encaixar 17 goles en 33 partidos de liga, a mellor media (0,51) da historia da Primeira Divisi\u00f3n, ata a data. O gardameta do Atl\u00e9tico de Madrid estableceu, ademais, unha marca mundial de invencibilidade, con 1.275 minutos sen recibir un gol."}
{"id": "147817", "revid": "89787", "url": "https://gl.wikipedia.org/wiki?curid=147817", "title": "\u00c9lan B\u00e9arnais Pau-Lacq-Orthez", "text": "O \u00c9lan B\u00e9arnais Pau-Lacq-Orthez, popularmente co\u00f1ecido como Pau-Orthez, \u00e9 un equipo de baloncesto profesional con sede na cidade de Pau, Pireneos Atl\u00e1nticos (Francia). Actualmente compite na LNB Pro A, a m\u00e1xima categor\u00eda do baloncesto franc\u00e9s. Disputa os seus partidos como local no Palais des Sports de Pau, un pavill\u00f3n con capacidade para 7\u00a0707 espectadores. O Pau-Orthez \u00e9 un dos clubs franceses m\u00e1is laureados da historia.\nHistoria.\nO \u00c9lan B\u00e9arnais foi fundado en 1931 na localidade de Orthez. Antes desa data, o club de baloncesto eran tan s\u00f3 unha secci\u00f3n dun club polideportivo fundado en Orthez en 1908. Non era un club no sentido moderno, sen\u00f3n unha asociaci\u00f3n creada por cl\u00e9rigos para animar aos rapaces a practicar deporte. O club chegou ao m\u00e1ximo nivel do baloncesto profesional franc\u00e9s durante a tempada 1972\u221273. O club descendeu inmediatamente \u00e1 segunda divisi\u00f3n, a\u00ednda que a situac\u00f3n durar\u00eda durar\u00eda poucos anos, regresando en 1976. Na seguinte temporada o club chega a debutar en Europa, ao clasificarse en 1977 para xogar a Copa Kora\u0107. O seu ascenso continuou ao ga\u00f1ar esta \u00faltima competici\u00f3n en 1984, onde venceron ao KK Crvena zvezda de Belgrado na final. Este foi o primeiro de moitos t\u00edtulos conseguidos polo club ao longo das seguintes d\u00faas d\u00e9cadas.\nOs seguintes grandes t\u00edtulos conseguidos polo club foron os seus primeiros t\u00edtulos de liga, conseguidos de forma consecutiva en 1986 e 1987. Isto valeulles a entrada para xogar na Euroliga. A pesar da s\u00faa condici\u00f3n de novatos, o Pau-Orthez est\u00e1 a piques de chegar \u00e1 final, acabando finalmente no terceiro posto da competici\u00f3n tan s\u00f3 por detr\u00e1s dos campi\u00f3ns, o Olimpia Milano e Maccabi Tel Aviv. De feito, o club acabar\u00eda a competici\u00f3n invicto como local, onde venceron a clubs como o \u017dalgiris Kaunas, o Real Madrid ou os Maccabi e Milano. Desde aquela, o \u00c9lan B\u00e9arnais participou en competici\u00f3ns continentais de forma consecutiva at\u00e9 2008, polo cal te\u00f1en o r\u00e9cord europeo cunha serie de 31 anos (1977\u20132008).\nSendo o club dunha pequena vila de 12.000 habitantes ao p\u00e9 dos Pireneos, o feito de se converter nunha potencia do baloncesto europeo obrigou ao club a trasladarse a unha cidade m\u00e1is grande. En 1989 o club muda o seu nome a \u00c9lan B\u00e9arnais Pau-Orthez, e 1991, tras a construci\u00f3n do Palais des Sports, trasl\u00e1dase a Pau. Este movemento foi pos\u00edbel principalmente grazas aos esforzos de dous hombres: Pierre Seillant, cargo electo de Orthez e presidente durante moitos anos do club, e Andr\u00e9 Labarr\u00e8re, o daquela alcalde de Pau. Os dous homes estaban onfrontados no \u00e1mbito pol\u00edtico, mais grazas \u00e1 s\u00faa colaboraci\u00f3n foi constru\u00eddo o Palais, que a\u00ednda hoxe o pavill\u00f3n exclusivamente adicado ao baloncesto m\u00e1is grande do pa\u00eds, e evitouse que o club abandonase a rexi\u00f3n de B\u00e9arn.\nCo traslado completo, o club continuou a consolidar o seu status como forza dominante do baloncesto franc\u00e9s, ga\u00f1ando sete campionatos de liga nos seguintes trece anos. Actualmente, o club pos\u00fae un total nove t\u00edtulos de liga, o que fai do \u00c9lan B\u00e9arnais o terceiro equipo do baloncesto profesional masculino franc\u00e9s con m\u00e1is t\u00edtulos de liga, tan s\u00f3 detr\u00e1s do ASVEL Lyon-Villeurbanne e do Limoges CSP. O dous \u00faltimos destes nove trofeos chagan de forma consecutiva en 2003 e 2004, data que marca o fin da era dourada do club. A temporada 2003 \u00e9 lembrada como unha das m\u00e1is espectaculares do club, onde grazas \u00e1s habilidades de dous talentos da canteira, Boris Diaw e Micka\u00ebl Pietrus, ga\u00f1an os tres t\u00edtulos m\u00e1is importantes do pa\u00eds: a Liga, a Copa e a Supercopa. A destac\u00e1bel campa\u00f1a de Diaw f\u00edxolle merecedor do premio MVP da Liga para xogadores franceses. Ademais, despois da temporada, tanto Pietrus como el foron seleccionados na primeira rolda do Draft da NBA de 2003.\nPosteriotrmente, debido \u00e1 marcha dos seus xogadores, a inestabilidade no posto de adestrador, as\u00ed como problemas econ\u00f3micos, os \u00e9xitos do equipo estanc\u00e1ronse. De feito, en 2009 o club chega a descender de categor\u00eda tras finalizar no \u00faltimo posto da liga. A s\u00faa estad\u00eda na Segunda Divisi\u00f3n, \u00e9 aproveitada para reestruturar o club e fortalecelo, volvendo \u00e1 Pro A en 2010. Un ano antes do descenso, en 2008, con Didier Gadou e Claude Bergeaud \u00e1 cabeza, o club leva a cabo a s\u00faa terceira mudanza de nome, convert\u00e9ndose no \u00c9lan B\u00e9arnais Pau-Lacq-Orthez. A entrada do nome da cidade de Lacq, situada cerca de Pau, serviu para reforzar a identidade rexional do club."}
{"id": "147819", "revid": "22570", "url": "https://gl.wikipedia.org/wiki?curid=147819", "title": "Primeira divisi\u00f3n espa\u00f1ola 1989/90", "text": "A tempada 1989/90 da Primeira divisi\u00f3n espa\u00f1ola de f\u00fatbol, que foi a 59\u00aa edici\u00f3n do campionato, comezou o 2 de setembro de 1989 e rematou o 6 de maio de 1990.\nO Real Madrid proclamouse campi\u00f3n, igualando a s\u00faa propia marca de cinco t\u00edtulos consecutivos. As\u00ed mesmo, bateu a marca de goles nunha soa tempada con 107 tantos, m\u00e1is dunha terceira parte dos cales (38) foron materializados por Hugo S\u00e1nchez, quen igualou as\u00ed a marca de goles nunha tempada.\nTrofeo Pichichi.\nPor quinta vez na s\u00faa carreira, Hugo S\u00e1nchez conseguiu o trofeo ao m\u00e1ximo goleador da Primeira Divisi\u00f3n de Espa\u00f1a, situ\u00e1ndose, por detr\u00e1s de Telmo Zarra, como o segundo futbolista que m\u00e1is veces logrou esta distinci\u00f3n. Os seus 38 tantos igualaron a marca de goles nunha soa campa\u00f1a, establecido tam\u00e9n por Zarra a tempada 1950/51, obtendo ademais a Bota de Ouro como m\u00e1ximo goleador de todas as ligas europeas.\nTrofeo Zamora.\nO trofeo ao porteiro menos goleado do campionato decidiuse na \u00faltima xornada, cun enfrontamento directo entre os equipos dos dous aspirantes, o Sporting de Gij\u00f3n de Ablanedo II e o Atl\u00e9tico de Madrid de Abel Resino. O porteiro dos madrile\u00f1os encaixou dous goles, mentres que o internacional asturiano se retirou invicto no minuto 62, asegur\u00e1ndose as\u00ed o Trofeo Zamora por terceira vez na s\u00faa carreira.\nPara optar a este premio do Diario Marca foi necesario disputar 60 minutos en, como m\u00ednimo, 28 partidos."}
{"id": "147825", "revid": "22570", "url": "https://gl.wikipedia.org/wiki?curid=147825", "title": "Primeira divisi\u00f3n espa\u00f1ola 1928/29", "text": "A tempada 1928/29 da Primeira divisi\u00f3n espa\u00f1ola foi a primeira tempada da m\u00e1xima categor\u00eda da Liga espa\u00f1ola de f\u00fatbol. O campionato comezou o 10 de febreiro de 1929 e conclu\u00edu o 30 de xu\u00f1o de 1929.\nO primeiro campi\u00f3n de Liga foi o FC Barcelona. O t\u00edtulo decidiuse na \u00faltima xornada, ao ga\u00f1ar o Barcelona ao Real Uni\u00f3n e perder o Real Madrid ante o Athletic de Bilbao. Non houbo descensos, pois o pechacancelas, o Racing de Santander venceu a promoci\u00f3n de permanencia ao campi\u00f3n de Segunda Divisi\u00f3n, o Sevilla FC. Nesta edici\u00f3n non houbo ning\u00fan club galego na categor\u00eda.\nO primeiro tanto da historia da Liga foi obra de Jos\u00e9 \"Pitus\" Prat, extremo do Espa\u00f1ol, durante o encontro entre o seu club e o Real Uni\u00f3n de Ir\u00fan que conclu\u00edu con 3-2 a favor dos catal\u00e1ns. Alfonso Olaso, xogador do Atl\u00e9tico de Madrid, foi o primeiro xogador en marcar un gol en propia meta en Liga, fronte ao Arenas de Getxo na primeira xornada do campionato.\nClasificaci\u00f3n final.\nPromoci\u00f3n de Permanencia.\nO sistema establec\u00eda un partido de ida e volta entre o campi\u00f3n de Segunda Divisi\u00f3n (Sevilla FC) e o pechacancelas de Primeira Divisi\u00f3n (Racing de Santander).\nCunha vitoria no global (2\u20133) do Racing, este mantivo a categor\u00eda, a pesar de ser o pechacancelas de Primeira."}
{"id": "147826", "revid": "56817", "url": "https://gl.wikipedia.org/wiki?curid=147826", "title": "Foyer Alsacien Mulhouse", "text": "O Foyer Alsacien Mulhouse foi un club de baloncesto da cidade de Mulhouse, Francia. O club \u00e9 principalmente co\u00f1ecido polos seus bos resultados no Campionato de Francia a partir dos anos '20, as\u00ed como polos seus moitos grandes xogadores. A s\u00faa rivalidade co CA Mulhouse foi a primeira grande rivalidade do campionato de elite.\nHistoria.\nO club desapareceu en 1949 ao fusionarse con \"l'Esp\u00e9rance de Mulhouse\" para fundar o Mulhouse Basket Club."}
{"id": "147828", "revid": "23204", "url": "https://gl.wikipedia.org/wiki?curid=147828", "title": "Gorka Otxoa", "text": "Gorka Otxoa Odriozola, nado en Donostia o 13 de xaneiro de 1979, \u00e9 un actor e c\u00f3mico vasco.\nTraxectoria.\nComezou facendo aparici\u00f3ns espor\u00e1dicas en varias series de televisi\u00f3n. \u00d3scar Terol e Borja Cobeaga fix\u00e1ronse nel para o programa de humor da ETB, \"Vaya Semanita\". M\u00e1is tarde formou parte do grupo de actores da serie protagonizada por Willy Toledo, \"Cuesti\u00f3n de sexo\" que da vida a un alumno torpe dunha autoescola.\nEn 2009 forma parte do elenco de actores da versi\u00f3n espa\u00f1ola dun exitoso programa nos Estados Unidos, \"Saturday Night Live\".\nDebutou como protagonista na pel\u00edcula dirixida por Borja Cobeaga \"Pagafantas\" pola que foi nomeado como actor revelaci\u00f3n."}
{"id": "147830", "revid": "98629", "url": "https://gl.wikipedia.org/wiki?curid=147830", "title": "Xunta de Andaluc\u00eda", "text": "A Xunta de Andaluc\u00eda (en castel\u00e1n: \"Junta de Andaluc\u00eda\") \u00e9 a instituci\u00f3n na que se organiza o goberno da Comunidade Aut\u00f3noma de Andaluc\u00eda. Est\u00e1 integrada polo Parlamento de Andaluc\u00eda, a Presidencia da Xunta de Andaluc\u00eda e polo Consello de Goberno da Xunta de Andaluc\u00eda.\nOs presupostos do ano 2010 ascenderon a 33.737.7 mill\u00f3ns de euros e pos\u00fae m\u00e1is de 200.000 empregados directos.\nNo 2014, a Presidenta da Xunta de Andaluc\u00eda \u00e9 Susana D\u00edaz Pacheco, pertencente ao Partido Socialista Obrero Espa\u00f1ol de Andaluc\u00eda (PSOE-A). Na Xunta goberna o PSOE desde a creaci\u00f3n da primeira Xunta preauton\u00f3mica o 27 de maio de 1978, cando Pl\u00e1cido Fern\u00e1ndez Viagas chegou a presidencia en detrimento de Jaime Garc\u00eda A\u00f1overos, de UCD. A presenza do PSOE na presidencia \u00e9 polo tanto anterior \u00e1 autonom\u00eda de Andaluc\u00eda e est\u00e9ndese ao longo de 32 anos e 6 presidencias distintas.\nS\u00edmbolo.\nS\u00edmbolo xen\u00e9rico da Xunta de Andaluc\u00eda\"O s\u00edmbolo xen\u00e9rico \u00e9 unha s\u00edntese do escudo, con atributos de modernidade e dinamismo. Cont\u00e9n de xeito sint\u00e9tico os elementos que definen o escudo de Andaluc\u00eda:\"\n\"Con esta simbolox\u00eda repres\u00e9ntase a nova Andaluc\u00eda de progreso, en movemento e en comunicaci\u00f3n directa cos cidad\u00e1ns, estando tam\u00e9n presente nos Organismos, Entidades e Empresas P\u00fablicas que xestiona ou nos que participa, as\u00ed como no patrimonio que mant\u00e9n, facendo patente a s\u00faa acci\u00f3n de goberno.\"\nInstituci\u00f3ns.\nParlamento.\nO Parlamento de Andaluc\u00eda \u00e9 a Asemblea Lexislativa da Comunidade Aut\u00f3noma, \u00e1 que corresponde a elaboraci\u00f3n e aprobaci\u00f3n das Leis e a elecci\u00f3n e cesamento do Presidente da Xunta de Andaluc\u00eda. Est\u00e1 composto por deputados elixidos mediante sufraxio universal directo, os cales representan ao pobo andaluz. O Parlamento de Andaluc\u00eda constitu\u00eduse por primeira vez no 1982, tras a aprobaci\u00f3n do Estatuto de Autonom\u00eda en 1981. A actual sede est\u00e1 no antigo Hospital de las Cinco Llagas en Sevilla.\nPresidente.\nO Presidente da Xunta de Andaluc\u00eda \u00e9 o supremo representante da Comunidade Aut\u00f3noma e o representante ordinario do Estado na mesma. A s\u00faa elecci\u00f3n ten lugar polo voto favorable da maior\u00eda absoluta do Pleno do Parlamento de Andaluc\u00eda e o seu nomeamento corresp\u00f3ndelle \u00f3 rei.\nConsello de Goberno.\nO Consello de Goberno \u00e9 o \u00f3rgano pol\u00edtico e administrativo superior da Comunidade, ao que corresponde o exercicio da potestade regulamentaria e o desenvolvemento da funci\u00f3n executiva e administrativa da Xunta de Andaluc\u00eda. Est\u00e1 composto polo Presidente da Xunta de Andaluc\u00eda, quen o preside, e polos \"Consejeros\" nomeados por el para facerse cargo das diversas \"Consejer\u00edas\".\nRe\u00fanense habitualmente os martes de todas as semanas.\n\"Consejer\u00edas\".\nNa lexislatura actual (2012-2016) a Xunta de Andaluc\u00eda est\u00e1 composta polas seguintes 11 conseller\u00edas, ordenadas por prelaci\u00f3n:\nO primeiro Consello de Goberno formouse o 7 de maio de 2012 trala constituci\u00f3n do Parlamento e a sesi\u00f3n de investidura do novo presidente, Jos\u00e9 Antonio Gri\u00f1\u00e1n, tralas elecci\u00f3ns do 25 de marzo de 2012. O presidente nomeou a 11 conselleiros e un vicepresidente. Posteriormente, o 27 de agosto de 2013 produciuse a dimisi\u00f3n do presidente, celebr\u00e1ndose unha sesi\u00f3n de investidura os d\u00edas 4 e 5 de setembro onde o Parlamento outorgou a confianza a Susana D\u00edaz a cal formou novo goberno o 9 de setembro de 2013.\nDefensor do Pobo Andaluz.\nO Defensor do Pobo Andaluz \u00e9 unha instituci\u00f3n cuxa misi\u00f3n principal \u00e9 a protecci\u00f3n e defensa en Andaluc\u00eda dos Dereitos e Liberdades establecidos no primeiro t\u00edtulo da Constituci\u00f3n espa\u00f1ola. Para isto ten a potestade de inspeccionar aos concellos, \u00e1s deputaci\u00f3ns provinciais as\u00ed coma \u00e1 Xunta de Andaluc\u00eda. O Defensor do Pobo Andaluz \u00e9 elixido polo Parlamento de Andaluc\u00eda para desenvolver as s\u00faas funci\u00f3ns durante cinco anos, per\u00edodo tras o que pode renovado.\nConsello Consultivo.\nO Consello Consultivo de Andaluc\u00eda \u00e9 o \u00f3rgano superior consultivo do Consello de Goberno e da Administraci\u00f3n da Xunta de Andaluc\u00eda, inclu\u00eddos os seus organismos. As\u00ed mesmo, \u00e9 o \u00f3rgano supremo de asesoramento das entidades locais e dos organismos e entes de dereito p\u00fablico das dependentes, as\u00ed coma das universidades p\u00fablicas andaluzas.\nConsello Audiovisual de Andaluc\u00eda.\nO Consello Audiovisual \u00e9 a autoridade audiovisual independente encargada de velar polo respecto dos dereitos, liberades e valores constitucionais e estatutarios nos medios audiovisuais, tanto p\u00fablicos coma privados dentro de Andaluc\u00eda, as\u00ed coma do cumprimento da normativa vixente en materia audiovisual e de publicidade."}
{"id": "147832", "revid": "1522193", "url": "https://gl.wikipedia.org/wiki?curid=147832", "title": "La Primera", "text": ""}
{"id": "147833", "revid": "98629", "url": "https://gl.wikipedia.org/wiki?curid=147833", "title": "Constituci\u00f3n espa\u00f1ola de 1812", "text": "A Constituci\u00f3n espa\u00f1ola de 1812 ou La Pepa, aprobada o 19 de marzo de 1812 polas Cortes Xerais Extraordinarias reunidas na cidade de C\u00e1diz, e promulgada no d\u00eda inmediato, foi o primeiro documento constitucional aprobado na Pen\u00ednsula Ib\u00e9rica e un dos primeiros no Mundo, sendo, no sentido moderno, s\u00f3 precedida pola Constituci\u00f3n Corsa de 1755 (a primeira constituci\u00f3n verdadeiramente democr\u00e1tica), pola Constituci\u00f3n dos Estados Unidos de Am\u00e9rica (1787) e pola Constituci\u00f3n francesa de 1791.\nOficialmente, a Constituci\u00f3n de C\u00e1diz estivo en vigor dous anos, dende o d\u00eda da s\u00faa promulgaci\u00f3n, o 19 de marzo de 1812, d\u00eda de San Xos\u00e9, de a\u00ed o alcu\u00f1o de \"La Pepa\" que lle deu o pobo andaluz, at\u00e9 o 24 de marzo de 1814, d\u00eda en que foi revogada co regreso a Espa\u00f1a do rei Fernando VII. A\u00ednda que efemeramente, foi restaurada por d\u00faas veces: de 1820 a 1823, durante o chamado \"Trienio Liberal\"; e en 1836-1837, como norma constitucional transitoria durante a elaboraci\u00f3n da Constituci\u00f3n espa\u00f1ola de 1837.\nA pesar desta curta vixencia, o seu texto exerceu profunda influencia no desenvolvemento do constitucionalismo espa\u00f1ol, portugu\u00e9s e latinoamericano, adopt\u00e1ndose as s\u00faas instruci\u00f3ns electorais, na secuencia da Marti\u00f1ada, para a realizaci\u00f3n das elecci\u00f3ns para as Cortes Xerais e Extraordinarias da Naci\u00f3n Portuguesa, realizadas en decembro de 1820, e servido de inspiraci\u00f3n na elaboraci\u00f3n da resultante Constituci\u00f3n Pol\u00edtica da Monarqu\u00eda Portuguesa de 1822.\nOrixes e encadramento sociopol\u00edtico.\nA Constituci\u00f3n de C\u00e1diz naceu na secuencia das profundas mudanzas sociais desencadeadas na Europa pola expansi\u00f3n do iluminismo, pola Revoluci\u00f3n Francesa e polo per\u00edodo de grande inestabilidade sociopol\u00edtica que houbo a seguir, e que alastrou por todo o continente tendo como catalizador inmediato as Guerras napole\u00f3nicas. Neste contexto, tivo particular importancia o xurdimento da chamada Constituci\u00f3n de Baiona, unha \"carta constitucional\" imposta por Napole\u00f3n Bonaparte aos representantes espa\u00f1ois chamados en 1808 \u00e1 cidade francesa de Baiona.\nEn consecuencia da \"Carga dos Mamelucos\", un levantamento do pobo de Madrid contra os franceses ocorrido o 2 de maio de 1808 (inmortalizado por Francisco de Goya na s\u00faa obra \"O dous de maio de 1808 en Madrid\"), xurdiu en numerosas localidades un fen\u00f3meno espont\u00e1neo de resistencia que se agrupou en torno das chamadas \"Xuntas\". Estas comprenderon que coa s\u00faa uni\u00f3n nunha estrutura nacional \u00fanica obter\u00edan maior eficacia, polo que o 25 de setembro do mesmo ano foi constitu\u00edda a \"Xunta Suprema Central Gobernativa\", con sede primeiro en Aranjuez e despois en Sevilla. As s\u00faas funci\u00f3ns principais eran dirixir a guerra contra a ocupaci\u00f3n francesa e preparar a posterior reconstruci\u00f3n do Estado.\nNo que respectaba \u00e1 reconstruci\u00f3n do Estado, coloc\u00e1banse d\u00faas posibilidades distintas sobre o futuro pol\u00edtico espa\u00f1ol: a primeira delas, representada fundamentalmente por Gaspar Melchor de Jovellanos, consist\u00eda na restauraci\u00f3n das normas previas da monarqu\u00eda absoluta e o retorno \u00e1 situaci\u00f3n anterior \u00e1 intervenci\u00f3n francesa; a segunda, de cariz liberal, implicaba a promulgaci\u00f3n dunha Constituci\u00f3n para o Estado espa\u00f1ol e unha modernizaci\u00f3n global das s\u00faas estruturas, de acordo cos preceptos liberais impl\u00edcitos nas ideas iluministas e racionalistas. Foi esta \u00faltima a opci\u00f3n vencedora, convoc\u00e1ndose para tal \"Cortes Generales y Extraordinarias\" con poderes constitu\u00edntes.\nO estado de guerra que ent\u00f3n se viv\u00eda na Pen\u00ednsula Ib\u00e9rica, consecuencia da Guerra Peninsular que naquela altura estaba no seu auxe, levou a que as Cortes tivesen de procurar refuxio f\u00f3ra da cidade de Madrid, ent\u00f3n controlada por forzas francesas. Como resultado, as Cortes reun\u00edronse en Sevilla, ao tempo unha das poucas cidades que non estaban baixo ocupaci\u00f3n militar estranxeira. Durante o curso dos seus traballos, as Cortes foron forzadas a procurar refuxio en San Fernando, localidade ent\u00f3n co\u00f1ecida por Isla de Le\u00f3n, xa que unha epidemia de febre amarela volv\u00eda pouco segura a realizaci\u00f3n de reuni\u00f3ns en Sevilla.\nAs Cortes, cuxa primeira reuni\u00f3n ocorreu o 24 de setembro de 1810 no edificio actualmente co\u00f1ecido como Teatro de las Cortes, ti\u00f1an a seguinte composici\u00f3n socio-profesional:\nPerante o avanzar das forzas francesas, os traballos das Cortes volveron a deslocarse* para C\u00e1diz, promulg\u00e1ndose a Constituci\u00f3n no Oratorio de San Felipe Neri daquela cidade no d\u00eda 19 de marzo de 1812, d\u00eda de San Xos\u00e9. Aquela coincidencia de datas levou a que a Constituci\u00f3n recibise o alcu\u00f1o de \"La Pepa\", o diminutivo cari\u00f1oso de \"Josefa\", alcu\u00f1o que durante moitos anos foi utilizado como grito revolucionario polos seus defensores.\nAs Cortes ratificaron case de inmediato os principios fundamentais polos cales se guiar\u00eda a elaboraci\u00f3n da Constituci\u00f3n: a soberan\u00eda nacional, afirmando que a soberan\u00eda reside no pobo e non no rei; a lexitimidade din\u00e1stica de Fernando VII de Espa\u00f1a como xefe de Estado; a separaci\u00f3n de poderes, coa independencia e inamobibilidade dos xu\u00edces; e a inviolabilidade dos deputados no exercicio do seu mandato. O traballo das Cortes foi arduo e r\u00e1pido, aprobando un texto constitucional de grande complexidade (son 384 artigos, unha das m\u00e1is longas Constituci\u00f3ns de sempre), nun per\u00edodo moi curto.\nA Constituci\u00f3n de C\u00e1diz non foi un acto revolucionario, nin mesmo unha ruptura co pasado. Desde a legalidade do momento, determinando coidadosamente quen eran os lex\u00edtimos representantes do pobo, todo foi obxecto de discusi\u00f3n e acordo. Os actos comezaron o d\u00eda da abertura con procesi\u00f3n c\u00edvica, misa e unha exhortaci\u00f3n, proferida polo Presidente da Rexencia, o bispo de Ourense, Pedro de Quevedo y Quintano, aos deputados reunidos para que cumprisen fiel e eficientemente as s\u00faas obrigaci\u00f3ns.\nCando Fernando VII foi restaurado no trono, en marzo de 1814, en consecuencia da derrota francesa na Guerra Peninsular, foi obrigado a xurar que respectar\u00eda a Constituci\u00f3n. Con todo, encoraxado polas forzas conservadoras que dominaban a sociedade espa\u00f1ola, con especial importancia da xerarqu\u00eda da Igrexa cat\u00f3lica, o 4 de maio repudiou formalmente a Constituci\u00f3n de C\u00e1diz e o 10 de maio mandou prender os l\u00edderes liberais, xustificando a s\u00faa acci\u00f3n coa alegaci\u00f3n de que as Cortes se reuniran na s\u00faa ausencia e sen a s\u00faa autorizaci\u00f3n. Con estes actos p\u00faxose termo \u00e1 incipiente vixencia da Constituci\u00f3n e restabeleceuse a doutrina de que a autoridade soberana era unha prerrogativa persoal do rei, non requirindo lexitimaci\u00f3n popular."}
{"id": "147836", "revid": "98629", "url": "https://gl.wikipedia.org/wiki?curid=147836", "title": "Taliabu", "text": "Taliabu \u00e9 a maior illa (2.913\u00a0km\u00b2) e m\u00e1is occidental das Illas Sula, que \u00e1 s\u00faa vez forma parte das illas Molucas en Indonesia. At\u00f3pase ao oeste das illas Mangole e Sanana.\nXeograf\u00eda.\nTaliabu at\u00f3pase ao leste de Sulawesi, est\u00e1 separada da veci\u00f1a illa de Mangole, polo Estreito de Capalulu. O punto m\u00e1is alto est\u00e1 en Taliabus 1.157 m, o litoral da illa ten unha lonxitude de 410\u00b45 quil\u00f3metros. Taliabu \u00e9 monta\u00f1osa e boscosa, e escasamente poboada. A cidade principal \u00e9 Lekitobi no suroeste da illa.\nHistoria.\nTaliabu orixinalmente pertenc\u00eda a sult\u00e1n de Ternate. En 1683 converteuse en colonia dos Pa\u00edses Baixos. Logo da segunda guerra mundial en 1949 pasou a pertencer \u00e1 agora independente Indonesia. Ao principio era parte da provincia de Molucas, desde 1999 pertence \u00e1 provincia de Maluku Utara.\nPoboaci\u00f3n.\nA poboaci\u00f3n de Taliabu probablemente \u00e9 orixinaria da rexi\u00f3n oriental de Sulawesi, son similares \u00e9tnica e culturalmente aos pobos de Buru e Ceram, a maior\u00eda \u00e9 de ascendencia malaio-polinesia. Mentres que no pasado dominaban principalmente as crenzas ind\u00edxenas, hoxe en d\u00eda o islam \u00e9 a relixi\u00f3n predominante en Taliabu."}
{"id": "147837", "revid": "32797", "url": "https://gl.wikipedia.org/wiki?curid=147837", "title": "S Tupi (S-30)", "text": "O S Tupi (S-30) \u00e9 un submarino da Clase Tupi da Mari\u00f1a do Brasil. Foi constru\u00eddo no estaleiro Howaldtswerke Deutsche Werft, en Kiel, na Alema\u00f1a, sendo lanzado ao mar en 28 de abril de 1987. Foi incorporado \u00e1 Armada brasileira o 6 de maio de 1989.\n\u00c9 o primeiro submarino da Mari\u00f1a brasileira constru\u00eddo dentro da estratexia de adquisici\u00f3n do dominio completo do ciclo \"Proxecto, construci\u00f3n e Reparaci\u00f3n\" destes medios.\nO seu proxecto est\u00e1 baseado no proxecto alem\u00e1n do IKL-209 que orixinou no Brasil a Clase Tupi.\nOrixe do nome.\nO submarino Tupi foi o terceiro buque e o segundo submarino a ostentar ese nome na Mari\u00f1a do Brasil en honra a naci\u00f3n ind\u00edxena tup\u00ed. Este pobo habitaba o litoral brasileiro desde o Estado do R\u00edo Grande do Sur, para o Norte, ata o Estado do Maranh\u00e3o.\nOs outros barcos co mesmo nome foron Cruzador-Torpedeiro Tupy (1896) e o submarino S Tupy (S-11) (1936)."}
{"id": "147838", "revid": "109216", "url": "https://gl.wikipedia.org/wiki?curid=147838", "title": "Cuprita", "text": "A cuprita \u00e9 un mineral do grupo dos \u00f3xidos. Quimicamente \u00e9 un \u00f3xido cuproso de cor vermella que adoita estar alterado superficialmente en malaquita verdosa. A variedade calcotriquita toma aspecto de agregado de cristais capilares alongados, semellante a unha cabeleira.\nFoi descrita por primeira vez en 1845 e o seu nome prov\u00e9n do lat\u00edn \"cuprum\", polo seu alto contido en cobre, e calcotriquita do grego \"chalcotrichite\", significando \"cobre melenudo\".\nAmbiente de formaci\u00f3n.\nA cuprita \u00e9 un mineral secundario, que se forma na zona de oxidaci\u00f3n dos dep\u00f3sitos doutros minerais de cobre, polo que frecuentemente aparece asociado ao cobre nativo, azurita, crisocola, malaquita, tenorita e a unha gran variedade de minerais de \u00f3xido de ferro.\nLocalizaci\u00f3n.\n\u00c9 un importante mineral extra\u00eddo nas minas como mena do cobre. \u00c1chase en moitas minas importantes por todo o mundo, xa que abunda en calquera sitio onde haxa minerais de cobre.\nUsos.\nA pesar da s\u00faa bela cor, non se emprega na xoier\u00eda debido \u00e1 s\u00faa baixa dureza e ao seu escaso tama\u00f1o. A\u00ednda que en 1970 descubriuse un dep\u00f3sito en Sur\u00e1frica que sacudiu ao mundo xemol\u00f3xico ao producir cristais de gran tama\u00f1o e tallables, producindo pedras de m\u00e1is dun quilate."}
{"id": "147839", "revid": "89787", "url": "https://gl.wikipedia.org/wiki?curid=147839", "title": "Ferberita", "text": "A ferberita \u00e9 un mineral de tungsteno e ferro de f\u00f3rmula qu\u00edmica FeWO4. O seu nome prov\u00e9n de Rudolph Ferber, mineraloxista afeccionado, que encontrou en 1863 este mineral en Serra Almagrera (provincia de Almer\u00eda).\nPropiedades.\nA ferberita \u00e9 un mineral negro ou gris escuro cuxa composici\u00f3n qu\u00edmica \u00e9 FeO 23,65 % e WO3 76,35 %. Como impurezas pode conter niobio, t\u00e1ntalo e escandio. Funde facilmente e \u00e9 soluble tanto en \u00e1cido clorh\u00eddrico como en \u00e1cido sulf\u00farico.\n\u00c9 da mesma serie que a h\u00fcbnerita, pero mentres esta \u00faltima \u00e9 o extremo rico en manganeso, a ferberita enc\u00f3ntrase no extremo rico en ferro. Entre ambos est\u00e1 a volframita, que cont\u00e9n tanto ferro como manganeso en proporci\u00f3ns variables entre o 20% e o 80%. Dos tres membros da serie, a ferberita \u00e9 a m\u00e1is rara.\nMorfolox\u00eda e formaci\u00f3n.\nPres\u00e9ntase como cristais tabulares e prism\u00e1ticos, e tam\u00e9n como agregados masivos e granulares. Tipicamente \u00e1chase canda a pegmatitas o en vetas hidrotermais de altas temperaturas.\nDep\u00f3sitos.\n\u00c9 un mineral bastante raro.\nAdemais do dep\u00f3sito situado en Serra Almagrera (Cuevas de Almanzora), existen dep\u00f3sitos no val de Rankach (Wolfach, Alema\u00f1a) e en Les Chaillats (Puy-de-D\u00f4me, Francia). Tam\u00e9n hai dep\u00f3sitos en Bolivia, en lugares como Llallagua (Departamento de Potos\u00ed) e Huanuni (Departamento de Oruro), e encontr\u00e1ronse bos exemplares na Mina de Panasqueira, unha mina de volframio en Castelo Branco, Portugal."}
{"id": "147840", "revid": "23204", "url": "https://gl.wikipedia.org/wiki?curid=147840", "title": "Zoisita", "text": "A zoisita \u00e9 un mineral do grupo dos silicatos, subgrupo sorosilicatos e dentro destes \u00e9 do tipo ep\u00eddotos. Como o resto dos ep\u00eddotos, \u00e9 un mineral estruturalmente complexo que ten tanto tetraedros de silicato simples, SiO4, como tetraedros de silicato dobres, Si2O7. \u00c9 o dimorfo ortorr\u00f3mbico doutro mineral coa mesma f\u00f3rmula, a clinozoisita (monocl\u00ednico).\nFoi bautizada en 1805 por Siegmund Zois, bar\u00f3n von Edelstein, austr\u00edaco erudito que financiou expedici\u00f3ns de recolecci\u00f3n de minerais. Sin\u00f3nimos en desuso son \"illuderita\", \"orthozoisita\", \"saualpita\" ou \"unionita\".\nVariedades.\nAt\u00e9 1967 non se encontrou a variedade azul en Tanzania, a chamada tanzanita, a pesar de que non \u00e9 outro mineral distinto, sen\u00f3n unha zoisita normal m\u00e1is pura, que tallada fica como unha xema transparente brillante e de bela cor azul.\nA variedade thulita empr\u00e9gase como pedra preciosa, pero non tallada, sen\u00f3n que se p\u00fae para perlas ou cabux\u00f3ns.\nA variedade aniolita \u00e9 verde e case sempre asociada a rub\u00edes de grao medio, sendo usada como pedra ornamental. Nesta os rub\u00eds normalmente at\u00f3panse distorsionados e dispersos entre o h\u00e1bito masivo da zoisita.\nAmbiente de formaci\u00f3n.\nAparece en rochas de metamorfismo rexional de grao medio, ecloxitas e rochas metam\u00f3rficas de facies de xistos azules.\nNormalmente aparece asociada aos seguintes minerais: calcita, biotita, hornblenda, cuarzo, corind\u00f3n, andradita e outros minerais metam\u00f3rficos, que son un criterio importante para identificar a zoisita (xa que \u00e9 moi variable o h\u00e1bito e a cor).\nLocalizaci\u00f3n, extracci\u00f3n e uso.\n\u00c9 co\u00f1ecida dende hai uns dous s\u00e9culos como pedra ornamental, se ben a s\u00faa distribuci\u00f3n e uso son moi limitados. A tanzanita pode ser tallada e usada como pedra preciosa, mentres que outras variedades pulimentadas son semipreciosas.\nT\u00e9\u00f1ense localizadas cantidades notables en Tanga (Tanzania), Ducktown (Tennessee, Estados Unidos), Su\u00edza, India e Austria."}
{"id": "147841", "revid": "89787", "url": "https://gl.wikipedia.org/wiki?curid=147841", "title": "Tridimita", "text": "A tridimita (do grego \"Trydimos\" (tripleto) debido \u00e1 formaci\u00f3n frecuente de maclas con tres cristais) \u00e9 un mineral silicatado e un polimorfo de alta temperatura do cuarzo. \u00c1chase apenas en rochas magm\u00e1ticas efusivas \u00e1cidas de alta temperatura (riolitas, obsidianas, traquitas, andesitas e dacitas). Tam\u00e9n pode ser encontrado en meteoritos. Xeralmente est\u00e1 asociada \u00e1 cristobalita.\nA tridimita foi descrita por primeira vez en 1868. A tridimita tipo sit\u00faase en Hidalgo, M\u00e9xico.\nUsos.\nA tridimita empr\u00e9gase na area para moldes de fundici\u00f3n; na fabricaci\u00f3n de vidro, esmalte, sapon\u00e1ceos, dent\u00edfricos, abrasivos, lixas, fibras \u00f3pticas, refractarios, cer\u00e1mica, produtos electr\u00f3nicos e reloxos; na industria de ornamentos; na fabricaci\u00f3n de instrumentos \u00f3pticos; e na fabricaci\u00f3n de vaixelas qu\u00edmicas; entre outros usos."}
{"id": "147842", "revid": "98629", "url": "https://gl.wikipedia.org/wiki?curid=147842", "title": "Casiterita", "text": "A casiterita \u00e9 un mineral do grupo IV segundo a clasificaci\u00f3n de Strunz. \u00c9 un \u00f3xido de esta\u00f1o (IV) (SnO2), un mineral t\u00edpico das pegmatitas, \u00e9 dicir, as\u00f3ciase \u00e1 fase tard\u00eda da cristalizaci\u00f3n gran\u00edtica (\"pneumat\u00f3lise\"). Nos granitos pneumatol\u00edticos e pegmatitas, a casiterita acostuma ir acompa\u00f1ada de wolframita, sheelita e misp\u00edquel.\nDatos f\u00edsicos.\nA casiterita adoita conter un 87 % de esta\u00f1o e un 21 % de os\u00edxeno (ademais de ferro, t\u00e1ntalo e outros minerais). \u00c9 fr\u00e1xil e resistente aos \u00e1cidos. Aparece en cristais grosos, prism\u00e1ticos, case sempre en macla pertencentes ao sistema tetragonal (con variantes ditetragonais e dipiramidais). Con pouca frecuencia d\u00e1se o chamado \"esta\u00f1o acicular\", con cristais finos en forma de agulla, ou en forma de \"esta\u00f1o le\u00f1oso\", parecido \u00e1 madeira. \u00c9 habitual velo en forma de gr\u00e1nulos globulares soltos (\"esta\u00f1o de pracer\").\nDep\u00f3sitos.\nXeralmente hai dous tipos de dep\u00f3sitos. Os m\u00e1is produtivos son os que se forman en profundos procesos xeol\u00f3xicos de deposici\u00f3n, como as intrusi\u00f3ns gran\u00edticas, nas que a casiterita aparece incrustada en rochas duras tales como cuarzos ou pegmatitas. O segundo tipo de dep\u00f3sitos \u00e9 o resultado da sedimentaci\u00f3n fluvial na que os n\u00f3dulos de casiterita, polo seu propio peso, se asentan nos leitos dos r\u00edos por efectos mec\u00e1nicos.\nSon lendarios os dep\u00f3sitos de Cornualla, usados desde a Prehistoria. Tam\u00e9n son hist\u00f3ricos os de Saxonia-Bohemia. En Galiza destaca a zona estann\u00edfera de Ourense, e tam\u00e9n se atopa en menor medida nas minas de San Fins. Por\u00e9n, \u00e9 a Rep\u00fablica Popular da China a maior concentraci\u00f3n do mundo deste mineral, na rexi\u00f3n de Yunnan, con m\u00e1is da metade da produci\u00f3n mundial. Tam\u00e9n son importantes a escala mundial os dep\u00f3sitos de Malaisia, Indonesia, Rusia, Nixeria, Brasil, Per\u00fa, Bolivia, Australia e Rep\u00fablica Democr\u00e1tica do Congo.\nUsos.\n\u00c9 un mineral fundamental para a obtenci\u00f3n de esta\u00f1o, que, logo, \u00e9 empregado en aliaxes diversas (bronce, lat\u00f3n). Dado que, ao aliarse con outros metais, provoca un descenso considerable do punto de fusi\u00f3n (\u00e1s veces, pouco m\u00e1is de 200\u00a0\u00b0C) \u00e9 moi pr\u00e1ctico en materiais de soldadura e en pigmentos cer\u00e1micos. Ademais, grazas \u00e1 s\u00faa extraordinaria resistencia \u00e1 degradaci\u00f3n ambiental \u00e9 moi usado en cubertas anticorrosivas."}
{"id": "147843", "revid": "89787", "url": "https://gl.wikipedia.org/wiki?curid=147843", "title": "Cromita", "text": "A cromita \u00e9 un mineral do grupo IV (\u00f3xidos) segundo a clasificaci\u00f3n de Strunz. Debe o seu nome ao elemento cromo. A s\u00faa f\u00f3rmula \u00e9 FeCr2O4. \u00c1s veces cont\u00e9n magnesio, aluminio ou titanio (entre outros). Alg\u00fans exemplares son feblemente magn\u00e9ticos.\nAplicaci\u00f3ns.\nEmpr\u00e9gase en moldes para a fabricaci\u00f3n de ladrillos e en xeral para fabricar materiais refractarios (como os ladrillos para fornos de fundici\u00f3n). A cromita empr\u00e9gase maiormente para obter cromo ou en aliaxes, e tam\u00e9n se utiliza na fabricaci\u00f3n de vidro verde."}
{"id": "147844", "revid": "56817", "url": "https://gl.wikipedia.org/wiki?curid=147844", "title": "To Sheila", "text": "\"To Sheila\" \u00e9 un sinxelo promocional da banda estadounidense de rock alternativo The Smashing Pumpkins, sacado do seu cuarto \u00e1lbum \"Adore\".\nA canci\u00f3n \"To Sheila\" aparece nos episodios \"The Debut\" da seie The O.C., e en \"137 Sekunden\" da serie FlashForward."}
{"id": "147845", "revid": "98629", "url": "https://gl.wikipedia.org/wiki?curid=147845", "title": "Raynald Denoueix", "text": "Raynald Denoueix, nado en Ru\u00e1n o 14 de maio de 1948, \u00e9 un exfutbolista e adestrador de f\u00fatbol franc\u00e9s. Xogaba de defensa.\nTraxectoria.\nRaynald Denoueix desenvolveu a s\u00faa carreira profesional como defensa no FC Nantes. Comezou a s\u00faa carreira como adestrador no US G\u00e9tign\u00e9, para regresar a Nantes ao ser nomeado como adestrador Jean-Claude Suaudeau. Denoueix en 1982 conseguiu ser o xefe do centro de formaci\u00f3n de novos xogadores, e baixo a s\u00faa direcci\u00f3n alg\u00fans xogadores de gran futuro chegaron a ser as estrelas de Francia como Marcel Desailly, Didier Deschamps, e m\u00e1is tarde a xeraci\u00f3n de Christian Karembeu e Claude Mak\u00e9l\u00e9l\u00e9.\nTrala repentina sa\u00edda de Jean-Claude Suaudeau poucos d\u00edas antes do comezo da tempada 1997-1998, converteuse no primeiro adestrador. Tras uns resultados normais conseguiu ga\u00f1ar d\u00faas veces consecutivas a Copa de Francia, e sobre todo o campionato de Liga de 2001, mentres que seguiu fiel \u00e1 tradici\u00f3n dun fermoso para o p\u00fablico de Nantes. Pero uns meses despois do campionato, e a pesar dunha brillante campa\u00f1a na Champions League 2001-2002, foi despedido debido a unha serie de malos resultados na liga.\nEn 2002 firmou polo club vasco da Real Sociedad. Na primeira tempada , Denoueix estivo moi cerca da faza\u00f1a, a Real Sociedad competiu con \u00e9xito durante toda a temporada co Real Madrid, ao non ceder o liderado ata a pen\u00faltima xornada da liga, tras perder pola m\u00ednima ante o Celta de Vigo. Pero a s\u00faa segunda tempada en Espa\u00f1a foi mais delicada: o equipo fac\u00eda malabarismos entre a Liga e a Champions League 2003-2004 e Denoueix foi despedido na tempada 2003-2004.\nActualmente enc\u00f3ntrase sen equipo pero Raynald Denoueix traballa como consultor de Canal +, comentando o ocorrido na liga espa\u00f1ola no programa dos luns cos especialistas de Canal+sport."}
{"id": "147846", "revid": "25871", "url": "https://gl.wikipedia.org/wiki?curid=147846", "title": "The Everlasting Gaze", "text": "\"The Everlasting Gaze\" \u00e9 un sinxelo editado de xeito promocional pola banda estadounidense de rock alternativo The Smashing Pumpkins, sacado do seu quinto \u00e1lbum \"MACHINA/The Machines of God\". Debido \u00e1 s\u00faa forte rotaci\u00f3n polas radios a banda filmou un v\u00eddeo musical para a canci\u00f3n, aparecendo nel por primeira vez Melissa Auf der Maur como baixista de The Smashing Pumpkins.\nListaxe de canci\u00f3ns.\n\"The Everlasting Gaze\" foi editado co tema \"Stand Inside Your Love\" na versi\u00f3ns estadounidense e no CD promocional."}
{"id": "147847", "revid": "785", "url": "https://gl.wikipedia.org/wiki?curid=147847", "title": "Sancho Garc\u00e9s I de Pamplona", "text": "Sancho Garc\u00e9s I, nado en Sang\u00fcesa (actual Rocaforte) en 865? e finado en Resa o 10 de decembro de 925, foi rei de Navarra entre os anos 905 e 925.\nTraxectoria.\nFillo de Garc\u00eda Xim\u00e9nez, descendente da dinast\u00eda Ximena. \u00c1 morte de Garc\u00eda I \u00cd\u00f1iguez no ano 870, \u00e9 gobernante da Valdonsella e axi\u00f1a comeza a intervir en todos os territorios circundantes.\nOcupa Pamplona cando a\u00ednda reina Fort\u00fan Garc\u00e9s, axudado polo monarca galaico Afonso III, xunto co conde de Pallars. Eliminados os dereitos patrimoniais dos fillos de Fort\u00fan Garc\u00e9s, estes recaer\u00e1n na s\u00faa neta Toda, casada con Sancho Garc\u00e9s I, que os fixo valer e proclam\u00e1ndose rei en Pamplona no ano 905, tras destronar a Fort\u00fan Garc\u00e9s.\nAo morrer o conde de Arag\u00f3n Galindo Azn\u00e1rez II, Sancho Garc\u00e9s I ocupou as terras de Arag\u00f3n ignorando os dereitos sucesorios de todos. Esta foi a causa que xustificou as loitas do gobernador musulm\u00e1n de Huesca, al-Tawil, que ti\u00f1a dereitos sucesorios sobre o territorio por estar casado con Sancha, irm\u00e1 do conde. Solucionouse o problema ao prometer en matrimonio a Andregoto Gal\u00edndez, filla de Galindo Azn\u00e1rez II, co fillo de Sancho Garc\u00e9s I, o futuro rei Garc\u00eda S\u00e1nchez I de Navarra, que era a\u00ednda un neno.\nAmpliou considerablemente as fronteiras meridionais do reino at\u00e9 chegar a terras rioxanas mediante unha serie de campa\u00f1as militares contra os arist\u00f3cratas musulm\u00e1ns. Conquistou N\u00e1jera e estableceu al\u00ed a s\u00faa corte, dotando dunha organizaci\u00f3n definitiva ao reino de Navarra.\nAliado co reino de Galicia Ordo\u00f1o II, venceu a un ex\u00e9rcito cordob\u00e9s en San Esteban de Gormaz (917), pero foi derrotado por Abd al-Rahman III en Valdejunquera (920).\nDurante o seu reinado aparece o sistema de tenencias, que se perpetuar\u00e1 en Navarra e Arag\u00f3n at\u00e9 principios do s\u00e9culo XIII.\nO centro pol\u00edtico do norte-este peninsular pasaba \u00e1 corte de N\u00e1jera que deu como resultado varios matrimonios reais das fillas de Sancho Garc\u00e9s I e a ra\u00ed\u00f1a Toda Aznar:\nO rei Sancho Garc\u00e9s I morreu nas proximidades de Resa, a beiras do r\u00edo Ebro, o d\u00eda 10 de decembro do ano 925 e foi enterrado en San Esteban de Deio en Monjard\u00edn."}
{"id": "147848", "revid": "1131", "url": "https://gl.wikipedia.org/wiki?curid=147848", "title": "\u00c9vora", "text": "\u00c9vora \u00e9 unha cidade portuguesa, capital do Distrito de \u00c9vora. Est\u00e1 situada na rexi\u00f3n de Alentexo, subrexi\u00f3n do Alentejo Central, e conta cunha poboaci\u00f3n de 56.596 habitantes (2011). Evora \u00e9 a \u00fanica cidade portuguesa membro da Rede de cidades m\u00e1is antigas de Europa.\nO seu termo municipal \u00e9 un dos m\u00e1is grandes de Portugal, con 1.307 km2, subdividido en 19 parroquias, o municipio ocupa o 5% da superficie do Alentejo. A \u00e1rea urbana ocupa 1643\u00a0ha. A cidade limita ao norte co municipio de Arraiolos, ao nord\u00e9s con Estremoz, ao leste con Redondo, ao sueste de Reguengos de Monsaraz, no sur por Portel, ao suroeste por Viana do Alentejo e ao oeste por Montemor-o-Novo. \u00c9 sede de Distrito e antiga diocese e metr\u00f3pole eclesi\u00e1stica (Archidiocese de \u00c9vora).\n \nO seu centro hist\u00f3rico, ben conservado, \u00e9 un dos m\u00e1is ricos en monumentos de Portugal, o que lle vale o cualificativo de \"Cidade-Museo\". En 1986, o centro hist\u00f3rico da cidade foi declarado Patrimonio da Humanidade pola UNESCO.\n\u00c9vora \u00e9 o centro dunha rexi\u00f3n mineira e agr\u00edcola; nela prod\u00facese cortiza, m\u00e1rmore, amianto, ferro e cobre. Entre o seu patrimonio destaca o templo romano, a catedral e a capela dos Ossos.\nXeograf\u00eda.\nO concello de \u00c9vora est\u00e1 situado no medio da gran chaira do Alentexo, de ondulaci\u00f3n suave e unha altitude media de 240 metros. \n\u00c9vora est\u00e1 a unha distancia por estrada de 80 km de Beja, 99\u00a0km de Set\u00fabal, a 102\u00a0km de Portalegre, 102\u00a0km de Badaxoz, 132\u00a0km de Lisboa, 163\u00a0km de M\u00e9rida, 193\u00a0km de C\u00e1ceres, 227\u00a0km de Faro, 290\u00a0km de Sevilla, 363\u00a0km do Porto, 420\u00a0km de Braga, 500 km de Viana do Castelo, 502 km de Vigo, 505\u00a0km de Madrid, 515 km de Tui, 540 km de Chaves-Ver\u00edn, 590 km de Santiago de Compostela e Ourense, 660 km da Coru\u00f1a e de Lugo.\nA rexi\u00f3n de \u00c9vora caracter\u00edzase polo cultivo extensivo de cereais, con manchas de prados e bosques de sobreiras e carballos. Vi\u00f1edos, oliveiras e campos de arroz tam\u00e9n forman parte da paisaxe.\nClima.\nO clima da cidade \u00e9 tipo mediterr\u00e1neo, segundo a clasificaci\u00f3n clim\u00e1tica de K\u00f6ppen, con precipitaci\u00f3ns distribu\u00eddas de forma desigual ao longo do ano: as m\u00e1ximas precipitaci\u00f3ns prod\u00facense no inverno; no ver\u00e1n, \u00c9vora \u00e9 a capital do distrito m\u00e1is quente, seguida da cidade de Beja. A temperatura media anual \u00e9 de 15,8 \u00b0C, pero as variaci\u00f3ns mensuais de temperatura son grandes; a media mensual m\u00e1is alta \u00e9 en agosto (23,3 \u00b0C) e a m\u00e1is baixa en xaneiro (9,3 \u00b0C). A temperatura m\u00e1is baixa xamais rexistrada foi de -5 \u00b0C e a m\u00e1xima de 44,5 \u00b0C \"fonte: Instituto Portugu\u00e9s de Meteorologia\". As tormentas de neve son eventos raros. Un dos \u00faltimos ocorreu o 26 de xaneiro de 2006, cando tam\u00e9n nevou en Lisboa.\nCentro hist\u00f3rico e patrimonio.\nO centro hist\u00f3rico de \u00c9vora \u00e9 un dos m\u00e1is ricos de Portugal, sendo clasificado como Patrimonio da Humanidade desde 1986. Alg\u00fans dos seus principais monumentos son:\nNos arredores da cidade p\u00f3dese atopar o famoso Convento da Cartuxa, a\u00ednda habitado por monxes."}
{"id": "147849", "revid": "23204", "url": "https://gl.wikipedia.org/wiki?curid=147849", "title": "Banu Qasi", "text": "Os Banu Qasi ou ibn-Q\u00e1si (en \u00e1rabe:\u0628\u0646\u0648 \u0642\u0627\u0633\u064a, \"fillos ou herdeiros de Casius\") foron unha importante familia vascoa-mulad\u00ed, cuxos dominios se situaron no val do r\u00edo Ebro entre os s\u00e9culos VIII at\u00e9 o primeiro cuartel do X, durante a ocupaci\u00f3n musulm\u00e1.\nDescend\u00edan do conde Casius ou Casio, un nobre visigodo que, \u00e1 \u00e9poca da conquista musulm\u00e1 do reino visigodo, gobernaba a rexi\u00f3n comprendida aproximadamente entre Tudela, Tarazona, Ejea e N\u00e1jera e que como a maior parte dos visigodos en Spania se converteu ao islam, torn\u00e1ndose vasalo dos Om\u00edadas para conservar os seus dominios (at\u00e9 o ano 713). De a\u00ed o nome da familia, Banu Qasi ou ibn-Q\u00e1si - \"fillos de Casio\".\nO clan aumentou o seu poder durante o s\u00e9culo VIII, grazas ao apoio prestado aos emires de C\u00f3rdoba nas loitas internas entre \u00e1rabes e berberes, que foron frecuentes durante os anos que se seguiron \u00e1 islamizaci\u00f3n de Spania. Dest\u00e1case, nesta \u00e9poca, Musa ibn Furtun, neto do conde visigodo, cuxos dominios se estend\u00edan polo val do Ebro (Ejea, Tudela, Tarazona, Borja, Arnedo...). Apoiou o emir Hisham I contra a insurrecci\u00f3n de Said ibn al-Husayn (na zona de Tortosa) a quen deu combate e derrotou. M\u00e1is tarde, marchou sobre a taifa de Zaragoza, da que se apoderou, a\u00ednda que fose morto por un liberto de Al-Husayn.\nOs Banu Qasi souberon manter as boas relaci\u00f3ns cos seus veci\u00f1os, os vascos cristi\u00e1ns de Navarra, para o que axudou o matrimonio en segundas n\u00fapcias de Oneca (casada anteriormente co vasco \u00cd\u00f1igo -ou Eneko- Xim\u00e9nez, e nai de \u00cd\u00f1igo \u00cd\u00f1iguez, que m\u00e1is tarde ser\u00eda o primeiro rei de Pamplona, co\u00f1ecido posteriormente como \u00cd\u00f1igo Arista) con Musa ibn Fortun, o ano de 784. Desta uni\u00f3n naceu Musa ibn Musa (Musa II), que ser\u00eda, por tanto, irm\u00e1n de \u00cd\u00f1igo \u00cd\u00f1iguez, por parte da nai. Os v\u00ednculos familiares mantiv\u00e9ronse reforzados m\u00e1is adiante, polo matrimonio de Assona (irm\u00e1 de \u00cd\u00f1igo Arista) con Musa ibn Musa."}
{"id": "147850", "revid": "98629", "url": "https://gl.wikipedia.org/wiki?curid=147850", "title": "Helen Lundeberg/Eyeliner", "text": "\"Helen Lundeberg/Eyeliner\" \u00e9 o segundo dos tres sinxelos do \u00e1lbum da banda estadounidense de rock alternativo Sonic Youth \"Rather Ripped\", editado no ano 2006. O sinxelo cont\u00e9n d\u00faas canci\u00f3ns extra do \u00e1lbum. \u00c1mbalas d\u00faas aparecen na edici\u00f3n brit\u00e1nica do mesmo e \"Helen Lundeberg\" tam\u00e9n est\u00e1 na edici\u00f3n europea de iTunes."}
{"id": "147851", "revid": "23204", "url": "https://gl.wikipedia.org/wiki?curid=147851", "title": "\u00c1stures", "text": "Os \u00e1stures eran un pobo antigo que habitaba o norte da Pen\u00ednsula Ib\u00e9rica. A s\u00faa filiaci\u00f3n ling\u00fc\u00edstica permanece a\u00ednda desco\u00f1ecida, a\u00ednda que se verifique a presenza de termos relacionados co grupo c\u00e9ltico indoeuropeo.\nHistoria.\n\u00c9poca pre-romana.\nO territorio dos \u00c1stures comprend\u00eda aproximadamente as actuais provincias de Le\u00f3n, Zamora, a maior parte de Asturias, as\u00ed como parte dos territorios das actuais provincias galegas de Lugo e Ourense. Consid\u00e9rase que a orixe e formaci\u00f3n desta cultura estivo radicada, entre outros aspectos, na mestura dun pobo aut\u00f3ctono -de orixe desco\u00f1ecida- coa chegada dun grupo poboacional da zona centro-europea. Non obstante, a etnicidade deste grupo de comunidades permanece dubidosa, sendo que a maior\u00eda dos investigadores contempor\u00e1neos tenden a considerar que a denominaci\u00f3n \"\u00c1stures\" se tratase soamente dun convencionalismo empregado polos romanos \u00e1 s\u00faa chegada ao noroeste peninsular, durante o s\u00e9culo I a.C.\nSer\u00e1, por tanto, m\u00e1is preciso cinguirse o estudo a grupos de comunidades locais, organizados ao longo de vales e unidades territoriais menores, conforme se confirman nas singularidades presentes nas decoraci\u00f3n cer\u00e1micas da Idade de Ferro, que denotan particularidades comarcais.\n\u00c9poca romana.\nCoa s\u00faa integraci\u00f3n do Imperio romano, o termo \"\u00e1stur\" pasou a definir aos habitantes da provincia de Asturias, e m\u00e1is tarde dentro da provincia da Gallaecia, aos habitantes do Convento xur\u00eddico asturicense. Xa na Idade Media acabar\u00eda por definir unicamente \u00e1s comunidades que viv\u00edan entre a Cordilleira Cant\u00e1brica e o mar Cant\u00e1brico, tendo por l\u00edmite occidental o r\u00edo Navia e oriental o Deva, se ben o termo \u00e1stur tam\u00e9n acabar\u00eda integrando a toda Cantabria, chamada durante s\u00e9culos \"Asturias de Santillana\"."}
{"id": "147852", "revid": "5863", "url": "https://gl.wikipedia.org/wiki?curid=147852", "title": "Batalla do r\u00edo \u00d3rbigo", "text": "A batalla de \u00d3rbigo foi un conflito b\u00e9lico que tivo lugar na Gallaecia no ano 456 entre os ex\u00e9rcitos do rei suevo Requiario e unha coalici\u00f3n de tropas imperiais romanas e visigodas, que ti\u00f1a como obxectivo acabar co reino que os suevos manti\u00f1an na Gallaecia. Con todo, e a pesar da vitoria da coalici\u00f3n, estes non lograron destru\u00edr o reino, e a independencia dos reis suevos manter\u00edase durante m\u00e1is de 120 anos. Debe o seu nome ao r\u00edo \u00d3rbigo, que foi onde tivo o enfrontamento, preto de Astorga.\nNo mesmo lugar houbo posteriormente outras batallas. No ano 900 combateron as tropas do rei Afonso III o Magno (866-910), e as do emir Abd Allah I de C\u00f3rdoba (888-912). No s\u00e9culo XIII constru\u00eduse a ponte do r\u00edo \u00d3rbigo, e preto dela est\u00e1 o Hospital de \u00d3rbigo.\nHistoria e consecuencias.\nOs suevos xa se converteran ao catolicismo. Por mor das s\u00faas campa\u00f1as expansionistas e tendo enfronte ao Imperio romano (nese momento xa moi debilitado polas derrotas sufridas), o emperador romano Avito, temendo unha represalia, pediu axuda ao visigodo Teodorico II. Trala vitoria da coalici\u00f3n, Teodorico II dirixiuse cara a \"Bracara Augusta\" (Braga), onde derrotou novamente aos suevos, saqueou a cidade e deu morte Requiario (ent\u00f3n rei da Gallaecia), po\u00f1endo como gobernador ao arist\u00f3crata h\u00e9rulo Agui\u00falfo.\nAnte estes feitos, gran parte dos suevos non reco\u00f1eceron a autoridade de Agui\u00falfo decidindo proclamar un novo rei de nome Frant\u00e1n. Fragmentouse politicamente o reino en d\u00faas facci\u00f3ns, os dous reis gobernaron a Gallaecia a un mesmo tempo: Frant\u00e1n e Agui\u00falfo. No ano 457, Maldras reunificou o reino, pero dous anos despois foi asasinado logo dunha conspiraci\u00f3n. O reino foi dividido de novo, nesta ocasi\u00f3n entre Frumario e Remismundo (fillo de Maldras), que no 463 pasou a reinar en solitario. Trala morte de Remismundo no 469, o reino caeu nun per\u00edodo escuro caracterizado pola case total ausencia de fontes documentais at\u00e9 a chegada ao trono de Carriarico cara o ano 550."}
{"id": "147853", "revid": "22570", "url": "https://gl.wikipedia.org/wiki?curid=147853", "title": "Batalla de Vogladum", "text": "A batalla de Vogladum ou de Vouill\u00e9 tivo lugar no ano 507 preto da antiga cidade gala de Vogladum, non lonxe de Poitiers, entre as tropas do rei franco Clodoveo I (ou Clovis I) e do visigodo Alarico II.\nHistoria.\nNa primavera de 507, o ex\u00e9rcito franco cruzou o r\u00edo Loira en direcci\u00f3n a Poitiers, so o comando de Clovis e do seu fillo m\u00e1is vello Teodorico. O ex\u00e9rcito visigodo marcha para norte para lles cortar o cami\u00f1o coa esperanza de que os ostrogodos os apoien: a batalla ten lugar na chaira de Vouill\u00e9, preto de Poitiers.\nTen inicio unha espantosa loita corpo a corpo, at\u00e9 que o rei visigodo Alarico II \u00e9 morto por Clovis. Tal como na batalla de Tolbiac contra os Alamanos, a morte do rei dita a desbandada dos visigodos que acaban masacrados polos francos.\nEsta vitoria abre a Clovis o cami\u00f1o do sur: conquista Tolosa, antiga capital dos visigodos, Narbona, a Aquitania, a Gascu\u00f1a, o Languedoc e o Lemos\u00edn.\nConsecuencias.\nA derrota supuxo a fin do Reino visigodo de Tolosa e a s\u00faa expulsi\u00f3n case total da Galia, ag\u00e1s a Septimania ou Narbonense, e o repartimento do resto do territorio entre Clodoveo e os seus aliados burgundios.\nSe non desapareceron os visigodos, foi polo apoio do ostrogodo Teodorico, o Grande, que quer\u00eda salvar o resto das posesi\u00f3ns visigodas en Hispania, o que se denominou como Reino visigodo de Toledo, para o seu neto, o fillo de Alarico II, chamado Amalarico."}
{"id": "147865", "revid": "1131", "url": "https://gl.wikipedia.org/wiki?curid=147865", "title": "Hala Aleksandar Nikoli\u0107", "text": "O Hala Aleksandar Nikoli\u0107 (serbio: \u0425\u0430\u043b\u0430 \u0410\u043b\u0435\u043a\u0441\u0430\u043d\u0434\u0430\u0440 \u041d\u0438\u043a\u043e\u043b\u0438\u045b / \"Hala Aleksandar Nikoli\u0107\"), antes co\u00f1ecido como Hala Pionir (\u0425\u0430\u043b\u0430 \u041f\u0438\u043e\u043d\u0438\u0440 / \"Hala Pionir\"), \u00e9 un pavill\u00f3n deportivo situado na cidade de Belgrado, Serbia, na municipalidade de Palilula. A capacidade da cancha \u00e9 de 8.150 espectadores.\nHistoria.\nO Pavill\u00f3n Pionir Hall foi constru\u00eddo en 1973, en tan s\u00f3 once meses, pola empresa construtora \"Energoprojekt\". Nesa \u00e9poca, o baloncesto iugoslavo estaba en pleno apoxeo, e a\u00ednda que Pionir ten organizado moitos eventos deportivos diferentes, como voleibol ou balonm\u00e1n, rapidamente se fixo co\u00f1ecido como un santuario do baloncesto.\nO equipo nacional de Iugoslavia ga\u00f1ou o ouro europeo en 1975, baixo o seu teito, e tam\u00e9n trouxo sorte aos campi\u00f3ns de Lituania, o \u017dalgiris Kaunas, en 1998 cando ga\u00f1aron a Copa Saporta. O Partizan trasladouse ao Pionir en 1992, despois de deixar ao seu antigo pavill\u00f3n, o \"Hala sportova\", xa que se quedara obsoleto para un club que estaba a piques de tomar o trono europeo. O Pionir \u00e9 hoxe un moderno polideportivo totalmente equipado, que pode cumprir satisfactoriamente as normas b\u00e1sicas das competici\u00f3ns europeas."}
{"id": "147909", "revid": "5132", "url": "https://gl.wikipedia.org/wiki?curid=147909", "title": "KK Crvena Zvezda Beograd", "text": ""}
{"id": "147929", "revid": "23204", "url": "https://gl.wikipedia.org/wiki?curid=147929", "title": "Dinast\u00eda almor\u00e1bide", "text": "Os Almor\u00e1bides foron unha dinast\u00eda b\u00e9rber do S\u00e1hara que viv\u00eda entre o actual Senegal e o sur do S\u00e1hara occidental. Esta dinast\u00eda est\u00e1 emparentada coas tribos b\u00e9rberes de Sanhaja e Lamtuna. Desde o s\u00e9culo XI at\u00e9 o XII, a dinast\u00eda almor\u00e1bide gobernou o S\u00e1hara, parte do norte de \u00c1frica e parte da Pen\u00ednsula Ib\u00e9rica.\nBaixo esta dinast\u00eda o imperio musulm\u00e1n estendeuse sobre o actual Marrocos, S\u00e1hara Occidental, Mauritania, Xibraltar, Tlemcen (en Alxeria) e gran parte do que hoxe son o Senegal, Mal\u00ed, Espa\u00f1a e Portugal. Na s\u00faa maior extensi\u00f3n, o imperio ocupaba 3000 quil\u00f3metros desde o norte ao sur (a maior latitude de todos os tempos at\u00e9 a colonizaci\u00f3n espa\u00f1ola das Am\u00e9ricas).\nOrixes e expansi\u00f3n almor\u00e1bide.\nOs almor\u00e1bides ti\u00f1an unha confrar\u00eda relixiosa militar que defend\u00eda a expansi\u00f3n do islam, tal e como fac\u00edan os cruzados respecto \u00e1 relixi\u00f3n cristi\u00e1. Eran seguidores de Abdallah ibn Yasin, te\u00f3logo do islam ortodoxo chamado por un dos xefes das tribos b\u00e9rberes que controlaban o S\u00e1hara occidental. Os seus seguidores, ao redor do medio do s\u00e9culo XI, comezaron a ser co\u00f1ecidos como \"al-Murabitun\", ou \"o pobo da fortaleza\" e no Occidente son chamados Almor\u00e1bides. O seu obxectivo inicial era estabelecer unha comunidade pol\u00edtica na cal puidesen ser aplicados os principios isl\u00e1micos, inclusive sobre a jihad contra os non-musulm\u00e1ns. Procuraron impor s\u00faa doutrina pola predicaci\u00f3n e pola guerra. En 1055 conseguiron apoderarse de dous dos m\u00e1is importantes centros onde se comerciaba o ouro que vi\u00f1a do centro da \u00c1frica polo deserto do S\u00e1hara, Sijilmasa e Awdaghust/Audagost.\nEn 1059, morreu ibn Yasin, mais un seu seguidor, Abu Bakr, f\u00edxose l\u00edder e conquistou continuamente a rexi\u00f3n do noroeste da \u00c1frica at\u00e9 morrer \u00e1 s\u00faa vez en 1087: xa ent\u00f3n t\u00ed\u00f1ase apoderado do que hoxe co\u00f1ecemos como Marrocos.\nCon capital na cidade que \u00e9 hoxe Marrakech, pasaron a controlar toda a rexi\u00f3n at\u00e9 a actual Alxeria. En 1087, o primo de Abu Bakr, Yusuf ibn Tashfin, conquistou Ceuta e pasou a dominar a rexi\u00f3n norte nas marxes do Estreito de Xibraltar e ao longo das costas mediterr\u00e1neas.\nCando o rei galaico Afonso VI conquistou a cidade de Toledo, en 1085, o emir musulm\u00e1n de Sevilla, ameazado, pediulles axuda aos almor\u00e1bides. En 1086, o ex\u00e9rcito de ibn Tashufin cruzou o Estreito, derrotou o rei galaico e volveu a \u00c1frica. Posteriores vitorias dos reis cristi\u00e1ns da Pen\u00ednsula Ib\u00e9rica contra estados musulm\u00e1ns lev\u00e1rono a atravesar de novo o Estreito, mais desa vez non m\u00e1is retornar\u00eda \u00e1 \u00c1frica.\nAnexaron toda a \"Spania\", o territorio que pertenc\u00eda a emires musulm\u00e1ns e formaron un vast\u00edsimo Imperio que se estender\u00eda desde a \u00c1frica -o Senegal- at\u00e9 o r\u00edo Ebro, inclu\u00edndo todas as f\u00e9rtis terras do sur peninsular. A conquista non foi duradeira, por dificultades econ\u00f3micas, inquedanza social, os ataques \u00e1s comunidades cristi\u00e1 e xud\u00eda, que at\u00e9 ent\u00f3n viv\u00edan en certa harmon\u00eda e at\u00e9 protexidos polos emires. Unha administraci\u00f3n feble xerou abusos e, en 1140, outros b\u00e9rberes do norte da \u00c1frica un\u00edronse e declar\u00e1ronlles \u00e1 s\u00faa vez a guerra aos almor\u00e1bides, acusados de corrupci\u00f3n e opresi\u00f3n. Eran os fan\u00e1ticos que ficaron co\u00f1ecidos como Almohades. Penetraron na Pen\u00ednsula Ib\u00e9rica, sometendo os Almor\u00e1bides. Soamente cos almohades o comercio andaluz conseguiu expandirse, e a cidade de Sevilla pasar\u00eda a ser a capital do mundo isl\u00e1mico no Occidente.\nAlmohades.\nOs reis cristi\u00e1ns aproveit\u00e1ronse novamente destas loitas internas para ampliaren os seus estados para o sur. Inicialmente o rei castel\u00e1n Afonso VIII (1155-1214) foi vencido polos mouros almohades na batalla de Alarcos (1195). Eran anos tan inest\u00e1beis que o rei de Galiza e Le\u00f3n, Afonso VIII chegou a ser excomungado polo papa por terse unido aos estados musulm\u00e1ns nas loitas contra os seus inimigos cristi\u00e1ns.\nAnte isto, os reis de Navarra, Arag\u00f3n, Castela e Portugal un\u00edronse, bendicidos polo Papa que lles conced\u00eda as mesmas indulxencias concedidas aos cruzados no Oriente. A vitoria chegoulles en 1212, garantindo acceso e pasaxe no Guadalquivir. Esa batalla, co\u00f1ecida como Las Navas de Tolosa, representou o golpe definitivo no dominio almohade.\nA \"Spania\" musulm\u00e1 fragment\u00e1base agora en numerosos centros pol\u00edticos de poder co\u00f1ecidos como reinos de taifas, disgregaci\u00f3n pol\u00edtica e econ\u00f3mica que ao longo do tempo foi aproveitada polos estados cristi\u00e1ns ib\u00e9ricos para atacar constantemente. Sucesivas conquistas de reis cristi\u00e1ns acabar\u00edan por reducir o outrora rico mundo hispano-musulm\u00e1n a un s\u00f3 reino, Granada.\nLista de emires almor\u00e1bides.\nA dinast\u00eda Almor\u00e1bide estivo composta por:"}
{"id": "147931", "revid": "12452", "url": "https://gl.wikipedia.org/wiki?curid=147931", "title": "Almor\u00e1vidas", "text": ""}
{"id": "147974", "revid": "22570", "url": "https://gl.wikipedia.org/wiki?curid=147974", "title": "Primeira divisi\u00f3n espa\u00f1ola 1988/89", "text": "A tempada 1988/89 da Primeira divisi\u00f3n espa\u00f1ola de f\u00fatbol, que foi a 58\u00aa edici\u00f3n do campionato, comezou o 3 de setembro de 1988 e rematou o 25 de xu\u00f1o de 1989.\nO Real Madrid proclamouse campi\u00f3n por cuarta tempada consecutiva. O equipo madrile\u00f1o logrou, ademais, o cuarto dobrete da s\u00faa historia, ao conquistar tam\u00e9n a Copa do Rei.\nParticipantes.\nTomaron parte na competici\u00f3n 20 equipos.\nClasificaci\u00f3n final.\n \nTrofeo Pichichi.\nTras lograr o Trofeo Pichichi de Segunda Divisi\u00f3n a tempada anterior co Celta de Vigo, Baltazar repetiu en Primeira Divisi\u00f3n, agora nas filas do Atl\u00e9tico de Madrid. O dianteiro brasileiro foi o \nm\u00e1ximo goleador da categor\u00eda co segundo mellor rexistro da historia, 35 goles, tras os 38 de Telmo Zarra en 1951. O rexistro permitiulle tam\u00e9n obter a Bota de Bronce como terceiro maior goleador das ligas europeas esta tempada.\nTrofeo Zamora.\nTras varios anos de ostracismo no Real Madrid, Jos\u00e9 Manuel Ochotorena reivindicouse no Valencia CF, ga\u00f1ando o Trofeo Zamora como porteiro menos goleado do campionato. \nPara optar a este premio do Diario Marca foi necesario disputar 60 minutos en, como m\u00ednimo, 28 partidos."}
{"id": "147975", "revid": "1131", "url": "https://gl.wikipedia.org/wiki?curid=147975", "title": "MC Shan", "text": "Shawn Moltke, nado o 9 de setembro de 1965, m\u00e1is co\u00f1ecido como MC Shan, \u00e9 un rapeiro de Queens, Nova York; primo do influente produtor Marley Marl."}
{"id": "147976", "revid": "2074", "url": "https://gl.wikipedia.org/wiki?curid=147976", "title": "Sancho I de Castela", "text": ""}
{"id": "147977", "revid": "18873", "url": "https://gl.wikipedia.org/wiki?curid=147977", "title": "Mc Shan", "text": ""}
{"id": "147978", "revid": "88215", "url": "https://gl.wikipedia.org/wiki?curid=147978", "title": "Primeira divisi\u00f3n espa\u00f1ola 1987/88", "text": "A tempada 1987/88 da Primeira divisi\u00f3n espa\u00f1ola de f\u00fatbol, que foi a 57\u00aa edici\u00f3n do campionato, comezou o 29 de agosto de 1987 e rematou o 22 de maio de 1988.\nO Real Madrid proclamouse campi\u00f3n por terceiro ano consecutivo e, polo tanto, obtivo o trofeo en propiedade, por quinta vez na s\u00faa historia.\nParticipantes.\nNesta tempada ampliouse o n\u00famero de participante at\u00e9 20. O Club Deportivo Logro\u00f1\u00e9s debutou na Primeira Divisi\u00f3n.\nTrofeo Pichichi.\nHugo S\u00e1nchez igualou a marca establecida por Alfredo di St\u00e9fano ao ga\u00f1ar por cuarto ano consecutivo o Trofeo Pichichi do Diario Marca ao m\u00e1ximo goleador da Liga. \nTrofeo Zamora.\nO Real Madrid foi o gran dominador do torneo e, ademais do t\u00edtulo, levou os premios individuais: Hugo S\u00e1nchez m\u00e1ximo goleador e Paco Buyo porteiro menos goleado. No seu segundo ano como madridista, o gardameta de Betanzos ga\u00f1ou o primeiro Trofeo Zamora da s\u00faa carreira.\nPara optar a este premio do Diario Marca foi necesario disputar 60 minutos en, como m\u00ednimo, 28 partidos."}
{"id": "147983", "revid": "5863", "url": "https://gl.wikipedia.org/wiki?curid=147983", "title": "Afonso II de Castela", "text": ""}
{"id": "147987", "revid": "89787", "url": "https://gl.wikipedia.org/wiki?curid=147987", "title": "Primeira divisi\u00f3n espa\u00f1ola 1949/50", "text": "A tempada 1949\u201350 da Primeira Divisi\u00f3n de Espa\u00f1a de f\u00fatbol, que foi a 19\u00aa edici\u00f3n do campionato, comezou o 4 de setembro de 1949 e rematou o 23 de abril de 1950. O Atl\u00e9tico de Madrid logrou o seu terceiro t\u00edtulo de campi\u00f3n.\nO Deportivo da Coru\u00f1a foi subcampi\u00f3n por primeira vez na historia, quedando a s\u00f3 un punto do Atl\u00e9tico de Madrid. O Celta quedou na metade da t\u00e1boa, con 28 puntos, catro menos que o Deportivo."}
{"id": "147988", "revid": "5863", "url": "https://gl.wikipedia.org/wiki?curid=147988", "title": "Ostrobotnia", "text": "Ostrobotnia (en fin\u00e9s Pohjanmaa, en sueco \u00d6sterbotten) \u00e9 unha das 19 rexi\u00f3ns de Finlandia, local\u00edzase no oeste do pa\u00eds limitando coas rexi\u00f3ns de Ostrobotnia Central, Ostrobotnia do Sur e Satakunta. Xunto coas \u00c5land constit\u00faen as d\u00faas \u00fanicas rexi\u00f3ns onde a maior\u00eda da poboaci\u00f3n fala sueco, o 51% fronte ao 45% de falantes de fin\u00e9s.\nConcellos.\nHai 15 concellos na rexi\u00f3n, dos cales seis te\u00f1en rango de cidade."}
{"id": "147990", "revid": "98629", "url": "https://gl.wikipedia.org/wiki?curid=147990", "title": "Froil\u00e1n Maldonado Monje", "text": "Froil\u00e1n Maldonado Monje, nado en Villap\u00fan (Palencia) o 2 de outubro de 1956, \u00e9 un exfutbolista espa\u00f1ol. Xogaba de defensa.\nTraxectoria.\nIniciouse na tempada 1980\u201381 no CF Palencia en Segunda Divisi\u00f3n, descendeno a Terceira ao remate da campa\u00f1a, volvendo a xogar na categor\u00eda de prata na tempada 1982\u201383. O seu bo facer no club palentino \u00e1brelle as portas do RCD Espanyol de Primeira Divisi\u00f3n, onde estivo tres campa\u00f1as.\nNa tempada 1986\u201387 foi contratado polo Deportivo da Coru\u00f1a, en Segunda Divisi\u00f3n. No club galego, onde permaneceu unha campa\u00f1a, foi un habitual do esquema de Eusebio R\u00edos na zaga branquiazul, xunto con Portela, Silvi e Richard Moar.\nNa tempada 1987\u201388 foi contratado polo UE Figueres onde permaneceu at\u00e9 1990."}
{"id": "148006", "revid": "98629", "url": "https://gl.wikipedia.org/wiki?curid=148006", "title": "Jes\u00fas Hidalgo Bermejo", "text": "Jes\u00fas Hidalgo Bermejo, nado en \u00c9ibar (Guip\u00fascoa) o 18 de xu\u00f1o de 1962, \u00e9 un exfutbolista espa\u00f1ol. Xogaba de dianteiro."}
{"id": "148013", "revid": "1131", "url": "https://gl.wikipedia.org/wiki?curid=148013", "title": "\u0160tark Arena", "text": "O \u0160tark Arena (en serbio: \u0428\u0442\u0430\u0440\u043a \u0430\u0440\u0435\u043d\u0430) \u00e9 un pavill\u00f3n multi\u00fasos situado na cidade de Belgrado, capital de Serbia. Dese\u00f1ado para a realizaci\u00f3n de diversos eventos culturais e deportivos (inclu\u00edndo baloncesto, balonm\u00e1n e tenis, entre outros), ten unha superficie total que supera os 48.000 m\u00b2 e unha capacidade que pode chegar at\u00e9 os 20.000 espectadores.\nHistoria.\nA s\u00faa construci\u00f3n comezou en 1992 co fin de ser sede do Campionato Mundial de Baloncesto de 1994; con todo, os efectos da Guerra de Iugoslavia na econom\u00eda serbia atrasaron o desenvolvemento do recinto e finalmente, produto dos embargos e sanci\u00f3ns establecidas contra a Rep\u00fablica Federal de Iugoslavia, o evento foi cancelado e a construci\u00f3n eventualmente foi paralizada durante 1995. En 1998, as faenas comezaron novamente para poder terminar o recinto antes da realizaci\u00f3n do campionato mundial de tenis de mesa, o que ser\u00eda cancelado igualmente debido ao bombardeo de Belgrado produto da Guerra de Kosovo.\nTralo derrocamento de Slobodan Milo\u0161evi\u0107 (2000) e o fin das sanci\u00f3ns impostas contra Serbia, os labores para finalizar o Beogradska Arena retom\u00e1ronse. O recinto foi inaugurado o 31 de xullo de 2004 e tivo un custo estimado que superou os \u20ac70 mill\u00f3ns, que a converteron nunha das areas m\u00e1is grandes de Europa. Dentro dos principais eventos realizados no recinto at\u00f3panse o EuroBasket 2005, diversos campionatos deportivos continentais e o Festival de Eurovisi\u00f3n 2008."}
{"id": "148014", "revid": "5132", "url": "https://gl.wikipedia.org/wiki?curid=148014", "title": "Belgrade Arena", "text": ""}
{"id": "148015", "revid": "5132", "url": "https://gl.wikipedia.org/wiki?curid=148015", "title": "Beograd Arena", "text": ""}
{"id": "148016", "revid": "5132", "url": "https://gl.wikipedia.org/wiki?curid=148016", "title": "Belgrado Arena", "text": ""}
{"id": "148017", "revid": "5132", "url": "https://gl.wikipedia.org/wiki?curid=148017", "title": "Beogradska arena", "text": ""}
{"id": "148023", "revid": "88215", "url": "https://gl.wikipedia.org/wiki?curid=148023", "title": "Carlos Pad\u00edn", "text": "Carlos Pad\u00edn Busto, nado en Catoira o 15 de outubro de 1974, \u00e9 un futbolista galego. Xoga de centrocampista no Catoira, da Segunda Galicia.\nNos seus preto de 30 anos de carreira, militou en m\u00e1is dunha ducia de equipos de case t\u00f3dalas categor\u00edas do f\u00fatbol espa\u00f1ol, dende a Terceira Auton\u00f3mica ata a Primeira Divisi\u00f3n, na que xogou dous partidos co Deportivo da Coru\u00f1a. Foi capit\u00e1n do Pontevedra, co que disputou 154 encontros, e co que ascendeu a Segunda Divisi\u00f3n, logro que tam\u00e9n obtivo co Racing de Ferrol.\nTraxectoria.\nInicios.\nFormouse como futbolista na canteira do Catoira SD, da s\u00faa vila natal, e na tempada 1993/94 fichou polo Arousa, co que debutou na Segunda Divisi\u00f3n B. O equipo de Vilagarc\u00eda acabou descendendo, polo que na seguinte campa\u00f1a militou na Terceira Divisi\u00f3n, na que Pad\u00edn marcou 15 goles. \nPontevedra (1\u00aa etapa).\nNa tempada 1995/96 fichou polo Pontevedra, tam\u00e9n de Segunda B, onde compartiu ataque con Pablo Couto e Pazolo, marcando 8 goles en 34 partidos, entre liga e Copa do Rei.\nFabril e Deportivo.\nEn 1996 fichou xunto ao seu compa\u00f1eiro Diego polo Deportivo da Coru\u00f1a, para xogar inicialmente no seu filial en Segunda B. Durante as seguintes tres campa\u00f1as disputou un total de 72 partidos oficiais co Fabril, nos que marcou 12 goles, e xogou d\u00faas promoci\u00f3ns de ascenso a Segunda. En 1997 disputou co primeiro equipo a final da 52\u00aa edici\u00f3n do Trofeo Teresa Herrera, fronte ao PSV, substitu\u00edndo a Luiz\u00e3o nos minutos finais.\nO 14 de febreiro de 1998, da man do adestrador Jos\u00e9 Manuel Corral, debutou na Primeira Divisi\u00f3n, sa\u00edndo de titular nun encontro ante o Valladolid no estadio Nuevo Zorrilla, que rematou en derrota por 1-0. Xogou tam\u00e9n na seguinte xornada, unha vitoria por 3-0 diante do Athletic Club en Riazor, saltando ao campo na segunda parte como substituto do coru\u00f1\u00e9s David.\nRacing de Ferrol.\nEn 1999 quedou libre e asinou polo Racing de Ferrol, de Segunda B. Disputou 43 partidos na s\u00faa \u00fanica tempada coa camiseta verde, contribu\u00edndo con 10 goles ao ascenso a Segunda Divisi\u00f3n. Especialmente destacado foi un dos dous goles que anotou na promoci\u00f3n de ascenso fronte ao Gand\u00eda, deixando a dous defensas rivais no chan antes de picar o bal\u00f3n por riba do gardameta cunha vaselina.\nLleida e Logro\u00f1\u00e9s.\nNa tempada 2000/01 xogou co Lleida na Segunda Divisi\u00f3n, disputando un total de 19 encontros co club, que rematou a campa\u00f1a descendendo. O seguinte ano pasouno no Logro\u00f1\u00e9s, da Segunda B, equipo co que marcou 6 goles en 30 partidos.\nPontevedra (2\u00aa etapa).\nEn 2002 regresou ao Pontevedra, tam\u00e9n na categor\u00eda de bronce. Titular na maior\u00eda de partidos, marcou 12 goles na tempada 2002/03, sendo o segundo m\u00e1ximo goleador do equipo, s\u00f3 por detr\u00e1s de Javi Rodr\u00edguez, e clasificouse para a promoci\u00f3n de ascenso, que disputou sen \u00e9xito. Na seguinte campa\u00f1a o equipo de Jos\u00e9 Aurelio Gay proclamouse campi\u00f3n do Grupo I e m\u00e1is tarde clasificouse tam\u00e9n primeiro no seu grupo da promoci\u00f3n de ascenso, regresando as\u00ed \u00e1 categor\u00eda de prata despois de case tres d\u00e9cadas. Na tempada 2004/05 Pad\u00edn capitaneou o equipo na Segunda Divisi\u00f3n, na que non se puido manter, certific\u00e1ndose o seu descenso na pen\u00faltima xornada. Pad\u00edn disputou un total de 15 partidos co equipo na segunda categor\u00eda, 12 deles como titular.\nOurense e segunda etapa no Arousa.\nEntre 2005 e 2007 xogou co Ourense en Segunda B. Al\u00ed compartiu equipo con antigos compa\u00f1eiros como Sueiro ou Sanrom\u00e1n e marcou 12 goles en 70 partidos. No 2007 decidiu regresar ao Arousa, 12 anos da s\u00faa sa\u00edda do club, para militar na Terceira Divisi\u00f3n. No equipo arous\u00e1n compartiu vestiario co seu irm\u00e1n Jorge, e foi na s\u00faa primeira campa\u00f1a un dos m\u00e1ximos goleadores da categor\u00eda, con 10 tantos. Despois dunha segunda campa\u00f1a no club arlequinado, en 2009 fichou polo Ordes.\nOrdes e terceira etapa no Pontevedra.\nTras lograr a permanencia en Terceira, deixou o equipo antes do remate da tempada, regresando en marzo de 2010 de novo ao Pontevedra, para suplir a baixa por lesi\u00f3n de Juan Antonio Nevado. A s\u00faa terceira etapa no equipo pontevedr\u00e9s durou menos dun ano, tempo durante o cal disputou 29 encontros, ata que deixou o equipo en xaneiro de 2011. O balance total das s\u00faas tres etapas no equipo granate foi de 154 partidos, nos que marcou 25 goles. A continuaci\u00f3n volveu ao Ordes, onde militou ata 2013, acumulando 116 partidos. \nBoiro.\nEn 2013 pasou ao Boiro, da mesma categor\u00eda, e na s\u00faa primeira campa\u00f1a, con Gelucho como adestrador, disputou a fase de ascenso a Segunda B, caendo ante o N\u00e1xara. Disputou unha segunda campa\u00f1a co equipo boirense, acadando un total de 68 partidos e 11 goles co equipo.\n\u00daltimos anos.\nA partir de 2015 pasou a xogar en equipos de menor categor\u00eda, e vestiu as camisetas do Cordeiro e o Flavia, antes de volver en 2019 ao seu primeiro equipo, o Catoira, xa con 45 anos de idade."}
{"id": "148024", "revid": "895", "url": "https://gl.wikipedia.org/wiki?curid=148024", "title": "Real Valladolid Club de F\u00fatbol", "text": ""}
{"id": "148025", "revid": "89787", "url": "https://gl.wikipedia.org/wiki?curid=148025", "title": "H\u00e9ctor Zelaya", "text": "H\u00e9ctor Ram\u00f3n Zelaya Rivera (tam\u00e9n co\u00f1ecido como \"Pecho de \u00c1guila\") nado o 12 de agosto de 1957 en Trinidad (Santa B\u00e1rbara), \u00e9 un exfutbolista hondure\u00f1o. Xogaba de defensa e consagrouse na historia do f\u00fatbol hondure\u00f1o ao marcar o primeiro gol de Honduras nun mundial de f\u00fatbol (Espa\u00f1a 1982).\nTraxectoria.\nA curta carreira futbol\u00edstica de Zelaya comezou en 1976 cando se converteu nese momento nun dos xogadores m\u00e1is novos (17 anos) en debutar na Liga Nacional hondure\u00f1a. Ese debut levouse a cabo o 7 de marzo nun partido no que o Club Deportivo Motagua derrotou ao Campamento de Olancho por 1-0. Co Motagua \"Pecho de \u00c1guila\" ga\u00f1ou o seu \u00fanico torneo en 1978. Na final dese torneo o Motagua venceu ao Real Club Deportivo Espa\u00f1a por 1-0 en Tegucigalpa, e logo por 4-1 en San Pedro Sula.\nCase inmediatamente despois do seu debut, H\u00e9ctor Zelaya foi convocado por Rodolfo \u201cPopo\u201d Godoy , xunto a Gilberto Yearwood, Porfirio Armando Betancourt entre outros, a formar parte da selecci\u00f3n xuvenil que participou en Porto Rico, rumbo ao primeiro mundial xuvenil de Tunisia 1977. Nese torneo, Honduras foi un dos dos equipos clasificados, xunto a M\u00e9xico. En Tunisia \"Pecho de \u00c1guila\u201d foi part\u00edcipe dunha prometedora selecci\u00f3n hondure\u00f1a, que terminou segunda do seu grupo; logo de derrotar a Marrocos e a Hungr\u00eda, perdendo a s\u00faa clasificaci\u00f3n na segunda rolda, a mans de Uruguai.\nDespois de participar en Tunisia, Zelaya foi convocado polo adestrador Jos\u00e9 de la Paz Herrera para formar parte da selecci\u00f3n, que participara nas eliminatorias (1981) e no mundial de Espa\u00f1a 1982. Unha vez rematada a s\u00faa participaci\u00f3n mundialista, Zelaya pasou a formar parte do Deportivo da Coru\u00f1a, pero unha vella lesi\u00f3n que arrastraba desde 1980 impediulle chegar a render o esperado no club galego.\nTras de varias fisioterapias en terras espa\u00f1olas, Zelaya finalmente deuse conta que nunca chegar\u00eda a recuperarse; polo que decidiu volver a Honduras e retirase do f\u00fatbol definitivamente \u00e1 temper\u00e1 idade de 24 anos. No seu \u00faltimo partido de f\u00fatbol, que H\u00e9ctor Zelaya xogaba para o seu querido Club Motagua, e participou na vitoria deste por 1-0 ante o Club Deportivo de la Universidad.\nNa actualidade, Zelaya dirixe un proxecto con rapaces marxinados dos barrios de Tegucigalpa, chamado \"F\u00fatbol para la vida\", no que est\u00e1n involucrados m\u00e1is de 15.000 nenos.\nSelecci\u00f3n nacional.\nZelaya foi internacional coa selecci\u00f3n de Honduras."}
{"id": "148032", "revid": "98629", "url": "https://gl.wikipedia.org/wiki?curid=148032", "title": "Split", "text": "Split (en italiano: \"Spalato\") \u00e9 unha cidade situada ao sur de Croacia, porto mar\u00edtimo da costa d\u00e1lmata, no mar Adri\u00e1tico. Ten 221.456 habitantes, segundo o censo de 2007. \u00c9 a principal cidade da rexi\u00f3n de Dalmacia, a capital do condado de Split-Dalmacia e a segunda cidade m\u00e1is populosa do pa\u00eds despois de Zagreb, da que dista 380\u00a0km. \u00c9 un importante porto pesqueiro e base naval do Adri\u00e1tico, as\u00ed como un centro cultural e tur\u00edstico importante; a cidade antiga \u00e9 unha xoia arquitect\u00f3nica, declarada Patrimonio da Humanidade en 1979. Na s\u00faa contorna existen estaleiros, f\u00e1bricas de cemento e de pl\u00e1stico, industrias madeireiras, vinicultoras e industrias de procesamento de alimentos.\nHistoria.\nA cidade medrou ao redor da casa de descanso do emperador romano Diocleciano, quen naceu preto de al\u00ed no ano 245\u00a0d.\u00a0C. Retirouse no ano 305 ao palacio que constru\u00edra preto de Salona e foi sepultado al\u00ed no 313. O palacio fortificado converteuse despois nunha f\u00e1brica de uniformes romanos e no n\u00facleo da cidade. A principios do s\u00e9culo\u00a0VII, despois de que a pr\u00f3xima cidade romana de Salona fose saqueada polos avaros (n\u00f3mades de Asia centra]), os refuxiados converteron o palacio nunha cidade fortificada e o mausoleo de Diocleciano na catedral da cidade. A cidade era completamente neolatina a finais do s\u00e9culo VII.\nA pesar de que a cidade quedou baixo soberan\u00eda bizantina desde 812 at\u00e9 1089, Spalato conservou a s\u00faa autonom\u00eda pol\u00edtica, como cidade \"Comune\" dos Dalmatos Italianos. A finais do s\u00e9culo VIII, iniciouse a eslavizaci\u00f3n da cidade, que quedou plasmada parcialmente na arquitectura dalgunhas igrexas. A inicios do s\u00e9culo XII, os pobos da Dalmacia foron gobernados polos h\u00fangaros, con todo, Spalato puido redactar as s\u00faas propias leis municipais en 1312, e at\u00e9 acu\u00f1ou a s\u00faa propia moeda. En 1420, os venecianos obtiveron a soberan\u00eda da Dalmacia, e a\u00ednda que respectaron a autonom\u00eda da cidade, inclu\u00edndo as s\u00faas leis, o goberno municipal foi executado sempre por un pr\u00edncipe-capit\u00e1n veneciano. Durante todos estes gobernos venecianos, a cidade prosperou, e estendeuse m\u00e1is al\u00f3 das murallas, con fermosos edificios e un alto campanario. Algunhas familias venecianas traslad\u00e1ronse a Spalato, onde crearon parte da aristocracia local.\nNo s\u00e9culo XV, os turcos otom\u00e1ns chegaron a Dalmacia, e a\u00ednda que tomaron o control do coraz\u00f3n da rexi\u00f3n, non entraron a Spalato, que permaneceu baixo o control de Venecia. Para 1718, as guerras turco-venecianas acabaron coa presenza dos turcos na Dalmacia, e Spalato continuou oficialmente baixo a soberan\u00eda de Venecia at\u00e9 1797, cando Napole\u00f3n Bonaparte disolveu a Rep\u00fablica de Venecia, e a Dalmacia quedou baixo o control de Austria (v\u00e9xase Tratado de Campo Formio). Con todo, tras a Batalla de Wagram en 1809, Austria perdeu Spalato, que quedou baixo control franc\u00e9s, integrada primeiro no \"Reino napole\u00f3nico de Italia\" e logo nas Provincias Ilirias. Para 1813, a cidade atop\u00e1base de novo baixo control austr\u00edaco, e iniciouse un per\u00edodo de estancamento pol\u00edtico e social. \nNeses anos empezou a inurbarse en masa a poboaci\u00f3n croata do interior de Dalmacia, diminu\u00edndo as\u00ed a porcentaxe italiana da poboaci\u00f3n de Spalato (at\u00e9 ent\u00f3n maioritario na \u00e1rea urbana), e en 1880 o \u00faltimo alcalde de etnia italiana, Bajamonti, foi substitu\u00eddo por un croata. A\u00ednda no censo austr\u00edaco de 1910 quedaban 2082 italianos dun total de 21.670 habitantes de Spalato e a topografia da cidade era completamente italiana nos nomes dos barrios. Trala primeira guerra mundial e a disoluci\u00f3n do Imperio Austroh\u00fangaro, a provincia de Dalmacia, inclu\u00edda Spalato, pasou a formar parte do Reino dos Serbios, Croatas e Eslovenos (Reino de Iugoslavia).\nTras a anexi\u00f3n de Fiume (Rijeka) e Zara (Zadar), (os outras d\u00faas cidades importantes da rexi\u00f3n xunto con Spalato), por Italia, Spalato en 1919 foi renombrada oficialmente \"Split\" (en croata) e converteuse no principal porto de Iugoslavia e na capital de Banovina Litoral. A li\u00f1a de ferrocarril de Lika que conectou a cidade co resto do pa\u00eds foi inaugurada en 1925. Co acordo Cvetkovi\u0107-Ma\u010dek, Split converteuse en parte dunha nova unidade administrativa, Banovina de Croacia, froito da uni\u00f3n de Banovina Litoral, Sava e algunhas zonas contiguas poboadas por croatas. Case a metade dos Italianos de Spalato fuxiron ao Reino de Italia, a consecuencia do nacionalismo croato neses anos, e favoreceron o irredentismo italiano cara a Spalato.\nCoa invasi\u00f3n de Iugoslavia por parte dos ex\u00e9rcitos do Eixo, os italianos ocuparon a cidade en abril de 1941, e un mes m\u00e1is tarde anex\u00e1rona formalmente ao Gobernatorado de Dalmacia do Reino de Italia. A chegada das tropas italianas foi recibida con entusiasmo pola minor\u00eda aut\u00f3ctona de lingua italiana de Spalato. Pero o ex\u00e9rcito italiano atopou unha moderada resistencia entre os habitantes de Split de etnia croata, un\u00edndose unha parte deles aos partisanos de Josip Broz Tito: at\u00e9 os equipos de f\u00fatbol locais croatas, o HNK Hajduk Split, e o RNK Split, refusaron participar na liga italiana, suspendendo as s\u00faas actividades, para m\u00e1is tarde unirse tam\u00e9n aos partisanos (posteriormente o Hajduk converteuse no equipo oficial do movemento dos partisanos).\nEn setembro de 1943 Italia capitulou e a cidade foi ocupada polas brigadas do comunista Tito rexistr\u00e1ndose un pequeno masacre de 300 italianos aut\u00f3ctonos, pero unha semana m\u00e1is tarde o pro fascista Estado Independente de Croacia, ocupou a rexi\u00f3n. Algunhas zonas da cidade antiga e do porto, foron danadas durante est\u00e1 ocupaci\u00f3n polos bombardeos alem\u00e1ns e aliados, causando centos de mortos. Os partisanos \"titinos\" entraron finalmente \u00e1 cidade o 26 de outubro de 1944. O 12 de febreiro de 1945 unha incursi\u00f3n da Kriegsmarine atacou o porto de Split danando o cruceiro brit\u00e1nico Delhi. At\u00e9 o fin da guerra Split foi a capital provisional de Croacia.\nEntre 1945 e 1990, Split foi o centro administrativo da Dalmacia. En 1979 Split albergou os VIII Xogos Mediterr\u00e1neos. Nese mesmo ano, o \"n\u00facleo hist\u00f3rico de Split co Palacio de Diocleciano\" foi declarado Patrimonio da Humanidade pola Unesco. Split ten varias igrexas antigas como SV Nikola e Gospa od Zvonika, museos e unha galer\u00eda dedicada ao escultor iugoslavo Ivan Me\u0161trovi\u0107, que se atopa na vila que era propiedade do escultor, e varias das s\u00faas obras adornan a cidade. A cidade de Klis, pr\u00f3xima a Salona, ten as ru\u00ednas dun forte romano do s\u00e9culo\u00a0V. A antiga cidade t\u00e9xtil de Sinj, situada 30\u00a0km ao nord\u00e9s de Split, \u00e9 famosa pola s\u00faa Sonjska Alka, un torneo medieval que se efect\u00faa anualmente, o 15 de agosto, para conmemorar a vitoria na batalla de 1815 sobre a administraci\u00f3n otom\u00e1.\nXeograf\u00eda.\nSplit est\u00e1 situado nunha pen\u00ednsula entre a parte oriental do Golfo de Ka\u0161tela Split e a Canle da Mancha. Os puntos orogr\u00e1ficos m\u00e1is destacables son o outeiro de Marjan, de 178\u00a0m, que se eleva na parte occidental da pen\u00ednsula, e as cristas Kozjak, de 779\u00a0m; e Mosor, de 1339\u00a0m. Split ten un clima mediterr\u00e1neo: veranos secos e c\u00e1lidos (con temperaturas que soben at\u00e9 os 42\u00a0\u00b0C en xullo) e invernos h\u00famidos. A precipitaci\u00f3n media anual \u00e9 806,2\u00a0mm. A vexetaci\u00f3n \u00e9 de tipo mediterr\u00e1neo sempre verde, e a flora subtropical (palmeiras, agaves, cactos) medra na cidade e os seus arredores.\nDemograf\u00eda.\nDe acordo ao censo de 2001 a cidade de Split ti\u00f1a 188.694 cidad\u00e1ns, cunha proxecci\u00f3n de 221.456 para o ano 2007, mentres que a \u00e1rea metropolitana conta cuns 410.000 habitantes. O Condado de Split-Dalmacia na s\u00faa totalidade ten 470.000 residentes, constitu\u00edndo deste xeito o seu principal n\u00facleo urbano. O 95% da s\u00faa poboaci\u00f3n \u00e9 de orixe croata, as s\u00faas minor\u00edas m\u00e1is importantes son os serbios, bosn\u00edacos, montenegrinos e eslovenos. Existe a\u00ednda unha moi pequena minor\u00eda italiana, \u00faltimo residuo da poboaci\u00f3n aut\u00f3ctona da cidade nos tempos de Diocleciano. A relixi\u00f3n predominante \u00e9 a Cat\u00f3lica, practicada polo 88% da poboaci\u00f3n.\nEconom\u00eda.\nA econom\u00eda de Split comezou a recuperarse lentamente da recesi\u00f3n xerada pola transformaci\u00f3n nunha econom\u00eda de mercado e a privatizaci\u00f3n das s\u00faas empresas. Durante a \u00e9poca iugoslava fora un centro econ\u00f3mico de importancia cunha moderna e diversa produci\u00f3n industrial que inclu\u00eda estaleiros, alimentos, qu\u00edmica, pl\u00e1sticos, t\u00e9xtil e papeleira. Actualmente a maior\u00eda das f\u00e1bricas est\u00e1n pechadas ou con escasa produci\u00f3n debido \u00e1 antig\u00fcidade das mesmas ou a falta de mantemento, polo que a cidade estivo concentr\u00e1ndose no comercio e os servizos, deixando a moitos traballadores industriais desocupados.\nA nova autoestrada A1 que integra Split co resto da rede croata de autoestradas axudou a estimular a produci\u00f3n e o investimento, con novos negocios constru\u00edndose no centro da cidade e os seus suburbios expand\u00edndose intensamente. A produci\u00f3n vitivin\u00edcola, o oliveiral, a pesca e o turismo v\u00edronse beneficiados pola s\u00faa construci\u00f3n.\nDesde 2005 veu increment\u00e1ndose o investimento estranxeiro e por primeira vez os niveis de exportaci\u00f3ns foron maiores aos de importaci\u00f3ns. Durante 2006 a industria de estaleiros contratou novos traballadores e supuxo o renacemento da antigamente masiva industria naval de Split.\nTurismo.\nSplit \u00e9 unha das grandes cidades para visitar en Croacia e ademais de ser unha cidade moi atractiva, atop\u00e1monos ante unha cidade que \u00e9 fundamental para os turistas que queren ir visitar as illas de Croacia, porque adoita ser un punto importante para partir. Nesta cidade os visitantes atoparanse cun ambiente moi agradable, sempre enche de turistas e por suposto de diferentes lugares de interese para co\u00f1ecer.\nDesde aqu\u00ed p\u00f3dese por exemplo facer unha visita en transbordador a unha das moitas illas de Croacia; unha viaxe moi atractiva se se disp\u00f3n de tempo. Se o turista prefire quedar na cidade, descubrir\u00e1 unha boa cantidade de elementos arquitect\u00f3nicos como palacios e igrexas, polo que \u00e9 recomendable quedar uns d\u00edas. Split \u00e9 un destino moi apropiado para estes \u00faltimos d\u00edas de ver\u00e1n, onde tam\u00e9n se pode saborear os ricos pratos da gastronom\u00eda croata."}
{"id": "148033", "revid": "5132", "url": "https://gl.wikipedia.org/wiki?curid=148033", "title": "Cibona", "text": ""}
{"id": "148034", "revid": "5132", "url": "https://gl.wikipedia.org/wiki?curid=148034", "title": "Cibona Zagreb", "text": ""}
{"id": "148035", "revid": "5132", "url": "https://gl.wikipedia.org/wiki?curid=148035", "title": "Ko\u0161arka\u0161ki klub Cibona Zagreb", "text": ""}
{"id": "148036", "revid": "5132", "url": "https://gl.wikipedia.org/wiki?curid=148036", "title": "Ko\u0161arka\u0161ki klub Cibona", "text": ""}
{"id": "148037", "revid": "5132", "url": "https://gl.wikipedia.org/wiki?curid=148037", "title": "BC Partizan", "text": ""}
{"id": "148038", "revid": "5132", "url": "https://gl.wikipedia.org/wiki?curid=148038", "title": "KK Partizan Belgrado", "text": ""}
{"id": "148039", "revid": "5132", "url": "https://gl.wikipedia.org/wiki?curid=148039", "title": "KK Partizan de Belgrado", "text": ""}
{"id": "148042", "revid": "5863", "url": "https://gl.wikipedia.org/wiki?curid=148042", "title": "Afonso III de Oviedo", "text": "Afonso III alcumado o Grande, nado no 852 e finado en Zamora o 20 de decembro de 910, foi rei de Galiza entre os anos 866 e 910. Fillo de Ordo\u00f1o I, foi o derradeiro rei da Galiza altomedieval que reinou desde a cidade de Oviedo. A s\u00faa autoridade viuse severamente cuestionada en m\u00faltiples ocasi\u00f3ns ao longo do seu reinado. Por este motivo foron creadas na s\u00faa corte as chamadas cr\u00f3nicas asturianas (Albeldense e de Afonso III), textos que lexitimaban o rei ligando a s\u00faa xenealox\u00eda coa dos derradeiros monarcas visigodos. \nTraxectoria.\nNado en Lugo, segundo alg\u00fan dos seus bi\u00f3grafos, Afonso foi criado na corte de Oviedo. Con s\u00f3 dez anos de idade, en 862, foi asociado ao trono polo seu pai e, nese mesmo ano, aparece asinando como rei (\"Adefonsus rex\") nun documento que confirma a ampliaci\u00f3n do se\u00f1or\u00edo da igrexa de Santiago. Ser\u00e1 precisamente durante o seu reinado cando principie unha ambiciosa reforma da catedral de Santiago de Compostela, que el mesmo consagrar\u00e1 o 6 de maio de 899.\nRevoltas nobiliarias.\nAfonso subiu ao trono en 866, trala morte do seu pai Ordo\u00f1o. De xeito case inmediato, o conde de Lugo Froila Xem\u00fandiz rebelouse contra el, proclam\u00e1ndose rei en Oviedo. Isto obrigou a Afonso a buscar refuxio na parte oriental do reino, lugar do que s\u00f3 puido regresar meses despois, cando Froila foi asasinado polos seus partidarios. \nRetomado o control do reino tivo que liderar unha campa\u00f1a militar para enfrontar unha nova revolta, esta vez nos territorios vasc\u00f3ns. \u00c9 prob\u00e1bel que para asegurar a pacificaci\u00f3n da zona contraese matrimonio, no ano 873, con Ximena Garc\u00e9s, filla do rei de Navarra. Deste casamento nacer\u00edan varios fillos, tres deles: Ordo\u00f1o II, Garc\u00eda I e Froila II, chegar\u00edan a ser tam\u00e9n monarcas do reino.\nNon foron estas as \u00fanicas rebeli\u00f3ns que tivo que enfrontar Afonso, un rei cuxa lexitimidade foi posta a proba de xeito continuado. Alg\u00fans exemplos son: o levantamento de Flacidio, conde de Lugo en 874; A conspiraci\u00f3ns dos seus irm\u00e1ns no ano 876. Un deles, Bermudo, mant\u00edvose en rebeld\u00eda durante sete anos desde a cidade de Astorga; A conxura do nobre Hermenexildo Peres e a s\u00faa dona Iberia do 886; ou a revolta do conde galego Vitiza entre os anos 887 e 895.\nA continua sucesi\u00f3n de levantamentos nobiliarios expl\u00edcase pola resistencia presentada ao proceso de centralizaci\u00f3n e expansi\u00f3n da autoridade rexia que ti\u00f1a lugar na altura. Por este motivo, foi creado na corte ovetense un novo artefacto ideol\u00f3xico: o neogoticismo. Un ideario que lexitimaba o rei Afonso inventando unha li\u00f1a xeneal\u00f3xica que o emparentaba con Rodrigo, o \u00faltimo rei visigodo. Al\u00e9n diso, funcionaba tam\u00e9n como xustificaci\u00f3n pol\u00edtica para a \"reconquista\" de territorios na Hispania musulm\u00e1. Neste contexto escrib\u00edronse as denominadas cr\u00f3nicas asturianas: a Albeldense e a Cr\u00f3nica de Afonso III, uns textos de enorme influencia sobre a historiograf\u00eda posterior. \nExpansi\u00f3n territorial.\nAs revoltas non foron na \u00e9poca patrimonio exclusivo do reino cristi\u00e1n. Tam\u00e9n o emirato cordob\u00e9s se achaba nun per\u00edodo de inestabilidade interna, no que abundaban as sublevaci\u00f3ns e as convulsi\u00f3ns pol\u00edticas. A desuni\u00f3n entre os musulm\u00e1ns foi aproveitada para a expansi\u00f3n militar dos dominios cristi\u00e1ns. As\u00ed, se no comezo do reinado de Afonso III a li\u00f1a fronteiriza apoi\u00e1base nas prazas fortes de Tui, Astorga, Le\u00f3n e Amaia Patricia, no final chegaba at\u00e9 as beiras do r\u00edo Mondego, e desde Simancas segu\u00eda o curso do r\u00edo Pisuerga at\u00e9 os territorios burgaleses do Arlanz\u00f3n. \nNestes anos foron fortificadas cidades como Astorga, Le\u00f3n e (sobre todo) Zamora. E, mentres no oriente peninsular se manti\u00f1an as fronteiras, na fachada atl\u00e1ntica, as mesnadas dos magnates galegos avanzaban con decisi\u00f3n cara o sur. Fitos destacados do avance foron a conquista do Porto polo conde V\u00edmara Peres, en 868. Feito que moveu as fronteiras cristi\u00e1ns at\u00e9 a li\u00f1a do r\u00edo Douro creando un novo se\u00f1or\u00edo: o condado portucalense; e a conquista de Co\u00edmbra polo conde Hermenexildo Goterres, en 878, estendendo o reino at\u00e9 o r\u00edo Mondego. O conde Hermenexildo asumiu tarefas de goberno nos novos territorios conquistados, e ocupou anos m\u00e1is tarde o cargo palatino de mordomo real. Unha das s\u00faas fillas, Elvira, casou no ano 900 con Ordo\u00f1o, fillo do rei, quen pasar\u00eda nos dominios dos Goterres gran parte da s\u00faa mocidade.\nO avance das fronteiras cara o sur peninsular motivou o traslado de funci\u00f3ns militares e pol\u00edticas desde antiga capital Oviedo ata unha cidade m\u00e1is ao sur, \"Legio\" (Le\u00f3n). A cidade de Le\u00f3n, supo\u00f1\u00eda un importante enclave estrat\u00e9xico, pois al\u00ed conflu\u00edan d\u00faas importantes rutas: por unha banda a v\u00eda que un\u00eda Braga con Bordeos, e por outra a ruta da prata, que chegaba a Galiza dende Hispania, pasando polas cidades de Sevilla e M\u00e9rida. Do mesmo xeito que acontecera con Oviedo, o feito de que carecera de bispo e se\u00f1or feudal -non as\u00ed a veci\u00f1a Astorga- fac\u00eda daquel antigo asentamento militar romano un lugar axeitado para a nova corte real. A cidade galega de Le\u00f3n converteuse pois a comezos do s\u00e9culo X na nova capital do reino.\nDerrocamento e morte.\nPouco antes do ano 910 Afonso III sufriu unha nova tentativa de derrocamento, esta vez a mans do seu fillo primox\u00e9nito, Garc\u00eda. Casado con Munia -filla do conde castel\u00e1n Munio Fern\u00e1ndez-, Garc\u00eda encabezou a conxura instigado polo seu sogro e apoiado pola propia ra\u00ed\u00f1a Ximena. Opostos \u00e1 tentativa situ\u00e1ronse Hermenexildo Goterres e a alta nobreza da Galiza nuclear, tradicionalmente hexem\u00f3nica na corte. Ap\u00f3s un per\u00edodo de inestabilidade, Afonso III deixou finalmente o poder, herdando Garc\u00eda o reino e facendo efectivo o definitivo traslado da sede rexia desde Oviedo a Le\u00f3n. En resposta ao golpe de estado, o 7 de xu\u00f1o de 910, os magnates galegos reun\u00edronse en asemblea en Lugo, proclamando a Ordo\u00f1o II rei privativo da Galiza nuclear (a actual comunidade aut\u00f3noma galega m\u00e1is o norte de Portugal). Outro dos fillos de Afonso, Fruela retivo o control da hist\u00f3rica sede ovetense e da franxa litoral cant\u00e1brica.\nO 20 de decembro desde mesmo ano, con 62 anos cumpridos, faleceu Afonso III na cidade de Zamora. Os seus restos foron sepultados na Catedral de Astorga, para ser trasladados posteriormente \u00e1 igrexa de Santa Mar\u00eda de Oviedo e, xa no s\u00e9culo XVII incorporados ao pante\u00f3n real da Catedral de dita cidade."}
{"id": "148046", "revid": "89787", "url": "https://gl.wikipedia.org/wiki?curid=148046", "title": "Bissor\u00e3", "text": "Bissor\u00e3 \u00e9 unha cidade de Guinea-Bisau, capital da rexi\u00f3n hom\u00f3nima, a s\u00faa poboaci\u00f3n estimada para 2010 \u00e9 de 8614 habitantes."}
{"id": "148047", "revid": "98629", "url": "https://gl.wikipedia.org/wiki?curid=148047", "title": "Muna, Indonesia", "text": "Muna ( Indonesio :\"Pulau Muna\") \u00e9 unha illa de Indonesia at\u00f3pase no Mar de Flores, a poucos quil\u00f3metros ao sueste de Sulawesi separadas polo Estreito Tiworo. Ten unha superficie de 2.889\u00a0km\u00b2 e unha poboaci\u00f3n duns 300.000 habitantes. O norte e nord\u00e9s est\u00e1 cuberto de bosques teca.\nA econom\u00eda bas\u00e9ase nunha agricultura simple, en particular, arroz coco especias, sag\u00fa, cana de azucre, pesca e a explotaci\u00f3n dos bosques. A cidade m\u00e1is grande e principal porto \u00e9 Raha, que se atopa na costa nord\u00e9s, no Estreito de Buton.\nAdministrativamente pertence \u00e1 provincia de C\u00e9lebes Suroriental."}
{"id": "148056", "revid": "5312", "url": "https://gl.wikipedia.org/wiki?curid=148056", "title": "Maria de Medeiros", "text": "Maria de Medeiros Esteves Victorino d' Almeida, nada en Lisboa o 19 de agosto de 1965, \u00e9 unha actriz de cine, televisi\u00f3n e teatro, directora de cine, e cantante portuguesa.\nTraxectoria.\n\u00c9 filla dun director de orquestra e dunha periodista e a s\u00faa irm\u00e1 In\u00e9s tam\u00e9n \u00e9 actriz. Pasou a s\u00faa infancia en Austria e estudou filosof\u00eda na Sorbona, mais abandonou para adicarse \u00e1 interpretaci\u00f3n. \u00c9 diplomada pola \"\u00c9cole Nationale Sup\u00e9rieure des Arts et Techniques du Th\u00e9\u00e2tre\" e o \"Conservatoire National d\u2019Art\" de Par\u00eds.\nDende 2012 vive en Barcelona, est\u00e1 casada cun espa\u00f1ol e ten d\u00faas fillas. Fala seis idiomas e foi a primeira muller portuguesa en ser designada pola UNESCO \"Artista pola paz\"."}
{"id": "148060", "revid": "5863", "url": "https://gl.wikipedia.org/wiki?curid=148060", "title": "Distrito Wichian Buri", "text": "Wichian Buri (en ) \u00e9 un distrito da provincia de Phetchabun en Tailandia de 135.274 habitantes no ano 2009, a s\u00faa econom\u00eda bas\u00e9ase na agricultura e o petr\u00f3leo.\nDivisi\u00f3ns administrativas.\nO distrito div\u00eddese en 14 subdistritos e 177 localidades."}
{"id": "148061", "revid": "1131", "url": "https://gl.wikipedia.org/wiki?curid=148061", "title": "Wichian Buri", "text": ""}
{"id": "148062", "revid": "98629", "url": "https://gl.wikipedia.org/wiki?curid=148062", "title": "Zemlya Georga", "text": "A Terra de Xurxo (ou do pr\u00edncipe Xurxo) (en ruso: \u0417\u0435\u043c\u043b\u044f \u0413\u0435\u043e\u0440\u0433\u0430, \"Zemlya Georga\") \u00e9 a maior das illas do arquip\u00e9lago \u00e1rtico de Terra de Francisco Xos\u00e9, en augas do oc\u00e9ano \u00c1rtico.\nAdministrativamente, pertence ao \u00d3blast de Arj\u00e1nguelsk, Federaci\u00f3n Rusa.\nXeograf\u00eda.\nCunha superficie total de 2.821\u00a0km\u00b2, a Terra de Xurxo, ademais da maior illa do arquip\u00e9lago, \u00e9 tam\u00e9n a m\u00e1is longa, con 115\u00a0km entre os seus extremos m\u00e1is setentrional e meridional. O punto m\u00e1is alto da illa ten 416 m.\nA illa ten unha forma bastante irregular, cunha costa complexa, con numerosas ba\u00edas, enseadas profundas e cabos. A maior parte da illa at\u00f3pase baixo grandes glaciares. Hai unha gran pen\u00ednsula no seu extremo norte, \"Poluostrov Armitidzh\", na s\u00faa maior\u00eda non cuberta por glaciares. O cabo m\u00e1is occidental desta pen\u00ednsula \u00e9 \"Mys Mul'tanovskogo\", m\u00e1is al\u00f3 do que se atopa o estreito co\u00f1ecido como \"Proliv Arkhangelskiy\" entre Terra de Xurxo e Terra de Alexandra. O estreito co\u00f1ecido como canle de Cambridge (\"Proliv Kambritch\") est\u00e1 situado m\u00e1is ao suroeste, e \u00e9 unha continuaci\u00f3n do anterior. Entre ambos suman unha lonxitude duns 75\u00a0km, cunha anchura de 10\u201315\u00a0km, bordean por completo a illa polo seu lado noroeste. A canle do ruise\u00f1or(ou canle de Nightingale) (\"Proliv Neytingeyl\") est\u00e1 ao leste de Terra de Xurxo, separ\u00e1ndoa de illa Bruce.\nTerra de Xurxo ten tres cabos orientados ao suroeste na s\u00faa costa meridional: cabo Neale (o extremo m\u00e1is occidental da illa), cabo Crowther e cabo Grant. O seu cabo m\u00e1is oriental co\u00f1\u00e9cese como cabo Murray (\"Mys Murray\"). Os dous orientados ao norte, \"Mys Bryusa\" e \"Mys Battenberg\" est\u00e1n separados entre si pola ba\u00eda de Sommerville.\nIllas pr\u00f3ximas.\nAdemais da illa Terra de Alexandra, na s\u00faa parte noroeste, a illa est\u00e1 pr\u00f3xima a varias illas m\u00e1is do arquip\u00e9lago:\nHistoria.\nTerra de Alexandra foi nomeada pola Expedici\u00f3n austro-h\u00fangara ao Polo Norte en honra ao pr\u00edncipe Xurxo de Hesse-Darmstadt (1669-1705), que se converteu en \"Generalfeldwachtmeister\" do Ex\u00e9rcito austr\u00edaco en 1694 e o seu \"Fieldmarshal\" desde 1699."}
{"id": "148081", "revid": "23204", "url": "https://gl.wikipedia.org/wiki?curid=148081", "title": "Imperio Almohade", "text": "A Dinast\u00eda Almohade foi unha potencia relixiosa b\u00e9rber que se converteu na quinta dinast\u00eda moura, situada cronoloxicamente desde mediados do s\u00e9culo XII at\u00e9 mediados do s\u00e9culo XIII. O nome latino deriva da corruptela do \u00e1rabe \u0627\u0644\u0645\u0648\u062d\u062f\u0648\u0646 \"al-Muwahhidun\", i.e. \"os monote\u00edstas\" ou \"os unitaristas\", que alude ao fundamentalismo do movemento (v\u00e9xase Tawhid).\nOs almohades xurdiron en Marrocos no s\u00e9culo XII, descontentos co fracaso dos almor\u00e1bides \u00e1 hora de vigorizar os estados musulm\u00e1ns na Pen\u00ednsula Ib\u00e9rica, as\u00ed como tam\u00e9n en soster a reconquista cristi\u00e1. Conquistaron o norte de \u00c1frica at\u00e9 Exipto, e ocuparon sucesivamente gran parte de Al-Andalus.\nOrixes.\nA fundaci\u00f3n do movemento d\u00e9bese a Ibn Tumart (c. 1080 - c. 1130), membro dos Masmuda, unha tribo b\u00e9rber da Cordilleira do Atlas. Fillo do encargado de acender as l\u00e1mpadas dunha mesquita, e notado pola s\u00faa piedade desde a xuventude, ser\u00eda un rapaz pequeno e deformado que viv\u00eda como un mendigo devoto.\nMentres era novo, Ibn Tumart fixo a peregrinaci\u00f3n \u00e1 Meca, de onde foi expulsado polas s\u00faas cr\u00edticas feroces ao cansazo excesivo doutros. De a\u00ed foi para Bagdad, onde se adheriu a unha escola ortodoxa. Mais constru\u00edu el mesmo un sistema propio, combinando as ensinanzas do seu mestre co misticismo e partes doutras doutrinas, centrado no unitarismo e que representaba unha revolta contra o que na s\u00faa opini\u00f3n ser\u00eda o antropomorfismo de Al\u00e1 na ortodoxia musulm\u00e1.\nAp\u00f3s o seu regreso a Marrocos, coa idade de 28 anos, comezou a predicar contra os principios relixiosos da interpretaci\u00f3n persoal, aceptando s\u00f3 a tradici\u00f3n (Suna) e o consenso (Ijma). O emir almor\u00e1bide Ali ibn Yusuf chegou a convocar un debate teol\u00f3xico en Fez, convocando a Ibn Tumart. Na conclusi\u00f3n deste debate foi declarado que os puntos de vista deste eran demasiado radicais. Ibn Tumart foi condenado \u00e1 prisi\u00f3n mais o emir permitiulle a fuga.\nDespois de expuls\u00e1reno doutras cidades polas s\u00faas demostraci\u00f3ns dun empe\u00f1o relixioso excesivo, Ibn Tumart refuxiouse xunto co seu pobo, os Masmuda, na cordilleira do Atlas. Fundou o movemento dos almohades, autoproclamouse \"mahdi\" (\"o guiado\", profeta redentor do islam) e exhortou todos os musulm\u00e1ns, especialmente os da Pen\u00ednsula Ib\u00e9rica, a retornar \u00e1s orixes da s\u00faa fe, o Cor\u00e1n.\nImperio almohade.\n\u00c9 moi prob\u00e1bel que a influencia de Ibn Tumart non tivese eco no futuro se non fose por Abd al-Mu'min, outro b\u00e9rber, da Alxeria, que ser\u00eda un soldado e membro da clase gobernante. Cando Ibn Tumart morreu en 1128 no mosteiro que fundou en Tinmel, despois dunha grave derrota fronte aos almor\u00e1bides, Abd al-Mu'min mantivo a s\u00faa morte en segredo por dous anos, at\u00e9 estabelecer o seu poder. Ent\u00f3n asumiuse como seguidor do \"mahdi\".\nEntre 1130 e a s\u00faa morte en 1163, Abd al-Mu'min non s\u00f3 expulsou os almor\u00e1bides, como aumentou o seu poder por todo o norte de \u00c1frica at\u00e9 ao Exipto, torn\u00e1ndose emir de Marraquex en 1149. O seu fundamentalismo levouno at\u00e9 tomar medidas de expurga dos sospeitosos de pouca fe e falla en cumprir todos os ritos relixiosos, a m\u00e1is grave de todas terminando na eliminaci\u00f3n de toda unha tribo.\nOs almohades ent\u00f3n trataron de unificar as taifas e formar un goberno isl\u00e1mico que puidese facer fronte aos cristi\u00e1ns. En pouco m\u00e1is de trinta anos, os almohades conseguiron forxar un poderoso imperio que se estend\u00eda desde Santar\u00e9m (no actual Portugal) at\u00e9 Tripoli (na actual Libia), inclu\u00edndo todo o norte de \u00c1frica e o sur da Pen\u00ednsula Ib\u00e9rica.\nEn 1170 os almohades transferiron a s\u00faa capital para Sevilla, onde fundaron a grande mesquita, posteriormente convertida en catedral cristi\u00e1. A torre da mesquita, a Xiralda, foi constru\u00edda en 1184 para sinalar a ascensi\u00f3n de Abu Yusuf Ya'qub al-Mansur. Foi durante este per\u00edodo que resurxiron os estudos filos\u00f3ficos con Averrois e Ibn Tufail.\nNo entanto, desde Yusuf II, trataban os seus dominios f\u00f3ra de Marrocos como provincias e gobernaban os seus correlixionarios na Pen\u00ednsula Ib\u00e9rica e no restante do norte de \u00c1frica a trav\u00e9s de gobernadores locais. Cando os emires atravesaban o Estreito de Xibraltar era para facer a jihad contra os cristi\u00e1ns e volver para a s\u00faa capital, Marraquex.\nA pesar dos esforzos dos gobernantes, a dinast\u00eda almohade tivo problemas desde o inicio en manter a turbulenta Granada pacificada e, por outro lado, algunhas das s\u00faas posturas mais radicais foron mal recibidas pola poboaci\u00f3n musulm\u00e1 da pen\u00ednsula, habituada ao compromiso e \u00e1 coexistencia cos cristi\u00e1ns.\nOs pr\u00edncipes almohades tiveron unha carreira m\u00e1is longa e marcante do que os seus antecesores almor\u00e1bides. Yusuf I (1163\u20131184) e al-Mansur (1184-1199), sucesores de Abd al-Mu'min, eran homes fortes. Inicialmente o seu goberno levou \u00e1 fuga de moitos xudeus e cristi\u00e1ns para os estados cristi\u00e1ns de Portugal, Castela e Arag\u00f3n, mais acabaron por se tornar menos extremistas que os almor\u00e1bides.\nA invasi\u00f3n do novo Reino de Portugal polos almohades comandados persoalmente polo califa Abu Yusuf Ya'qub al-Mansur foi trabada en 1190 en Tomar, polos cabaleiros templarios de Gualdin Pais.\nYa'qub al-Mansur era un home de grande cultura, que escrib\u00eda en bo estilo \u00e1rabe e protex\u00eda o fil\u00f3sofo Averroes. O seu t\u00edtulo al-Mansur, \"O Vitorioso\", d\u00e9bese \u00e1 derrota que inflixiu a Afonso VIII de Castela, en 1195, na Batalla de Alarcos. Pero os reinos cristi\u00e1ns da Pen\u00ednsula Ib\u00e9rica estaban xa demasiado fortes para unha invasi\u00f3n musulm\u00e1, e os almohades non conseguiron conquistas sinal\u00e1beis.\nArte almohade.\nAs construci\u00f3ns almohades caracter\u00edzanse pola simplicidade e austeridade, un reflexo da vida dif\u00edcil dos n\u00f3mades do Magreb. A pesar diso, moitos edificios te\u00f1en un tama\u00f1o consider\u00e1bel. Exemplos cl\u00e1sicos deste movemento son a Torre del Oro e a Giralda, en Sevilla, a mesquita Kutubiyya de Marraquex e a Torre Hasan en Rabat.\nDeclive dos almohades.\n1212 marcou o inicio da decadencia dos almohades. As forzas de Muhammad an-Nasir (1199\u20131214), sucesor de al-Mansur, despois dun avance inicialmente exitoso para o norte, foron aniquilados por unha alianza de tropas cristi\u00e1s na batalla de Navas de Tolosa na Serra Morena. Esa batalla destru\u00edu o dominio almohade.\nEn 1216-7 os mer\u00ednidas enfrontan os almohades en Fez. Ibn Hud procl\u00e1mase emir de Murcia en 1227, fac\u00e9ndolles fronte aos almohades, e Tunes t\u00f3rnase independente tres anos m\u00e1is tarde.\nMuhammad (I de Granada) Ibn al-Ahmar procl\u00e1mase emir de Arjona, Xa\u00e9n, Guadix e Baza en 1232. Cinco anos despois \u00e9 reco\u00f1ecido como emir de Granada.\nOs almohades encoraxaron o establecemento de cristi\u00e1ns at\u00e9 mesmo en Fez, e despois da Batalla de Navas de Tolosa, ocasionalmente fac\u00edan alianzas cos reis de Castela. En \u00c1frica conseguiron expulsar os ex\u00e9rcitos dos reis normandos de Sicilia das cidades costeiras. A historia do seu declive \u00e9 diferente da dos almor\u00e1bides. Non foron tomados por un poderoso movemento relixioso, simplemente foron perdendo territorios coa revolta de tribos e cidades. Os seus inimigos m\u00e1is importantes acabaron por ser os mer\u00ednidas, que fundaron a seguinte dinast\u00eda moura. En 1268 os mer\u00ednidas gobernan o Magreb.\nO \u00faltimo califa almohade, Idris II, estaba reducido \u00e1 posesi\u00f3n de Marraquex, onde foi asasinado por un escravo en 1269. Tras o declive dos almohades, chegar\u00e1 a dinast\u00eda mer\u00ednida."}
{"id": "148082", "revid": "98629", "url": "https://gl.wikipedia.org/wiki?curid=148082", "title": "Illa Kupreanof", "text": "A illa de Kupreanof \u00e9 unha das principais illas do arquip\u00e9lago Alexander, pertencente \u00e1 \u00c1rea Censal de Petersburgo, na rexi\u00f3n sueste do estado de Alasca, nos Estados Unidos. Ten unha superficie de 2.802\u00b48\u00a0km\u00b2.\nXeograf\u00eda.\nA illa de Kupreanof est\u00e1 localizada na parte nororiental do arquip\u00e9lago Alexander. Est\u00e1 separada do continente, polo seu lado leste, polas augas do Pasaxe Interior; polo norte, polas augas do estreito Frederik, que a separan da illa do Almirantado; ao oeste, o estreito de Keku sep\u00e1raa da illa Kuiu; e ao sur, o estreito Sumner sep\u00e1raa da Illa Pr\u00edncipe de Gales; ao sueste, os estreitos de Wrangell (Wrangell Narrows) sep\u00e1rana das illas de Woewodski e Mitkof.\nA illa ten 84\u00a0km de longo e 32\u00a0km de ancho. A pen\u00ednsula de Lindenberg, no lado sueste da illa consid\u00e9rase parte da illa. A pen\u00ednsula est\u00e1 separada do resto da illa por un estreito chamado canle Duncan. A poboaci\u00f3n da illa era de 785 hab. no censo de 2000.\nO maior asentamento da illa \u00e9 Kake, no lado noroeste da illa. A outra cidade \u00e9 Kupreanof, no lado oriental, no estreito Wrangell, fronte \u00e1 cidade de Petersburgo na pr\u00f3xima illa de Mitkof. A illa at\u00f3pase dentro dos l\u00edmites do bosque nacional Tongass no Distrito Ranger de Petersburgo.\nHistoria.\nA illa leva o nome do Baron Ivan Antonovich Kupreianov (1800-57), un dos xefes da Compa\u00f1\u00eda Ruso-americana."}
{"id": "148085", "revid": "98629", "url": "https://gl.wikipedia.org/wiki?curid=148085", "title": "Illa Manitoulin", "text": "A illa Manitoulin (en ingl\u00e9s \"Manitoulin Island\") est\u00e1 no Lago Huron e pertence \u00e1 provincia canadense de Ontario. Cos seus 2.766\u00a0km\u00b2, \u00e9 maior que Luxemburgo, e ademais \u00e9 a maior illa do mundo situada nun lago de auga doce. No ano 2001 ti\u00f1a 10.603 habitantes, o que corresponde a unha densidade de poboaci\u00f3n de aproximadamente 4 habitantes/km\u00b2.\nNa illa hai en total m\u00e1is de 80 lagos, alg\u00fans dos cales conte\u00f1en illas m\u00e1is pequenas. A vila hist\u00f3rica de Manitowaning, fundada en 1837, foi o primeiro asentamento europeo na illa."}
{"id": "148090", "revid": "23204", "url": "https://gl.wikipedia.org/wiki?curid=148090", "title": "Almohade", "text": ""}
{"id": "148091", "revid": "336", "url": "https://gl.wikipedia.org/wiki?curid=148091", "title": "Almor\u00e1bides", "text": ""}
{"id": "148093", "revid": "98629", "url": "https://gl.wikipedia.org/wiki?curid=148093", "title": "Illa Moresby", "text": "Illa de Moresby \u00e9 unha grande illa de 2.608\u00a0km\u00b2, forma parte da Haida Gwaii na Columbia Brit\u00e1nica, Canad\u00e1. O Parque Nacional Gwaii Haanas e Patrimonio da Humanidade de Haida, incl\u00fae Moresby e outras illas. A illa, xunto coas numerosas pequenas illas e illotes pr\u00f3ximos na parte sur das illas Haida Gwaii, forman a chamada Skeena-Queen Charlotte E, cunha poboaci\u00f3n de 402 hab. segundo o censo de 2006. Case a totalidade da s\u00faa poboaci\u00f3n resid\u00eda na comunidade non incorporada de Sandspit, na esquina nord\u00e9s de Moresby. A superficie total da \u00e1rea electoral \u00e9 3.399\u00b439\u00a0km\u00b2.\nNome.\nA illa Moresby ch\u00e1mase as\u00ed polo almirante Fairfax Moresby. O nome tradicional na lingua haida \u00e9 Gwaii Haanas, que \u00e9 de onde deriva o nome do parque nacional."}
{"id": "148095", "revid": "895", "url": "https://gl.wikipedia.org/wiki?curid=148095", "title": "Real Madrid B", "text": ""}
{"id": "148107", "revid": "12452", "url": "https://gl.wikipedia.org/wiki?curid=148107", "title": "D\u00e9por", "text": ""}
{"id": "148108", "revid": "27155", "url": "https://gl.wikipedia.org/wiki?curid=148108", "title": "Bornita", "text": "A bornita ou erubescita \u00e9 un mineral do grupo dos sulfuros. \u00c9 un sulfuro de ferro e cobre, de cor cobre manchado con iridescencias p\u00farpuras, polo que se lle d\u00e1 o alcume de \"mineral pavo real\".\nDesde 1725 foi mencionado en estudos de miner\u00eda, pero non foi at\u00e9 1845 cando lle puxo nome o mineraloxista austr\u00edaco Ignaz von Born (1742\u20131791).\nAmbiente de formaci\u00f3n.\nA bornita f\u00f3rmase nas intrusi\u00f3ns \u00edgneas, form\u00e1ndose como mineral primario de cobre nos fil\u00f3ns pegmat\u00edticos e hidrotermais asociados a c\u00e1maras magm\u00e1ticas. Tam\u00e9n pode aparecer de forma secundaria, nas zonas de oxidaci\u00f3n dos dep\u00f3sitos asociada \u00e1 malaquita.\nLocalizaci\u00f3n e extracci\u00f3n.\nExtr\u00e1ese pola s\u00faa importancia industrial como mena do cobre e enc\u00f3ntrase en dep\u00f3sitos porf\u00edricos xunto con outra mena de cobre m\u00e1is abundante e com\u00fan, a calcopirita. Tanto a calcopirita como a bornita son substitu\u00eddas por calcocita e covelita nos dep\u00f3sitos enriquecidos en cobre.\nTam\u00e9n aparece diseminada en rochas \u00edgneas m\u00e1ficas e en materiais sedimentarios cupr\u00edferos, alg\u00fans dep\u00f3sitos de gran riqueza en bornita como os que se encontran en M\u00e9xico e nos Estados Unidos. Tam\u00e9n hai grandes dep\u00f3sitos no Per\u00fa e Chile."}
{"id": "148109", "revid": "43749", "url": "https://gl.wikipedia.org/wiki?curid=148109", "title": "Historia urbana da Meca", "text": ""}
{"id": "148110", "revid": "5336615", "url": "https://gl.wikipedia.org/wiki?curid=148110", "title": "Ilmenita", "text": "A ilmenita (FeTiO3) \u00e9 un mineral feblemente magn\u00e9tico, da clase dos \u00f3xidos, de color negra ou gris, que se encontra nas rochas metam\u00f3rficas e nas rochas b\u00e1sicas eruptivas (gabro, diabase, piroxenita). O nome prov\u00e9n das monta\u00f1as \"Ilmen\" en Rusia, un dos principais dep\u00f3sitos. A maior\u00eda da ilmenita at\u00f3pase recuberta de capas, como por exemplo, de area de praia. Cont\u00e9n o 47,34% de FeO e o 52,66% de TiO2, a\u00ednda que esta proporci\u00f3n \u00e9 variable pola entrada do \u00f3xido f\u00e9rrico, substitu\u00edble por magnesio e manganeso.\nPres\u00e9ntase en forma de cristais normalmente tabulares delgados e rombo\u00e9dricos. Nas areas das praias acostuman estar part\u00edculas moi mi\u00fadas deste mineral, con di\u00e1metros de entre 0,1 e 0,2\u00a0mm.\nIlmenita lunar.\nAchouse ilmenita nas rochas da L\u00faa e no 2005, a NASA utilizou o Telescopio Espacial Hubble para localizar lugares potencialmente ricos en ilmenita. Este mineral poder\u00eda ser fundamental \u00e1 hora de crear unha base lunar; xa que proporcionar\u00eda unha fonte de ferro e titanio para os elementos estruturais, ademais de poder obterse os\u00edxeno con el.\nDep\u00f3sitos na Espa\u00f1a.\nNas areas do Sil e en xeral en todos os areais do noroeste de Galiza, especialmente en Ortigueira, R\u00eda de Cedeira ou Cabo Prior. En Asturias. En Horcajuelo, en Somosierra (Madrid) e na Serra de Guadarrama, na provincia de \u00c1vila e na provincia de Segovia. En Tibidabo, Vallvidrera, Molins de Rei, Montseny, Sant Climent de Llobregat, Santa Creu d'Olorda (Barcelona) e Val de Ar\u00e1n (Lleida). Na Serra de Gata e en Logrosan (C\u00e1ceres). En Andaluc\u00eda pode encontrarse en J\u00e1tar, Gobantes e Archidona, provincia de Sevilla, en Serra Nevada, nalgunhas praias da provincia de C\u00e1diz, da provincia de Huelva e do Cabo de Gata.\nUsos.\nA maior\u00eda da ilmenita empr\u00e9gase en aliaxes especiais para a industria aeroespacial e para pigmentos. O produto aqu\u00ed \u00e9 o di\u00f3xido de titanio, que \u00e9 unha substancia extremadamente branca usada como base para diferentes tipos de pinturas."}
{"id": "148111", "revid": "23204", "url": "https://gl.wikipedia.org/wiki?curid=148111", "title": "Grosularia", "text": "A grosularia ou grosularita \u00e9 un mineral do grupo dos silicatos, subgrupo nesosilicatos e dentro destes \u00e9 un granate pola t\u00edpica forma isom\u00e9trica dos seus cristais, con 12 ou 24 caras trapezoidais. \u00c9 un silicato de calcio e aluminio, de color normalmente esbrancuxada ou alaranxada.\nO nome deriva do lat\u00edn \"grossularia\", que significa grosella, chamada as\u00ed pola redondez dos seus cristais que ademais se presentan en grupo similares a acios destes froitos.\nSin\u00f3nimos pouco usados deste mineral son \"colofonita\", \"ernita\", \"olyntholita\", \"tellemarkita\", \"viluita\" e \"wilouita\".\nAmbiente de formaci\u00f3n.\nNormalmente f\u00f3rmase a partir de rochas calcarias, ou sedimentarias sil\u00edceas, sometidas a metamorfismo de contacto pola proximidade dunha c\u00e1mara magm\u00e1tica. Tam\u00e9n se pode formar por metamorfismo rexional.\nAlg\u00fans minerais asociados son mica, clorita, di\u00f3psido, calcita e serpentinita.\nA variedade hesonita (de color verde) at\u00f3pase tam\u00e9n entre as rochas metasom\u00e1ticas enriquecidas en calcio.\nLocalizaci\u00f3n, extracci\u00f3n e usos.\nAtop\u00e1ronse importantes dep\u00f3sitos deste granate en Asbestos (Canad\u00e1), M\u00e9xico, Kenya, Italia e Sri Lanka.\nA variedade sosolita procede de Morelos e Chihuahua (M\u00e9xico) e a variedade hesonita de Tanzania e Kenya.\n\u00c9 un mineral que se comercializa como xema, tallando os cristais puros e de bela color. Son xemas de grandes cualidades a pesar de ser pouco co\u00f1ecidas no mercado. Os mellores exemplares son moi codiciados por coleccionistas."}
{"id": "148112", "revid": "1524723", "url": "https://gl.wikipedia.org/wiki?curid=148112", "title": "Grosularita", "text": ""}
{"id": "148113", "revid": "23204", "url": "https://gl.wikipedia.org/wiki?curid=148113", "title": "Pirofilita", "text": "A pirofilita \u00e9 un mineral do grupo VIII (silicatos) segundo a clasificaci\u00f3n de Strunz. \u00c9 un silicato de al\u00famina hidratado, cuxa f\u00f3rmula \u00e9 Al2Si4O10(OH)2 e a s\u00faa composici\u00f3n te\u00f3rica \u00e9 66,7 % SiO2, 28,3 % Al2O3 e 5 % H2O.\nNormalmente est\u00e1 mesturado con caolinita, alunita e cuarzo.\nAcostuma aparecer en forma de l\u00e1minas ou en agregados foli\u00e1ceos ou radiados debido \u00e1 s\u00faa estrutura e fractura mic\u00e1ceas, o que ademais a fai suave e untuosa ao tacto."}
{"id": "148114", "revid": "89787", "url": "https://gl.wikipedia.org/wiki?curid=148114", "title": "Autunita", "text": "A autunita \u00e9 un mineral que cont\u00e9n uranio, coa f\u00f3rmula qu\u00edmica Ca(UO2)2(PO4)2\u00b710-12H2O. \u00c9 radioactivo.\nCando se encontra en grandes concentraci\u00f3ns, o mineral extr\u00e1ese e expl\u00f3tase comercialmente para a obtenci\u00f3n de uranio.\nA autunita ten espl\u00e9ndidos cristais amarelo-esverdeados que perden a cor e se descompo\u00f1en en ambientes secos. \u00c9 fluorescente sobre a luz ultravioleta."}
{"id": "148115", "revid": "27155", "url": "https://gl.wikipedia.org/wiki?curid=148115", "title": "Kieserita", "text": "A kieserita \u00e9 un mineral do grupo VI (sulfatos), segundo a clasificaci\u00f3n de Strunz. \u00c9 un sulfato hidratado de magnesio. Pres\u00e9ntase en agregados granudos, incoloros e turbios de cor branca ou amarela. O seu nome prov\u00e9n do alem\u00e1n Dietrich Georg von Kieser."}
{"id": "148116", "revid": "89787", "url": "https://gl.wikipedia.org/wiki?curid=148116", "title": "Epsomita", "text": "A epsomita \u00e9 a forma mineral do sulfato de magnesio heptahidratado (MgSO4 \u00b7 7H2O).\nO seu nome prov\u00e9n da localidade de Epsom (Surrey, Inglaterra), de onde hai tempo que son co\u00f1ecidos os dep\u00f3sitos deste mineral asociados a augas minerais.\nPropiedades.\nA\u00ednda que \u00e9 de cor branca, a epsomita adoita aparecer coloreada cunha variedade de matices p\u00e1lidos debido \u00e1 presenza de impurezas. Estas son fundamentalmente n\u00edquel, ferro, cobalto, manganeso e zinc; a cor rosa relaci\u00f3nase coa presenza de cobalto, mentres que a verde as\u00f3ciase a da de n\u00edquel.\nForma unha serie completa canda a goslarita (ZnSO4 \u00b7 7H2O) e a morenosita (NiSO4 \u00b7 7H2O).\nA epsomita \u00e9 soluble en auga e ten un sabor amargo e salgado.\nAo aire libre deshidr\u00e1tase, torn\u00e1ndose mate, polo que debe ser conservada nun recipiente pechado ou en pl\u00e1stico e ser limpada s\u00f3 con alcol. \nCristaliza no sistema ortorr\u00f3mbico.\nMorfolox\u00eda e formaci\u00f3n.\nA epsomita aparece formando cristais, agregados fibrosos, costras, estalactitas, eflorescencias. Habitualmente at\u00f3pase como eflorescencias en zonas abrigadas de afloramentos rochosos dolom\u00edticos e calcarios. Normalmente tam\u00e9n se pode atopar nas paredes de covas e en dep\u00f3sitos de lagos salgados. Tam\u00e9n abunda en paredes de minas de carb\u00f3n e minas metal\u00edferas, incluso ns soportes de madeira e no material abandonado.\nDep\u00f3sitos.\nAs acumulaci\u00f3ns de epsomita son frecuentes, pod\u00e9ndose destacar os existentes na antiga Uni\u00f3n Sovi\u00e9tica \u2014lagos magn\u00e9sicos de Djaman-Klytch e de Djelonsk\u2014. Nos lagos salgados do Monte Kruger (Washington, Estados Unidos) ach\u00e1ronse cristais que te\u00f1en os 2 metros. En Espa\u00f1a existen eflorescencias importantes moi cerca de Calatayud (Arag\u00f3n) e en M\u00e9xico en Aquiles Serd\u00e1n (Chiapas)."}
{"id": "148117", "revid": "89787", "url": "https://gl.wikipedia.org/wiki?curid=148117", "title": "Glauberita", "text": "A glauberita \u00e9 un mineral do grupo dos sulfatos, de f\u00f3rmula qu\u00edmica Na2Ca(SO4)2.\nA s\u00faa denominaci\u00f3n d\u00e9bese ao seu contido de sulfato s\u00f3dico (Na2SO4), antigamente co\u00f1ecido como \u00abSal de Glauber\u00bb, recibindo este nome polo alquimista alem\u00e1n Johann Rudolf Glauber (1604-1668).\nPropiedades.\nA glauberita \u00e9 un mineral incoloro ou de cor clara, que cristaliza no sistema monocl\u00ednico.\nMostra fractura irregular ou concoide. \nTen un sabor lixeiramente salino.\nFormaci\u00f3n.\n\u00c9 un compo\u00f1ente com\u00fan de dep\u00f3sitos de evaporita continentais e mar\u00edtimos.\nTam\u00e9n se encontra como sublimados arredor de fumarolas as\u00ed como en cavidades de lava bas\u00e1ltica recheas de mineral.\nTam\u00e9n pode formar parte de dep\u00f3sitos de nitrato en climas \u00e1ridos.\nEn evaporitas aparece asociada con halita, polihalita, anhidrita e thenardita. Tam\u00e9n se asocia con este \u00faltimo mineral en fumarolas e dep\u00f3sitos de nitratos.\nDep\u00f3sitos.\nO dep\u00f3sito tipo deste mineral enc\u00f3ntrase en Villarrubia de Santiago (provincia de Toledo). Tam\u00e9n en Espa\u00f1a hai dep\u00f3sitos de glauberita en Chinch\u00f3n e Ciempozuelos (Madrid), en Agoncillo e Alcanadre (A Rioxa), e en Remolinos (Zaragoza).\nEn Am\u00e9rica hai dep\u00f3sitos en Sierra Gorda e Iquique (Chile), as\u00ed como na provincia de Loayza (Bolivia)."}
{"id": "148118", "revid": "23204", "url": "https://gl.wikipedia.org/wiki?curid=148118", "title": "Carnotita", "text": "Carnotita \u00e9 un mineral de vanadato de potasio e uranio hidratado , cuxa f\u00f3rmula qu\u00edmica \u00e9: K2( UO2 )2( VO4 )2\u00b73H2O, podendo conter pequenas cantidades de calcio, bario, magnesio, ferro e sodio. O \u00edndice de auga pode variar.\nCaracter\u00edsticas.\nA carnotita \u00e9 un mineral brillante, amarelo esverdeado, que aparece tipicamente en forma de costras e escamas en arenitas, torn\u00e1ndoas amarelas brillante. O \u00edndice elevado de uranio fai da carnotita un minerio de uranio importante e tam\u00e9n radioactivo. \u00c9 un mineral secundario de vanadio e uranio xeralmente encontrado en rochas sedimentares de climas \u00e1ridos.\nP\u00f3dese encontrar nos estados americanos de Wyoming, Colorado, Arizona, Utah, Novo M\u00e9xico, e tam\u00e9n na Pennsylvania. Rel\u00e1tanse tam\u00e9n dep\u00f3sitos no Zaire, Marrocos, Australia e Casaquist\u00e1n.\nFoi nomeado en homenaxe a Adolphe Marie Carnot ( 1839 \u2013 1920 ), enxe\u00f1eiro de minas e qu\u00edmico franc\u00e9s.\nExisten diversas variedades do mineral:"}
{"id": "148119", "revid": "5749", "url": "https://gl.wikipedia.org/wiki?curid=148119", "title": "Erubescita", "text": ""}
{"id": "148120", "revid": "5132", "url": "https://gl.wikipedia.org/wiki?curid=148120", "title": "KK Crvena Zvezda", "text": ""}
{"id": "148121", "revid": "5132", "url": "https://gl.wikipedia.org/wiki?curid=148121", "title": "KK Crvena zvezda Beograd", "text": ""}
{"id": "148122", "revid": "5132", "url": "https://gl.wikipedia.org/wiki?curid=148122", "title": "KK Estrela Vermella", "text": ""}
{"id": "148123", "revid": "5132", "url": "https://gl.wikipedia.org/wiki?curid=148123", "title": "KK Red Star", "text": ""}
{"id": "148128", "revid": "336", "url": "https://gl.wikipedia.org/wiki?curid=148128", "title": "Batalla de Navas de Tolosa", "text": ""}
{"id": "148129", "revid": "336", "url": "https://gl.wikipedia.org/wiki?curid=148129", "title": "Almor\u00e1bide", "text": ""}
{"id": "148130", "revid": "89787", "url": "https://gl.wikipedia.org/wiki?curid=148130", "title": "Tosa, cidade", "text": "Tosa (\u571f\u4f50\u5e02, \u3068\u3055\u3057, \"Tosa-shi\") \u00e9 un concello da prefectura de K\u014dchi no Xap\u00f3n. Est\u00e1 situado no centro-sur da rexi\u00f3n de Shikoku e no centro da prefectura. A s\u00faa superficie \u00e9 de 91,59\u00a0km\u00b2 e a poboaci\u00f3n de 29.141 habitantes (2009) e ten unha densidade de poboaci\u00f3n de 318 h/km\u00b2.\nO concello de cidade de Tosa limita cos concellos de Susaki, de Hidaka, de Ino e de K\u014dchi .\nHistoria.\nA cidade de Tosa foi fundada no ano 1959."}
{"id": "148132", "revid": "7565", "url": "https://gl.wikipedia.org/wiki?curid=148132", "title": "Prefectura de Kochi", "text": ""}
{"id": "148133", "revid": "1131", "url": "https://gl.wikipedia.org/wiki?curid=148133", "title": "Gox\u00e1n", "text": "O top\u00f3nimo galego Gox\u00e1n pode referirse a:"}
{"id": "148134", "revid": "1131", "url": "https://gl.wikipedia.org/wiki?curid=148134", "title": "Andrea Bocelli", "text": "Andrea Bocelli, nado en Toscana, o 22 de setembro de 1958, \u00e9 un tenor italiano e un dos cantantes de \u00f3pera m\u00e1is famosos do mundo.\nDesde 1994 vendeu m\u00e1is de 70 mill\u00f3ns de \u00e1lbums no mundo, m\u00e1is que calquera outro artista da m\u00fasica cl\u00e1sica.\nDurante a s\u00faa carreira, gravou duetos con cantantes de \u00f3pera como Luciano Pavarotti, Pl\u00e1cido Domingo, e Jos\u00e9 Carreras, pero tam\u00e9n cantantes de m\u00fasica pop como Christina Aguilera, Stevie Wonder, Laura Pausini e C\u00e9line Dion.\nTraxectoria.\nNaceu o 22 de setembro de 1958 en Lajatico, un vila da campi\u00f1a Toscana. Empezou a estudar piano e posteriormente frauta e saxof\u00f3n. Andrea Bocelli naceu con glaucoma conx\u00e9nito que o deixou parcialmente cego. \u00c1 idade de 12 anos, por mor dun golpe na cabeza durante un partido de f\u00fatbol, a cegueira f\u00edxose total. Decidido a non deixar que isto destru\u00edse a s\u00faa carreira, seguiu adiante. A s\u00faa paix\u00f3n pola m\u00fasica levouno a ofrecer pequenas actuaci\u00f3ns en celebraci\u00f3ns familiares. Ao terminar a escola media, inscribiuse na Universidade de Pisa, chegando a licenciarse en Dereito, sen deixar a m\u00fasica, ao compatibilizar as clases de dereito coas clases de canto que recibiu do mestre e gran tenor italiano Franco Corelli. Tam\u00e9n actuou en numerosos locais, o que lle permitiu perfeccionar a s\u00faa t\u00e9cnica vocal, e nesa \u00e9poca, en 1987, foi cando co\u00f1eceu a Enrica Cenzatti, con quen casar\u00eda.\nEn 1992 Bocelli colaborou con Zucchero Fornaciari, que estaba a preparar con Luciano Pavarotti a gravaci\u00f3n da peza \"Miserere\", que logo integrar\u00eda no \u00e1lbum hom\u00f3nimo, e as\u00ed Zucchero envioulle a demo a Pavarotti, que quedou impresionado, Pavarotti gravou a canci\u00f3n pero na xira europea de Zucchero deixou que Bocelli cantase a canci\u00f3n, con grande \u00e9xito. O produtor discogr\u00e1fico Michele Torpedine f\u00edxose cargo da carreira de Bocelli e asinou un contrato con Sugar Music de Caterina Caselli."}
{"id": "148160", "revid": "5132", "url": "https://gl.wikipedia.org/wiki?curid=148160", "title": "Pionir Arena", "text": ""}
{"id": "148162", "revid": "1131", "url": "https://gl.wikipedia.org/wiki?curid=148162", "title": "Millennium Centar", "text": "O Millennium Centar (ou Millennium Hall) \u00e9 un pavill\u00f3n deportivo \u00e9 un centro de negocios situado na cidade de Vr\u0161ac, Serbia, na provincia de Voivodina. O Millennium Center acolleu alg\u00fans encontros do Eurobasket 2005 durante o mes de setembro. A s\u00faa capacidade \u00e9 de 5.000 espectadores e o equipo local de baloncesto, o KK Vr\u0161ac, xoga nel os seus encontros.\nDeportes.\nO club m\u00e1is famoso que utiliza o pavill\u00f3n habitualmente \u00e9 o KK Hemofarm, o club de baloncesto local. Ademais o Millennium Center acolleu a fase preliminar do grupo A do Eurobasket de 2005, formado polas selecci\u00f3ns nacionais de Rusia, Alema\u00f1a, Italia e Ucra\u00edna."}
{"id": "148163", "revid": "17467", "url": "https://gl.wikipedia.org/wiki?curid=148163", "title": "Millennium Hall", "text": ""}
{"id": "148164", "revid": "102241", "url": "https://gl.wikipedia.org/wiki?curid=148164", "title": "Lingua tetum", "text": "O tetum \u00e9 unha lingua austronesia falada en Timor Leste. \u00c9 a lingua nacional e co-oficial do pa\u00eds, e como a maior\u00eda das linguas aut\u00f3ctonas da illa, ten moitas palabras derivadas do portugu\u00e9s e do malaio.\nHistoria.\nO primeiro tetum, xa se estabelecera como lingua franca antes da chegada dos portugueses, aparentemente en consecuencia da conquista da parte oriental da illa polo imperio dos Belos e da necesidade dun instrumento de comunicaci\u00f3n com\u00fan para os trocos comerciais.\nCoa chegada dos portugueses \u00e1 illa, o tetum absorbe voc\u00e1bulos portugueses e malaios e int\u00e9graos no seu l\u00e9xico, torn\u00e1ndose unha lingua crioula e simplificada\u2014nace as\u00ed o \"tet\u00fan-praza\".\nMoi cedo, a finais do s\u00e9culo XIX, os xesu\u00edtas de Soibada ti\u00f1an xa traducido \u00f3 tetum parte da Biblia e, en 1913, o gobernador da colonia ti\u00f1a tentado introducir o tetum no sistema educativo timorense, \u00e9 xa en 1981 a Igrexa Cat\u00f3lica adopta esta lingua na liturxia.\nA\u00ednda que o portugu\u00e9s fose a lingua oficial do ent\u00f3n Timor Portugu\u00e9s, o \"t\u00e9tum-pra\u00e7a\" serviu como lingua franca, collendo gran parte do seu vocabulario do portugu\u00e9s. Cando Indonesia invadiu e ocupou Timor Leste en 1975, declarandoo a vix\u00e9simo s\u00e9tima provincia da Rep\u00fablica co nome \"Timor Timur\", o uso do portugu\u00e9s foi prohibido. Mais a Igrexa Cat\u00f3lica, en vez de adoptar a lingua indonesia como lingua lit\u00farxica, adoptou o tetum, torn\u00e1ndoo nun piar da identidade cultural e nacional.\nActualmente, o tetum \u00e9 a lingua con maior expresi\u00f3n en Timor Leste. A pesar de que o \"t\u00e9tum-pra\u00e7a\" pos\u00fae variaci\u00f3ns rexionais e sociais, hoxe o seu uso est\u00e1 estendido porque \u00e9 comprendido por case toda a poboaci\u00f3n timorense. E este \"t\u00e9tum-pra\u00e7a\" \u00e9 o que foi adoptado como \"lingua oficial\" coa designaci\u00f3n de T\u00e9tum Oficial.\nGram\u00e1tica.\nA gram\u00e1tica do tetum \u00e9 relativamente f\u00e1cil, xa que non hai x\u00e9neros, nin conxugaci\u00f3ns de verbos, nin artigos definidos. Ent\u00f3n \"feto\" pode traducirse por 'muller' ou 'a muller'. Da mesma maneira, non se usa o plural habitualmente para os nomes, a\u00ednda que sexa posible usar a palabra \"sira\" ('eles') para dar maior \u00e9nfase.\nNo caso de palabras de orixe portuguesa \u00fasase o plural distinto, co sufixo s:\nNon hai verbos como 'ser', 'estar' nin 'ficar', mas p\u00f3dese usar a palabra \"la'\u00f3s\" (literalmente 'non \u00e9') para indicar o negativo.\nDa mesma maneira, \"maka\" (que se traduce aproximadamente como '\u00e9 que')\nO participio pasado non \u00e9 usado habitualmente excepto para \u00e9nfase, cando a palabra \"ona\" ('xa') se engade ao fin da frase.\nComo o malaio, o tetum usa d\u00faas formas de 'n\u00f3s': \"ami\" (equivalente a 'kami' en malaio) que \u00e9 exclusivo, e \"ita\" (equivalente a 'kita' en malaio), que \u00e9 inclusivo.\nOrtograf\u00eda.\nAs primeiras obras sobre ortograf\u00eda do tetum son de orixe portuguesa. Data de 1889 a publicaci\u00f3n do primeiro dicionario de tetum, o \"Diccionario de Portuguez-Tetum\" do padre Sebasti\u00e3o Maria Apar\u00edcio da Silva. Xa no s\u00e9culo XX, en 1907, da man de Rafael das Dores, publ\u00edcase o \"Diccionario Teto-Portuguez\". Manuel Patr\u00edcio Mendes e Manuel Mendes Laranjeira colaboran nun novo \"Dicion\u00e1rio T\u00e9tum-Portugu\u00eas\", en 1935. Artur Bas\u00edlio de S\u00e1, en 1952, publica as s\u00faas \"Notas sobre lingu\u00edstica timorense: Sistema de representa\u00e7\u00e3o fon\u00e9tica\".\nSendo obras de portugueses, nunha \u00e9poca en que o \u00fanico medio de instruci\u00f3n autorizado nas escolas timorenses era o portugu\u00e9s, o obxectivo dos autores resid\u00eda en definir sistemas ortogr\u00e1ficos de tipo fon\u00e9tico, para axudar \u00f3s estranxeiros a falaren tetum, e non tanto en dotar \u00f3s timorenses dun medio literario ind\u00edxena. Seguen ortograf\u00edas algo conservadoras, por regra observando as convenci\u00f3ns portuguesas. Por\u00e9n, introducen tam\u00e9n diversas innovaci\u00f3ns, algunhas das cales foron ga\u00f1ando ra\u00edz nos h\u00e1bitos locais de escrita que remataron por ser integradas na ortograf\u00eda oficial actual.\nAs primeiras tentativas de creaci\u00f3n dunha ortograf\u00eda propia con vista a tornar o tetum nunha lingua nacional e oficial s\u00f3 chegaran coa \u00e9poca da descolonizaci\u00f3n, comezando coa campa\u00f1a de alfabetizaci\u00f3n, desenvolvida polo curto goberno de Fretilin en 1975, coa publicaci\u00f3n de \"Como vamos alfabetizar o nosso povo Mau Bere de Timor-Leste\" polo Comit\u00e9 da Fretilin para a Literacia.\nEn 1980, con Timor Leste transformado en Timor Timur e o portugu\u00e9s xa prohibido, a Comisi\u00f3n Lit\u00farxica da Diocese de D\u00edli edita diversos leccionarios e un \"Ordin\u00e1rio da Missa: Texto Oficial T\u00e9tum\". Desde 1975 e ata 1996 un grupo de ling\u00fcistas internacionais e timorenses asentados en Australia, a Comisi\u00f3n Internacional para o Desenvolvemento de Timor Leste, prepara os \"Princ\u00edpios de Ortografia T\u00e9tum: Sistema Fon\u00e9mico\" e publica o \"Standard Tetum-English Dictionary\" do Dr. Geoffrey Hull.\nEstes traballos foron completados entre 2001 e 2002 polo \"Instituto Nacional de Lingu\u00edstica\" (INL), autoridade ling\u00fc\u00edstica do pa\u00eds, que publicou \"Matadalan Ortogr\u00e1fiku ba Tetun Nasion\u00e1l\" e \"Hakerek Tetun Tuir Banati\", estabelecendo unha ortograf\u00eda normalizada, en parte baseada nas reformas ortogr\u00e1ficas introducidas pola Fretilin.\nEstes inclu\u00edran a simplificaci\u00f3n de palabras portuguesas, por exemplo, a \"educa\u00e7\u00e3o\" transliterada como \"edukasaun\", a combinaci\u00f3n de letras 'ch' \u00e9 transliterada como 'x', por exemplo \"ch\u00e1\", \u00e9 escrita como \"x\u00e1\"; a eliminaci\u00f3n das consoantes mudas en palabras herdadas do portugu\u00e9s, por exemplo, \"ist\u00f3ria\" (historia), \"batizmu\" (bautismo), \"asaun\" (acci\u00f3n), \"projetu\" (proxecto) e a transliteraci\u00f3n do 'lh' e do 'nh' en portugu\u00eas para 'll' e '\u00f1', consecuentemente, \"senhor\" en portugu\u00e9s t\u00f3rnase \"se\u00f1\u00f3r\" en tetum e \"trabalhador\" t\u00f3rnase en \"traballad\u00f3r\". Moitas desta soluci\u00f3ns, como se ve, son compartidas co galego.\nO uso dos d\u00edgrafos portugueses 'lh' e 'nh' constitu\u00eda unha das maiores fraquezas dos sistemas ortogr\u00e1ficos do tetum, debido \u00e1 falta neste, ao contrario do portugu\u00e9s, dun 'h' aspirado. Pero al\u00e9n diso, moitas linguas de Timor Leste te\u00f1en aut\u00e9nticas secuencias consonantais 'lh' e 'nh', en moitos casos como fonemas vulgares.\nComo o obxectivo foi o de crear unha ortografa pan-timorense, que fose aplicable \u00e1s diversas linguas nacionais, era imperativo encontrar novos s\u00edmbolos para substitu\u00edr 'lh' e 'nh' de orixe portuguesa. Alg\u00fans ling\u00fcistas favoreceran 'ly' e 'ny', mas outros consider\u00e1ranos demasiado pr\u00f3ximos do indonesio. Prop\u00faxose a introduci\u00f3n dun diacr\u00edtico para distinguir 'l' e 'n' como fonemas independentes e polivalentes, especialmente colocando un m\u00e1cron sobre o 'l' e o 'n' indicando que son consoantes longas. Con todo, tales s\u00edmbolos non facilitaban o uso inform\u00e1tico, polo que acabou por optarse polo '\u00f1' e polo 'll', como en galego.\nComparaci\u00f3n con outras linguas con vocabulario mixto.\nO tetum \u00e9 comparable, pola forte compo\u00f1ente lexical allea, a linguas como:\nVocabulario.\nO nome en tetum de Timor Leste \u00e9 \"Tim\u00f3r Lorosa'e\", ou o 'pa\u00eds do sol nacente'.\nAlgunhas palabras (en tetum, portugu\u00e9s e galego, cando \u00e9 diferente do portugu\u00e9s):\nPalabras derivadas do portugu\u00e9s:\nPalabras derivadas do malaio:\nN\u00fameros.\nAs palabras malaias e portuguesas para os n\u00fameros son tam\u00e9n usadas frecuentemente en tet\u00fan."}
{"id": "148167", "revid": "1308", "url": "https://gl.wikipedia.org/wiki?curid=148167", "title": "Anthus cervinus", "text": ""}
{"id": "148168", "revid": "12452", "url": "https://gl.wikipedia.org/wiki?curid=148168", "title": "Hemofarm", "text": ""}
{"id": "148169", "revid": "12452", "url": "https://gl.wikipedia.org/wiki?curid=148169", "title": "Hemofarm Vrsac", "text": ""}
{"id": "148170", "revid": "12452", "url": "https://gl.wikipedia.org/wiki?curid=148170", "title": "Hemofarm STADA", "text": ""}
{"id": "148171", "revid": "12452", "url": "https://gl.wikipedia.org/wiki?curid=148171", "title": "KK Hemofarm STADA", "text": ""}
{"id": "148172", "revid": "89787", "url": "https://gl.wikipedia.org/wiki?curid=148172", "title": "Cl\u00e3", "text": "Cl\u00e3 \u00e9 un grupo musical portugu\u00e9s de pop rock, formado en 1992."}
{"id": "148174", "revid": "98629", "url": "https://gl.wikipedia.org/wiki?curid=148174", "title": "Vr\u0161ac", "text": "Vr\u0161ac (en serbio cir\u00edlico: \"\u0412\u0440\u0448\u0430\u0446\", h\u00fangaro: \"Versec\", \"Versecz\", alem\u00e1n: \"Werschetz\", roman\u00e9s: \"V\u00e2r\u015fe\u0163\", turco: \"Virsac\") \u00e9 unha localidade e municipio situados na Provincia Aut\u00f3noma de Voivodina, en Serbia. En 2002 a s\u00faa poboaci\u00f3n era de 40.000 habitantes, sendo de 54.369 a do municipio. Vr\u0161ac at\u00f3pase na rexi\u00f3n hist\u00f3rica do Banato, no distrito de Banat do Sur.\nEtimolox\u00eda.\nO nome de Vr\u0161ac \u00e9 de orixe serbia; der\u00edvase da palabra eslava \"Vrh\", que significa \"cumio\". En Serbia, a cidade \u00e9 co\u00f1ecida como \u0412\u0440\u0448\u0430\u0446 ou Vr\u0161ac, en roman\u00e9s como V\u00e2r\u015fe\u0163, en h\u00fangaro, como Versec, en alem\u00e1n como Werschetz, e en turco como Virsac.\nHistoria.\nDesde a antig\u00fcidade, a zona sobre a que se asenta Vr\u0161ac foi poboada por celtas, dacios, romanos e s\u00e1rmatas, para ser habitada sobre o s\u00e9culo VII polos eslavos e un s\u00e9culo m\u00e1is tarde os h\u00fangaros.\nO primeiro documento escrito sobre Vr?ac rem\u00f3ntase a principios do s\u00e9culo XIV. Desde esa \u00e9poca, sobre a cidade gobernaron indistintamente reis serbios e h\u00fangaros. A\u00ednda que se mantivo baixo o Reino de Hungr\u00eda, chegou a ser conquistada polos turcos, que foron expulsados en 1716. Por\u00e9n, a composici\u00f3n \u00e9tnica da cidade variou substancialmente, coa chegada masiva de serbios que fux\u00edan da represi\u00f3n turca no sur. Tras o colapso otom\u00e1n, e como parte do Banato (dende 1849 Voivodato de Serbia e Banato de Timi\u015foara), mant\u00edvose baixo o Imperio austroh\u00fangaro at\u00e9 a primeira guerra mundial (1914-1918), en que quedou integrada no Reino de Iugoslavia dentro do Banato serbio. Ao final da segunda guerra mundial produciuse un \u00e9xodo da poboaci\u00f3n alem\u00e1, tras a derrota da Alema\u00f1a nazi e a chegada do comunismo. Xa como parte da provincia serbia de Voivodina mant\u00edvose at\u00e9 os nosos d\u00edas.\nEconom\u00eda.\nVr\u0161ac ten unha industria bastante desenvolvida en comparaci\u00f3n coa media do pa\u00eds. Est\u00e1 dedicada principalmente a produtos farmac\u00e9uticos, alimentarios e t\u00e9xtiles. A compa\u00f1\u00eda farmac\u00e9utica m\u00e1is importante de Serbia, o Grupo Hemofarm, est\u00e1 establecida na cidade.\nVr\u0161ac, situada na f\u00e9rtil Chaira Pan\u00f3nica \u00e9 tam\u00e9n considerado un dos centros agr\u00edcolas m\u00e1is importantes da rexi\u00f3n de Banat do Sur, que \u00e9 tam\u00e9n a parte sur da provincia de Voivodina, situada nunha zona dunhas 54.000 ha de terra cultivable e moi f\u00e9rtil. Existe unha importante porcentaxe de poboaci\u00f3n dedicado a actividades relacionadas coa agricultura.\nDemograf\u00eda.\nSegundo o censo de 2002, o \u00faltimo realizado en Serbia, os 54.369 habitantes de Vr\u0161ac estaban etnicamente repartidos as\u00ed:\nTransportes.\nVr\u017eac, situada a 84 km de Belgrado, \u00e9 lugar de paso da Ruta europea E70, que une a capital serbia con Timisoara e o sur de Roman\u00eda (a fronteira at\u00f3pase a s\u00f3 12\u00a0km), e tam\u00e9n da li\u00f1a de ferrocarril que une estas d\u00faas cidades.\nA cidade tam\u00e9n \u00e9 sede do Aeroporto Internacional de Vr\u0161ac]], un do catro aer\u00f3dromos internacionais do pa\u00eds, e que tam\u00e9n \u00e9 sede da Academia de voo Jat Airways, un dos m\u00e1is reco\u00f1ecidos centros de formaci\u00f3n de pilotos de Europa. A compa\u00f1\u00eda de bandeira nacional, Jat Airways, opera desde Vr\u0161ac voos a 28 cidades de toda Europa.\nDeportes.\nA cidade de Vr\u0161ac \u00e9 sede dun dos equipos de baloncesto punteiros da liga serbia, a Na\u0161a Sinalko Liga, e da Liga do Adri\u00e1tico o KK Hemofarm, que xoga os seus encontros como local no Millennium Center, inaugurado en 2002 e que tam\u00e9n foi unha das sedes do Eurobasket 2005. Tam\u00e9n albergar\u00e1 encontros do Campionato Europeo de Balonm\u00e1n Masculino de 2012, a celebrar en Serbia."}
{"id": "148175", "revid": "5132", "url": "https://gl.wikipedia.org/wiki?curid=148175", "title": "Vrsac", "text": ""}
{"id": "148179", "revid": "98629", "url": "https://gl.wikipedia.org/wiki?curid=148179", "title": "Illa James Ross", "text": "A illa James Ross \u00e9 unha illa grande no lado sueste e cerca do extremo nord\u00e9s da pen\u00ednsula Ant\u00e1rtica, da cal est\u00e1 separada pola canle do Pr\u00edncipe Gustav.\nA elevaci\u00f3n m\u00e1xima \u00e9 de 1.630 m, ten forma irregular e unhas 64\u00a0km. de norte a sur. Foi cartografiada en outubro de 1903 pola Expedici\u00f3n Sueca \u00e1 Ant\u00e1rtida baixo a direcci\u00f3n de Otto Nordenskj\u00f6ld. El chamouna as\u00ed en honra a Sir James Clark Ross, o l\u00edder da expedici\u00f3n brit\u00e1nica a esta \u00e1rea en 1842, quen descubriu e fixo unha trazado aproximado da costa leste da illa. O nome da \"illa James Ross\" \u00e9 usado para evitar a confusi\u00f3n coa illa Ross do estreito de McMurdo.\nA primeira Base Polar Checa da Ant\u00e1rtida est\u00e1 localizada na illa.\n\u00d3sos conxelados.\nO primeiro dinosauro descuberto na Ant\u00e1rtida era o \"Antarctopelta oliveroi\", \u00e9 un Ankylosauria de tama\u00f1o mediano atopado sobre a illa James Ross polos xe\u00f3logos arxentinos Eduardo Olivero e Roberto Scasso en 1986. O dinosauro foi recuperado do Campaniano, unha \u00e9poca do Cret\u00e1ceo superior na Formaci\u00f3n Santa Maria, aproximadamente a 2\u00a0km ao sur da enseada Santa Marta, sobre a parte norte da illa. O ankylosaur formalmente non foi chamado as\u00ed ata o 2006.\nEn decembro de 2003, o paleont\u00f3logo estadounidense Judd Case do Colexio Santa Mar\u00eda de California e o xe\u00f3logo estadounidense James Martin da Escola de Minas e Tecnolox\u00eda de Dakota do Sur descubriron os \u00f3sos dun Theropoda na illa. Alcumado Naze logo de ser atopado no norte da pen\u00ednsula Naze, na cal foi atopado. Os restos son do Cret\u00e1ceo superior, incl\u00faen unha mand\u00edbula superior e dentes, e a maior parte das pernas inferiores e p\u00e9s. Est\u00e1 dispo\u00f1ible pouca informaci\u00f3n, pero a forma da perna e os p\u00e9s indican era un corredor, e o tama\u00f1o indica que probablemente media 1'8 m de alto cun peso aproximado de 135 quilogramos. Este \u00e9 o segundo Theropoda Ant\u00e1rtico descuberto, despois do Cryolophosaurus.\nReclamaci\u00f3ns territoriais.\nA Arxentina incl\u00fae \u00e1 illa no Departamento Ant\u00e1rtida Arxentina dentro da Provincia de Terra do Fogo, Ant\u00e1rtida e Illas do Atl\u00e1ntico Sur; para Chile forma parte da Comuna Ant\u00e1rtica da Provincia da Ant\u00e1rtica Chilena dentro da Rexi\u00f3n de Magallanes e da Ant\u00e1rtica Chilena; e para o Reino Unido integra o Territorio Ant\u00e1rtico Brit\u00e1nico. As tres reclamaci\u00f3ns est\u00e1n suxeitas \u00e1s disposici\u00f3ns do Tratado Ant\u00e1rtico.\nNomenclatura dos pa\u00edses reclamantes: "}
{"id": "148180", "revid": "98629", "url": "https://gl.wikipedia.org/wiki?curid=148180", "title": "Obira", "text": "Obira (tam\u00e9n chamada Utara ou Obi) \u00e9 unha pequena illa de Indonesia ao sur de Halmahera pertence ao arquip\u00e9lago das Illas Obi nas illas Molucas. A s\u00faa superficie \u00e9 de 2.542\u00a0km\u00b2."}
{"id": "148187", "revid": "17479", "url": "https://gl.wikipedia.org/wiki?curid=148187", "title": "CIDEGA", "text": ""}
{"id": "148188", "revid": "98629", "url": "https://gl.wikipedia.org/wiki?curid=148188", "title": "H\u00f3rreo tipo Carballo", "text": "O h\u00f3rreo tipo Carballo \u00e9 un tipo de h\u00f3rreo galego que se d\u00e1 en zonas da comarca de Berganti\u00f1os. A s\u00faa \u00e1rea de distribuci\u00f3n \u00e9 moi reducida e nela convive con outras tipolox\u00edas propias de \u00e1reas lim\u00edtrofes.\nCaracter\u00edsticas.\nMorfolox\u00eda.\n\u00c9 un h\u00f3rreo rectangular con suspensi\u00f3n de cepas transversais coroadas por rateiras. Comparte moitas caracter\u00edsticas co h\u00f3rreo berganti\u00f1\u00e1n, pero a principal diferenza estriba en que os penais son de f\u00e1brica, a modo de prolongaci\u00f3n vertical das cepas dos extremos. A c\u00e1mara \u00e9 continua exteriormente, salvo nos h\u00f3rreos m\u00e1is longos, nos que os costais est\u00e1n divididos en tramos.\nO tellado \u00e9 a d\u00faas augas. Ten un beiril pouco asomado que se aloxa baixo sobrepenas de pouco grosor. Non faltan os elementos terminais. A porta da c\u00e1mara vai nun dos penais, pola altura da suspensi\u00f3n ten escaleira de f\u00e1brica paralela ao penal.\nConstruci\u00f3n.\nA c\u00e1mara est\u00e1 soportada por unha grade de madeira constitu\u00edda por fortes trabes que descansan sobre os tornarratos, que coroan cepas de cachoter\u00eda. Os panos de peche est\u00e1n formados por doelas verticais de madeira aseguradas por d\u00faas faixas. Sobre a c\u00e1mara, o tellado \u00e9 de tella cer\u00e1mica curva sobre taboado de madeira."}
{"id": "148189", "revid": "23204", "url": "https://gl.wikipedia.org/wiki?curid=148189", "title": "Dinast\u00eda mer\u00ednida", "text": "Os Mer\u00ednidas ou benimer\u00edns foron unha dinast\u00eda b\u00e9rber do grupo Zenata que reinou en Magreb tras a ca\u00edda dos almohades entre os s\u00e9culos XIII e XV, gobernando nos territorios dos actuais Marrocos e sur de Espa\u00f1a, ademais da maior\u00eda do Magreb. Os benimer\u00edns intervi\u00f1eron de maneira decisiva na pol\u00edtica do reino nazar\u00ed de Granada, onde ti\u00f1an un ex\u00e9rcito permanente. Ademais, foron un soporte fundamental da resistencia contra os reinos cristi\u00e1ns. O reino de Granada foi a \u00faltima fortaleza mar\u00ednida na Pen\u00ednsula Ib\u00e9rica, que pasa para Castela en 1340, e ademais esta dinast\u00eda foi substitu\u00edda pola dinast\u00eda Hafsid en 1465.\nHistoria.\nA dinast\u00eda tivo as s\u00faas orixes nos b\u00e9rberes Zenatas, aliados tradicionais dos Om\u00edadas de C\u00f3rdoba. En 1248 o xefe da tribo, Abu Yahya, conquistou a cidade de Fez e nos dez anos que seguiron conquistou todo o Marrocos, con excepci\u00f3n de Marraquex, tomada en 1269 polo seu irm\u00e1n e sucesor, Abu Yusuf (Abu I\u00fa\u00e7ufe).\nDespois de teren derrotado os Almohades, tentaron apoderarse dos dominios que estes posu\u00edan no Magreb e na Pen\u00ednsula Ib\u00e9rica, mais as s\u00faas tentativas fracasaron. Enviaron varios continxentes de tropas para o reino de Granada, tendo desa forma contribu\u00eddo para a supervivencia dese reino fronte \u00e1s agresi\u00f3ns cristi\u00e1s. En 1340 os cristi\u00e1ns, nun ex\u00e9rcito conxunto castel\u00e1n-portugu\u00e9s, derrotan os mer\u00ednidas na batalla do Salado, nunha batalla decisiva no proceso da Reconquista.\nOs Mer\u00ednidas destacaron como grandes construtores, tendo fundado a nova cidade de Fez, que funcionou como capital da dinast\u00eda."}
{"id": "148190", "revid": "98629", "url": "https://gl.wikipedia.org/wiki?curid=148190", "title": "H\u00f3rreo tipo Mondo\u00f1edo", "text": "O h\u00f3rreo tipo Mondo\u00f1edo \u00e9 un tipo de h\u00f3rreo galego que se d\u00e1 en zonas da franxa costeira cant\u00e1brica dende a r\u00eda de Ortigueira ata Cadavedo, en Asturias, intern\u00e1ndose ata abarcar Pol e Mondo\u00f1edo, tocando os bordos da meseta luguesa. A s\u00faa \u00e1rea de distribuci\u00f3n corresponde cunha zona de moito cultivo do millo e acada unha elevada densidade, das maiores observadas. Nela convive con outras tipolox\u00edas, concretamente co h\u00f3rreo tipo Ribadeo e, m\u00e1is ao leste, co h\u00f3rreo asturiano, xa pasados os vales dos r\u00edos Eo e Navia.\nCaracter\u00edsticas.\nMorfolox\u00eda.\n\u00c9 un h\u00f3rreo bastante ancho e de gran capacidade. A suspensi\u00f3n \u00e9 alta sobre cepas que, prolong\u00e1ndose cara a arriba, resolven os desniveis do terreo e conforman os penais, sen necesidade de z\u00f3colo. Con frecuencia perden grosor \u00e1 altura da c\u00e1mara e \u00e1brese neles un estreito tramo de doelas. As cepas van cinguidas por rateiras rectangulares por debaixo da c\u00e1mara. O espazo entre cepas moitas veces p\u00e9chase para convertelo en alpendre, pero sen deixar que o tellado deste chegue a tocar a c\u00e1mara. As doelas adoitan prolongarse cara a abaixo para cubrir as trabes.\nO tellado \u00e9 a catro augas con pouca pendente. Forma un beiril horizontal en todo o bordo da c\u00e1mara, tam\u00e9n sobre os penais, que non est\u00e1n cubertos por sobrepenas. O beiril \u00e9 escaso sobre os penais e m\u00e1is xeneroso sobre os costais. Os terminais son caracter\u00edsticos desta zona: tres pir\u00e1mides afiadas sobre o cumio do tellado, unha en cada esquina do beiril e unha ou d\u00faas nos beir\u00eds dos costais.\nA porta adoita ir no medio dun costal, correntemente cunha escaleira de f\u00e1brica a car\u00f3n. Outras veces unha pasarela con\u00e9ctao directamente coa casa.\nConstruci\u00f3n.\nAs cepas dos extremos e os penais, que son a s\u00faa prolongaci\u00f3n, est\u00e1n feitas de grosa cachoter\u00eda en seco, normalmente revocada e encalada. As rateiras que as interrompen adoitan ser de xisto despezado en grandes l\u00e1minas cuadrangulares. A c\u00e1mara est\u00e1 formada por doelas de madeira de casti\u00f1eiro dispostas en vertical. A cuberta \u00e9 de lousa de xisto.\nAs limas entre os faldr\u00f3ns adoitan estar tomadas con tella cer\u00e1mica."}
{"id": "148191", "revid": "23204", "url": "https://gl.wikipedia.org/wiki?curid=148191", "title": "Dinast\u00eda almohade", "text": ""}
{"id": "148195", "revid": "56817", "url": "https://gl.wikipedia.org/wiki?curid=148195", "title": "Brookita", "text": "A brookita \u00e9 un mineral con f\u00f3rmula qu\u00edmica TiO2. Pertence ao grupo dos \u00f3xidos, cristaliza no sistema r\u00f3mbico, ten unha dureza de 5,5-6 na Escala de Mohs, fractura subconoidea, exfoliaci\u00f3n d\u00e9bil, brillo adamantino e raia branca, gris, ou amarelada. Tr\u00e1tase dunha das tres formas minerais do di\u00f3xido de titanio, xunto coa anastasa e o r\u00fatilo. A beleza dalg\u00fans cristais deste mineral, especialmente os que pertencen \u00e1 variedade arkansita, fixo del un obxecto moi valorado polos coleccionistas.\nDescubrimento e etimolox\u00eda.\nDescuberto por A. Levy en 1925 nunha zona situada entre Beddegelet e Tremadoc, a uns 13 quil\u00f3metros de Snowden, no Pa\u00eds de Gales, Reino Unido, este mineral recibiu o seu nome na honra do mineraloxista ingl\u00e9s Henry Brooke (1771-1857).\nSerie trim\u00f3rfica do \u00f3xido de titanio.\nA composici\u00f3n qu\u00edmica da brookita \u00e9 exactamente a mesma que a do r\u00fatilo e a da anatasa. Non obstante, as diferentes condici\u00f3ns de cristalizaci\u00f3n de cada un destes tres minerais van dar en distintos tipos de cristais.\nNo caso da brookita, o factor fundamental de diferenciaci\u00f3n \u00e9 a temperatura \u00e1 que cristaliza: se se quenta un cristal de brookita at\u00e9 temperaturas pr\u00f3ximas aos 750 \u00baC, esta transf\u00f3rmase directamente en r\u00fatilo.\nEsta caracter\u00edstica de posu\u00edr unha mesma composici\u00f3n qu\u00edmica pero diferente estrutura cristalina \u00e9 a que define o que os cient\u00edficos chaman serie trim\u00f3rfica do \u00f3xido de titanio.\nFormaci\u00f3n.\nA brookita pertence ao grupo dos minerais chamados hidrotermais, isto \u00e9, que se forman por procesos de disoluci\u00f3n e precipitaci\u00f3n relacionados coa solidificaci\u00f3n do magma nas fisuras de rochas preexistentes. Esta orixe fai posible que o mineral poida encontrarse nas vetas e fil\u00f3ns que se forman nas fendas e cavidades das rochas, onde normalmente se atopan tapizando as paredes. Tam\u00e9n \u00e9 posible encontrar diminutos cristais deste mineral en moitas rochas sedimentarias, onde se forma como mineral de alteraci\u00f3n.\nUsos.\nNas \u00faltimas d\u00e9cadas, o interese pola brookita foi en aumento grazas \u00e1s numerosas aplicaci\u00f3ns do titanio e os seus \u00f3xidos. Sintetizada en laboratorio, a s\u00faa produci\u00f3n industrial adquiriu grande importancia.\nXeralmente a brookita pres\u00e9ntase na natureza en cantidades demasiado pequenas como para ser explotada como mena de titanio, a pesar de que o 54,94% do seu peso corresponde a este elemento.\nNos laboratorios de investigaci\u00f3n sobre novos materiais f\u00f3ronse sintetizado cristais de brookita con fins industriais.\nO interese por esta s\u00edntese radica en que o \u00f3xido de titanio pos\u00fae actividade catal\u00edtica e fotocatal\u00edtica, de xeito que \u00e9 posible empregalo en numerosos procesos tecnol\u00f3xicos entre os que se encontra a protecci\u00f3n de superficies met\u00e1licas. O proceso de produci\u00f3n da brookita bas\u00e9ase na reacci\u00f3n entre o cloruro de titanio (TiCl4) e o \u00e1cido clorh\u00eddrico (HCl), que permite a cristalizaci\u00f3n da brookita no seu caracter\u00edstico sistema r\u00f3mbico.\nNanopart\u00edculas de brookita.\nA produci\u00f3n industrial de brookita converteuse na actividade principal dalgunhas empresas, entre elas a xaponesa Showa Titanium Co. Ltd., que patentou un m\u00e9todo de s\u00edntese de nanopart\u00edculas deste mineral.\nEstas nanopart\u00edculas, cun tama\u00f1o de arredor de 10 nan\u00f3metros, isto \u00e9, unha millon\u00e9sima de mil\u00edmetro, son fotosensibles a calquera tipo de luz, algo que mellora notablemente as propiedades da anastasa, tam\u00e9n empregada cos mesmos fins que a brookita pero que s\u00f3 responde \u00e1 luz ultravioleta. Esta brookita sint\u00e9tica permite a s\u00faa utilizaci\u00f3n en sistemas de desodorizaci\u00f3n, protecci\u00f3n fronte aos axentes atmosf\u00e9ricos e incluso o tratamento de augas residuais en depuradoras.\nTransformaci\u00f3n da brookita en r\u00fatilo.\nA transformaci\u00f3n de brookita en r\u00fatilo \u00e9 un proceso que depende directamente da temperatura e que ten lugar mediante a recolocaci\u00f3n dos \u00e1tomos de os\u00edxeno e de titanio na estrutura cristalina. Este proceso \u00e9 posible observalo grazas a microscopios electr\u00f3nicos especiais que permiten manter as mostras a temperaturas pr\u00f3ximas aos 1.200\u00a0\u00b0C. durante o proceso de reacci\u00f3n."}
{"id": "148197", "revid": "27155", "url": "https://gl.wikipedia.org/wiki?curid=148197", "title": "Cummingtonita", "text": "A cummingtonita \u00e9 un mineral do grupo dos silicatos, subgrupo inosilicatos e dentro destes pertence aos anf\u00edbolos monocl\u00ednicos. \u00c9 un silicato de ferro e magnesio, con aspecto de agregados bacilares color casta\u00f1a. \u00c9 polimorfo da antofilita, coa s\u00faa mesma composici\u00f3n qu\u00edmica pero distinto sistema cristalino.\nPropiamente, cummingtonita \u00e9 o termo intermedio dunha serie de soluci\u00f3n s\u00f3lida con cantidades de ferro e magnesio substitu\u00edbles entre si, de forma que toda a serie denom\u00ednase con este nome. Nun extremo da serie estar\u00e1 a magnesiocummingtonita (Mg7Si8O22(OH)2) e no outro extremo a grunerita (Fe7Si8O22(OH)2).\nO nome procede da cidade de Cummington, en Massachusetts (EUA), onde foi descrito en 1824. Sin\u00f3nimos pouco usados son \"antolita\" e \"kievita\".\nAmbiente de formaci\u00f3n.\nAparece en rochas metam\u00f3rficas, tanto metamorfismo de contacto como rexional, de facies de xistos verdes ou ecloxitas xistos azuis. Tam\u00e9n se pode encontrar como mineral primario nalgunhas dioritas, gabros e noritas.\nMinerais asociados \u00e1 cummningtonita en todas estas rochas son hornblenda, antofilita, actinolita, tremolita, arfvedsonita, glaucofana, cuarzo e granate.\nLocalizaci\u00f3n, extracci\u00f3n e uso.\nDep\u00f3sitos importantes deste mineral at\u00f3panse en Massachusetts, Dakota e Wisconsin (EEUU), en Labrador (Canad\u00e1), Xap\u00f3n, Escocia, Finlandia, Noruega e Suecia. En Espa\u00f1a enc\u00f3ntranse en Belmonte de Miranda (Asturias), N\u00edjar (Almer\u00eda) e Oj\u00e9n (M\u00e1laga).\nA cummingtonita non ten uso comercial, s\u00f3 interese cient\u00edfico e coleccion\u00edstico."}
{"id": "148198", "revid": "25871", "url": "https://gl.wikipedia.org/wiki?curid=148198", "title": "Grunerita", "text": "A grunerita \u00e9 un mineral do grupo dos silicatos, subgrupo inosilicatos e dentro destes pertence aos anf\u00edbolos. \u00c9 un hidroxi-silicato de ferro \u2014pode levar fl\u00faor como impureza\u2014. \u00c9 o extremo con ferro da serie de soluci\u00f3n s\u00f3lida na que o outro extremo con magnesio \u00e9 a cummingtonita (Mg7Si8O22(OH)2).\nFoi chamado as\u00ed na honra de L.E. Gr\u00fcner (1809-1883), qu\u00edmico franco-su\u00edzo que foi o primeiro que analizou este mineral en 1853, xunto con todos os termos f\u00e9rricos da s\u00faa serie.\nVariedades.\nA amosita ou amianto marr\u00f3n \u00e9 unha variedade fibrosa da grunerita, m\u00e1is importante que esta, pola s\u00faa aplicaci\u00f3n industrial como asbesto ou amianto. O seo nome prov\u00e9n do acr\u00f3nimo de \"Asbestos Mines of South Africa\", onde se descubriu. Na actualidade, o uso de asbestos marr\u00f3n de amosita asbesto est\u00e1 restrinxido en moitos estados europeos porque o po das fibras pode producir enfermidades pulmonares por inhalaci\u00f3n. Recom\u00e9ndase a coleccionistas gardalo en caixa de pl\u00e1stico herm\u00e9tica. A \"montasita\", outra variedade de grunerita pouco co\u00f1ecida, tam\u00e9n se usa como asbesto.\nAmbiente de formaci\u00f3n.\nA grunerita \u00e9 un mineral raro, pero caracter\u00edstico de rochas metam\u00f3rficas procedentes do metamorfismo rexional ou dinamot\u00e9rmico de sedimentos sil\u00edceos ricos en ferro.\nLocalizaci\u00f3n, extracci\u00f3n e uso.\nHai importantes dep\u00f3sitos de grunerita en Australia, China e Estados Unidos. En Espa\u00f1a aparece en Madrid, Oj\u00e9n (M\u00e1laga) e Vigo (Galiza). \u00c1 parte do interese para coleccionistas s\u00f3 se explota para asbestos, cunha importante mina de amosita no Departamento de Santa Cruz (Bolivia)."}
{"id": "148199", "revid": "89787", "url": "https://gl.wikipedia.org/wiki?curid=148199", "title": "Velhas Virgens", "text": "Velhas Virgens \u00e9 un grupo brasileiro de rock orixinado en S\u00e3o Paulo en 1986 que ten como caracter\u00edstica letras irreverentes, xeralmente con asuntos sexuais e alc\u00f3licos."}
{"id": "148200", "revid": "98629", "url": "https://gl.wikipedia.org/wiki?curid=148200", "title": "Atacamita", "text": "A atacamita \u00e9 un mineral do grupo dos haloxenuros. Quimicamente \u00e9 un hidroxicloruro de cobre de color verde moi caracter\u00edstica. Ten un polimorfo na botallackita, mineral de igual f\u00f3rmula qu\u00edmica pero que cristaliza noutro sistema, no sistema monocl\u00ednico.\nAtopouse por primeira vez no Deserto de Atacama, ao norte de Chile, motivo polo que D. de Gallizen lle puxo este nome en 1801.\nAmbiente de formaci\u00f3n.\nA atacamita \u00e9 un mineral raro, pois as condici\u00f3ns de formaci\u00f3n son moi particulares, f\u00f3rmase a partir doutros minerais de cobre primarios -sulfuros xeralmente- por oxidaci\u00f3n da p\u00e1tina superficial nun clima \u00e1rido des\u00e9rtico.\nTam\u00e9n se pode formar por sublimaci\u00f3n nas exhalaci\u00f3ns volc\u00e1nicas.\nLocalizaci\u00f3n e extracci\u00f3n.\nExisten grandes cristais ben formados en Wallaroo (Australia). Na III Rexi\u00f3n de Atacama (Chile) adoita encontrarse en forma de grandes agregados, \u00e1 parte de ser frecuente en moitas outras partes do mundo. En Italia \u00e1chase asociado \u00e1s lavas do Vesuvio.\nPoder\u00eda explotarse como mena de cobre, mais non existen dep\u00f3sitos suficientemente grandes como para ser rend\u00edbel a s\u00faa explotaci\u00f3n mineira.\nPolo seu enorme poder absorbente, explot\u00e1base comercialmente no pasado como po para secar a tinta coa que se escrib\u00eda a pluma, import\u00e1ndose dende Chile."}
{"id": "148201", "revid": "98629", "url": "https://gl.wikipedia.org/wiki?curid=148201", "title": "Botallackita", "text": "A botallackite \u00e9 un mineral secundario do cobre, coa f\u00f3rmula qu\u00edmica Cu2[(OH)3|Cl], chamado as\u00ed pola mina Botallack, en St Just in Penwith, Cornualla. \u00c9 un polimorfo da atacamita, da paratacamita e da clinoatacamita."}
{"id": "148202", "revid": "23204", "url": "https://gl.wikipedia.org/wiki?curid=148202", "title": "Year Zero", "text": "Year Zero (tam\u00e9n co\u00f1ecido coma Halo 24) \u00e9 o sexto \u00e1lbum de estudio da banda de rock industrial estadounidense Nine Inch Nails. Foi editado o d\u00eda 16 de abril do 2007 baixo o selo Interscope Records. O \u00e1lbum foi producido polo l\u00edder da banda, Trent Reznor, e Atticus Ross, mesturado polo vello colaborador do grupo Alan Moulder e masterizado por Brian Gardner. O \u00e1lbum foi composto por Trent Reznor durante a xira do seu anterior traballo, \"With Teeth\". En contraste co estilo m\u00e1is introvertido de composici\u00f3n que Reznor usou en traballos anteriores, \"Year Zero\" \u00e9 un \u00e1lbum conceptual que criticaba \u00e1s pol\u00edticas contempor\u00e1neas do goberno dos Estados Unidos presentando unha visi\u00f3n dist\u00f3pica do ano 2022.\nO \u00e1lbum \u00e9 parte dun proxecto m\u00e1is grande que incl\u00fae un \u00e1lbum de remesturas, un xogo de realidade alternativa, e unha potencial pel\u00edcula. O xogo de realidade alternativa \"Year Zero\" ampliou a historia ficticia do disco usando medios tales como p\u00e1xinas web, mensaxes telef\u00f3nicas pre-gravadas ou murais."}
{"id": "148203", "revid": "49517", "url": "https://gl.wikipedia.org/wiki?curid=148203", "title": "Arxentita", "text": "A arxentita (do lat\u00edn \"argentum\", que significa \"prata\"), tam\u00e9n chamada arxirita, \u00e9 un sulfuro de f\u00f3rmula Ag2S. Se \u00e9 pura cont\u00e9n un 87,1% de prata. A acantita \u00e9 unha pseudomorfa da arxentita, que se forma a unha temperatura inferior de 179 \u00b0C.\nAspecto.\nA arxentita pres\u00e9ntase en cristais hexa\u00e9dricos e octo\u00e9dricos; son escasos os cristais dodeca\u00e9dricos. Con formas filiformes e arborescentes.\nDep\u00f3sitos.\nPres\u00e9ntase en concentraci\u00f3ns hidrotermais, de baixa temperatura, de sulfuros con outros minerais de prata. \u00c9 abundante en Comstock Lode, Nevada.\nAplicaci\u00f3ns.\n\u00c9 unha das menas de prata m\u00e1is importante."}
{"id": "148204", "revid": "1525915", "url": "https://gl.wikipedia.org/wiki?curid=148204", "title": "Grao cent\u00edgrado", "text": ""}
{"id": "148213", "revid": "5132", "url": "https://gl.wikipedia.org/wiki?curid=148213", "title": "Liga Adri\u00e1tica de baloncesto", "text": ""}
{"id": "148214", "revid": "1131", "url": "https://gl.wikipedia.org/wiki?curid=148214", "title": "Dvorana \u017deleznik", "text": "O \u017deleznik Hall (en serbio: \u0414\u0432\u043e\u0440\u0430\u043d\u0430 \u0416\u0435\u043b\u0435\u0437\u043d\u0438\u043a, \"Dvorana \u017deleznik\") \u00e9 un pavill\u00f3n de baloncesto situado no barrio de \u017deleznik en Belgrado, Serbia. A cancha \u00e9 actualmente fogar do KK FMP.\nA cancha de baloncesto ten tres niveis e unha \u00e1rea de 4.500 metros cadrados. Con varias estruturas asociadas, representan un complexo deportivo e de negocios moderno. \u00c1 parte dunha cancha con capacidade para 3.000 espectadores, hai un bloque de hidromasaxe, un centro especializado en diagn\u00f3stico m\u00e9dico e un moderno ximnasio de 200 metros cadrados. O estadio conta con iluminaci\u00f3n esc\u00e9nica e altofalantes de 6\u00a0kW. Tam\u00e9n unha sala de trofeos, sala de prensa con capacidade para 40 persoas e un hotel cunha superficie de 1.000 metros cadrados para o aloxamento dos xogadores de baloncesto."}
{"id": "148216", "revid": "23204", "url": "https://gl.wikipedia.org/wiki?curid=148216", "title": "KK FMP \u017deleznik", "text": "O Ko\u0161arka\u0161ki klub FMP (en serbio cir\u00edlico: KK \u0424M\u041f), tam\u00e9n denominado KK \u017deleznik ou FMP \u017deleznik, foi un club profesional de baloncesto cuxa sede estaba no barrio de \u017deleznik, en Belgrado, Serbia. O FMP xogaba os seus encontros como local no \u017deleznik Hall, un pavill\u00f3n con capacidade para 3.000 espectadores. No ano 2015 desaparece o equipo, tomando o seu testemu\u00f1o o KK Radni\u010dki Basket, que adopta o nome e o escudo do equipo, pasando a denominarse KK FMP Beograd.\nHistoria.\nD\u00e9cada de 1970.\nO club estableceuse baixo o nome de KK ILR \u017deleznik o 26 de marzo de 1975 por iniciativa conxunta da compa\u00f1\u00eda de maquinaria local Ivo Lola Ribar (ILR) e o consello de administraci\u00f3n local de \u017deleznik. Inicialmente, o club foi parte da Sociedade Deportiva Ivo Lola Ribar, que, ademais de baloncesto, contaba con equipos de f\u00fatbol, balonm\u00e1n, voleibol, boxeo, birlos, tiro con arco e xadrez.\nNos seus modestos comezos, o club competiu na liga municipal de Belgrado, xogando os seus partidos como local na cancha descuberta de chan de cemento da escola primaria Bra\u0107a Jerkovi\u0107. a\u00ednda que a liga municipal funcionaba durante o per\u00edodo de primavera-ver\u00e1n, o ILR \u017deleznik tam\u00e9n disputaba \u00e1 liga de inverno de Belgrado co fin de manter o nivel de condici\u00f3n f\u00edsica at\u00e9 o comezo da seguinte tempada. O novo club foi ben recibido polos residentes do barrio de \u017deleznik, que a mi\u00fado ench\u00edan a pequena cancha, e mesmo fac\u00edan viaxes para moitos partidos f\u00f3ra de casa. Co tempo, como o interese no baloncesto creceu en toda a comunidade, e o club comezou a desenvolver un sistema para que puidesen participar mozos de t\u00f3dalas idades.\nD\u00e9cada de 1980.\nCon m\u00e1is experiencia no seu haber, o primeiro equipo do \u017deleznik comezou a acadar notables resultados, avanzando o club dende as categor\u00edas inferiores. A mediados da d\u00e9cada de 1980, chegou \u00e1 liga provincial serbia. Con todo, o ascenso a un nivel m\u00e1is alto supo\u00f1\u00eda tam\u00e9n uns custos m\u00e1is altos, e non se pod\u00edan cubrir os gastos de alugueiro dun pavill\u00f3n de baloncesto no que competir. As\u00ed, o ILR \u017deleznik cesar\u00eda as s\u00faas actividades de baloncesto en 1986.\nD\u00e9cada de 1990.\nO club estivo basicamente inactivo at\u00e9 1991, ano no que conseguiu reactivarse como \"FMP \u017deleznik\", baixo a iniciativa da compa\u00f1\u00eda sider\u00farxica \"Fabrika metalnih proizvoda AD\" (FMP), que se converteu na propietaria do club de facto. Case de inmediato, o club continuou onde o deixara en 1986, e tras unha tempada na Segunda Provincial ga\u00f1ouse o ascenso \u00e1 Primeira Provincial. Na tempada 1994-95, o FMP chegou \u00e1 Segunda Divisi\u00f3n da liga Federal de Iugoslavia, o segundo nivel m\u00e1is alto do baloncesto iugoslavo. Ese ano, nunha tempada memorable, conseguiron o primeiro posto da liga tan s\u00f3 perdendo catro encontros, ga\u00f1ando o ascenso ao m\u00e1is alto da liga iugoslava.\nCelebrando o seu vix\u00e9simo aniversario, \u017deleznik comezou a tempada 1995-96 competindo contra equipos como o KK Crvena zvezda, KK Vojvodina, Beobanka, Bobanik, KK Lov\u0107en, Mladost ou Gorstak no nivel m\u00e1is alto do pa\u00eds. Amosando a madurez conseguida ao longo dos anos, o club terminou a tempada regular no terceiro lugar, ga\u00f1ando as\u00ed a entrada \u00e1 YUBA Super Liga onde, fronte os equipos m\u00e1is potentes do pa\u00eds, arranx\u00e1ronse para evitar o descenso finalizando en novena posici\u00f3n.\nA tempada 1996-97 foi a\u00ednda m\u00e1is exitosa, acabado no terceiro ligar e a primeira aparici\u00f3n nos playoffs na historia do club. Sorprendentemente para moitos, o \u017deleznik chegaron \u00e1 postempada cando se toparon co KK Partizan. Nunha serie ao mellor de cinco, os xogadores \u017deleznik lograron dar a sorpresa no segundo encontro, ga\u00f1ando 82-76 f\u00f3ra da casa, mais non conseguiron finalmente pasar a pesar de ter os dous seguintes partidos en casa. O Partizan ga\u00f1arou a serie 3 xogos a 1. Con todo, ese ano chegou o seu primeiro t\u00edtulo, ao ga\u00f1ar a Copa.\nD\u00e9cada de 2000.\nAos comezos do milenio o club conseguiu os seus maiores \u00e9xitos en toda a s\u00faa historia, tras conseguir tres copas m\u00e1is, en 2003, 2005 e 2007, e d\u00faas Ligas do Adri\u00e1tico, en 2004 e 2006. Entre 2003 e 2005 o club chamouse KK Reflex, para pasar a chamarse finalmente KK FMP. En agosto de 2011 o equipo chega a un acordo co KK Crvena zvezda, de forma que o equipo compite co nome, escudo e cores do equipo de Belgrado durante cinco anos. O acordo estipulaba que todos o resultados do club, inclu\u00eddos os trofeos, ser\u00eda atribu\u00eddos ao Crvena zvezda. Tras o final do trato, o acordo estipulaba que o Crvena zvezda continuar\u00eda onde ficase o KK FMP. Finalmente, o pacto remata un ano antes do agardado. Mentres tanto, o KK Radni\u010dki Basket mudou o seu nome a KK FMP, po\u00f1endo a s\u00faa sede no mesmo enderezo que o FMP orixinal. Este club adoptou o nome e o modificou lixeiramente o escudo do FMP. O antigo club pasou ent\u00f3n a denominarse KK ILR, participando actualmente s\u00f3 en categor\u00edas xuven\u00eds.\nPavill\u00f3n.\nO \u017deleznik Hall \u00e9 o pavill\u00f3n onde xogaba so seus encontros como local o FMP. A cancha de baloncesto ten tres niveis e unha \u00e1rea de 4.500 metros cadrados. Con varias estruturas asociadas, representan un complexo deportivo e de negocios moderno. \u00c1 parte dunha cancha con capacidade para 3.000 espectadores, hai un bloque de hidromasaxe, un centro especializado en diagn\u00f3stico m\u00e9dico e un moderno ximnasio de 200 metros cadrados. O estadio conta con iluminaci\u00f3n esc\u00e9nica e altofalantes de 6\u00a0kW. Tam\u00e9n unha sala de trofeos, sala de prensa con capacidade para 40 persoas e un hotel cunha superficie de 1.000 metros cadrados para o aloxamento dos xogadores de baloncesto."}
{"id": "148218", "revid": "5132", "url": "https://gl.wikipedia.org/wiki?curid=148218", "title": "KK Zeleznik", "text": ""}
{"id": "148219", "revid": "5132", "url": "https://gl.wikipedia.org/wiki?curid=148219", "title": "KK FMP Zeleznik", "text": ""}
{"id": "148220", "revid": "5132", "url": "https://gl.wikipedia.org/wiki?curid=148220", "title": "Ko\u0161arka\u0161ki klub FMP \u017deleznik", "text": ""}
{"id": "148221", "revid": "5132", "url": "https://gl.wikipedia.org/wiki?curid=148221", "title": "Helios Suns", "text": "O Helios Suns, antes co\u00f1ecido como Ko\u0161arkarski Klub Helios Dom\u017eale, \u00e9 un club de baloncesto profesional da cidade de Dom\u017eale, Eslovenia. O Club foi fundado en 1949 e actualmente compite na 1. SKL, a m\u00e1xima categor\u00eda do baloncesto esloveno. O club ga\u00f1ou a liga eslovena na tempada 2006-07, cando venceron na final ao Union Olimpija de Ljubljana. Disputa os seus partidos como local no Hala komunalnega centra, pavill\u00f3n con capacidade para 2.500 espectadores."}
{"id": "148222", "revid": "5749", "url": "https://gl.wikipedia.org/wiki?curid=148222", "title": "Arxirita", "text": ""}
{"id": "148223", "revid": "109933", "url": "https://gl.wikipedia.org/wiki?curid=148223", "title": "Copa de baloncesto de Eslovenia", "text": "A Copa de Baloncesto de Eslovenia (en esloveno: \"Slovenski ko\u0161arkarski pokal\"), co\u00f1ecida por motivos de patrocinio como Pokal Spar, \u00e9 a competici\u00f3n de Copa profesional de baloncesto que se disputa anualmente entre os mellores clubs de Eslovenia. Desde a s\u00faa fundaci\u00f3n, no ano 1991, o equipo m\u00e1is laureado da competici\u00f3n \u00e9 a Union Olimpija de Liubliana."}
{"id": "148224", "revid": "5132", "url": "https://gl.wikipedia.org/wiki?curid=148224", "title": "KK Masinac", "text": ""}
{"id": "148225", "revid": "5132", "url": "https://gl.wikipedia.org/wiki?curid=148225", "title": "KK Ma\u0161inac Krajlevo", "text": ""}
{"id": "148226", "revid": "5132", "url": "https://gl.wikipedia.org/wiki?curid=148226", "title": "KK Masinac Krajlevo", "text": ""}
{"id": "148227", "revid": "88215", "url": "https://gl.wikipedia.org/wiki?curid=148227", "title": "Liga de baloncesto de Iugoslavia", "text": "A Liga de baloncesto de Iugoslavia (en serbocroata Jugoslavija Liga) foi a m\u00e1xima competici\u00f3n de baloncesto que se disputou en Iugoslavia entre 1945 e 1992. A partir deste \u00faltimo ano, coa desintegraci\u00f3n iugoslava, a competici\u00f3n mant\u00edvose, mais unicamente con representantes de Serbia e Montenegro, cre\u00e1ndose a Liga serbo-montenegrina.\nCun total de dezaseis t\u00edtulos europeos e once subcampionatos, a Liga Iugoslava, foi unha das competici\u00f3ns m\u00e1is potentes do baloncesto continental. A\u00ednda que actualmente cada exrep\u00fablica iugoslava conta coa s\u00faa propia competici\u00f3n, no ano 2001 creouse a ABA Liga ou Liga do Adri\u00e1tico, tratando de reunificar o baloncesto dos Balc\u00e1ns, pod\u00e9ndose considerar a esta competici\u00f3n a herdeira do que foi a YUBA Liga.\nHistoria.\nAp\u00f3s a fin da segunda guerra mundial en 1945 xorde en Iugoslavia a necesidade do desenvolvemento de competici\u00f3ns deportivas. De facto, exceptuando as grandes cidades como Belgrado, Liubliana, Zagreb e Saraxevo, a xente carec\u00eda de oportunidades para gozar do deporte. En resposta a isto, os anos 1945 e 1946 viron a creaci\u00f3n de m\u00faltiples ligas e competici\u00f3ns de diferentes deportes, entre elas unha liga de baloncesto. A competici\u00f3n, que comezar\u00eda en 1945, foi dese\u00f1ada paralelamente \u00e1 Liga de f\u00fatbol, sendo un dos obxectivos da mesma a afirmaci\u00f3n da unidade do pa\u00eds. De feito, na primeira temporada, en lugar da habitual competi\u00f3n entre clubs, escolleuse un equipo de cada unha das seis rep\u00fablica iugoslavas, ademais dun representante de Voivodina e outro do Ex\u00e9rcito Popular.\nSer\u00eda na d\u00e9cada de 1970 cando xorde unha verdadeira cultura de baloncesto en Iugoslavia, gozando de reco\u00f1ecemento como unha das mellores naci\u00f3ns deste deporte. Rompendo co dominio da Uni\u00f3n Sovi\u00e9tica, a liga iugoslava deu orixe a estrelas que ir\u00edan ga\u00f1ar varios Mundiais e Campionatos de Europa. Por\u00e9n, despois dunha d\u00e9cada de dominio, os anos 1980 viron unha pequena ca\u00edda de talento na liga. Con todo, a finais dos anos 1980 e comezos dos 1990 o mundo \u00e9 testemu\u00f1a do rexurdimento do bloncesto iugoslavo, g\u00f1anado a selecci\u00f3n dous Campionatos de Europa consecutivos e o Mundial.\nEste impulso foi detido polas loitas \u00e9tnicas que estalaron en 1991. Os clubs de Eslovenia e Croacia abandonan a liga na temporada 1991\u221292, o que supuxo a fina da competici\u00f3n. Posteriormente, a naci\u00f3n div\u00eddese a naci\u00f3n en cinco rep\u00fablicas sucesoras, cada unha das cales fundadora da s\u00faa propia liga de baloncesto coa excepci\u00f3n de Serbia e Montenegro, que conservou o nome de YUBA Liga. As\u00ed naceron a A-1 Liga (liga croata), a Premijer liga (liga bosn\u00edaca), a 1. A SKL (liga (eslovena) e a MPL (liga macedonia). A pesar de todos estes cambios, no ano 2001 pres\u00e9ntase unha nova liga conxunta dos clubs da antiga: a Liga do Adri\u00e1tico, que actualmente convive coas respectivas ligas locais."}
{"id": "148228", "revid": "1131", "url": "https://gl.wikipedia.org/wiki?curid=148228", "title": "SPC Vojvodina", "text": "O Spens ou SPENS, oficialmente \"Centro de Deportes e Negocios Vojvodina\" (en serbio: \u0421\u043f\u043e\u0440\u0442\u0441\u043a\u0438 \u0438 \u043f\u043e\u0441\u043b\u043e\u0432\u043d\u0438 \u0446\u0435\u043d\u0442\u0430\u0440 \"\u0412\u043e\u0458\u0432\u043e\u0434\u0438\u043d\u0430\", \"Sportski i poslovni centar \"Vojvodina\"\", SPC Vojvodina) \u00e9 un centro multi\u00fasos situado en Novi Sad, voivodina (Serbia). \u00c9 propiedade da compa\u00f1\u00eda JP \"Sportski i poslovni centar Vojvodina\"."}
{"id": "148229", "revid": "17467", "url": "https://gl.wikipedia.org/wiki?curid=148229", "title": "SPENS", "text": ""}
{"id": "148230", "revid": "17467", "url": "https://gl.wikipedia.org/wiki?curid=148230", "title": "Spens Sports Centre", "text": ""}
{"id": "148231", "revid": "17467", "url": "https://gl.wikipedia.org/wiki?curid=148231", "title": "Spens", "text": ""}
{"id": "148232", "revid": "12452", "url": "https://gl.wikipedia.org/wiki?curid=148232", "title": "Sinalco Superleague", "text": ""}
{"id": "148233", "revid": "12452", "url": "https://gl.wikipedia.org/wiki?curid=148233", "title": "Sinalko Superliga", "text": ""}
{"id": "148234", "revid": "12452", "url": "https://gl.wikipedia.org/wiki?curid=148234", "title": "Sinalko Liga", "text": ""}
{"id": "148235", "revid": "12452", "url": "https://gl.wikipedia.org/wiki?curid=148235", "title": "Nasa Sinalko Liga", "text": ""}
{"id": "148236", "revid": "12452", "url": "https://gl.wikipedia.org/wiki?curid=148236", "title": "Liga de baloncesto de Serbia", "text": ""}
{"id": "148237", "revid": "12452", "url": "https://gl.wikipedia.org/wiki?curid=148237", "title": "Ko\u0161arka\u0161ka Liga Srbije", "text": ""}
{"id": "148238", "revid": "88215", "url": "https://gl.wikipedia.org/wiki?curid=148238", "title": "YUBA Liga (1991-2006)", "text": "A YUBA liga foi a m\u00e1xima competici\u00f3n do baloncesto da Rep\u00fablica Federal de Iugoslavia e de Serbia e Montenegro entre as temporadas 1991\u221292 e 2005\u22122006. Coa separaci\u00f3n pac\u00edfica de Montenegro e Serbia no ano 2006, esta competici\u00f3n deixou de existir, dando lugar \u00e1 Ko\u0161arka\u0161ka liga Srbije (liga serbia) e \u00e1 Prva A Liga (liga montenegrina).\nHistoria.\nNomes.\nAo longo dos anos, debido a motivos de patrocinio, a liga foi co\u00f1ecida como:"}
{"id": "148242", "revid": "7565", "url": "https://gl.wikipedia.org/wiki?curid=148242", "title": "\u014cmachi", "text": ""}
{"id": "148243", "revid": "5863", "url": "https://gl.wikipedia.org/wiki?curid=148243", "title": "Pascuala Campos de Michelena", "text": "Pascuala Campos de Michelena, nada en Sabiote (provincia de Xa\u00e9n) o 2 de marzo de 1938, \u00e9 unha arquitecta andaluza, radicada en Pontevedra.\nTraxectoria.\nObtivo o t\u00edtulo de arquitecta pola Escola T\u00e9cnica Superior de Arquitectura de Barcelona no ano 1966, a\u00ednda que iniciou os seus estudos de arquitectura en Madrid.\nLogo de casar co tam\u00e9n arquitecto C\u00e9sar Portela trasladouse a vivir a Pontevedra, e levaron a cabo os seus proxectos en colaboraci\u00f3n. Unha das s\u00faas primeiras obras \u00e9 a casa para o p\u00e1rroco de Mar\u00edn (1968), un atrevido prisma de formig\u00f3n sobre pilotes anexo \u00e1 igrexa barroca. O edificio da lonxa de Bueu (1971-1972) e o conxunto de vivendas para o poboado xitanos da Caeira (1971-1973) foron seleccionados para a exposici\u00f3n \u00abArquitectura y Racionalismo. Aldo Rossi + 21 Arquitectos Espa\u00f1oles\u00bb, itinerante por distintas cidades entre setembro de 1975 e outubro de 1976 e vinculada \u00e1 revista \"2C. Construcci\u00f3n de la Ciudad\". Outras das s\u00faas obras desa \u00e9poca son un bloque de vivendas no pol\u00edgono urbano de Campolongo (1973) e as casas consistoriais de Pontecesures (1973-1975) e Forcarei (1974-1980)..\nEntre os seus traballos posteriores destaca a Escola de Formaci\u00f3n Pesqueira (A Illa de Arousa, 1990), vencedora dun concurso estatal e seleccionada para a mostra \"Lugar, Memoria e Proxecto. Galicia: 1974-1994\" (Santiago de Compostela, 1995) e para a exposici\u00f3n \"Construir desde el interior\", unha selecci\u00f3n da obra de 35 arquitectas espa\u00f1olas (Madrid, 2000). Tam\u00e9n \u00e9 autora de varias intervenci\u00f3ns no patrimonio, como a actuaci\u00f3n en Combarro (1984, centrada nos h\u00f3rreos), a restauraci\u00f3n da igrexa de Sabucedo e a s\u00faa contorna (1998, xunto a Inmaculada Garc\u00e9s Navarro), ou a rehabilitaci\u00f3n da s\u00faa propia vivenda en Pontevedra, que conserva unha fachada de 1683 fronte \u00e1 bas\u00edlica de Santa Mar\u00eda. Xunto a Amparo Casares Gallego proxectou en 2005 un centro de d\u00eda para enfermos de alzh\u00e9imer na Coru\u00f1a.\nFoi profesora da Escola T\u00e9cnica Superior de Arquitectura da Coru\u00f1a durante m\u00e1is de vinte anos e conseguiu ser en 1995 a primeira Catedr\u00e1tica de Proxectos Arquitect\u00f3nicos dentro da Universidade espa\u00f1ola cun traballo sobre \"Espazo e X\u00e9nero\". Como colaboradora non permanente, asiste a empresa Consultora Galega SL.\nSensibilizada co feminismo, participa en foros sobre Espazo e X\u00e9nero. Entre 1993 e 1994 codirixiu o curso \"Urbanismo y Mujer: Nuevas visiones sobre el espacio p\u00fablico y privado\". No VI Congreso Iberoamericano de Ciencia, Tecnolog\u00eda y G\u00e9nero (Zaragoza, 2006) participou na Mesa Redonda sobre \"Experiencias y genealog\u00edas para las cient\u00edficas de hoy\"."}
{"id": "148244", "revid": "89787", "url": "https://gl.wikipedia.org/wiki?curid=148244", "title": "KK Radni\u010dki Kragujevac", "text": "O Ko\u0161arka\u0161ki klub Radni\u010dki (en serbio: \u041a\u043e\u0448\u0430\u0440\u043a\u0430\u0448\u043a\u0438 \u043a\u043b\u0443\u0431 \u0420\u0430\u0434\u043d\u0438\u0447\u043a\u0438) foi un club de baloncesto profesional con sede en Kragujevac, Serbia. En 2014 o equipo foi disolto, tras vinte anos de historia, debido a problemas financeiros.\nHistoria.\nO KK Radni\u010dki foi fundado en 1994 en Vr\u0161ac como KK Kondivik, comezando a competir nas categor\u00edas m\u00e1is baixas, e rexistrando dende aquela continuos \u00e9xitos. As\u00ed, en 2001, conseguiu chegar \u00e1 m\u00e1xima categor\u00eda serbia, cambiando ao nome ao de KK Lions.\nBaixo ese nome rexistrou un dos avances m\u00e1is importantes na historia dos clubs de baloncesto, pasando dende a \u00faltima categor\u00eda a ser tres tempadas seguidas terceiro na primeira divisi\u00f3n de Serbia (categor\u00eda inferior \u00e1 Superliga de Serbia). En 2004 o club chega a ocupar o primeiro lugar na liga, e pasa a denominarse \"Swisslion Takovo\". Despois desa tempada e da reorganizaci\u00f3n da liga, perde a categor\u00eda, \u00e1 que volve en 2006. Nas tempadas 2007-08 e 2008-09, o club ten ocupado o primeiro na liga de baloncesto de Serbia, chegando \u00e1 Superliga Serbia e \u00e1 final da Copa Kora\u0107.\nDespois de ga\u00f1ar unha eliminatoria \u00e1 KK Vojvodina de Novi Sad de 3-0, clasificouse para a Liga do Adri\u00e1tico. Con todo, o patrocinador do club dende hai moito tempo, \"Swisslion Takovo\", baixou o seu investimento ao club antes do comezo da tempada de debut na NLB League. As\u00ed, o rescate do equipo chegou da man do alcalde da cidade de Kragujevac, Veroljub Stevanovic, co que o club trasladouse dende Vr\u0161ac a Kragujevac o 21 de novembro de 2009, cambiando o seu nome polo da Sociedade Deportiva e dado o nome da sociedade dos famosos deportes \"Radni\u010dki\". Hoxe, a vila ten o pracer de ver no seu pavill\u00f3n Hala Jezero grandes equipos como o Partizan, Hemofarm, Crvena zvezda, Cibona, Bosna, Olimpija ou Zadar.\nPavill\u00f3n.\nO Hala Jezero (do serbio: \"Pavill\u00f3n do Lago\") \u00e9 unha \u00e1rea deportiva cuberta localizada na propia cidade de Kragujevac. A s\u00faa capacidade \u00e9 de 5.320, sendo agora mesmo sede, a parte do KK Radni\u010dki de baloncesto, da s\u00faa secci\u00f3n de voleibol. O primeiro evento deportivo disputado no pavill\u00f3n foi o 20 de outubro de 1978, nun encontro entre o KK Radni\u010dki e a Jugoplastika Split."}
{"id": "148245", "revid": "98629", "url": "https://gl.wikipedia.org/wiki?curid=148245", "title": "Cela 211", "text": "Cela 211 (en ) \u00e9 unha pel\u00edcula galega, dirixida por Daniel Monz\u00f3n en 2009, ga\u00f1adora de 8 Premios Goya inclu\u00edndo mellor pel\u00edcula, mellor actor (o galego Lu\u00eds Tosar) e mellor director. \u00c9 unha adaptaci\u00f3n escrita por Jorge Guerricaechevarr\u00eda da novela hom\u00f3nima do xornalista Francisco P\u00e9rez Gandul.\nEstreouse en galego na TVG o 14 de xaneiro de 2012.\nSinopse.\nJuan, funcionario de prisi\u00f3ns, pres\u00e9ntase no seu novo destino un d\u00eda antes da s\u00faa incorporaci\u00f3n oficial. Al\u00ed, sofre un accidente minutos antes de que se desencadee un mot\u00edn no sector dos FIES, os presos m\u00e1is temidos e perigosos. Os seus compa\u00f1eiros non poden m\u00e1is que velar polas s\u00faas propias vidas e abandonan \u00e1 s\u00faa sorte o corpo inconsciente de Juan na cela 211. Ao espertar, Juan comprende a situaci\u00f3n e faise pasar por un preso m\u00e1is ante os amotinados. A partir dese momento, o protagonista ter\u00e1 que arriscar a base de astucia e mentiras, sen saber a\u00ednda o que lle ten preparado o destino."}
{"id": "148247", "revid": "98629", "url": "https://gl.wikipedia.org/wiki?curid=148247", "title": "Bandeira da Rep\u00fablica Checa", "text": "A bandeira da Rep\u00fablica Checa (en checo: \"st\u00e1tn\u00ed vlajka \u010cesk\u00e9 republiky\") est\u00e1 formada por d\u00faas franxas horizontais de igual anchura, sendo de cor branca a superior e de cor vermella a inferior, cun tri\u00e1ngulo is\u00f3scele de cor azul que se espalla at\u00e9 a metade ao longo do rect\u00e1ngulo (un erro com\u00fan \u00e9 facelo m\u00e1is curto), cuxa base coincide co bordo da hasta da bandeira. A bandeira foi herdada de Checoslovaquia logo da disoluci\u00f3n da uni\u00f3n do pa\u00eds coa actual Eslovaquia.\nHistoria.\nNun principio, a bandeira s\u00f3 ti\u00f1a as d\u00faas franxas horizontais coas cores do antigo escudo checo (un le\u00f3n de prata sobre campo vermello), mais a semellanza coa bandeira de Polonia e a coincidencia de cores coa bandeira de Austria, fixo que se engadise o tri\u00e1ngulo azul. Con todo, esta bandeira a\u00ednda se emprega como bandeira de Bohemia (rexi\u00f3n do pa\u00eds).\nA autor\u00eda da bandeira actual \u00e9 algo discutida, mais a maior\u00eda dos vexiloloxistas consideran que o autor foi Jaroslav Kursa (1875 - 1950), arquiveiro do Departamento de Asuntos Interiores. Esta bandeira foi aprobada oficialmente pola Asemblea Nacional de Checoslovaquia o 30 de marzo de 1920.\nA bandeira mudouse durante os anos da ocupaci\u00f3n alem\u00e1, durante a segunda guerra mundial, substitu\u00edndose por unha bandeira tricolor horizontal branca-vermella-azul. A\u00ednda que acabada a guerra, recuperouse a bandeira orixinal. Trala disoluci\u00f3n de Checoslovaquia, durante o chamado divorcio de veludo en 1993, a Rep\u00fablica Checa mantivo a bandeira checoslovaca, mentres que Eslovaquia adoptou unha nova bandeira.\nOutras bandeiras.\nAs bandeiras das distintas rexi\u00f3ns (\"kraje\") da Rep\u00fablica Checa son:\nAs seguintes son as cores nacionais das antigas rexi\u00f3ns de Bohemia, Moravia e Silesia que, a\u00ednda que non te\u00f1en car\u00e1cter oficial, son empregadas pola poboaci\u00f3n."}
{"id": "148248", "revid": "1131", "url": "https://gl.wikipedia.org/wiki?curid=148248", "title": "Hala Jezero", "text": "O Hala Jezero (\"o Pavill\u00f3n do Lago\") \u00e9 unha \u00e1rea deportiva cuberta situada en Kragujevac, Serbia. A capacidade da cancha \u00e9 de 5.320 espectadores. \u00c9 actualmente o pavill\u00f3n onde xogan os seus partidos coma local os equipos do Radni\u010dki Kragujevac de voleibol, balonm\u00e1n e futsal.\nHistoria.\nO primeiro evento deportivo celebrado no recinto foi o 20 de outubro de 1978, nun encontro de baloncesto entre o KK Radni\u010dki e a Jugoplastika Split."}
{"id": "148249", "revid": "113870", "url": "https://gl.wikipedia.org/wiki?curid=148249", "title": "Bandeira de Belar\u00fas", "text": "A bandeira de Belar\u00fas (en , \"Sciah Bielarusi\"; en , \"Flag Belarusi\") foi adoptada oficialmente o 7 de xu\u00f1o de 1995, tras os resultados do plebiscito realizado o mes anterior. O dese\u00f1o desta bandeira corresponde a unha modificaci\u00f3n \u00e1 bandeira que empregou a Rep\u00fablica Socialista Sovi\u00e9tica de Belar\u00fas entre 1951 e 1991, ano no que se proclamou a independencia de Belar\u00fas e estableceuse unha bandeira. A bandeira independentista foi abolida en 1995, mais segue sendo usada por grupos opositores ao goberno belaruso de Aliaksandr Luka\u0161enka, que ademais consideran o devandito plebiscito como ilegal.\nDese\u00f1o.\nO sitio web oficial da Presidencia de Belar\u00fas define o dese\u00f1o da bandeira do seguinte xeito:\nA cor vermella da bandeira representa o pasado hist\u00f3rico do pa\u00eds, por ser a cor usada polas milicias belarusas durante a batalla de Gr\u00fcnwald e do Ex\u00e9rcito Vermello que combateu na segunda guerra mundial. O verde representa o futuro esperanzador de Belar\u00fas e aos bosques do pa\u00eds.\nXunto \u00e1 hasta at\u00f3pase un dese\u00f1o decorativo creado en 1917 por Matrena Markevich e que \u00e9 usado para adornar flores e plantas. Este motivo \u00e9 tam\u00e9n tecido para unhas toallas decorativas tradicionais co\u00f1ecidas como rushniks. Este s\u00edmbolo representa a cultura e a unidade do pobo belaruso.\nHistoria.\nPrimeira bandeira.\nEn marzo de 1918, a Rep\u00fablica Nacional Belarusa adoptou oficialmente como bandeira unha composta por un pano branco e unha franxa lonxitudinal central de cor vermella. Este emblema, co\u00f1ecido en belaruso como \u0411\u0435\u043b-\u0447\u044b\u0440\u0432\u043e\u043d\u0430-\u0431\u0435\u043b\u044b \u0441\u044c\u0446\u044f\u0433, inspir\u00e1base no escudo de armas do pa\u00eds (un cabaleiro branco sobre fondo vermello) que alud\u00eda ao nome do pa\u00eds: \"Rusia Branca\" ou \"Rutenia Branca\".\nHai d\u00faas teor\u00edas para explicar a orixe hist\u00f3rica desta bandeira: a primeira, \u00e9 que o vermello empregado polos rusvos brancos para diferenciar as s\u00faas forzas dos principados de K\u00ediv e o de Moscovia, e a outra \u00e9 que, tras a batalla de Gr\u00fcnwald, na que tropas aliadas belarusas, polacas e lituanas derrotaron \u00e1 Orde Teut\u00f3nica, un cabaleiro belaruso ferido ondeou unha venda sangrada como s\u00edmbolo da vitoria.\nTras a anexi\u00f3n pola Uni\u00f3n Sovi\u00e9tica en 1919, a bandeira foi usada polo goberno no exilio at\u00e9 1925, pero con franxas negras enriba e debaixo da franxa vermella.\nBandeiras sovi\u00e9ticas.\nEn 1919 constitu\u00eduse a Rep\u00fablica Socialista Sovi\u00e9tica de Lituania-Belar\u00fas, que adoptou o 27 de febreiro dese ano como bandeira un pano vermello na proporci\u00f3n de 1:2. Esta bandeira foi usada at\u00e9 o 27 de agosto dese mesmo ano, cando as tropas de Alema\u00f1a, a Tripla Entente, Polonia e Lituania controlaron a totalidade do territorio como resultado da primeira guerra mundial e a Guerra ruso-polaca.\nEse mesmo ano foi creada a RSS de Belar\u00fas que utilizou a mesma bandeira da RSS anterior, pero agregando as siglas \u0421\u0421\u0420\u0411 (RSSB no alfabeto cir\u00edlico) en cor dourada sobre o cant\u00f3n. En 1937 engadiuse ao cant\u00f3n sobre as letras o s\u00edmbolo da fouce, mentres que as letras (agora como \u0411\u0421\u0421\u0420) mudaron a s\u00faa tipograf\u00eda. Este cambio mant\u00edvose at\u00e9 os anos 1940 no que foron eliminadas a fouce e mailo martelo, en tanto que as letras regresaron \u00e1 s\u00faa tipograf\u00eda previa, e o cant\u00f3n foi marcado cun delgado bordo dourado.\nO 25 de decembro de 1951 adoptouse unha bandeira semellante \u00e1 actual. As \u00fanicas diferenzas eran a inclusi\u00f3n do emblema da bandeira da Uni\u00f3n Sovi\u00e9tica (a estrela vermella xunto \u00e1 fouce e o martelo) e que o bordo decorado estaba co vermello e branco investido a como \u00e9 utilizado na actualidade. Xeralmente, o emblema no cant\u00f3n non era mostrado no reverso da bandeira.\nIndependencia.\nTras a independencia de Belar\u00fas, en 1991, foi retomada como bandeira nacional o dese\u00f1o albivermello de 1918. O goberno de Aliaksandr Luka\u0161enka tratou de modificar a bandeira en 1993 pero non tivo apoio parlamentario. Con todo, en 1995 logrou convocar un plebiscito o 14 de maio, no que se debateu sobre o uso dunha nova bandeira e escudo de armas, a readopci\u00f3n do ruso como idioma oficial e a integraci\u00f3n econ\u00f3mica coa Federaci\u00f3n Rusa.\nLuka\u0161enka fixo unha proposta orixinal dunha bandeira de cor vermella con franxas verdes delgadas como terminaci\u00f3ns nos extremos superiores e inferiores do pano. Con todo, finalmente foi presentada unha proposta baseada na bandeira do per\u00edodo sovi\u00e9tico. Un 64,7% dos belarusos participaron na votaci\u00f3n, dos cales o 75,1% dos votos aprobou a proposta, do mesmo xeito c\u00e1s outras consultas do referendo.\nNo entanto, grupos opositores a\u00ednda erguen serias d\u00fabidas con respecto \u00e1 legalidade da votaci\u00f3n. Segundo o sitio web (desactivado na actualidade) Savva-la-belle: \"o referendo foi inconstitucional e as s\u00faas propostas foron presentadas tendenciosamente.\" Doutra banda, o n\u00famero de votos co que foi aprobado (equivalente ao 48,6% do electorado) tam\u00e9n provocou cr\u00edticas. Segundo os detractores do goberno, o proxecto viola a Constituci\u00f3n, pois non ser\u00eda aprobada pola maior\u00eda da poboaci\u00f3n.\nA oposici\u00f3n, que considera a bandeira actual como bandeira \"de facto\" por mor das irregularidades rexistradas durante o proceso electivo,emprega como s\u00edmbolo a bandeira de 1918 durante as s\u00faas protestas, o que provocou a s\u00faa prohibici\u00f3n polo goberno de Luka\u0161enka. Segundo un informe das Naci\u00f3ns Unidas en 2003, Luka\u0161enka considerar\u00eda esta bandeira como s\u00edmbolo do fascismo debido \u00e1 s\u00faa utilizaci\u00f3n por membros da BKA, un ex\u00e9rcito de voluntarios que apoiaron \u00e1s SS alem\u00e1s durante a segunda guerra mundial."}
{"id": "148257", "revid": "25871", "url": "https://gl.wikipedia.org/wiki?curid=148257", "title": "Juan V\u00e1zquez de Mella", "text": "Juan V\u00e1zquez de Mella Fanjul, nado en Cangas de On\u00eds o 8 de xu\u00f1o de 1861 e finado en Madrid o 26 de febreiro de 1928, foi un pol\u00edtico tradicionalista, escritor e fil\u00f3sofo cat\u00f3lico espa\u00f1ol.\nTraxectoria.\nFillo de Juan V\u00e1zquez de Mella Varela, tenente coronel retirado natural de Boimorto, e de Teresa Fanjul, nada en Cangas de On\u00eds. Quedou orfo de pai con seis anos. Estudou no seminario de Valdedi\u00f3s entre 1874 e 1877, e rematado o bacharelato trasladouse coa s\u00faa nai a Boimorto. Fixo a carreira de Dereito na Universidade de Santiago de Compostela onde dirixiu o peri\u00f3dico \"El Pensamiento Galaico\". De elocuente palabra, portentosa memoria e brillante capacidade para a oratoria e a pol\u00edtica, abrazou a causa do carlismo. Deputado \u00e1s Cortes de 1893 a 1916, elixido polos distritos de Aoiz, Estella e varias veces por Pamplona. Cando presentou a s\u00faa candidatura a deputado por Oviedo foi derrotado pola coalici\u00f3n que reformistas e socialistas presentaron contra os conservadores. Presentou \u00e1s Cortes de Madrid unha vigorosa petici\u00f3n solicitando que fose declarada ilegal, facciosa e traidora \u00e1 Patria a Masoner\u00eda, eliminando dos empregos p\u00fablicos aos mas\u00f3ns. Participou no Congreso antimas\u00f3nico de Trento en 1896.\nV\u00e1zquez de Mella era xerman\u00f3filo o que o conduciu a unha soada separaci\u00f3n con Xaime de Borb\u00f3n, que ademais de pretendente \u00e1 coroa era aliad\u00f3filo. Xaime de Borb\u00f3n, que fora confinado polos austr\u00edacos no seu castelo pr\u00f3ximo a Viena, publicou en 1918 un manifesto dirixido aos tradicionalistas espa\u00f1ois desautorizando aos que tivesen exteriorizado os seus sentimentos xerman\u00f3filos: V\u00e1zquez de Mella op\u00faxose ao documento e nese cisma orixinouse a escisi\u00f3n que o levou a fundar en 1918 o Partido Cat\u00f3lico Tradicionalista.\nCoa ditadura de Primo de Rivera ap\u00e1rtase da pol\u00edtica, debido tam\u00e9n a problemas de sa\u00fade.\nPensamento.\nAs ideas centrais no seu pensamento eran a Tradici\u00f3n, a monarqu\u00eda, a unidade de Espa\u00f1a a trav\u00e9s do rexionalismo e do foralismo e a concepci\u00f3n org\u00e1nica da sociedade onde se reclama a soberan\u00eda non para o Estado sen\u00f3n para a sociedade a trav\u00e9s das s\u00faas organizaci\u00f3ns naturais: a familia, o municipio, a rexi\u00f3n."}
{"id": "148258", "revid": "1888", "url": "https://gl.wikipedia.org/wiki?curid=148258", "title": "V\u00e1zquez de Mella", "text": ""}
{"id": "148261", "revid": "5312", "url": "https://gl.wikipedia.org/wiki?curid=148261", "title": "Robert Burns Woodward", "text": "Robert Burns Woodward, nado o 10 de abril de 1917 en Boston (EUA) e finado o 8 de xullo de 1979 en Cambridge (EUA) foi un qu\u00edmico e profesor universitario estadounidense galardoado co Premio Nobel de Qu\u00edmica do ano 1965.\nTraxectoria.\nFillo de inmigrantes brit\u00e1nicos (Arthur Woodward de Inglaterra e Margaret Woodward de Glasgow, Escocia) estudou qu\u00edmica no Instituto de Tecnolox\u00eda de Massachusetts (MIT), onde se licenciou en 1936 e doutorouse en 1937. Posteriormente realizou unha tese postdoutoral na Universidade de Illinois, e a partir de 1950 foi profesor de qu\u00edmica e catedr\u00e1tico na Universidade Harvard.\nWoodward faleceu na s\u00faa residencia de Cambridge v\u00edtima dun infarto de miocardio.\nInvestigaci\u00f3ns cient\u00edficas.\nInteresado na s\u00edntese qu\u00edmica de substancias org\u00e1nicas, conseguiu sintetizar a quinina en 1944, o colesterol e a cortisona en 1951, a estricnina en 1954, a reserpina en 1956 e a vitamina B12 en 1971. Tam\u00e9n conseguiu reproducir nun laboratorio a mol\u00e9cula da clorofila, o pigmento responsable da cor verde das plantas.\nEn 1965 foille concedido o Premio Nobel de Qu\u00edmica \"polos seus traballos na s\u00edntese de materiais naturais\".\nEn 1959 foi galardoado coa Medalla Davy pola Royal Society.\nOs seus traballos te\u00f3ricos incl\u00faen a s\u00faa colaboraci\u00f3n con Roald Hoffmann, con quen realizou estudos dos mecanismos de reacci\u00f3n dos produtos qu\u00edmicos, instaurando a regra Woodward-Hoffmann."}
{"id": "148262", "revid": "22570", "url": "https://gl.wikipedia.org/wiki?curid=148262", "title": "Fragunde, Vila\u00f1o, A Laracha", "text": "Fragunde \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 6 habitantes no ano 2009 segundo datos do Instituto Nacional de Estad\u00edstica, dos cales eran 4 homes e 2 mulleres."}
{"id": "148263", "revid": "22570", "url": "https://gl.wikipedia.org/wiki?curid=148263", "title": "Gravido, Vila\u00f1o, A Laracha", "text": "Gravido \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 7 habitantes no ano 2009 segundo datos do Instituto Nacional de Estad\u00edstica, dos cales eran 4 homes e 3 mulleres."}
{"id": "148264", "revid": "22570", "url": "https://gl.wikipedia.org/wiki?curid=148264", "title": "Marfulo, Vila\u00f1o, A Laracha", "text": "Marfulo \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 64 habitantes no ano 2009 segundo datos do Instituto Nacional de Estad\u00edstica, dos cales eran 28 homes e 36 mulleres."}
{"id": "148265", "revid": "85894", "url": "https://gl.wikipedia.org/wiki?curid=148265", "title": "Os Me\u00e1ns, Vila\u00f1o, A Laracha", "text": "Os Me\u00e1ns \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Segundo o Instituto Nacional de Estad\u00edstica en 2009 ti\u00f1a 23 habitantes (10 homes e 13 mulleres)."}
{"id": "148266", "revid": "85894", "url": "https://gl.wikipedia.org/wiki?curid=148266", "title": "Montes Claros, Vila\u00f1o, A Laracha", "text": "Montes Claros \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Segundo o Instituto Nacional de Estad\u00edstica en 2009 ti\u00f1a trece habitantes (oito mulleres e cinco homes).\nNeste lugar est\u00e1 o pazo de Montes Claros e o castro de Montes Claros."}
{"id": "148267", "revid": "85894", "url": "https://gl.wikipedia.org/wiki?curid=148267", "title": "O Pazo, Vila\u00f1o, A Laracha", "text": "O Pazo \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 30 habitantes no ano 2009 segundo datos do Instituto Nacional de Estad\u00edstica, dos cales eran 15 homes e 15 mulleres."}
{"id": "148268", "revid": "85894", "url": "https://gl.wikipedia.org/wiki?curid=148268", "title": "Quint\u00e1ns, Vila\u00f1o, A Laracha", "text": "Quint\u00e1ns \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 11 habitantes no ano 2009 segundo datos do Instituto Nacional de Estad\u00edstica, dos cales eran 7 homes e 4 mulleres."}
{"id": "148269", "revid": "85894", "url": "https://gl.wikipedia.org/wiki?curid=148269", "title": "Ribela, Vila\u00f1o, A Laracha", "text": "Ribela \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 38 habitantes no ano 2009 segundo datos do Instituto Nacional de Estad\u00edstica, dos cales eran 17 homes e 21 mulleres."}
{"id": "148270", "revid": "85894", "url": "https://gl.wikipedia.org/wiki?curid=148270", "title": "Samiro, Vila\u00f1o, A Laracha", "text": "Samiro \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 11 habitantes no ano 2009 segundo datos do Instituto Nacional de Estad\u00edstica, dos cales eran 5 homes e 6 mulleres."}
{"id": "148271", "revid": "85894", "url": "https://gl.wikipedia.org/wiki?curid=148271", "title": "A Telleira, Vila\u00f1o, A Laracha", "text": "A Telleira \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 3 habitantes no ano 2009 segundo datos do Instituto Nacional de Estad\u00edstica, dos cales eran 2 homes e 1 muller."}
{"id": "148272", "revid": "22570", "url": "https://gl.wikipedia.org/wiki?curid=148272", "title": "Vila\u00f1o, Vila\u00f1o, A Laracha", "text": "Vila\u00f1o \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 65 habitantes no ano 2009 segundo datos do Instituto Nacional de Estad\u00edstica, dos cales eran 31 homes e 34 mulleres."}
{"id": "148273", "revid": "85894", "url": "https://gl.wikipedia.org/wiki?curid=148273", "title": "A Vi\u00f1a, Vila\u00f1o, A Laracha", "text": "A Vi\u00f1a \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 35 habitantes no ano 2009 segundo datos do Instituto Nacional de Estad\u00edstica, dos cales eran 16 homes e 19 mulleres."}
{"id": "148274", "revid": "85894", "url": "https://gl.wikipedia.org/wiki?curid=148274", "title": "Vista Alegre, Vila\u00f1o, A Laracha", "text": "Vista Alegre \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 6 habitantes no ano 2009 segundo datos do Instituto Nacional de Estad\u00edstica, dos cales eran 5 homes e 1 muller."}
{"id": "148275", "revid": "85894", "url": "https://gl.wikipedia.org/wiki?curid=148275", "title": "A Fonte da Canle, Vila\u00f1o, A Laracha", "text": "A Fonte da Canle \u00e9 un lugar da parroquia de Vila\u00f1o no concello coru\u00f1\u00e9s da Laracha na comarca de Berganti\u00f1os. Ti\u00f1a 43 habitantes no ano 2009 segundo datos do Instituto Nacional de Estad\u00edstica, dos cales eran 21 homes e 23 mulleres."}
{"id": "148276", "revid": "85894", "url": "https://gl.wikipedia.org/wiki?curid=148276", "title": "A Fonte, Abegondo, Abegondo", "text": "A Fonte \u00e9 un lugar da parroquia de Abegondo no concello coru\u00f1\u00e9s de Abegondo na Comarca da Coru\u00f1a. Segundo o IGE, en 2022 ti\u00f1a 22 habitantes (9 homes e 13 mulleres)."}
{"id": "148277", "revid": "85894", "url": "https://gl.wikipedia.org/wiki?curid=148277", "title": "Beade, Abegondo, Abegondo", "text": "Beade \u00e9 un lugar da parroquia de Abegondo no concello coru\u00f1\u00e9s de Abegondo na comarca da Coru\u00f1a. Segundo o Instituto Galego de Estat\u00edstica ten 67 habitantes (29 homes e 38 mulleres)."}
{"id": "148278", "revid": "1526556", "url": "https://gl.wikipedia.org/wiki?curid=148278", "title": "Densidade de fluxo magn\u00e9tico", "text": ""}
{"id": "148279", "revid": "1526557", "url": "https://gl.wikipedia.org/wiki?curid=148279", "title": "Sistema Ceguesimal de Unidades", "text": ""}
{"id": "148280", "revid": "23204", "url": "https://gl.wikipedia.org/wiki?curid=148280", "title": "Arfvedsonita", "text": "A arfvedsonita \u00e9 un mineral do grupo dos silicatos, subgrupo inosilicatos e dentro destes pertence aos anf\u00edbolos. \u00c9 un aluminosilicato de sodio e ferro, este \u00faltimo pode ser parcialmente substitu\u00eddo por outros metais como magnesio ou manganeso, dando lugar a variedades.\nO ferro que cont\u00e9n \u00e9 de dous tipos, f\u00e9rrico e ferroso, que non ocupan a mesma posici\u00f3n na estrutura cristalina, pois son de distinto tama\u00f1o, sendo o ferroso o que pode ser substitu\u00eddo por magnesio. As\u00ed, a arfvedsonita \u00e9 o extremo (f\u00e9rrico-ferroso) dunha serie de soluci\u00f3n s\u00f3lida, ach\u00e1ndose no outro extremo a magnesio-arfvedsonita (f\u00e9rrico-magnesio).\nFoi chamada as\u00ed en 1823 polo qu\u00edmico sueco Johan A. Arfvedson.\nAmbiente de formaci\u00f3n.\nAparece en rochas \u00edgneas, sobre todo granitos alcalinos e sienitas alcalinas.\nPode ter asociados os seguintes minerais: nefelina, albita, exirina, riebeckita ou cuarzo.\nLocalizaci\u00f3n, extracci\u00f3n e uso.\nA arfvedsonita ten unha distribuci\u00f3n moi limitada comparada co resto dos anf\u00edbolos, s\u00f3 nas raras rochas \u00edgneas que son moi ricas en sodio. P\u00f3dese atopar no Quebec (Canad\u00e1), no sur de Groenlandia, na pen\u00ednsula de Kola (Rusia) e Noruega.\nNon pos\u00fae uso industrial ning\u00fan e ten pouco interese coleccion\u00edstico en si, a\u00ednda que \u00e9 un mineral acompa\u00f1ante doutros esp\u00e9cimes raros e codiciados por coleccionistas."}
{"id": "148281", "revid": "56817", "url": "https://gl.wikipedia.org/wiki?curid=148281", "title": "Beade (hom\u00f3nimos)", "text": "O top\u00f3nimo galego Beade pode referirse a:"}
{"id": "148282", "revid": "98629", "url": "https://gl.wikipedia.org/wiki?curid=148282", "title": "Sungnyung", "text": "O sungnyung (en hangul \uc22d\ub289) \u00e9 unha bebida coreana tradicional feita de arroz chamuscado fervido.\nEsta bebida faise tipicamente co \"nurungji\", ou costra torrada (pero non carbonizada) de arroz que se forma no fondo dun pote tras coci\u00f1alo. V\u00e9rtese auga fervendo sobre esta costra escura, t\u00e1pase o pote e d\u00e9ixase cocer a fogo lento at\u00e9 que a auga toma o suficiente sabor do arroz chamuscado.\nO \"sungnyung\" acostuma facerse nun pote tradicional (feito de aceiro fundido), xa que os cacharros arroceiros el\u00e9ctricos modernos non adoitan deixar unha capa de arroz chamuscado tras coci\u00f1alo.\nPrecisamente coa xeneralizaci\u00f3n das modernas arroceiras el\u00e9ctricas o \"sungnyung\" perdeu popularidade, mais a finais do s\u00e9culo XX empezou a recuperala e moitas arroceiras el\u00e9ctricas incorporan actualmente a capacidade de cocer \"sungnyung\". Nalg\u00fans supermercados p\u00f3dese encontrar unha forma en po de \"nurungji\", que pode usarse para facer \"sungnyung\" rapidamente con s\u00f3 botarlle auga fervendo.\nAlg\u00fans coreanos usan o \"sungnyung\" como substituto dun almorzo normal, mais o normal \u00e9 servilo despois dunha comida."}
{"id": "148283", "revid": "98629", "url": "https://gl.wikipedia.org/wiki?curid=148283", "title": "Galbi", "text": "Galbi ou kalbi (en hangul \uac08\ube44) \u00e9 un prato t\u00edpico da coci\u00f1a coreana elaborado con costelas da vaca, a\u00ednda que tam\u00e9n existen variedades con porco. Pode servirse ali\u00f1ado con mollos ou non. No caso de servirse sen mollo \u00e9 habitual facerlle un marinado a carne con salsa de soia, allo e azucre. Mais tam\u00e9n existen marinadas diversas como poden ser o aceite de s\u00e9samo, vi\u00f1o de arroz, pasta de chili. \"Galbi\" en coreano significa costela.\nCaracter\u00edsticas.\nA carne as\u00ed preparada ponse na grella e durante a s\u00faa preparaci\u00f3n real\u00edzanselle cortes ao longo dos \u00f3sos do costelar para que penetren os xugos da marinada e a carne quede m\u00e1is sabedora. Da mesma forma coc\u00ed\u00f1ase m\u00e1is r\u00e1pido, permitindo igualmente que se poida comer con palillos. O galbi xa preparado p\u00f3dese encontrar en moitas carnicer\u00edas e mercados de Corea.\nP\u00f3dese atopar en moitos restaurantes especializados co\u00f1ecidos como \"casas galbi\", e adoita ser coci\u00f1ada diante dos comensais ou os propios comensais coci\u00f1an a s\u00faa propia carne. Ad\u00f3itase servir en follas de leituga, perilla, ou outra verdura con follas que sirva para tapar a carne unha vez coci\u00f1ada, e acost\u00famase remollar a carne en \"ssamjang\", unha salsa elaborada con fabas fermentadas e chiles. Acostuma ser servida de gornici\u00f3n con pratos como o banchan (o m\u00e1is co\u00f1ecido \u00e9 o kimchi).\nPratos con galbi.\nMoitos pratos coreanos incorporan costelas \u00e1s preparaci\u00f3ns como ingrediente, formando sopas e cocidos. Alg\u00fans restaurantes serven \"galbi de porco\" e \"galbi de polo\", este \u00faltimo \u00e9 unha especialidade culinaria da rexi\u00f3n de Chuncheon. Un prato \u00e9 o \"galbi tang\", unha sopa que cont\u00e9n pezas de galbi, que non est\u00e1 especiado. O galbi jjigae \u00e9 unha sopa espesa elaborada con grandes pezas de galbi, que pode conter chiles rubios, verdes, kimchi e \"doenjang\" (pasta fermentada t\u00edpica da coci\u00f1a coreana)."}
{"id": "148284", "revid": "56817", "url": "https://gl.wikipedia.org/wiki?curid=148284", "title": "Doenjang", "text": "Doenjang (t\u00f8n\u02a8a\u014b) \u00e9 unha salsa tradicional da coci\u00f1a coreana. Tr\u00e1tase dun alimento fermentado a base de grans de soia. En lingua coreana significa \"pasta lixeira\". Acost\u00famase servir fr\u00eda como un acompa\u00f1amento de pratos de verdura e empr\u00e9gase como salsa para mollar. \u00c1s veces aparece nos pratos coreanos acompa\u00f1ada doutras salsas e preparaci\u00f3ns como o \"gochujang\", para producir o \"ssamjang\" . \u00c9 frecuente na preparaci\u00f3n do doenjang adicionarlle pasta de anchoas para intensificar o sabor da salsa. \u00c9 unha preparaci\u00f3n habitual que acompa\u00f1a ao samgyeopsal."}
{"id": "148285", "revid": "51040", "url": "https://gl.wikipedia.org/wiki?curid=148285", "title": "Gochujang", "text": "O gochujang (\uace0\ucd94\uc7a5) \u00e9 unha salsa picante empregada na condimentaci\u00f3n de pratos da coci\u00f1a coreana. Tr\u00e1tase dun alimento fermentado a base de pementos rubios en po. Elab\u00f3rase de forma tradicional en recipientes de barro que conte\u00f1en pasta de chile e despois de fermentar durante anos sobre pedras que se denominan \"jangdokdae\" (\uc7a5\ub3c5\ub300) .\nHistoria.\nCrese que o \"gochujang\" (pasta picante de chiles) empregouse en Corea desde comezos do s\u00e9culo XVIII. De acordo co \"Jungbo Sallim geongje\" (\uc99d\ubcf4\uc0b0\ub9bc\uacbd\uc81c, 1765), a pasta \"gochujang\" fac\u00edase engad\u00edndolle po de chiles picantes e arroz glutinoso a unha pasta elaborada previamente con soia, e a a que se deixaba madurar baixo o sol, sendo similar o m\u00e9todo ao empregado actualmente.\nCaracter\u00edsticas.\nTr\u00e1tase dunha pasta en forma de salsa que se fermenta durante moitos anos en recipientes de barro selados. A pasta cont\u00e9n unha base de arroz glutinoso, grans pulverizados de soia e bastante chile en po. Menos frecuente \u00e9 a adicci\u00f3n de xuxube, cebada e cabaza. Empr\u00e9gase como condimento habitualmente nos jjigae coreanos. \u00c1s veces mar\u00ednase carne e empr\u00e9gase como condimento de pratos como o naengmyeon e o bibimbap. Outras veces empr\u00e9gase como base doutros condimentos como son o chogochujang (\ucd08\uace0\ucd94\uc7a5) ou o ssamjang (\uc308\uc7a5)."}
{"id": "148287", "revid": "1888", "url": "https://gl.wikipedia.org/wiki?curid=148287", "title": "Samiro", "text": "O top\u00f3nimo Samiro pode referirse a dous lugares de Galicia:"}
{"id": "148290", "revid": "85894", "url": "https://gl.wikipedia.org/wiki?curid=148290", "title": "Borreiros de Abaixo, Abegondo, Abegondo", "text": "Borreiros de Abaixo \u00e9 un lugar da parroquia de Abegondo no concello coru\u00f1\u00e9s de Abegondo na comarca da Coru\u00f1a. Segundo o Instituto Galego de Estat\u00edstica ten 23 habitantes (10 homes e 13 mulleres)."}
{"id": "148291", "revid": "85894", "url": "https://gl.wikipedia.org/wiki?curid=148291", "title": "Calvelos, Abegondo, Abegondo", "text": "Calvelos \u00e9 un lugar da parroquia de Abegondo no concello coru\u00f1\u00e9s de Abegondo na Comarca da Coru\u00f1a. Segundo o IGE, en 2022 ti\u00f1a 25 habitantes (13 homes e 12 mulleres)."}
{"id": "148292", "revid": "98629", "url": "https://gl.wikipedia.org/wiki?curid=148292", "title": "Samgyeopsal", "text": "O samgyeopsal (en hangul: \uc0bc\uacb9\uc0b4, hanja \u4e09\uacb9\uc0b4) \u00e9 un prato moi popular da coci\u00f1a coreana. \u00c9 un prato que acostuma servirse de xantar, consistente principalmente en lonchas de carne de touci\u00f1o, servido ao estilo e coa mesma aparencia que o galbi, isto \u00e9, carne adobada con allo, sal e aceite de s\u00e9samo e coci\u00f1ada \u00e1 grella.\nCaracter\u00edsticas.\nAs pezas de carne coci\u00f1ada ad\u00f3itanse p\u00f3r nunha folla de leituga ou nalgunha folla de verdura, xunto con arroz cocido e algo de ssamjang, unha pasta elaborada cunha mestura de diversos ingredientes, como pode ser unha pasta de chili (gochujang) ou de soia (doenjang), e acost\u00famese comer coa man. Acostuma servirse con pementos verdes (que non son picantes) e anacos de allo cru, remollado en prebe de ssamjang, as\u00ed como levar cebolas de primavera en forma de ensalada que lle proporciona un toque verde \u00e1 carne de porco. Fai boa combinaci\u00f3n co soju, unha bebida alcoh\u00f3lica coreana."}
{"id": "148293", "revid": "85894", "url": "https://gl.wikipedia.org/wiki?curid=148293", "title": "Cancelada, Abegondo, Abegondo", "text": "Cancelada \u00e9 un lugar da parroquia de Abegondo no concello coru\u00f1\u00e9s de Abegondo na comarca da Coru\u00f1a. Segundo o IGE, en 2022 ti\u00f1a 100 habitantes (50 homes e 50 mulleres)."}
{"id": "148294", "revid": "85894", "url": "https://gl.wikipedia.org/wiki?curid=148294", "title": "O Loureiro, Abegondo, Abegondo", "text": "O Loureiro \u00e9 un lugar da parroquia de Abegondo no concello coru\u00f1\u00e9s de Abegondo na comarca da Coru\u00f1a. Segundo o IGE, en 2022 ti\u00f1a 21 habitantes (9 homes e 12 mulleres)."}
{"id": "148295", "revid": "5749", "url": "https://gl.wikipedia.org/wiki?curid=148295", "title": "Kalbi", "text": ""}
