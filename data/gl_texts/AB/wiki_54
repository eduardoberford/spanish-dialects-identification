{"id": "157905", "revid": "98629", "url": "https://gl.wikipedia.org/wiki?curid=157905", "title": "Tempada 2010-2011 da OK Liga", "text": "A 42\u00aa edici\u00f3n da Liga espa\u00f1ola de h\u00f3ckey a pat\u00edns, denominada OK Liga, iniciouse o d\u00eda 2 de outubro do 2010 e finalizou o 28 de maio do 2011. Nesta edici\u00f3n, ao igual que na anterior, non se disputou play-off polo t\u00edtulo, polo que o campi\u00f3n da liga regular ser\u00e1 o campi\u00f3n da liga. Os equipos ascendidos de Primeira Divisi\u00f3n foron o CP Voltreg\u00e0 (campi\u00f3n) e o C.E. Vendrell (subcampi\u00f3n). A novidade desta tempada respecto da anterior \u00e9 a reduci\u00f3n do n\u00famero de equipos, polo que se pasou de 16 equipos a 14. Ao contrario que na edici\u00f3n anterior, nesta ser\u00e1n 3 os equipos de descendan a Primeira, fronte aos catro da pasada campa\u00f1a. O campi\u00f3n desta edici\u00f3n da liga foi o Tecnol Reus Deportiu, que ga\u00f1ou o seu 5\u00ba t\u00edtulo de liga.\nO equipo m\u00e1is goleador foi o Barcelona Sorli Discau con 117 goles, o menos goleador foi o C.H. Lloret con 54 goles. O equipo menos goleado foi o Barcelona Sorli Discau con 55 goles encaixados, mentres que o C.P. Tenerife foi o equipo m\u00e1is goleado da competici\u00f3n con 108. Ra\u00fal Mar\u00edn (Tecnol Reus Deportiu) foi o \"pichichi\" con 40 goles.\nAo finalizar a liga, os tres equipos descendidos foron o C.P. Tenerife, GEiEG e o C.H. Lloret.\nO final do dominio blaugrana.\nEsta tempada da OK Liga supuxo a fin do dominio que o FC Barcelona ti\u00f1a dende a tempada 1997-98 e que supuxo a consecuci\u00f3n de 13 t\u00edtulos consecutivos para o equipo cul\u00e9 (ata o inicio desta \u00e9poca o club barcelon\u00e9s contaba con 10 t\u00edtulos). O mal inicio da competici\u00f3n ligueira do FC Barcelona fixo que os cul\u00e9s se viran a 7 puntos da cabeza da liga comandada polo Coinasa Liceo e o Tecnol Reus Deportiu (33 puntos cada un polos 26 do Barcelona) no seu particular man a man polo t\u00edtulo, malia este mal comezo, o Barcelona foi recortando a diferenza respecto dos dous primeiros, mostrando unha notable mellora, especialmente dende a consecuci\u00f3n da Copa do Rei. Na xornada 24 o FC Barcelona a\u00ednda contaba con escasas opci\u00f3ns matem\u00e1ticas de conquistar o seu 14\u00ba t\u00edtulo de liga consecutivo, t\u00f3dalas s\u00faas esperanzas pasaban por ga\u00f1ar en Reus ao Tecnol Reus Deportiu, por\u00e9n t\u00f3dalas s\u00faas opci\u00f3ns se desvaneceron co empate a 2 goles conseguido en Reus e que o situaba a 7 puntos do Tecnol Reus e a 4 do Coinasa Liceo cun partido menos a falta de d\u00faas xornadas (6 puntos). Finalmente o t\u00edtulo foi \u00e1s vitrinas do Reus Deportiu, que aproveitou o tropezo do Liceo en Barcelona (7-4) na \u00faltima xornada e ga\u00f1ou o seu partido contra o Tenerife en Reus (4-1), enviando aos canarios a Primeira Divisi\u00f3n, deste xeito, o Reus Deportiu conquistaba o quinto t\u00edtulo ligueiro da s\u00faa historia 38 anos despois do \u00faltimo e po\u00f1endo fin ao dominio do FC Barcelona."}
{"id": "157906", "revid": "1131", "url": "https://gl.wikipedia.org/wiki?curid=157906", "title": "Grup Excursionista i Esportiu Giron\u00ed (h\u00f3ckey a pat\u00edns)", "text": "A secci\u00f3n de h\u00f3ckey a pat\u00edns do Grup Excursionista i Esportiu Giron\u00ed \u00e9 un club deste deporte da cidade de Xirona (Catalu\u00f1a). Foi fundado en 1936 e actualmente compite na OK Liga.\nTraxectoria.\nNa tempada 2008-09, o equipo masculino ascendeu \u00e1 m\u00e1xima categor\u00eda do h\u00f3ckey a pat\u00edns espa\u00f1ol, logo de finalizar segundo na Primeira Divisi\u00f3n Estatal."}
{"id": "157907", "revid": "109216", "url": "https://gl.wikipedia.org/wiki?curid=157907", "title": "MMDS", "text": "O Servizo de Distribuci\u00f3n Multipunto Multicanal, co\u00f1ecido polas siglas inglesas MMDS (\"Multichannel Multipoint Distribution Service\"), \u00e9 unha tecnolox\u00eda de telecomunicaci\u00f3ns sen f\u00edos que se pode utilizar nas redes de banda larga a\u00ednda que o habitual \u00e9 empregalo como un sistema alternativo para a recepci\u00f3n de programas de televisi\u00f3n por cable. A recepci\u00f3n dos sinais enviados v\u00eda MMDS require unha antena especial de microondas e un decodificador conectado ao televisor.\nUtil\u00edzase xeralmente en \u00e1reas rurais, onde instalar unha rede por cable non \u00e9 viable economicamente, pero tam\u00e9n se utiliza nas cidades. A banda de MMDS emprega frecuencias de microondas con rangos de 2\u00a0GHz a 3\u00a0GHz en gama dependendo de cada pa\u00eds, as\u00ed nos Estados Unidos vai dos 2.5 a 2.686\u00a0GHz.\nDesenvolvemento.\nA s\u00faa orixe est\u00e1 no Servizo de Distribuci\u00f3n Multipunto (MDS), licenza que o regulador norteamericano de telecomunicaci\u00f3ns, a Federal Communications Commission estableceu en 1974. O primeiro sistema comercial implantouno Marquee Television en 1975 en Washington, D.C.. A expansi\u00f3n da televisi\u00f3n por cable a comezos da d\u00e9cada de 1980 levou a que os operadores de MDS solicitasen \u00e1 FCC o establecemento dun novo servizo multicanal para poder competir con ela, o que se logrou en 1983 ao dar a FCC licenzas de MMDS, que orixinalmente pod\u00eda ofrecer entre 30 e 40 canles pero coas novas tecnolox\u00edas de procesado dixital de imaxe aumentou o n\u00famero de canles ata as 200."}
{"id": "157908", "revid": "5749", "url": "https://gl.wikipedia.org/wiki?curid=157908", "title": "Servizo de Distribuci\u00f3n Multipunto Multicanal", "text": ""}
{"id": "157909", "revid": "22570", "url": "https://gl.wikipedia.org/wiki?curid=157909", "title": "Bares", "text": "Co top\u00f3nimo Bares podemos referirnos a varios lugares de Galicia, todos eles no concello de Ma\u00f1\u00f3n, na provincia da Coru\u00f1a:"}
{"id": "157910", "revid": "98629", "url": "https://gl.wikipedia.org/wiki?curid=157910", "title": "Middlesbrough RHC", "text": "O Middlesbrough Roller Hockey Club \u00e9 un club de h\u00f3ckey a pat\u00edns ingl\u00e9s da localidade de Middlesbrough que actualmente compite na m\u00e1xima categor\u00eda do h\u00f3ckey a pat\u00edns ingl\u00e9s, a Rink Hockey Premier League, competici\u00f3n que ga\u00f1ou en d\u00faas ocasi\u00f3ns dende 1974 (1979 e 1980).\nHistoria.\nO club foi fundado en 1947, e inicialmente xogaba no Albert Park Victorian skating rink, unha pista ao aire libre, polo que resultaba dif\u00edcil a pr\u00e1ctica do h\u00f3ckey a pat\u00edns durante o inverno ata a construci\u00f3n dun pavill\u00f3n de terrazo.\nO h\u00f3ckey a pat\u00edns floreceu nos anos '50 e '60 e constru\u00edronse novos vestiarios.\nEn 1966 o Middlesbrough xogou contra o combinado nacional de B\u00e9lxica como parte das celebraci\u00f3ns do Campionato do Mundo.\nA finais dos anos '70 o equipo participou en competici\u00f3ns europeas, enfront\u00e1ndose en 1978 ao La Vend\u00e9enne (Francia), sendo o primeiro partido europeo disputado en Inglaterra. Por outra banda, en 1979 o equipo ingl\u00e9s visitou a pista do Lichstad de Eindhoven (Pa\u00edses Baixos), nese mesmo ano o club acadou o seu primeiro t\u00edtulo de liga, revalid\u00e1ndoo ao ano seguinte.\nNa tempada 1980-81 a superficie tornouse perigosa e o club decidiu mudarse por causas de seguridade, disputando os seus partidos no Herlingsshaw Centre Eston ata a apertura do Rainbow Centre en 1985."}
{"id": "157911", "revid": "98629", "url": "https://gl.wikipedia.org/wiki?curid=157911", "title": "A Vila", "text": "Co top\u00f3nimo A Vila podemos referirnos a varios lugares de Galicia:\nNa provincia da Coru\u00f1a\nNa provincia de Lugo\nNa provincia de Ourense\nNa provincia de Pontevedra"}
{"id": "157912", "revid": "1131", "url": "https://gl.wikipedia.org/wiki?curid=157912", "title": "Modon", "text": "Modon \u00e9 o nome dado polos francos \u00e1 cidade grega do Peloponeso chamada hoxe en d\u00eda Meth\u00f3ni.\nHistoria.\nModon estaba situada na ruta cara aos mercados do leste, e dende o s\u00e9culo XII os Venecianos estaban interesados neles. En 1125, mandan un ataque contra uns piratas que capturaran unhas mercador\u00edas venecianas e, de paso, inst\u00e1lanse en Modon.\nEnt\u00f3n os venecianos fortalecen Modon, que pasa a ser un importante centro comercial co\u00f1ecendo unha grande prosperidade, e denomin\u00e1ndose xunto a Coron os ollos da Venecia. A vila pasa a ser etapa para os viaxeiros que \u00edan de Venicia a Terra Santa. Os turcos desaxaron as\u00ed toma-la vila e, no curso dos anos 1490, o sult\u00e1n Bayezid II reuniu as s\u00faas tropas para o ataque. Non foi doado a s\u00faa toma, e malia asediala duramente, os defensores abandonan as murallas, temerosos de que chegasen reforzos. Os xan\u00edzaros aproveitan esta vantaxe e derruban a fortaleza e despois os pazos do gobernador. Modon cae o 9 de agosto de 1500, despois de pertencer aos venecianos ao redor de trescentos anos. A cidade foi incendiada, o bispo asasinado, os homes decapitados, e as mulleres e os nenos vendidos para escravitude. Os muros son reparados e d\u00e1 comezo o primeiro per\u00edodo turco.\nOs venecianos retoman a vila baixo Francesco Morosini, durante a grande guerra turca dos anos 1680. Este segundo per\u00edodo veneciano non dura moito tempo, xa que os turcos retomana en 1715. O decline da vila ser\u00e1 constante neste segundo per\u00edodo turco, o comercio esmorece considerablemente."}
{"id": "157914", "revid": "1131", "url": "https://gl.wikipedia.org/wiki?curid=157914", "title": "I Want to Destroy Something Beautiful", "text": "\"I Want to Destroy Something Beautiful\" (en galego, \"Quero destru\u00edr algo fermoso\") \u00e9 unha canci\u00f3n pop en ingl\u00e9s composta polo estadounidense Josh Woodward. Est\u00e1 inclu\u00edda no seu \u00e1lbum \"Dirty Wings\" do 2007, interpretada polo compositor.\nA canci\u00f3n ten unha tem\u00e1tica escura. Na letra, o narrador semella estar a piques de estalar nun ataque de ira, probablemente por algo que dixo ou fixo a persoa que est\u00e1 con el, \u00e1 que chama \u201c\"dear\"\u201d (\u00abcari\u00f1o\u00bb). Isto expl\u00edcase nos primeiros versos, mentres que o resto da canci\u00f3n consiste no narrador divagando arredor da idea de \u00abdestru\u00edr algo fermoso\u00bb.\nA letra da canci\u00f3n lembra inevitablemente ao filme \"Fight Club\", en que o protagonista se expresa dunha forma similar, mesmo utilizando as mesmas palabras nalg\u00fans casos.\nLicenza.\n\"I Want to Destroy Something Beautiful\" est\u00e1 protexida pola licenza Creative Commons Reco\u00f1ecemento 3.0 Estados Unidos de Am\u00e9rica. Por tanto, consid\u00e9rase m\u00fasica libre."}
{"id": "157915", "revid": "23204", "url": "https://gl.wikipedia.org/wiki?curid=157915", "title": "Funci\u00f3ns executivas", "text": "As funci\u00f3ns executivas compo\u00f1en un conxunto de procesos cognitivos encargados de controlaren e supervisaren outros procesos. \u00c9 un \"termo paraugas\", que engloba diversidade de procesos relacionados coa conduta consciente e planificada dirixida a metas, \u00e1s respostas nas situaci\u00f3ns novas ou dif\u00edciles, e \u00e1 capacidade de inhibir as condutas que nos afastan do obxectivo perseguido, polo que se refiren ao necesario para o control deliberado do pensamento, das emoci\u00f3ns e da acci\u00f3ns Os primeiros autores en se referiren a eles foron Luria e Lezak, tam\u00e9n se denominaron en ocasi\u00f3ns como control executivo, control cognitivo ou sistema atencional supervisor (SAS).\nPapel que desenvolven.\nSuponse que as funci\u00f3ns executivas est\u00e1n intensamente implicadas no manexo de situaci\u00f3ns nas que non \u00e9 posible empregar os procesos psicol\u00f3xicos \"automatizados\" mediante a aplicaci\u00f3n de esquemas pre-aprendidos. Os psic\u00f3logos Don Norman e Tim Shallice sinalaron varios tipos de situaci\u00f3ns nas que a activaci\u00f3n de rutinas non ser\u00edan suficientes para unha actuaci\u00f3n axeitada.\nAs funci\u00f3ns executivas son frecuentemente empregadas cando \u00e9 preciso inhibir unha resposta facilmente elicitada de maneira autom\u00e1tica polos est\u00edmulos externos. Por exemplo, cando se presenta un est\u00edmulo reforzante (p.ex. un anaco de torta) a persoa pode ter a resposta autom\u00e1tica de coller un anaco. Por\u00e9n, se esa conduta entra en conflito con plans internos (como manter unha dieta de adelgazamento), as funci\u00f3ns executivas inhibir\u00e1n tal resposta.\nO mecanismo neural polo que as funci\u00f3ns executivas son implementadas \u00e9 un asunto de debate actual no eido da neurociencia cognitiva. Tradicionalmente houbo un forte interese polos l\u00f3bulos frontais, procedente do eido das lesi\u00f3ns cerebrais, nas que o dano frontal se asociaba frecuentemente con s\u00edntomas de disfunci\u00f3n executiva. Mais algunhas investigaci\u00f3ns recentes sinalan que a distribuci\u00f3n cortical das mesmas \u00e9 m\u00e1is extensa.\nPerspectiva hist\u00f3rica.\nA\u00ednda que a investigaci\u00f3n sobre as funci\u00f3ns executivas e a s\u00faa base neural se desenvolveu de maneira espectacular nos \u00faltimos trinta anos, a s\u00faa orixe non \u00e9 recente. Descrici\u00f3ns hist\u00f3ricas de casos de lesi\u00f3ns como o de Phineas Gage foron seguidos ao longo do s\u00e9culo XX por traballos como os do neuropsic\u00f3logo ruso Alexander R. Luria, quen propuxo os l\u00f3bulos frontais como a base neural da programaci\u00f3n e regulaci\u00f3n do comportamento .\nNos anos cincuenta o psic\u00f3logo brit\u00e1nico Donald Broadbent diferenciou entre procesos \"autom\u00e1ticos\" e \"controlados\" (unha distinci\u00f3n xa vista nos traballos de William James a finais do s\u00e9culo XIX, e que ser\u00eda estudada con maior profundidade por Richard Shiffrin e Walter Schneider nos anos setenta). En 1975, o estadounidense Michael Posner empregou o termo \"control cognitivo\" e o catal\u00e1n Joaqu\u00edn Fuster publicou o seu influente libro \"The Prefrontal Cortex\". O neuropsic\u00f3logo brit\u00e1nico Tim Shallice suxeriu a existencia dun \"sistema de supervisi\u00f3n\" encargado da regulaci\u00f3n da atenci\u00f3n, que pode pasar por alto respostas autom\u00e1ticas a prol de intenci\u00f3ns ou plans previos.\nO psic\u00f3logo ingl\u00e9s Alan Baddeley propuxo tam\u00e9n un concepto semellante, denominado \"executivo central\", como parte do seu modelo de Memoria de Traballo; mentres que Bruce Pennington e Sally Ozonoff investigaron o papel do funcionamento executivo en condici\u00f3ns psicopatol\u00f3xicas do desenvolvemento como o autismo ou o Trastorno por D\u00e9ficit de Atenci\u00f3n con Hiperactividade\nO modelo de Miller &amp; Cohen (2001).\nM\u00e1is recentemente, en 2001, Earl Miller e Jonathan Cohen publicaron un artigo no que describ\u00edan un modelo te\u00f3rico integrador do funcionamento do c\u00f3rtex prefrontal (CPF). No mesmo propo\u00f1en que a funci\u00f3n principal do CPF \u00e9 o control cognitivo, e que este se acada mediante o mantemento de patr\u00f3ns de actividade neural que representan metas e os medios para acadalas, e que proporcionan sinais a outras estruturas cerebrais co que se regula a s\u00faa actividade de xeito que exerza como gu\u00eda entre a informaci\u00f3n entrante, os estados internos e as respostas necesarias para executaren unha tarefa dada.\nConsonte o modelo de Miller e Cohen o CPF pode exercer control sobre as neuronas de \"input\" (sensoriais) ou de \"output\" (resposta), as\u00ed como sobre os elementos implicados na memoria ou na emoci\u00f3n. O control cognitivo est\u00e1 mediatizado pola conectividade do CPF coas cortizas sensorial e motriz e co sistema l\u00edmbico. Dentro deste enfoque, xa que logo, o termo, \"control cognitivo\" apl\u00edcase a calquera situaci\u00f3n na que un sinal determinado sexa promocionado sobre os outros para promover unha resposta apropiada \u00e1 tarefa en curso, polo que o control se converte nun compo\u00f1ente crucial dun amplo rango de construtos psicol\u00f3xicos como a atenci\u00f3n selectiva, o control dos erros, a toma de decisi\u00f3ns ou a inhibici\u00f3n de respostas.\nEstrutura das funci\u00f3ns executivas.\nVarios dos modelos sobre o funcionamento executivo (como o de Miller e Cohen, o SAS de Norman e Shallice, ou o executivo central de Baddeley) supo\u00f1en que este ten un car\u00e1cter unitario; no entanto os datos procedentes de pacientes con lesi\u00f3ns frontais encaixan con dificultade nesta conceptualizaci\u00f3n unitaria do sistema de control executivo: alg\u00fans pacientes tenden a ter dificultades nalgunhas tarefas e non noutras, mentres que, noutros, o perfil \u00e9 diferente. Desta maneira, a\u00ednda que existe certo car\u00e1cter unitario no funcionamento do CPF, d\u00e1se tam\u00e9n especializaci\u00f3n rexional dentro do mesmo Os resultados sinalan, polo tanto, a existencia de d\u00e9ficits selectivos que suxiren que as funci\u00f3ns executivas poder\u00edan depender de varios procesos de control separables e que se poden especificar en termos cognitivos.\nNun estudo desenvolvido por Miyake e os seus colaboradores conclu\u00edron que, a\u00ednda que o funcionamento executivo ten, en efecto, un certo car\u00e1cter unitario, p\u00f3dense identificar tres aspectos b\u00e1sicos diferentes no mesmo:\nEvidencias experimentais.\nAs funci\u00f3ns executivas foron tradicionalmente dif\u00edciles de definir, debido ao que se denominou \"baixa correspondencia entre proceso e conduta \". \u00c9 dicir, non existe unha conduta sinxela que sexa expo\u00f1ente do funcionamento executivo, nin tampouco de disfunci\u00f3n executiva. Por exemplo \u00e9 claramente obvio o tipo de dificultades que un paciente disl\u00e9xico ter\u00e1, mais non \u00e9 tan obvio en que cousas presentar\u00e1n dificultades os pacientes con disfunci\u00f3n executiva.\nIsto ten estreita relaci\u00f3n coa natureza das propias funci\u00f3ns executivas como elemento coordinador doutros recursos cognitivos, polo que as medidas que podemos obter sobre o seu funcionamento habitualmente est\u00e1n afectadas polo funcionamento deses outros procesos non executivos. As\u00ed mesmo, tam\u00e9n resulta dificultoso estimarmos mediante situaci\u00f3ns non reais (de laboratorio), as dificultades que as persoas con disfunci\u00f3n executiva experimentan s\u00f3 nas situaci\u00f3ns da vida diaria. Como sinalou o neur\u00f3logo portugu\u00e9s Ant\u00f3nio Dam\u00e1sio, un paciente con problemas executivos severos na vida diaria pode, no entanto, realizar con \u00e9xito probas de papel e lapis ou de laboratorio.\nMoito da evidencia experimental sobre as estruturas neurais implicadas nas funci\u00f3ns executivas procede de tarefas de laboratorio como o efecto Stroop ou a \"Tarefa de clasificaci\u00f3n de tarxetas de Wisconsin\" (WCST). Na tarefa de Stroop, por exemplo, aos participantes p\u00eddeselles que nomeen a cor na que est\u00e1n escritas varias palabras, que son en si mesmas nomes de cores, e que en certos casos supo\u00f1en conflito (por exemplo, a palabra \u201cVERMELLO\u201d escrita con tinta azul). Para levar a cabo a tarefa con \u00e9xito, hai que inhibir a tendencia sobreaprendida e autom\u00e1tica a ler as palabras (e responder, polo tanto, \"vermello\"), a favor da menos habitual tarefa de dicir o nome da cor na que a palabra est\u00e1 impresa. Moitos pacientes con dano frontal amosaron mal desempe\u00f1o neste tipo de tarefas e estudos m\u00e1is recentes con neuroimaxe funcional amosaron que d\u00faas rexi\u00f3ns do CPF son particularmente importantes na execuci\u00f3n da tarefa Stroop: O c\u00f3rtex prefrontal dorsolateral (CPFDL) e o c\u00f3rtex cingulado anterior (CCA).\nNos \u00faltimos anos, o avance nas t\u00e9cnicas de neuroimaxe, as\u00ed como da xen\u00e9tica molecular permitiron comezar a exploraci\u00f3n dos v\u00ednculos xen\u00e9ticos entre as funci\u00f3ns executivas e as variedades do xenes potencialmente implicados no seu desenvolvemento, o que permitir\u00e1 no futuro descubrir os endofenotipos neuroanat\u00f3micos do funcionamento executivo."}
{"id": "157924", "revid": "1131", "url": "https://gl.wikipedia.org/wiki?curid=157924", "title": "Devil in a Blue Dress", "text": "Devil in a Blue Dress (\"O dia\u00f1o nun vestido azul\") \u00e9 unha novela negra de Walter Mosley publicada en 1990, protagonizada polo detective Easy Rawlins.\nTrama.\nComeza no ver\u00e1n de 1948, con Easy Rawlins cunha hipoteca por pagar e recentemente despedido do seu traballo, como dese\u00f1ador de pezas aeron\u00e1uticas. Fala da s\u00faa chegada aos \u00c1nxeles (California) logo de estar en Europa durante a segunda guerra mundial. Joppy, un amigo seu que leva un bar, pres\u00e9ntalle a un home branco, DeWitt Albright. Albright est\u00e1 buscando algu\u00e9n para axudalo a atopar a Daphne Monet, unha muller branca desaparecida que presuntamente se esconde entre a comunidade afroamericana da cidade. Esta muller \u00e9 a moza do poderoso Todd Carter, que se retirara da candidatura \u00e1 alcald\u00eda sen que se soubesen ben as causas. Easy acepta atra\u00eddo polos 100 $ que lle ofrecen, pero sospeita que Albright lle oculta algo. Easy comeza a procura na zona Central-Sur da cidade, nun club ilegal entre a Avenida Central e a r\u00faa 89.\nMentres agarda para entrar, observa un tumulto entre un estra\u00f1o home branco (Richard McGee), e o porteiro do club, Junior Fornay. Xa dentro \u00fanese aos seus amigos Degan Odell, Dupree Brouchard e a s\u00faa moza Coretta James. Despois de convidalos a unha rolda preg\u00fantalles por unha moza chamada \"Dahlia\" ou \"Delilah\", e averigua que Coretta \u00e9 unha confidente de Daphne, e logo de pasar a noite xuntos, descobre que Daphne est\u00e1 cun g\u00e1nster chamado Frank Green.\nA tarde seguinte \u00e9 citado por Albright en Malib\u00fa. Mentres agarda por Albright, Easy \u00e9 acosado por varios mozos brancos logo de falar cunha das s\u00faas amigas. Easy, tentando acougar a situaci\u00f3n, est\u00e1 a piques de ser atacado cando Albright aparece desde a escuridade, pero este humilla e golpea a un dos t\u00fazaros. Easy, inc\u00f3modo pola situaci\u00f3n, d\u00e1 a s\u00faa informaci\u00f3n a Albright, que con outro pago lle esixe que contin\u00fae a s\u00faa procura.\nNada m\u00e1is chegar a casa, Easy \u00e9 arrestado por dous axentes da polic\u00eda de L.A. do departamento de homicidios. Arr\u00e9stano e inf\u00f3rmanlle de que Coretta foi salvaxemente asasinada ap\u00f3s a s\u00faa noite con ela. Logo de sufrir un trato desagradable, \u00e9 liberado. De cami\u00f1o a casa \u00e9 seguido por Mathew Terrell, o outro candidato na carreira \u00e1 alcald\u00eda. Terrell dille que suba ao coche, onde est\u00e1 el cun mozo novo (presuntamente o seu fillo adoptado), e dille que el tam\u00e9n est\u00e1 interesado en atopar a Daphne Monet. Easy, coa mosca trala orella, pide que lle deixe baixar e regresa a casa.\nEsa noite ten un pesadelo con Coretta, e despois recibe unha chamada de Daphne Monet, ped\u00edndolle que vaia ao Ambassador Hotel, e al\u00ed p\u00eddelle axuda. Necesita ir aos montes de Hollywood e co\u00f1ecer unha persoa que ten informaci\u00f3n importante para ela e para Todd Carter. Easy acepta de mala gana levala, e ao chegaren atopan a casa revolta e ao ocupante, Richard McGee, morto. Easy atopa unha pista sobre o asasinato. Monet escapa pr\u00e9sa do p\u00e1nico, deixando a Easy detr\u00e1s.\n\u00c1 ma\u00f1\u00e1 seguinte Easy regresa a casa, onde atopa a Albright e mailos seus secuaces. Ao verse presionado pola s\u00faa relaci\u00f3n co asasinato de Coretta, Easy f\u00e1lalle do seu encontro con Daphne. Despois disto, Easy consegue a axuda do seu s\u00e1dico amigo Mouse Alexander (alcumado \"e gatillo-feliz\"), ao que co\u00f1ecera en Houston (Texas). O obxectivo de Easy \u00e9 saber o motivo polo que Monet \u00e9 tan importante para tantas persoas, amais de manterse lonxe do c\u00e1rcere, tarefa complicada para un negro en L. A. durante a posguerra.\nAma\u00f1a un encontro con Todd Carter, e p\u00eddelle cartos para localizar a Daphne. Carter acepta, e Easy, ao ver que Albright non \u00e9 empregado de Carter, volve a casa. Antes de entrar o seu veci\u00f1o adv\u00edrteo de que lle agarda unha emboscada. Easy fai tempo mentres chega Frank Green, e ao chegar comezan a pelexar na casa. Cando Green ten a Easy collido pola gorxa, Mouse acode ao rescate. Easy tenta razoar con Frank, mais Mouse disp\u00e1ralle para presionalo, e Frank logra escapar. Mouse e Easy marchan na procura de Dupree, pero at\u00f3pano intoxicado e descobren que Coretta estaba en posesi\u00f3n dun paquete vital na carreira pola alcald\u00eda, con imaxes de Terrell con meni\u00f1os espidos. Easy atopa as imaxes escondidas na Biblia de Coretta.\nAtopan a Junior Fornay, o porteiro do club, e averiguan que logo da s\u00faa lea con McGee, este marchou a Hollywood para coller di\u00f1eiro. Easy acurr\u00e1lao ao falarlle da pista que atopou, un paquete de tabaco mexicano Zapata, que s\u00f3 fuma Junior. Junior dilles que non foi o asasino. Xa implicado en dous asasinatos, Easy volve ao bar de Joppy, ao que culpa da s\u00faa situaci\u00f3n por animalo a aceptar o trato inicial. Joppy dille que el s\u00f3 quer\u00eda axudalo a atopar un traballo, pero Easy enf\u00e1dase e marcha.\nAo volver a casa at\u00f3pase coa visita de Daphne. Esta dille que escapa de Carter porque est\u00e1 asociada con Frank Green, que v\u00e9n sendo o seu medio-irm\u00e1n. Daphne \u00e9 crioula de Louisiana, e a nai tivera dous fillos de pais distintos, al\u00e1 en Nova Orle\u00e1ns. Malia que o pai de Daphne era branco, o pai do seu irm\u00e1n era tam\u00e9n negro. Sendo a \"prometida\" dun favorito da alcald\u00eda, ao ter ascendencia afroamericana comportar\u00eda a derrota de Carter, e o motivo de que deixase a carreira pola alcald\u00eda \u00e9 que Terrell, o outro candidato, soubese este dato. Con todo, as imaxes de Terrell con nenos, devolver\u00edanlle a vitoria a Carter.\nDaphne di que McGee lle vendeu as fotos, e easy deduce que Albright matara a McGee ao buscar as imaxes, e que despois Junior llas deu a Coretta, que as escondeu na s\u00faa Biblia. Daphne revela que Coretta foi matada accidentalmente por Joppy, se ben Daphne s\u00f3 pretendera asustala para que calase.\nAlbright e mailos seus homes arramplan coa casa de Easy, raptando a Daphne e deixando inconsciente ao propio Easy. Ao recuperarse chama a Mouse e bolen cara ao bar de Joppy para preguntarlle por Albright. Easy acosa levemente a Joppy, e Mouse est\u00e1 a piques de estragarr a procura ao ameazar coa pistola aos dous. Easy c\u00e1lmao dic\u00edndolle que poden conseguir 7.000 $ coas fotos que conseguiu.\nNos montes de Hollywood montan unha emboscada, disparando a Albright e os seus mat\u00f3ns e rescatando a Daphne e as fotograf\u00edas. Pero ao volver ao coche atopa a Joppy morto, matado por Rato. Easy entrega as fotograf\u00edas que proban que Matthew Terrell \u00e9 un ped\u00f3filo, apart\u00e1ndoo da carreira pola alcald\u00eda, e Carter promete a Easy que rematar\u00e1n os seus problemas coa polic\u00eda.\nEasy descobre que os cartos cos que Daphne lles pagou ve\u00f1en dunha suma de cartos m\u00e1is grande dada pola familia de Carter como suborno para que marchase da cidade, e que quedou coa esperanza de que mudasen de opini\u00f3n e puidese casar con Carter se acadaba a alcald\u00eda. Malia que agora \u00e9 bastante seguro que sair\u00e1 elixido alcalde e que lle di que a quere, ela rex\u00e9itao e marcha chorando.\nEasy remata con Odell relaxado no seu soportal, gozando da vida, contemplando os acontecementos e pregunt\u00e1ndose que ser\u00e1 o que o futuro lle depara.\nAdaptaci\u00f3ns.\nEn 1995 foi levada ao cine co t\u00edtulo hom\u00f3nimo de \"Devil in a Blue Dress\", dirixida por Carl Franklin, protagonizada por Denzel Washington como Easy Rawlins, e coa participaci\u00f3n de Jennifer Beals, Tom Sizemore, Maury Chaykin e Don Cheadle."}
{"id": "157925", "revid": "1987", "url": "https://gl.wikipedia.org/wiki?curid=157925", "title": "Carlo Lorenzini", "text": ""}
{"id": "157926", "revid": "624", "url": "https://gl.wikipedia.org/wiki?curid=157926", "title": "Cacc\u00f3n de Fri\u00fal", "text": ""}
{"id": "157927", "revid": "25871", "url": "https://gl.wikipedia.org/wiki?curid=157927", "title": "Cacc\u00f3n e Tas\u00f3n", "text": "Cacc\u00f3n (ou Cac\u00f3n) e Tas\u00f3n (ou Tasso ou Taso) foron duques do Fri\u00fal entre o 610 e o 615-625 aproximadamente.\nTraxectoria.\nCacc\u00f3n e Tas\u00f3n eran os fillos m\u00e1is vellos do duque Xisulfo II de Fri\u00fal e de Romilda, a\u00ednda adolescentes cando o pai cae en batalla contra os \u00e1varos e a nai comete traiz\u00f3n, entregando aos inimigos a capital Cividale que ata ent\u00f3n resistira o cerco. Feitos prisioneiros, lev\u00e1ronos como a todos os longobardos capturados polos \u00e1varos a Pannonia; xuntos na terra que deixara o seu pobo nos tempos de Albo\u00edno, co\u00f1eceron a intenci\u00f3n dos seus inimigos de mataren todos os homes maiores de idade, tras t\u00e9rense repartido as mulleres e os nenos como escravos. Cacc\u00f3n, Tas\u00f3n e o meirande dos seus irm\u00e1ns a\u00ednda nenos, Radoaldo, tentaron a fuga dacabalo. un deles tem\u00eda que o seu irm\u00e1n m\u00e1is novo, Grimoaldo, non estivese en condici\u00f3ns de aguantar a cabalgada e propuxo matalo, afirmando \"que era mellor para el morrer pola espada que soportar o xugo da catividade\". O pequeno Grimoaldo, en cambio, convenceuno para que desistise, demostr\u00e1ndolle que sab\u00eda cabalgar. Capturado novamente, deu matado o seu carcereiro e reuniuse cos seus irm\u00e1ns.\nCacc\u00f3n e Tas\u00f3n asumiron o goberno do ducado e expand\u00edrono a conta dos eslavos, que desde ent\u00f3n ficaron obrigados ata os tempos de Rachis a pagaren un tributo aos longobardos. os dous irm\u00e1ns caeron nunha emboscada tendida na cidade de Oderzo polo bizantino Gregorio. Este promet\u00e9ralle a Tas\u00f3n adoptalo como fillo, co rito do corte da barba; o duque alcanzouno co seu irm\u00e1n e unha pequena escolta. nada m\u00e1is chegaren a Oderzo, Gregorio fixo pechar a s portas da cidade e enviou os seus soldados contra os longobardos. os irm\u00e1ns comprenderon inmediatamente a situaci\u00f3n, prepar\u00e1ronse a combater e d\u00e9ronse o bico da paz e os \u00faltimo sa\u00fado. Dispers\u00e1ronse pola r\u00faas, matando calquera que lles sa\u00edse por diante e, escribe Paulo Di\u00e1cono, \"facendo gran masacre dos romanos; mais ao final tam\u00e9n eles foron mortos\". Por\u00e9n Gregorio mant\u00e9n a s\u00faa promesa: ordenou que lle levasen a cabeza de Tas\u00f3n e cortoulle a barba.\nNesta \u00e9poca a cidade de Oderzo estaba dirixida polo bispo san Tiziano."}
{"id": "157928", "revid": "624", "url": "https://gl.wikipedia.org/wiki?curid=157928", "title": "Tas\u00f3n de Fri\u00fal", "text": ""}
{"id": "157929", "revid": "56817", "url": "https://gl.wikipedia.org/wiki?curid=157929", "title": "Galicia gran carallo de sal", "text": "\"Galicia gran carallo de sal\" \u00e9 un sinxelo da banda viguesa Siniestro Total, editado no ano 1986 polo selo DRO baixo o auspicio da Universidade Internacional Menendez y Pelayo e a Xunta de Galicia.\nListaxe de canci\u00f3ns.\nLetra escrita por Manolo Rom\u00f3n e m\u00fasica composta por Juli\u00e1n Hern\u00e1ndez."}
{"id": "157930", "revid": "56817", "url": "https://gl.wikipedia.org/wiki?curid=157930", "title": "Dios salve al conselleiro", "text": "\"Dios salve al conselleiro\" \u00e9 un sinxelo da banda viguesa Siniestro Total, editado en 1986 polo selo DRO. O tema que lle d\u00e1 nome ao sinxelo \u00e9 unha versi\u00f3n da canci\u00f3n \"Dios salve al lehendakari\" da banda Derribos Arias; mentres que o outro tema inclu\u00eddo, \"Viene el verano\", o \u00e9 da composici\u00f3n de The Undertones \"Here Comes the Summer\"."}
{"id": "157932", "revid": "1131", "url": "https://gl.wikipedia.org/wiki?curid=157932", "title": "Imperio bizantino", "text": ""}
{"id": "157934", "revid": "54336", "url": "https://gl.wikipedia.org/wiki?curid=157934", "title": "Arcanxo Miguel", "text": "O arcanxo Miguel (en hebreo: \u05de\u05d9\u05db\u05d0\u05dc \"Migha-El\", \"Quen coma Deus?\" en \u00e1rabe: \u0645\u064a\u062e\u0627\u0626\u064a\u0644 \"M\u012bj\u0101'\u012bl\"; en grego: \u039c\u03b9\u03c7\u03b1\u03ae\u03bb \"Mikha\u00edl\"; en lat\u00edn: \"Michael\"), tam\u00e9n co\u00f1ecido por San Miguel, \u00e9 o Xefe dos Ex\u00e9rcitos de Deus nas relixi\u00f3ns xud\u00eda, isl\u00e1mica e cristi\u00e1 (Igrexas cat\u00f3lica, ortodoxa, copta e Anglicana).\nPara os hebreos \u00e9 o protector de Israel e patr\u00f3n da sinagoga. A Igrexa Cat\u00f3lica consid\u00e9rao como patr\u00f3n e protector da Igrexa Universal; e o primeiro dos sete arcanxos, xunto con Gabriel e Rafael. Supostamente tocar\u00e1 a trompeta o d\u00eda do arrebatamento (1\u00b0 Tesalonicenses 4, 16), e \u00e9 o encargado de frustrar a Lucifer ou Satan\u00e1s, inimigo principal de Miguel por ser o arcanxo dos anxos ca\u00eddos ou do mal (Apocalipse 12:7). Por iso, na arte repres\u00e9ntase coma un anxo con armadura de xeneral romano, ameazando cunha lanza ou espada a un demo ou drag\u00f3n. Tam\u00e9n adoita ser representado pesando as almas na balanza, pois segundo a tradici\u00f3n, el tomar\u00eda parte no Xu\u00edzo Final, imaxe inspirada no Xu\u00edzo de Anubis do Antigo Exipto e recibe o nome de \"psicostasia\"."}
{"id": "157935", "revid": "23204", "url": "https://gl.wikipedia.org/wiki?curid=157935", "title": "Atenas", "text": "Atenas () \u00e9 a capital da Grecia e tam\u00e9n a capital da rexi\u00f3n de \u00c1tica. Ademais de ser unha cidade moderna, Atenas tam\u00e9n \u00e9 famosa por ter sido unha poderosa cidade-Estado e un centro de cultura moi importante nos tempos antigos.\nEn grego antigo, Atenas era chamada Athenai (\u0391\u03b8\u03ae\u03bd\u03b1\u03b9) e, no s\u00e9culo XIX, este nome foi retomado formalmente como nome da cidade. Desde o abandono oficial do grego Katharevousa na d\u00e9cada de 1970, a forma popular Athina converteuse no nome oficial da cidade.\nXeograf\u00eda.\nInclu\u00edndo os suburbios, Atenas ten unha poboaci\u00f3n de m\u00e1is de 4 mill\u00f3ns de habitantes, case un terzo da poboaci\u00f3n total da Grecia. Atenas creceu rapidamente nos \u00faltimos anos e ven sufrindo problemas urbanos como superpoboaci\u00f3n, atascos e poluci\u00f3n do aire.\nAtenas esp\u00e1llase pola planicie central de \u00c1tica, limitada ao oeste polo monte Aegaleo, ao norte polo monte Parnita, ao nordeste polo monte Penteli, ao leste polo monte H\u00edmetus, e ao suroeste polo golfo Sar\u00f3nico. Atenas expandiuse de modo que cubriu toda a planicie, sendo, por tanto, pouco prob\u00e1bel que a cidade medre en \u00e1rea de forma significativa no futuro debido as fronteiras naturais. A xeomorfolox\u00eda de Atenas causa frecuentemente fen\u00f3menos de inversi\u00f3ns t\u00e9rmicas, parcialmente causadas polo problema de poluci\u00f3n (Os \u00c1nxeles pos\u00fae unha xeomorfolox\u00eda semellante e problemas decorrentes semellantes).\nA terra \u00e9 rochosa e de baixa fertilidade. O antigo local da cidade estaba centrado no outeiro rochoso da Acr\u00f3pole. En tempos antigos, o porto de Piraeus (nome moderno: Pireas) era unha cidade \u00e1 parte, sendo actualmente parte da grande Atenas.\nO centro da cidade \u00e9 a Praza Sintagma (Praza da Constituci\u00f3n), diante do antigo Pazo Real hoxe Parlamento de Grecia e con outros edificios p\u00fablicos do s\u00e9culo XIX. A maior\u00eda das partes antigas da cidade conc\u00e9ntranse ao redor deste centro.\nAtenas foi sede dos Xogos Ol\u00edmpicos de 2004, as\u00ed como dos primeiros xogos ol\u00edmpicos modernos, os xogos de Atenas, en 1896, e as olimp\u00edadas intermedias de 1906.\nHistoria.\nA historia de Atenas representa a da \"polis\" por antonomasia, o berce e creaci\u00f3n en Europa, e por extensi\u00f3n na civilizaci\u00f3n occidental, dese complexo organismo co\u00f1ecido como cidade. Dito nacemento tivo lugar ao primeiro entre as br\u00e9temas do mito e a historia.\nPrehistoria.\nDo final do neol\u00edtico, concretamente de 5520-4900 aC, aparecen vasillas na rexi\u00f3n da \u00c1tica e cara ao 3500-3200 aC deberon existir os primeiros asentamentos na Acr\u00f3pole, outeiro rochoso de f\u00e1cil defensa e con mananciais no medio dunha chaira tam\u00e9n rica en correntes de auga, asentamentos que se mantiveron no bronce temper\u00e1n e medio (3000-1500 aC). Semella que primeiro ocuparon as ladeiras do noroeste e suroeste e despois (3200-2000 aC) xa a cima cha do monte, rentes do terreo do posterior Erectei\u00f3n.\nSeica houbo outro asentamento contempor\u00e1neo no veci\u00f1o outeiro do Olimpei\u00f3n (despois arrasado para a construci\u00f3n do templo hom\u00f3nimo). Tam\u00e9n nesta \u00e9poca aparece un primitivo cami\u00f1o cara ao noroeste (V\u00eda das Panateneas na \u00e1gora en \u00e9poca cl\u00e1sica, onde asemade houbo un asentamento entre 2000-1500 aC).\nAtenas mic\u00e9nica.\nEn torno a 1400 aC o influxo da veci\u00f1a cultura Mic\u00e9nica levou aos diferentes asentamentos da \u00e1rea ateniense a unha \u00e9poca de desenvolvemento e prosperidade, especialmente no sur da Acr\u00f3pole. Espec\u00falase coa caracter\u00edstica distribuci\u00f3n da poboaci\u00f3n en diferentes aldeas coma posible orixe do nome da cidade en plural (\"Athenai\", \"as Atenas\"). En todo caso arredor dun centro, o localizado no cumio do outeiro.\nAl\u00ed vai aparecer a primeira estrutura de poder, un \"megar\u00f3n\" (pazo mic\u00e9nico), en volta do 1300 aC. E de seguido fortif\u00edcase con murallas cicl\u00f3peas a meseta, engadindo embaixo outra que protex\u00eda o acceso oeste (\"enneapylon\", nove portas) . \u00c9 o tempo dos m\u00edticos reis atenienses, de C\u00e9crope ou Erecteo, fundadores, a Exeo e o seu fillo Teseo. Ese mito foi alimentado nos s\u00e9culos escuros que vi\u00f1eron despois de 1200 aC cun despoboamento e empobrecemento progresivos tralo colapso da civilizaci\u00f3n mic\u00e9nica (invasi\u00f3n dos dorios; pobos do mar).\nPoucos son os datos da idade escura. Seica a ocupaci\u00f3n da \u00e1rea da posterior \u00e1gora foi sistem\u00e1tica e crecente. Tam\u00e9n nesta \u00e9poca (comezos do s\u00e9culo IX aC) semella terse consolidado o proceso co\u00f1ecido coma \"sinecismo\", ou cohabitaci\u00f3n, uni\u00f3n do patr\u00f3n hist\u00f3rico de m\u00faltiples n\u00facleos na chaira ateniense nunha soa entidade pol\u00edtica, a cidade-estado (s\u00e9culo VIII aC).\nA creaci\u00f3n da \"polis\".\nA recuperaci\u00f3n econ\u00f3mica coa volta das relaci\u00f3ns comerciais no mar Exeo acompa\u00f1ou o proceso antedito. Tam\u00e9n a cultura da man da escritura (a figura senlleira de Homero) e as demais artes.\nUn primeiro e pequeno templo dedicado a Atenea foi constru\u00eddo na Acr\u00f3pole no lugar do arruinado pazo mic\u00e9nico; ademais, outros altares de culto e tumbas dos m\u00edticos fundadores da cidade mostran o cambio de uso da meseta de residencial a sacro. O s\u00e9culo VII aC viu unha s\u00fabita interrupci\u00f3n da bonanza (talvez unha seca con fame e epidemias), pero sobre todo o fin da monarqu\u00eda (683 aC) e a s\u00faa substituci\u00f3n pola orixinal estrutura social e de goberno que inda hoxe cimenta a nosa tradici\u00f3n intelectual: unha democracia de corte aristocr\u00e1tico con instituci\u00f3ns que se re\u00fanen en edificios ou prazas p\u00fablicas: \"pritaneo\", \"buleterion\" e \u00e1gora (en Atenas a asemblea de cidad\u00e1ns reunirase, despois do 500 aC, no monte Pnice situado xunto ao outeiro do Are\u00f3pago onde o tribunal de xustiza ti\u00f1a a s\u00faa sede, ambos a car\u00f3n da Acr\u00f3pole polo oeste). Pronto recopiouse un corpo escrito de leis ou constituci\u00f3n (Drac\u00f3n e Sol\u00f3n, arredor do 600 aC).\nPrecisamente baixo Sol\u00f3n in\u00edciase o traslado da \u00e1gora vella da aba norte da Acr\u00f3pole (\u00e1gora de Teseo, da que pouco se co\u00f1ece e alg\u00fans investigadores sit\u00faan ao leste preto do Olimpei\u00f3n) \u00e1 s\u00faa posici\u00f3n cl\u00e1sica no noroeste, onde de sempre houbera un asentamento, por ser o paso da arteria principal (v\u00eda das Panateneas) e cruzamento de cami\u00f1os da vila. Co tirano Pis\u00edstrato e os seus sucesores (segunda metade do s\u00e9culo VI aC) contin\u00faase ese labor e outros que contrib\u00faen ao enriquecemento da forma e imaxe da cidade.\nNa Acr\u00f3pole ten lugar unha grande actividade construtora. Antes do 625 aC o ancestral pequeno templo de Atenea \u00e9 substitu\u00eddo por un novo en pedra, o antigo templo de Atenea Polias (protectora da \"polis\") que se vai reformando e enriquecendo ao longo do s\u00e9culo VI aC (580 aC e 520 aC per\u00edptero). Ao seu car\u00f3n, en paralelo polo sur, er\u00edxese tam\u00e9n na primeira metade do mesmo s\u00e9culo o Hecatomped\u00f3n, substitu\u00eddo antes do 500 aC por un primeiro Pre-Parten\u00f3n infrutuoso e pouco despois por un segundo (490 aC) cuxa construci\u00f3n quedou interrompida pola invasi\u00f3n persa. Ao recinto sacro d\u00e1selle unha entrada monumental (primitivos Propileos, de 575-550 aC ata 480 aC), e o conxunto da cidade arrod\u00e9ase dunha primeira muralla (560-510 aC, 60 ha) que incl\u00fae a grande expansi\u00f3n do norte en torno \u00e1 nova \u00e1gora .\nF\u00f3ra de murallas, ao sueste da Acr\u00f3pole, er\u00edxese no \u00faltimo cuarto do s\u00e9culo VI aC o xigantesco Olimpei\u00f3n (Templo de Zeus Ol\u00edmpico, rematado en \u00e9poca romana). E a considerable distancia arredor da vila son fundadas a cargo do estado as \"gymnasia\" da Academia, o Liceo e o \"Kynosarges\", de tanta importancia cultural na \u00e9poca helen\u00edstica.\nEsplendor da Atenas de Pericles.\nEn 479 aC, no fragor das guerras m\u00e9dicas, os persas destru\u00edron a cidade arrasando os templos da Acr\u00f3pole. Pero a vitoria final decantouse do lado grego coa hexemon\u00eda indiscutible de Atenas, que se converte nunha potencia mar\u00edtima (porto do Pireo). O feito apuntalou a democracia coma forma exitosa de goberno da cidade-estado.\nDe seguido iniciouse a tarefa de reconstruci\u00f3n sostida pola riqueza engadida das minas de prata de Laurei\u00f3n recentemente descubertas. Denantes as defensas da cidade cun cinto de murallas moito m\u00e1is amplo (murallas de Tem\u00edstocles, 250 ha) para acoller o grande incremento de poboaci\u00f3n do rural da \u00c1tica transformada de agricultores en cidad\u00e1ns da \"polis\". Tem\u00edstocles e despois Cim\u00f3n tam\u00e9n fortifican a ruta entre Atenas e os seus portos (o novo do Pireo e o primitivo de Falero). Ademais fornecen a Acr\u00f3pole dun novo muro de contenci\u00f3n no canto do mic\u00e9nico.\nPrecisamente sobre eses novos baseamentos o sucesor de Cim\u00f3n, Pericles, vai erixir a obra inicial e cumio dun gran proxecto edilicio e art\u00edstico sen precedentes. No 447 aC comezan as obras do Parten\u00f3n (gran templo de Atenea Partenos, \"a virxe\", do arquitecto Ictino que albergaba a enorme estatua criselefantina de Fidias) segundo un plan premeditado para o conxunto da meseta sacra e onde cabe citar outras obras fundamentais para a historia da arquitectura: unha nova entrada monumental (Propileos de Mnesicles) que centra o eixo do recinto; antes da entrada, ao seu car\u00f3n, o pequeno pero espl\u00e9ndido templo x\u00f3nico de Atenea Nik\u00e9 (\"a vitoriosa\") de Cal\u00edcrates; xunto as ru\u00ednas do antigo templo de Atenea Polias, o Erectei\u00f3n, sobor da tumba e altar do lendario fundador da cidade; finalmente entre os Propileos e os templos levant\u00e1base a colosal estatua en bronce de Atenea Promakos tam\u00e9n de Fidias, os reflexos de cuxo helmo disque era o primeiro que os nav\u00edos que se achegaban polo Exeo v\u00edan da metr\u00f3pole .\nNa cidade baixa, a \u00e1gora reconstr\u00faese con \"sto\u00e1s\" (paseos porticados con tendas), un novo \"buleterion\" e un gran templo no alto presidindo o conxunto, o Hefesti\u00f3n (inda que anterior ao plan de Pericles; foi chamado Tesei\u00f3n na \u00e9poca moderna) . A v\u00eda das Panateneas ampl\u00edase rectilineamente (\"dromos\"), 20 m de ancho e seica con galer\u00edas comerciais, ata a nova muralla (barrio de Cer\u00e1micos) onde \u00e1brense as portas m\u00e1is importantes de Atenas: Dipil\u00f3n e Sacra. Da primeira continuaba a v\u00eda ata a Academia, v\u00eda que conv\u00e9rtese no lugar dos monumentos funerarios dos soldados e cidad\u00e1ns egrexios do estado. Da segunda part\u00eda a hom\u00f3nima V\u00eda Sacra ata Eleusis.\nPor \u00faltimo na aba sur da Acr\u00f3pole cabe destacar, inda que desaparecidos, os escenarios dos m\u00e1is importantes acontecementos culturais do s\u00e9culo: o Ode\u00f3n de Pericles para as festas das Panateneas e o Teatro de Dioniso (agrandado en pedra no s\u00e9culo IV aC) onde tiveron lugar as representaci\u00f3ns das obras de Esquilo, S\u00f3focles, Eur\u00edpides e Arist\u00f3fanes.\nAs guerras do Peloponeso contra Esparta xunto a unha terrible epidemia de tifo que supuxo a morte mesmo de Pericles (430 aC) e a derrota final ateniense (404 aC) remataron un dos per\u00edodos m\u00e1is esplendorosos da Historia .\n\u00c9poca helen\u00edstica.\nA recuperaci\u00f3n non chegou ata a metade do s\u00e9culo IV aC pero a ameaza crecente do poder maced\u00f3nico obrigou a un reforzamento das murallas (con foso na chaira e novo peche nos montes do oeste, \"Diateichisma\" ). \nEn adiante Atenas reconverterase de centro de poder da rexi\u00f3n en centro de prestixio hist\u00f3rico, intelectual e art\u00edstico.\nNo eido urbano \u00e9 de resaltar como a caracter\u00edstica composici\u00f3n ordenada e regular con eixos e simetr\u00edas do urbanismo helen\u00edstico superponse a idiosincr\u00e1sica falla de trazados regulares na historia urbana ateniense ata ent\u00f3n (o casar\u00edo dos barrios era un desordenado e ca\u00f3tico labirinto de r\u00faas). As actuaci\u00f3ns m\u00e1is importantes er\u00edxense na \u00e1gora onde aparecen novas e suntuosas \"sto\u00e1s\" (Stoa de Atalo, 150 aC ). As competici\u00f3ns atl\u00e9ticas das Panateneas que al\u00ed ti\u00f1an lugar trasl\u00e1danse a un estadio constru\u00eddo ao leste da cidade entre dous outeiros a beira do r\u00edo Illisos (Estadio Panatenaico, recuberto en m\u00e1rmore no s\u00e9culo II aC e sede dos primeiros Xogos Ol\u00edmpicos modernos en 1896). Estaba situado a car\u00f3n do barrio do Liceo que creceu \u00e1 vez que a fama da escola onde ensinaba filosof\u00eda Arist\u00f3teles, mentres o seu mestre Plat\u00f3n fixo o propio na Academia, no outro extremo da cidade.\nAtenas romana.\nNo ano 86 a.C. os romanos de Lucio Cornelio Sila conquistaron e saquearon a cidade cunha gran desfeita. Pero de seguido, as elites pol\u00edticas, intelectuais e art\u00edsticas de Roma comezaron a visitala doando fondos para a restauraci\u00f3n dos monumentos e Atenas recuperou axi\u00f1a o seu antigo brillo. En adiante a protecci\u00f3n dos benefactores do Imperio supuxo un factor esencial no seu enriquecemento urbano.\nNovamente foi a zona da antiga \u00e1gora o lugar privilexiado para as novas intervenci\u00f3ns . O edificio senlleiro vai seres o Ode\u00f3n de Agripa erixido no medio da praza xunto a outros edificios e templos. Esta ocupaci\u00f3n do espazo vital de mercadores e artes\u00e1ns derivou na construci\u00f3n dunha nova \u00e1gora (\u00e1gora romana, 19-11 aC) un cento de metros ao leste constitu\u00edndo o primeiro mercado espec\u00edfico de Atenas (ao seu car\u00f3n erix\u00edase a co\u00f1ecida Torre dos Ventos, preservada ata hoxe). O tramo da v\u00eda das Panateneas que remataba no Dipil\u00f3n flanqueouse tam\u00e9n con novas \"stoas\" .\nO m\u00e1is grande benfeitor de Atenas vai ser o emperador Hadriano (117-138 dC): Ampl\u00eda a cidade ao leste cunha nova muralla que abrangue o barrio do Liceo (os Muros Longos do oeste xa estaban abandonados) pero a s\u00faa maior obra ser\u00e1 o remate do enorme Olimpei\u00f3n precl\u00e1sico (e os atenienses ded\u00edcanlle un arco de acceso). Tam\u00e9n constr\u00fae unha Biblioteca rentes da \u00e1gora romana que reforma , ademais de moitas outras melloras (acueduto), pequenos templos e edificios incertos (un posible Pante\u00f3n ao leste da biblioteca).\nFinalmente, completando a aba sur da Acr\u00f3pole, engadiuse as antigas infraestruturas culturais do Ode\u00f3n de Pericles e Teatro de Dionisos e \u00e1 \"Stoa\" de Eumene helen\u00edstica o novo Ode\u00f3n de Herodes \u00c1tico (161 dC) .\nDeclive e fin dunha civilizaci\u00f3n.\nNo ano 267 os h\u00e9rulos invaden e saquean Atenas. Das ru\u00ednas e despoboamento a cidade comprim\u00eduse ata quedar confinada no centro funcional do tempo, a \u00e1gora romana e a s\u00faa contorna, cunha pequena muralla (muro Postheruliano, 280).\nNon obstante volveu a recuperarse no s\u00e9culo IV coa actividade das escolas filos\u00f3ficas, a ocupaci\u00f3n novamente do antigo territorio e a reparaci\u00f3n das murallas exteriores e outros edificios da \u00e9poca romana (Biblioteca de Hadriano, 402-410). Nas ru\u00ednas do Ode\u00f3n de Agripa na antiga \u00e1gora erixiuse un \"Gymnasium\" (arredor do ano 400) .\nPero no ano 529 o emperador Xustiniano manda pechar as escolas filos\u00f3ficas atenienses, derradeiro sost\u00e9n da antiga fama da cidade. O progreso do cristianismo coma relixi\u00f3n do imperio tam\u00e9n puxo fin aos cultos pag\u00e1ns (decreto de Teodosio II, ano 437) e os templos foron reconvertidos en igrexas . Xustamente xa a comezos do\ns\u00e9culo V constru\u00edrase no patio da Biblioteca de Hadriano a \"Megale Panagia\" (posible Catedral de Atenas, tetraconcha a\u00ednda que reformada no s\u00e9culo VI ).\nBizantina e medieval.\nDespois de sufrir un tempo de incursi\u00f3ns de \u00e1varos e tribos eslavas, pouco antes do ano 750 Atenas foi elevada de bispado a metr\u00f3pole da igrexa ortodoxa, sinalando o comezo dun per\u00edodo de renacemento construtor amparado no do Imperio Bizantino (tr\u00e1tase en todo caso sempre de igrexas de modestas dimensi\u00f3ns, xa coa caracter\u00edstica planta central de cruz grega con c\u00fapula). O patr\u00f3n urbano mantense no substancial e non se modificar\u00e1 ata a \u00e9poca actual . Un complemento da muralla interior foi levantado arredor da base da Acr\u00f3pole (o \"Rizocastro\", segunda metade do s\u00e9culo XI, que aproveitaba na ladeira sur os muros do Ode\u00f3n de Herodes \u00c1tico e a Stoa de Eumene ).\nNon foi casual o reforzar a defensa da cidade: a incursi\u00f3n normanda (1147), a destruci\u00f3n sarracena (1181) e o ataque de Leo Sgouros (1203) deixaron exhaustos aos atenienses e as\u00ed, a conquista por parte dos francos da cuarta cruzada (1204), produciuse sen resistencia. Durante dous s\u00e9culos e medio Atenas vai pertencer a sucesivos se\u00f1or\u00edos herdeiros do Imperio Latino.\nA cidade queda reducida \u00e1 muralla romana (postheruliana) m\u00e1is o Rizocastro, abandonada \u00e1 ru\u00edna a antiga exterior e o territorio entrambas (menos de 40 ha, m\u00e1is pequena que a vila do s\u00e9culo VI aC ). Os se\u00f1ores latinos (Duques de Atenas: sucesivamente francos burgundios, catal\u00e1ns, florentinos e venecianos) vanse establecer na Acr\u00f3pole convert\u00e9ndoa nun fort\u00edn, co Parten\u00f3n coma catedral de Nosa Se\u00f1ora e os Propileos coma pazo-castelo ducal con d\u00faas torres .\nBaixo dominio otom\u00e1n.\nEn 1456 os otom\u00e1ns conquistan a cidade sen destruci\u00f3ns (\u00e1 parte das murallas). Admirados polos vellos monumentos tentan preservala vila coma capital provincial mod\u00e9lica. Reconvirten o Parten\u00f3n na gran mesquita cun minarete no canto da engadida torre cristi\u00e1 . \nPero a propia debilidade do Imperio Otom\u00e1n non poder\u00e1 impedir o declinar de Atenas ata se converter no s\u00e9culo XVII nunha pequena poboaci\u00f3n . Mesmo o casar\u00edo volveu a ocupar o cumio da Acr\u00f3pole por primeira vez dende a idade escura .\nOs Propileos, que se usaban coma polvoreira, estouparon por un raio en 1640 pasando o seu cometido ao Parten\u00f3n. En 1687 os venecianos sitiaron a cidade e un canonazo destru\u00edu grandemente o antigo templo (as ru\u00ednas de hoxe en d\u00eda) . Unha pequena mesquita foi constru\u00edda no baleiro provocado . En 1778 os otom\u00e1ns levantaron unha muralla de seu arredor da cidade de ent\u00f3n con materiais de monumentos destru\u00eddos . A puntilla foi o permiso concedido en 1801 ao embaixador ingl\u00e9s Lord Elgin para arramplar cos m\u00e1rmores dos front\u00f3ns do Parten\u00f3n.\nA construci\u00f3n da capital grega.\nEn 1833, definitivamente independente, Atenas \u00e9 proclamada capital do Reino de Grecia. O monarca elixido polos seus devanceiros bizantinos, Ot\u00f3n I, era un pr\u00edncipe b\u00e1varo e entre os primeiros cometidos vai encargar o levantamento arqueol\u00f3xico da cidade e un plan de ampliaci\u00f3n para a nova capital do reino (Atenas contaba por ent\u00f3n con apenas 10\u00a0000 habitantes). As\u00ed os responsables da nova Atenas van ser alem\u00e1ns e o estilo oficial un neoclasicismo bastante r\u00edxido pero elegante.\nConcretamente dous disc\u00edpulos (S. Kleanthes e E. Schaubert) do m\u00e1is prestixioso arquitecto xermano da \u00e9poca, Karl F. Schinkel (quen tam\u00e9n vai firmar un proxecto para o Pazo Real na Acr\u00f3pole ), levar\u00e1n a cabo un primeiro plan que outro ilustre arquitecto neocl\u00e1sico, Leo von Klenze, revisar\u00e1 un ano despois (1834). O plan definitivo mantivo as li\u00f1as b\u00e1sicas do primeiro inda que cunha visi\u00f3n m\u00e1is pr\u00e1ctica e menos ambiciosa: cinguindo polo norte a cidade hist\u00f3rica estrut\u00farase en dous eixos (cara ao Pireo e cara ao \"Stadio\", con prazas intermedias onde disp\u00fa\u00f1anse edificios representativos) que c\u00f3rtanse en \u00e1ngulo recto (Praza Omonia) cuxa bisectriz constit\u00fae o terceiro, principal norte-sur, que apunta ao acceso da Acr\u00f3pole . Un \u00faltimo eixo horizontal (r\u00faa Ermou) atravesaba a cidade vella de leste a oeste. A peza urbana que m\u00e1is custou localizar foi o Pazo Real. Primeiro en Omonia, despois en Ker\u00e1mikos e finalmente, na revisi\u00f3n de Friedrich von G\u00e4rtner, no extremo leste de Ermou (Praza Sintagma) entre a Acr\u00f3pole e o Monte Licabeto, vai sinalar un novo centro para a capital no seu futuro desenvolvemento .\nDesenvolvemento que foi lento (40\u00a0000 habitantes en 1860 ; 100\u00a0000 habitantes en 1890 ) marcado pola ausencia de actividade industrial (concentrada no Pireo). Nesas d\u00e9cadas procedeuse a limpeza do cumio da Acr\u00f3pole dos elementos medievais (a torre e fort\u00edn francos) e as casas e mesquita otom\u00e1s. Tam\u00e9n chegaron o ferrocarril e os servizos dunha cidade moderna.\nS\u00e9culo XX.\nAvanzado o novo s\u00e9culo, en 1921, a derrota na guerra Greco-Turca provocou a repatriaci\u00f3n de miles de gregos da costa x\u00f3nica de Anatolia. A maior\u00eda asent\u00e1ronse en Atenas producindo o primeiro paso (o segundo foi o gran fluxo dende o rural trala IIGM) da conversi\u00f3n da capital en metr\u00f3pole ca\u00f3tica e deslavazada de crecemento r\u00e1pido e alta poluci\u00f3n en que se ten convertido hoxe en d\u00eda, estend\u00e9ndose por toda a chaira de \u00c1tica .\nFoi co gallo dos Xogos Ol\u00edmpicos de 2004 (e xa cos non conseguidos de 1996), cando se implementaron todo tipo de medidas a vez que se executaron modernas obras de infraestrutura (metro) paliando en gran medida os problemas.\nAdministraci\u00f3n e goberno.\nAtenas \u00e9 a capital de Grecia pero tam\u00e9n \u00e9 a capital da Periferia de \u00c1tica e da Prefectura de Atenas. A cidade \u00e9 a capital do pa\u00eds desde 1834 ao se trasladar desde Nafplion, a capital provisoria durante a Guerra de Independencia Grega.\nMunicipio de Atenas.\nA cidade moderna de Atenas consiste nun conglomerado de distintas vilas e aldeas que gradualmente converxeron unha \u00fanica gran metr\u00f3pole, a maior parte desta expansi\u00f3n aconteceu durante a segunda metade do s\u00e9culo XX. A Gran Atenas div\u00eddese en 55 municipios, o maior \u00e9 o Municipio de Atenas ou \"Dimos Athinaion\", que ten unha poboaci\u00f3n de 745.514 habitantes e div\u00eddese en sete distritos municipais ou \"demotika diamerismata\", que se utilizan a efectos administrativos a\u00ednda que popularmente a cidade div\u00eddese en barrios, cada un coa s\u00faa propia historia e caracter\u00edsticas, entre eles est\u00e1n Pangrati, Ambelokipi, Exarcheia, Ano Patissia, Kato Patissia, Ilissia, Ano e Kato Petralona, Mets, Koukaki e Kypseli."}
{"id": "157936", "revid": "1131", "url": "https://gl.wikipedia.org/wiki?curid=157936", "title": "Os Carballos, San Salvador de Couzadoiro, Ortigueira", "text": "Os Carballos \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "157937", "revid": "1131", "url": "https://gl.wikipedia.org/wiki?curid=157937", "title": "O Tellado, San Salvador de Couzadoiro, Ortigueira", "text": "O Tellado \u00e9 un lugar da parroquia de San Salvador de Couzadoiro no concello coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "157938", "revid": "1131", "url": "https://gl.wikipedia.org/wiki?curid=157938", "title": "A Escada, San Salvador de Couzadoiro, Ortigueira", "text": "A Escada \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "157939", "revid": "1131", "url": "https://gl.wikipedia.org/wiki?curid=157939", "title": "As Figueiras, San Salvador de Couzadoiro, Ortigueira", "text": "As Figueiras \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "157940", "revid": "1131", "url": "https://gl.wikipedia.org/wiki?curid=157940", "title": "As Paredes, San Salvador de Couzadoiro, Ortigueira", "text": "As Paredes \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "157941", "revid": "85894", "url": "https://gl.wikipedia.org/wiki?curid=157941", "title": "Bidueiros, San Salvador de Couzadoiro, Ortigueira", "text": "Bidueiros \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "157942", "revid": "85894", "url": "https://gl.wikipedia.org/wiki?curid=157942", "title": "Rego Vello de Arriba, San Salvador de Couzadoiro, Ortigueira", "text": "Rego Vello de Arriba \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "157943", "revid": "1131", "url": "https://gl.wikipedia.org/wiki?curid=157943", "title": "Bax\u00e1s, San Salvador de Couzadoiro, Ortigueira", "text": "Bax\u00e1s \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Non ti\u00f1a habitantes no ano 2009 segundo datos do Instituto Galego de Estat\u00edstica, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 1 habitante."}
{"id": "157944", "revid": "85894", "url": "https://gl.wikipedia.org/wiki?curid=157944", "title": "Rego Vello de Abaixo, San Salvador de Couzadoiro, Ortigueira", "text": "Rego Vello de Abaixo \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Non ti\u00f1a habitantes no ano 2009 segundo datos do Instituto Galego de Estat\u00edstica, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 3 habitantes."}
{"id": "157945", "revid": "1131", "url": "https://gl.wikipedia.org/wiki?curid=157945", "title": "A Ervella, San Salvador de Couzadoiro, Ortigueira", "text": "A Ervella \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Non ti\u00f1a habitantes no ano 2009 segundo datos do Instituto Galego de Estat\u00edstica, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 1 habitante."}
{"id": "157946", "revid": "85894", "url": "https://gl.wikipedia.org/wiki?curid=157946", "title": "O Carballo Gordo, San Salvador de Couzadoiro, Ortigueira", "text": "O Carballo Gordo \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Segundo o Instituto Galego de Estat\u00edstica en 2009 ti\u00f1a 4 habitantes (2 homes e 2 mulleres), os mesmos ca en 2000."}
{"id": "157947", "revid": "85894", "url": "https://gl.wikipedia.org/wiki?curid=157947", "title": "Coruxo Vello, San Salvador de Couzadoiro, Ortigueira", "text": "Coruxo Vello \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Ti\u00f1a 4 habitantes no ano 2009 segundo datos do Instituto Galego de Estat\u00edstica dos cales eran 2 homes e 2 mulleres, o que non sup\u00f3n ning\u00fan cambio con relaci\u00f3n ao ano 2000 cando contaba cos mesmos habitantes."}
{"id": "157948", "revid": "85894", "url": "https://gl.wikipedia.org/wiki?curid=157948", "title": "Os Loureiros, San Salvador de Couzadoiro, Ortigueira", "text": "Os Loureiros \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Ti\u00f1a 1 habitante no ano 2009 segundo datos do Instituto Galego de Estat\u00edstica que eran 1 home, o que non sup\u00f3n ning\u00fan cambio con relaci\u00f3n ao ano 2000 cando contaba cos mesmos habitantes."}
{"id": "157949", "revid": "85894", "url": "https://gl.wikipedia.org/wiki?curid=157949", "title": "Rat\u00f3n, San Salvador de Couzadoiro, Ortigueira", "text": "Rat\u00f3n \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Ti\u00f1a 1 habitante no ano 2009 segundo datos do Instituto Galego de Estat\u00edstica que eran 1 home, o que non sup\u00f3n ning\u00fan cambio con relaci\u00f3n ao ano 2000 cando contaba cos mesmos habitantes."}
{"id": "157950", "revid": "85894", "url": "https://gl.wikipedia.org/wiki?curid=157950", "title": "Requeixo, San Salvador de Couzadoiro, Ortigueira", "text": "Requeixo \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Ti\u00f1a 1 habitante no ano 2009 segundo datos do Instituto Galego de Estat\u00edstica que eran 1 home, o que non sup\u00f3n ning\u00fan cambio con relaci\u00f3n ao ano 2000 cando contaba cos mesmos habitantes."}
{"id": "157951", "revid": "25871", "url": "https://gl.wikipedia.org/wiki?curid=157951", "title": "Emilio Pi\u00f1eiroa Lozano", "text": "Emilio Pi\u00f1eiroa Lozano nado en Celeiro de Mari\u00f1aos (Barreiros) en 1953, \u00e9 un mestre e escritor galego.\nTraxectoria.\nCriouse en Vilaronte (Foz). Realizou publicaci\u00f3ns sobre temas hist\u00f3ricos da Mari\u00f1a, especialmente dos concellos de Barreiros e Ribadeo."}
{"id": "157952", "revid": "2338", "url": "https://gl.wikipedia.org/wiki?curid=157952", "title": "Ventosa, San Salvador de Couzadoiro, Ortigueira", "text": "Ventosa \u00e9 un lugar da parroquia de San Salvador de Couzadoiro no concello coru\u00f1\u00e9s de Ortigueira na comarca do Ortegal. Ti\u00f1a 6 habitantes no ano 2009 segundo datos do Instituto Galego de Estat\u00edstica dos cales eran 3 homes e 3 mulleres, o que sup\u00f3n un aumento con relaci\u00f3n ao ano 2000 cando ti\u00f1a 3 habitantes."}
{"id": "157953", "revid": "2338", "url": "https://gl.wikipedia.org/wiki?curid=157953", "title": "Budeiros de Arriba, San Salvador de Couzadoiro, Ortigueira", "text": "Budeiros de Arriba \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Ti\u00f1a 7 habitantes no ano 2009 segundo datos do Instituto Galego de Estat\u00edstica dos cales eran 5 homes e 2 mulleres, o que sup\u00f3n un aumento con relaci\u00f3n ao ano 2000 cando ti\u00f1a 6 habitantes."}
{"id": "157954", "revid": "85894", "url": "https://gl.wikipedia.org/wiki?curid=157954", "title": "O Vilar, San Salvador de Couzadoiro, Ortigueira", "text": "O Vilar \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Ti\u00f1a 5 habitantes no ano 2009 segundo datos do Instituto Galego de Estat\u00edstica dos cales eran 2 homes e 3 mulleres, o que sup\u00f3n un aumento con relaci\u00f3n ao ano 2000 cando ti\u00f1a 3 habitantes."}
{"id": "157955", "revid": "85894", "url": "https://gl.wikipedia.org/wiki?curid=157955", "title": "O Covelo, San Salvador de Couzadoiro, Ortigueira", "text": "O Covelo \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Ti\u00f1a 9 habitantes no ano 2009 segundo datos do Instituto Galego de Estat\u00edstica dos cales eran 4 homes e 5 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 10 habitantes."}
{"id": "157956", "revid": "85894", "url": "https://gl.wikipedia.org/wiki?curid=157956", "title": "O Souto, San Salvador de Couzadoiro, Ortigueira", "text": "O Souto \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Ti\u00f1a 13 habitantes no ano 2009 segundo datos do Instituto Galego de Estat\u00edstica dos cales eran 8 homes e 5 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 14 habitantes."}
{"id": "157957", "revid": "85894", "url": "https://gl.wikipedia.org/wiki?curid=157957", "title": "A Regueira de Abaixo, San Salvador de Couzadoiro, Ortigueira", "text": "A Regueira de Abaixo \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Ti\u00f1a 3 habitantes no ano 2009 segundo datos do Instituto Galego de Estat\u00edstica dos cales eran 2 homes e 1 muller, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 6 habitantes."}
{"id": "157958", "revid": "85894", "url": "https://gl.wikipedia.org/wiki?curid=157958", "title": "A Regueira de Arriba, San Salvador de Couzadoiro, Ortigueira", "text": "A Regueira de Arriba \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Ti\u00f1a 6 habitantes no ano 2009 segundo datos do Instituto Galego de Estat\u00edstica dos cales eran 3 homes e 3 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 10 habitantes."}
{"id": "157959", "revid": "85894", "url": "https://gl.wikipedia.org/wiki?curid=157959", "title": "Os Cas\u00e1s, San Salvador de Couzadoiro, Ortigueira", "text": "Os Cas\u00e1s \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Ti\u00f1a 12 habitantes no ano 2009 segundo datos do Instituto Galego de Estat\u00edstica dos cales eran 6 homes e 6 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 20 habitantes."}
{"id": "157960", "revid": "22570", "url": "https://gl.wikipedia.org/wiki?curid=157960", "title": "Braelle, San Salvador de Couzadoiro, Ortigueira", "text": "Braelle \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Ti\u00f1a 8 habitantes no ano 2009 segundo datos do Instituto Galego de Estat\u00edstica dos cales eran 4 homes e 4 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 14 habitantes."}
{"id": "157961", "revid": "85894", "url": "https://gl.wikipedia.org/wiki?curid=157961", "title": "Coruxo Novo, San Salvador de Couzadoiro, Ortigueira", "text": "Coruxo Novo \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Ti\u00f1a 5 habitantes no ano 2009 segundo datos do Instituto Galego de Estat\u00edstica dos cales eran 3 homes e 2 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 9 habitantes."}
{"id": "157963", "revid": "85894", "url": "https://gl.wikipedia.org/wiki?curid=157963", "title": "Rande, San Salvador de Couzadoiro, Ortigueira", "text": "Rande \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Ti\u00f1a 3 habitantes no ano 2009 segundo datos do Instituto Galego de Estat\u00edstica dos cales eran 1 home e 2 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 4 habitantes."}
{"id": "157964", "revid": "22570", "url": "https://gl.wikipedia.org/wiki?curid=157964", "title": "Mucr\u00edn, San Salvador de Couzadoiro, Ortigueira", "text": "Mucr\u00edn \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Ti\u00f1a 2 habitantes no ano 2009 segundo datos do Instituto Galego de Estat\u00edstica que eran 2 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 3 habitantes."}
{"id": "157965", "revid": "85894", "url": "https://gl.wikipedia.org/wiki?curid=157965", "title": "Budeiros de Abaixo, San Salvador de Couzadoiro, Ortigueira", "text": "Budeiros de Abaixo \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Ti\u00f1a 2 habitantes no ano 2009 segundo datos do Instituto Galego de Estat\u00edstica que eran 2 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 4 habitantes."}
{"id": "157966", "revid": "85894", "url": "https://gl.wikipedia.org/wiki?curid=157966", "title": "A Felgueira, San Salvador de Couzadoiro, Ortigueira", "text": "A Felgueira \u00e9 un lugar da parroquia de San Salvador de Couzadoiro no concello Coru\u00f1\u00e9s de Ortigueira na comarca do Ortegal. Ti\u00f1a 1 habitante no ano 2009 segundo datos do Instituto Galego de Estat\u00edstica que eran 1 muller, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 3 habitantes."}
{"id": "157967", "revid": "23204", "url": "https://gl.wikipedia.org/wiki?curid=157967", "title": "A familia Robinson", "text": " \u00e9 unha serie anime de 50 episodios de vinte e seis minutos, inspirada nunha novela do autor su\u00edzo Johann David Wyss, producida por Animation Nippon para ser emitida no espazo Sekai Meisaku Gekij\u014d de Fuji Television entre xaneiro e decembro de 1981. Foi popular tam\u00e9n en Europa e en Galicia emitiuna a TVG en 1985.\nNarra as aventuras da pequena Flo, n\u00e1ufraga coa s\u00faa familia, nativa de Su\u00edza, unha illa deserta durante nunha viaxe a Australia."}
{"id": "157968", "revid": "2074", "url": "https://gl.wikipedia.org/wiki?curid=157968", "title": "Funci\u00f3n executiva", "text": ""}
{"id": "157971", "revid": "89787", "url": "https://gl.wikipedia.org/wiki?curid=157971", "title": "Cable Ingl\u00e9s", "text": "O co\u00f1ecido como Cable Ingl\u00e9s \u00e9 un cargadoiro de mineral situado na cidade de Almer\u00eda, Espa\u00f1a pertencente \u00e1 sociedade \"The Alquife Mines and Railway Company Ltd\", exemplo da arquitectura do ferro. A s\u00faa construci\u00f3n rematou no ano 1904 e un\u00eda a estaci\u00f3n co porto. De estilo ecl\u00e9ctico caracterizado polo uso de novos materiais, seguiu as directrices da escola de Gustave Eiffel. No ano 1998 foi declarado Ben de Interese Cultural de Andaluc\u00eda. Est\u00e1 en proxecto a s\u00faa restauraci\u00f3n para acoller no seu interior un centro de exposici\u00f3ns, un restaurante e un complexo de ocio, ademais de acondicionar a s\u00faa parte superior como miradoiro.\nHistoria.\nA problem\u00e1tica da explotaci\u00f3n mineira de fins de s\u00e9culo XIX e os comezos da industrializaci\u00f3n do sur de Espa\u00f1a ten unha das seus mellores testemu\u00f1as nesa obra notable de enxe\u00f1ar\u00eda que, en si mesma, cont\u00e9n avanzados criterios e achegues da construci\u00f3n en metal de reco\u00f1ecida transcendencia dentro da historia das obras civ\u00eds e de arquitectura.\nConstruci\u00f3n.\nO cargadoiro de mineral de Almer\u00eda constru\u00eduse unha vez finalizado o ferrocarril Linares-Almer\u00eda; co fin de dar maior sa\u00edda a todo o material que chegaba por tren desde as Minas de Alquife e que se acumulaba no Porto de Almer\u00eda. Os primeiros proxectos propu\u00f1an un cargadoiro feito de madeira, e dunhas dimensi\u00f3ns reducidas. Pero por distintos motivos decidiuse a construci\u00f3n dun gran peirao met\u00e1lico de auga profunda ao que acceder\u00edan os trens cargados de mineral de ferro, procedentes da Estaci\u00f3n de Almer\u00eda, a uns 900 metros do lugar. Unha vez no alto, por acci\u00f3n da gravidade, descargar\u00edan o seu contido nuns dep\u00f3sitos no interior da estrutura. Unha vez al\u00ed, e de novo por gravidade, cargar\u00edase o mineral aos barcos atracados ao costado do cargadoiro a trav\u00e9s duns condutos met\u00e1licos retra\u00edbles.\nCara a 1900, a empresa que explotaba as minas de Alquife, \"The Alquife Mines and Railways Company Limited\", cuxa sede se situaba na cidade escocesa de Glasgow, pediu un permiso para constru\u00edr devandito cargadoiro, concedido en 1902. Para a s\u00faa construci\u00f3n empreg\u00e1ronse un total de 3.824 toneladas de aceiro, procedente das fundici\u00f3ns escocesas de Motherwell; tam\u00e9n se usaron 8.000 m\u00b2 de madeira para revestimentos, 1.152 m\u00b3 de formig\u00f3n e un total de 1.056 metros de v\u00edas f\u00e9rreas de ancho ib\u00e9rico.\nO 20 de abril de 1904, o rei Afonso XIII acudiu \u00e1 cidade para inaugurar o cargadeiro, aproveitando para inaugurar tam\u00e9n o ferrocarril Albolote-Granada. A partir de ent\u00f3n, os cidad\u00e1ns divid\u00edronse segundo a s\u00faa opini\u00f3n respecto diso. Uns pensaban que era unha construci\u00f3n necesaria e positiva, e outros a relacionaban coa contaminaci\u00f3n met\u00e1lica, e v\u00edase como un obst\u00e1culo para o crecemento urban\u00edstico.\nUso.\nCara \u00f3s anos 1920 in\u00edciase un conflito entre a empresa do ferrocarril e a mineira, que case paraliza a s\u00faa actividade. En 1916, a compa\u00f1\u00eda Bairds Minings constru\u00edu outro cargadoiro 500 metros ao sueste; a\u00ednda as\u00ed, o Cable Ingl\u00e9s permaneceu en funcionamento at\u00e9 setembro de 1970. Tras a Guerra Civil Espa\u00f1ola, a nacionalizaci\u00f3n leva \u00e1 venda das instalaci\u00f3ns a Agruminsa, filial dos Altos Fornos de Biscaia, o 16 de novembro do mesmo ano. O seu uso foi decaendo cada vez m\u00e1is ata que deixou de prestar servizo en 1973.\nActualidade.\nO Ministerio de Obras P\u00fablicas decretou a caducidade da concesi\u00f3n o 14 de febreiro de 1980, paralizando calquera posibilidade de uso do cargadoiro. A\u00ednda as\u00ed, era deber de Agruminsa demoler a estrutura, pero unha acci\u00f3n da Direcci\u00f3n Xeral de Belas Artes da Conseller\u00eda de Cultura a data de 17 de decembro de 1984 propuxo a Declaraci\u00f3n de Monumento Hist\u00f3rico Art\u00edstico.\nPola s\u00faa natureza, esta tipolox\u00eda construtiva non foi frecuente e, pola imposibilidade de recuperar o seu uso orixinal, adquiriu unha singularidade indiscutible digna de ser conservada.\nEn resumo, o antigo cargadeiro \"O Alquife\", m\u00e1is co\u00f1ecido como Cable Ingl\u00e9s \u00e9 unha obra civil singular de gran valor t\u00e9cnico e hist\u00f3rico que amerita ser declarada Ben de Interese Cultural, na categor\u00eda de monumento."}
{"id": "157975", "revid": "2074", "url": "https://gl.wikipedia.org/wiki?curid=157975", "title": "Ou", "text": ""}
{"id": "157976", "revid": "98629", "url": "https://gl.wikipedia.org/wiki?curid=157976", "title": "Pi\u00f1eiro bravo", "text": "O pi\u00f1eiro bravo, pi\u00f1eiro mar\u00edtimo ou pi\u00f1eiro do pa\u00eds (Pinus pinaster Aiton) \u00e9 unha \u00e1rbore ximnosperma da familia das pin\u00e1ceas, de folla perenne e que pode acadar os 30 metros de altura. \u00c9 unha das \u00e1rbores m\u00e1is abondosas de Galiza na s\u00faa variedade atl\u00e1ntica, ocupando aproximadamente o 36% da superficie arborada da mesma, como consecuencia de repoboaci\u00f3ns efectuadas nos \u00faltimos dous s\u00e9culos, xa que \u00e9 unha especie de crecemento r\u00e1pido.\nO Himno de Galicia (\"Os Pinos\") ref\u00edrese a esta \u00e1rbore coma un dos s\u00edmbolos do pa\u00eds.\nEtimolox\u00eda.\nO nome galego, pi\u00f1eiro bravo (en portugu\u00e9s: \"pinheiro-bravo\"), ou simplemente pi\u00f1eiro, ref\u00edrese a que \u00e9 o pi\u00f1eiro por excelencia do pa\u00eds. C\u00f3mpre evitar o castelanismo \"pino\".\nO nome xen\u00e9rico latino \"Pinus\" que d\u00e1 lugar ao galego pi\u00f1eiro, parece derivar do celta \"pin\": monta\u00f1a, pola facilidade con que algunhas das s\u00faas especies medran en terreos case sen solo. Para outros autores derivar\u00eda do s\u00e1nscrito \"pitu\", nome da especie nesa lingua.\nO nome espec\u00edfico pexorativo 'pinaster' deriva do lat\u00edn \"pinus\" + \"aster\", traducido coma 'pobre imitaci\u00f3n de pi\u00f1eiro' (cf. poetaster).\nDescrici\u00f3n.\nA \u00e1rbore acada os 25\u201330 m de altura. Presenta copa irregular e aberta, cun toro recto que chega ao 1,2 m de di\u00e1metro, coas p\u00f3las verticiladas e abertas, coa casca fendida, de cor cinsenta nos exemplares novos, tirando xa cara o casta\u00f1o avermellado canto m\u00e1is vellos, grosa e profundamente gretada especialmente na base.\nAs follas son ac\u00edculas en pares, longas e estreitas, de 15 a 25 cent\u00edmetros de lonxitude, de cor verde agrisada, r\u00edxidas e dispostas por pares. Co\u00f1\u00e9cense en Galiza con infinidade de nomes: arume, agulla, bruma, frouma, garfa, lesta, padumeiro, pica etc.\nA semente \u00e9 o pi\u00f1\u00f3n, de aspecto le\u00f1oso e negro, cunha \u00e1 membranosa de ata 3 cent\u00edmetros, atop\u00e1ndose no interior das pi\u00f1as, de forma oval c\u00f3nica e de ata 20 cent\u00edmetros de lonxitude e 8 de ancho.\nPresenta flores unisexuais, sendo as masculinas grupos de pequenos conos de forma oval, localiz\u00e1ndose nas p\u00f3las baixas. As femininas, situadas nas p\u00f3las m\u00e1is altas, son tam\u00e9n pequenos conos le\u00f1osos, de cor encarnada. Florea entre febreiro e abril.\nAs pi\u00f1as son c\u00f3nicas de 10 a 20\u00a0cm de longo e 4 a 6\u00a0cm de largo cando a\u00ednda fican fechadas. Verdes ao principio para torn\u00e1rense a un casta\u00f1o avermellado aos 24 meses que abren enlargando at\u00e9 uns 8 o 12\u00a0cm de ancho. Os pi\u00f1\u00f3ns son de 8 a 10\u00a0mm cunha \u00e1 de 20 a 25\u00a0mm que dispersa o vento.\nSubespecies e distribuci\u00f3n.\nDada a diversidade estacional coa que aparece o pi\u00f1eiro bravo, existen dous grupos que se encadran en d\u00faas subespecies: Atl\u00e1ntica (ou mar\u00edtima) e \"mesogeensis\" (mediterr\u00e1nea). \nEn Espa\u00f1a, destaca a comarca da Serra de Segura, por representar bosques extraordinariamente extensos e poboados e historicamente para producir os mellores exemplares para a construci\u00f3n nunha soa peza dos mastros dos veleiros.\nNo Cat\u00e1logo de \u00c1rbores Senlleiras de Galicia atopamos un exemplar monumental, o Pi\u00f1eiro de Alx\u00e9n, en Alx\u00e9n (Salvaterra de Mi\u00f1o), Pontevedra.\nH\u00e1bitat.\nAtopa o seu h\u00e1bitat desde a beiramar at\u00e9 os 1.500 metros de altitude. En Galiza especialmente ocupa solos areentos, dende as praias at\u00e9 varios quil\u00f3metros ao interior, especialmente nas provincias da Coru\u00f1a e Pontevedra. Non \u00e9 moi esixente co solo.\nEnfermidades e pragas.\nA superficie de pi\u00f1eiro bravo estase vendo reducida por mor da aparici\u00f3n no sur de Galiza entre 2009 e 2012 dunha cepa do nematodo do pi\u00f1eiro (\"Bursaphelenchus xylophilus\"), un dos maiores problemas aos que se enfrota a especie tanto en Galiza coma en Portugal.\nUsos.\n\u00c9 unha das principais especies forestais en Francia, Espa\u00f1a e Portugal. Os bosques das Landas no suroeste de Francia \u00e9 a plantaci\u00f3n de pi\u00f1eiro bravo m\u00e1is grande de Europa. A s\u00faa madeira \u00e9 resinosa, clara, avermellada ou casta\u00f1o avermellada, con abundantes n\u00f3s \u00e9 dur\u00e1bel, pesada e pouco flex\u00edbel. Util\u00edzase en mobiliario, taboleiros, postes, encofrados, fabricaci\u00f3n de caixas, aglomerados, carpintar\u00eda, travesas, construci\u00f3n naval, combust\u00edbel e celulosa. A quenda (idade de colla para aproveitamento madeireiro) \u00e9 de arredor de 30 anos. Extr\u00e1ese a resina, para ser usada na industria de tintas, vernices e augarr\u00e1s. A casca do tronco \u00e9 rica en tanino e \u00e9 usada no curtimento de peles.\nNo pasado empregouse moito na industria naval para fabricar mastros para os barcos. A brea e alcatr\u00e1ns extra\u00eddos do pi\u00f1eiro us\u00e1banse para o calafateado dos nav\u00edos, o que reduciu as masas de pi\u00f1eiros sobre todo na vertente mediterr\u00e1nea. Utiliz\u00e1base tam\u00e9n para as cubertas e o forro dos grandes buques da Armada. Ademais por mor \u00e1 s\u00faa alta tenacidade e resistencia \u00e1 podremia cando est\u00e1 mergullado este pau, empregouse para a fabricaci\u00f3n dos rodicios dos mu\u00ed\u00f1os de auga, pezas sometidas a fortes presi\u00f3ns mec\u00e1nicas e acci\u00f3ns biol\u00f3xicas da auga.\nAs pi\u00f1as son moi usadas como combust\u00edbel, por exemplo, nas coci\u00f1as de ferro e as xemas novas son utilizadas como bals\u00e1micos e contra a bronquite. O arume tam\u00e9n se emprega coma combust\u00edbel, por exemplo para asar casta\u00f1as.\nEn canto as s\u00faas funci\u00f3ns medicinais foron utilizados no pasado os brotes tenros en infusi\u00f3n para catarros e bronquite. Ademais a trementina \u00fasase en ung\u00fcentos contra a reuma o tam\u00e9n para as infecci\u00f3ns das v\u00edas respiratorias.\nFoi abundantemente plantada como abeiro contra o vento, e debido ao seu enraizamento radical profundo como fixador de dunas, al\u00e9n de permitir a recuperaci\u00f3n de solos pobres e erosionados.\nAdemais dos usos industriais, \u00e9 tam\u00e9n unha popular \u00e1rbore ornamental nalg\u00fans pa\u00edses, a mi\u00fado plantada en parques e xard\u00edns de climas temperados. Naturalizouse nalgunhas partes do sur de Inglaterra e na maior parte de Galiza. En Sur\u00e1frica o pi\u00f1eiro mar\u00edstimo consid\u00e9rase planta invasora.\nMedicinalmente \u00fasase coma fonte de flavoinoides, catequinas, proantocianidinas, e \u00e1cidos fen\u00f3licos; especialmente no patentado extracto \"pycnogenol (picnoxenol)\". Coma fonte de flavonoides, o pycnogenol \u00e9 un antioxidante e antiinflamatorio natural que protexe o corpo dos dani\u00f1os radicais libres, axuda a estimular o sistema inmunol\u00f3xico e fortalece as paredes dos vasos e dos capilares sangu\u00edneos. Util\u00edzanse bastante para a extracci\u00f3n de trementina, cuxa destilaci\u00f3n d\u00e1 lugar \u00e1 augarr\u00e1s e a un residuo chamado pez. Estes produtos te\u00f1en grande interese para a industria qu\u00edmica, de vernices e perfumar\u00eda."}
{"id": "157978", "revid": "16394", "url": "https://gl.wikipedia.org/wiki?curid=157978", "title": "Pinus pinaster", "text": ""}
{"id": "157979", "revid": "16394", "url": "https://gl.wikipedia.org/wiki?curid=157979", "title": "Pi\u00f1eiro do pa\u00eds", "text": ""}
{"id": "157980", "revid": "23204", "url": "https://gl.wikipedia.org/wiki?curid=157980", "title": "Pi\u00f1eiro manso", "text": "O pi\u00f1eiro manso ou pi\u00f1eiro cernil (\"Pinus pinea\") \u00e9 unha \u00e1rbore ximnosperma da familia das pin\u00e1ceas, de folla perenne. O m\u00e1is caracter\u00edstico desta especie de pi\u00f1eiro \u00e9 a copa en forma esf\u00e9rica nos exemplares novos e a xeito de parasol nos m\u00e1is vellos.\nEn Galiza at\u00f3panse p\u00e9s illados preto da costa e en zonas de influencia mediterr\u00e1nea.\n\u00c1rbores senlleiras.\nO desparecido pi\u00f1eiro manso dos Candeiras, en Ponteareas (Pontevedra) figuraba no Cat\u00e1logo de \u00c1rbores Senlleiras de Galicia.\nDescrici\u00f3n.\nO pi\u00f1eiro manso medra para despois abrirse mediante p\u00f3las de semellante grosor nunha copa arredondada e achatada, en forma de parasol. A superficie do toro caracter\u00edzase por dispor de placas de cor agrisada, separadas por fendas avermelladas. As ra\u00edces al\u00f3nganse unha boa distancia dende o toro, mais a pouca profundidade. Gusta de solos areentos.\nComparaci\u00f3n co pi\u00f1eiro bravo.\nNun estudo comparativo co pi\u00f1eiro bravo, vese que as ac\u00edculas son sensiblemente m\u00e1is curtas (de 8 a 10 cent\u00edmetros de lonxitude). As pi\u00f1as son m\u00e1is curtas tam\u00e9n (ata 12\u00a0cm), pero m\u00e1is grosas, e maduran en tres anos. O porte \u00e9 tam\u00e9n algo m\u00e1is pequeno, acadando como m\u00e1ximo os 30 metros. Os pi\u00f1\u00f3ns son grandes (entre 1,5 e 2 cent\u00edmetros con \u00e1 de menos de 1\u00a0mm) e comestibles.\nReproduci\u00f3n.\nA floraci\u00f3n prod\u00facese entre marzo e maio. As flores masculinas son alongadas, case cil\u00edndricas e agr\u00fapanse nas base das agullas m\u00e1is novas.\nAs pi\u00f1as son ovalo-esf\u00e9ricas de entre 10 e 15\u00a0cm de lonxitude e ao madureceren ao terceiro ano, dan pi\u00f1\u00f3ns cubertos dunha codia dura, de 1\u00a0cm de lonxitude, carnosos e saborosos, podendo ter pi\u00f1as no seu primeiro ano de maduraci\u00f3n xunto con outras listas para ser recollidas na copa dun mesmo pi\u00f1eiro manso. A diferenza doutros pi\u00f1eiros, as pi\u00f1as maduras desta especie caen no chan antes de que estas abran. Deste xeito red\u00facese moito a posible dispersi\u00f3n dos pi\u00f1\u00f3ns. Sumado este factor \u00f3 efecto dos animais que se alimentan destas sementes, fan que esta especie te\u00f1a grandes dificultades para poder rexenarse de xeito natural, por exemplo despois dun lume.\nForestas.\n\u00d3 igual que outros pi\u00f1eiros, o pi\u00f1eiro manso non favorece un verdadeiro ambiente forestal, al\u00ed onde medra. Polo que non existe un sotobosque asociado a este especie, e as\u00ed, dependendo da climatolox\u00eda e da rexi\u00f3n, podemos atopar numerosas especies vexetais.\nDistribuci\u00f3n e h\u00e1bitat.\n\"Pinus pinea\" \u00e9 natural de toda a faixa mediterr\u00e1nea, sendo na pen\u00ednsula ib\u00e9rica m\u00e1is habitual na zona centro e sur. En Galiza non se pode considerar \u00e1rbore aut\u00f3ctona, a\u00ednda que atopamos exemplares illados nas zonas m\u00e1is term\u00f3filas. Desenv\u00f3lvese normalmente nun rango de alturas que van desde o nivel do mar at\u00e9 os 1.000 ou 1.200\u00a0msnm, formando bosques monoespec\u00edficos preferentemente en solos sil\u00edceos.\n\u00c9 unha especie heli\u00f3fila, resiste moi ben \u00e1 seca estival e atura as xeadas non moi extremas.\nUsos.\nA madeira do pi\u00f1eiro manso \u00e9 lixeira e flex\u00edbel. P\u00f3dese empregar en carpintar\u00eda e en estruturas, en particular, na construci\u00f3n mar\u00edtima. Tam\u00e9n se pode utilizar esta para facer carb\u00f3n vexetal de xeito tradicional e para a fabricaci\u00f3n de pasta de papel ou para obter resina.\nA codia do pi\u00f1eiro manso \u00e9 a m\u00e1is rica en taninos de todos os pi\u00f1eiros. Por iso tense empregado para o adobo de peles.\nOs pi\u00f1\u00f3ns util\u00edzanse en repostar\u00eda, en gornici\u00f3n de ensaladas, ou tam\u00e9n en pratos en mollo de tipo Tay\u00edn que mestura azucrado e salgado. O pi\u00f1\u00f3n entra en numerosos pratos mediterr\u00e1neos. Ti\u00f1a antes a reputaci\u00f3n de ser afrodis\u00edaco. En Espa\u00f1a a tempada de recolleita da pi\u00f1a establ\u00e9cese entre os meses de novembro e xaneiro\nEn Galiza empregouse tam\u00e9n como ornamental en lugares coma pazos, igrexas e casas grandes.\nDebido a s\u00faa adaptibilidade \u00f3s terreos aerosos, t\u00e9nse empregado para a fixaci\u00f3n de dunas e reducir a erosi\u00f3n en zonas litorais. Especialmente na zona do Mediterr\u00e1neo.\nProduci\u00f3n.\nEspa\u00f1a \u00e9 o primeiro produtor mundial de pi\u00f1\u00f3ns (s\u00f3 en Andaluc\u00eda existen 200.000 hect\u00e1reas, e en Castela e Le\u00f3n 90.000 hect\u00e1reas), seguido dos pa\u00edses da conca mediterr\u00e1nea, Francia, Italia e Turqu\u00eda. Outros pa\u00edses, coma Chile, est\u00e1n a estudar adoptar o seu cultivo.\nPragas e enfermidades.\nA especie pode verse afectada por diversas causas naturais. As\u00ed diversos insectos alim\u00e9ntanse ou empregan este especie coma refuxio nunha ou en varias fases de desenvolvemento. De acordo co efecto causado, p\u00f3dense clasificar en:\nA todos estes efectos principais, citar tam\u00e9n o efecto nocivo de diversos fungos ou bacterias, que poden afectar a especie, coma o \"Cyclaneusma niveum\", \"Lophodermium pinastri\", \"Phellinus pini\", \"Fomitopsis pinicola\" ou o \"Cenangium ferruginosum\".\nTaxonom\u00eda.\n\"Pinus pinea\" foi descrita por Carl von Linn\u00e9 e publicado en \"Species Plantarum\" 2: 1000. 1753.\nPinus: nome xen\u00e9rico dado en lat\u00edn ao pi\u00f1eiro.\npinea: ep\u00edteto: que d\u00e1 pi\u00f1\u00f3ns."}
{"id": "157981", "revid": "16394", "url": "https://gl.wikipedia.org/wiki?curid=157981", "title": "Pinus pinea", "text": ""}
{"id": "157982", "revid": "1131", "url": "https://gl.wikipedia.org/wiki?curid=157982", "title": "Pi\u00f1eiro insigne", "text": "O pi\u00f1eiro insigne, pi\u00f1eiro de Monterrei ou pi\u00f1eiro americano (Pinus radiata D. Don.), \u00e1s veces chamado pi\u00f1eiro de repoboaci\u00f3n (por ser usado con este fin en Galiza), \u00e9 unha \u00e1rbore ximnosperma da familia das pin\u00e1ceas, de folla perenne orixinaria da ba\u00eda de Monterey, en California. A s\u00faa caracter\u00edstica distintiva principal \u00e9 que as s\u00faas follas se presentan en grupos de tres ac\u00edculas, no canto de d\u00faas como ocorre na maior\u00eda dos pi\u00f1eiros. As pi\u00f1as son m\u00e1is cativas que as do pi\u00f1eiro bravo.\nCaracter\u00edsticas.\n\u00c9 unha \u00e1rbore de talle medio a elevado, de aproximadamente 30 metros de altura. A vantaxe \u00e9 que \u00e9 unha especie de crecemento r\u00e1pido xa que alcanza un di\u00e1metro de toro de m\u00e1is de 50 cent\u00edmetros en 25 ou 35 anos. Pos\u00faa unha copa aplanada ou abovedada na s\u00faa madureza, coas p\u00f3las inferiores estendidas. Ten o tronco recto con ritidoma groso de cor pardo-avermellada. As follas, tipo arume, son duns 15\u00a0cm de lonxitude agrupadas en tres ac\u00edculas. Estr\u00f3bilos ovoides de 7\u201314\u00a0cm de lonxitude agrupados en parellas ou verticilos de 3-5 coas escamas externas moi prominentes.\nAs pi\u00f1as son m\u00e1is cativas que as do pi\u00f1eiro bravo, non superando os 12\u00a0cm de lonxitude e son ovoides e moi asim\u00e9tricas. Os pi\u00f1\u00f3ns miden entre 5 e 8\u00a0mm.\nDistribuci\u00f3n e h\u00e1bitat.\nO pi\u00f1eiro insigne \u00e9 orixinario de California. Desenv\u00f3lvese mellor en solos sil\u00edceos e moi profundos.\nPrefire climas temperados ou c\u00e1lidos, xa que non atura nin as temperaturas moi baixas nin as xeadas; necesita de bastante humidade, a\u00ednda que tolera a seca estival.\nIntroduciuse en Europa, Nova Zelandia, sueste de Australia, Chile, Brasil e Sur\u00e1frica. As maiores plantaci\u00f3ns son en Chile e Nova Zelandia, onde exceden o 80 % da superficie total de plantaci\u00f3n.\nCon frecuencia util\u00edzase como pantalla contra o vento.\nSens\u00edbel ao fr\u00edo e \u00e1s xeadas, s\u00f3 se atopa en Galiza plantado en zonas pr\u00f3ximas ao mar.\nUsos.\n\u00c9 unha especie de grande interese para a industria pola calidade da s\u00faa madeira e por medrar axi\u00f1a, que fai que o seu cultivo comece a dar beneficios en poucos anos.\nA madeira \u00e9 feble mais ten a vantaxe de ser pouco resinosa. Aprov\u00e9itase para diferentes fins, entre os que salientan a pasta de papel e a fabricaci\u00f3n de taboleiros de part\u00edculas.\nCult\u00edvase en moitos pa\u00edses para facer reforestaci\u00f3ns, principalmente pola rapidez do seu crecemento.\nNa Pen\u00ednsula Ib\u00e9rica introduciuse sobre todo na zona norte para a fabricaci\u00f3n de pasta de papel. At\u00f3pase en zonas de baixa altitude de Asturias, Cantabria, Castela e Le\u00f3n e Pa\u00eds Vasco; e excepcionalmente nalgunhas rexi\u00f3ns de Andaluc\u00eda como M\u00e1laga, C\u00e1diz e Serra Morena. En Galiza introduciuse arredor do ano 1850, medrando ben na zona da costa e obtendo bos crecementos polo clima e por ser unha especie que medra axi\u00f1a en solos acedos.\nEn Chile introduciuse no ano 1888 por Arturo Junge Sahr na cidade de Concepci\u00f3n, a partir de sementes encargadas ao viveiro alem\u00e1n G. Porzel en Erfurt. Polo seu crecemento r\u00e1pido logo se popularizou.\nTaxonom\u00eda.\n\"Pinus radiata\" foi descrita por David Don e publicado en \"Transactions of the Linnean Society of London\" 17: 442. 1836.\nPinus: nome xen\u00e9rico dado en lat\u00edn ao pi\u00f1eiro.\nradiata: ep\u00edteto latino que significa \"radial, con raios\"."}
{"id": "157983", "revid": "18868", "url": "https://gl.wikipedia.org/wiki?curid=157983", "title": "Pinus radiata", "text": ""}
{"id": "157984", "revid": "111586", "url": "https://gl.wikipedia.org/wiki?curid=157984", "title": "Pi\u00f1eiro rubio", "text": "O pi\u00f1eiro rubio ou pi\u00f1eiro silvestre (Pinus sylvestris L.) \u00e9 unha \u00e1rbore ximnosperma da familia das pin\u00e1ceas, de folla perenne. As ac\u00edculas son moi curtas en comparaci\u00f3n co pi\u00f1eiro bravo (de 4 a 6 cm. de lonxitude), ao igual que as pi\u00f1as (de 5 a 6 cent\u00edmetros). Os pi\u00f1\u00f3ns raramente pasan os 5\u00a0mm. e a s\u00faa \u00e1 abrangue entre os 12 e 17\u00a0mm. Recibe o seu nome com\u00fan da cor encarnada da s\u00faa casca na parte superior do tronco (nas partes m\u00e1is baixas ten tonalidade parda), a s\u00faa principal caracter\u00edstica distintiva.\nEspecie cl\u00edmax en Galiza no Cuaternario, na actualidade s\u00f3 se atopa nas zonas m\u00e1is altas grazas a labores de repoboaci\u00f3n. A s\u00faa madeira \u00e9 de boa calidade.\nDistribuci\u00f3n e h\u00e1bitat.\n\u00c1rbore moi com\u00fan no Hemisferio Norte, estend\u00e9ndose por Eurasia en rexi\u00f3ns relativamente fr\u00edas. Vai dende Escocia (tam\u00e9n chamado pi\u00f1eiro de Escocia) e a Pen\u00ednsula Ib\u00e9rica polo oeste at\u00e9 Siberia e as monta\u00f1as do C\u00e1ucaso polo leste, e dende Laponia polo norte at\u00e9 Serra Nevada polo sur. No norte da s\u00faa distribuci\u00f3n esp\u00e1llase dende o nivel do mar at\u00e9 os 1.000 m, mentres que no sur se desenvolve nas monta\u00f1as en altitudes comprendidas entre os 800 e os 2.400 msnm. At\u00f3pase cultivado amplamente en Nova Zelandia e en moitas das rexi\u00f3ns m\u00e1is fr\u00edas de Am\u00e9rica do Norte. At\u00f3pase catalogado como unha \"especie invasora\" nalgunhas zonas norteamericanas, nas que se incl\u00fae Ontario e Wisconsin.\nDescrici\u00f3n.\nO pi\u00f1eiro rubio pode acadar os 30 m de altura por uns 5 metros de circunferencia, chegando a crecer 6 metros de alto en 10 anos. A s\u00faa copa \u00e9 de forma c\u00f3nica de novo para despois de adulto pasar a ser irregular, larga e deprimida, de novo presenta un tronco vestido que de adulto pasa a ser espido.\nAs follas son simples, agrupadas de d\u00faas en d\u00faas, aciculares, rexas, punzantes, curtas, de 3 a 7\u00a0cm de lonxitude, de secci\u00f3n semicircular, arredondadas no dorso, finalmente dentadas. As flores ou estr\u00f3bilos femininos son conos de forma oblonga, de cor casta\u00f1a, ap\u00f3fise pouco sa\u00ednte, desprovista de umbo espi\u00f1ento, pequenos, de 3 a 6\u00a0cm de longo, reunidos en grupos de 2 a 3, caedizos, xa que apenas maduran. Os pi\u00f1\u00f3ns, que son as sementes, son mi\u00fados, dotadas dunha \u00e1.\nAtura o pleno sol, non as\u00ed coa sombra; ad\u00e1ptase a todo tipo de solo ag\u00e1s os asolagados mais si os h\u00famidos, mellor canto m\u00e1is f\u00e9rtiles e profundos que garantes un bo desenvolvemento, resiste a seca. Non atura a poluci\u00f3n e non vive moito tempo en competencia con outras especies que o superen en altura. Resiste invernos moi fr\u00edos.\nTaxonom\u00eda.\n\"Pinus sylvestris\" foi descrita por Carl von Linn\u00e9 e publicado en \"Species Plantarum\" 2: 1000. 1753.\nO seu nome xen\u00e9rico procede do lat\u00edn \"pinus\" (pi\u00f1eiro). O nome espec\u00edfico sylvestris: ep\u00edteto latino que significa \"dos bosques, silvestre, bravo\"."}
{"id": "157985", "revid": "16394", "url": "https://gl.wikipedia.org/wiki?curid=157985", "title": "Pinus sylvestris", "text": ""}
{"id": "157989", "revid": "85894", "url": "https://gl.wikipedia.org/wiki?curid=157989", "title": "O Espi\u00f1o, Ponte, Silleda", "text": "O Espi\u00f1o \u00e9 un lugar da parroquia de Ponte no concello pontevedr\u00e9s de Silleda. No ano 2017, estaba deshabitado.\nSituaci\u00f3n.\nEst\u00e1 situado no centro da parroquia, pr\u00f3ximo ao lugar de Trasdosisto, do que est\u00e1 separado pola PO-205. \u00c9 o lugar m\u00e1is moderno de Ponte, datando a primeira construci\u00f3n da d\u00e9cada de 1970.\nDenominaci\u00f3n.\nO Espi\u00f1o tam\u00e9n recibe o nome de \"Tras do Agro\", xa que para os veci\u00f1os dos lugares situados m\u00e1is ao norte (e a menor altura) se atopaba por detr\u00e1s do Agro de Casderrei. Outra denominaci\u00f3n hist\u00f3rica deste lugar \u00e9 a de \"Cro\u00ed\u00f1os Brancos\"."}
{"id": "157990", "revid": "85894", "url": "https://gl.wikipedia.org/wiki?curid=157990", "title": "Trasdosisto, Ponte, Silleda", "text": "Trasdosisto \u00e9 un lugar da parroquia de Ponte no concello pontevedr\u00e9s de Silleda. No ano 2017 estaba deshabitado.\nSituaci\u00f3n.\nSituado a car\u00f3n da PO-205, este lugar \u00e9 un dos m\u00e1is novos da parroquia. Est\u00e1 situado no centro da parroquia e nel at\u00f3pase o campo da festa, onde se celebra a Festa do chourizo, e o cruceiro. Pr\u00f3ximos a este lugar at\u00f3panse a igrexa parroquial e o cemiterio."}
{"id": "157999", "revid": "85894", "url": "https://gl.wikipedia.org/wiki?curid=157999", "title": "O Franco, Montouto, Abegondo", "text": "O Franco \u00e9 un lugar da parroquia de Montouto no concello coru\u00f1\u00e9s de Abegondo na comarca da Coru\u00f1a. Ti\u00f1a 19 habitantes no ano 2016 segundo datos do Instituto Nacional de Estad\u00edstica, dos cales 10 eran homes e 9 mulleres."}
{"id": "158000", "revid": "85894", "url": "https://gl.wikipedia.org/wiki?curid=158000", "title": "As Nogueiras, Montouto, Abegondo", "text": "As Nogueiras \u00e9 un lugar da parroquia de Montouto no concello coru\u00f1\u00e9s de Abegondo na comarca da Coru\u00f1a. Ti\u00f1a 86 habitantes no ano 2016 segundo datos do Instituto Nacional de Estad\u00edstica, dos cales 40 eran homes e 46 mulleres."}
{"id": "158001", "revid": "85894", "url": "https://gl.wikipedia.org/wiki?curid=158001", "title": "O Pazo, Montouto, Abegondo", "text": "O Pazo \u00e9 un lugar da parroquia de Montouto no concello coru\u00f1\u00e9s de Abegondo na Comarca da Coru\u00f1a. Ti\u00f1a 12 habitantes no ano 2016 segundo datos do Instituto Nacional de Estad\u00edstica, dos cales 4 eran homes e 8 mulleres."}
{"id": "158002", "revid": "85894", "url": "https://gl.wikipedia.org/wiki?curid=158002", "title": "Quint\u00e1n, Montouto, Abegondo", "text": "Quint\u00e1n \u00e9 un lugar da parroquia de Montouto no concello coru\u00f1\u00e9s de Abegondo na comarca da Coru\u00f1a. Ti\u00f1a 29 habitantes no ano 2016 segundo datos do Instituto Nacional de Estad\u00edstica, dos cales 13 eran homes e 16 mulleres."}
{"id": "158003", "revid": "85894", "url": "https://gl.wikipedia.org/wiki?curid=158003", "title": "Sant\u00edn, Montouto, Abegondo", "text": "Sant\u00edn \u00e9 un lugar da parroquia de Montouto no concello coru\u00f1\u00e9s de Abegondo na comarca da Coru\u00f1a. Ti\u00f1a 31 habitantes no ano 2016 segundo datos do Instituto Nacional de Estad\u00edstica, dos cales 14 eran homes e 17 mulleres.\nO n\u00facleos de Sant\u00edn e Figueroa Pequeno est\u00e1n pegados."}
{"id": "158004", "revid": "85894", "url": "https://gl.wikipedia.org/wiki?curid=158004", "title": "Orto de Arriba, Orto, Abegondo", "text": "Orto de Arriba \u00e9 un lugar da parroquia de Orto no concello coru\u00f1\u00e9s de Abegondo na comarca da Coru\u00f1a. Ti\u00f1a 103 habitantes no ano 2016 segundo datos do Instituto Nacional de Estad\u00edstica, dos cales 49 eran homes e 54 mulleres."}
{"id": "158005", "revid": "85894", "url": "https://gl.wikipedia.org/wiki?curid=158005", "title": "San Rom\u00e1n, Orto, Abegondo", "text": "San Rom\u00e1n \u00e9 un lugar da parroquia de Orto no concello coru\u00f1\u00e9s de Abegondo na Comarca da Coru\u00f1a. Ti\u00f1a 90 habitantes no ano 2016 segundo datos do Instituto Nacional de Estad\u00edstica, dos cales 46 eran homes e 44 mulleres."}
{"id": "158006", "revid": "85894", "url": "https://gl.wikipedia.org/wiki?curid=158006", "title": "Seixurra, Orto, Abegondo", "text": "Seixurra \u00e9 un lugar da parroquia de Orto no concello coru\u00f1\u00e9s de Abegondo na comarca da Coru\u00f1a. Ti\u00f1a 49 habitantes no ano 2016 segundo datos do Instituto Nacional de Estad\u00edstica, dos cales 25 eran homes e 24 mulleres."}
{"id": "158010", "revid": "16394", "url": "https://gl.wikipedia.org/wiki?curid=158010", "title": "Pi\u00f1eiro silvestre", "text": ""}
{"id": "158011", "revid": "43749", "url": "https://gl.wikipedia.org/wiki?curid=158011", "title": "Pi\u00f1eiro de repoboaci\u00f3n", "text": ""}
{"id": "158013", "revid": "16394", "url": "https://gl.wikipedia.org/wiki?curid=158013", "title": "Quercus robur", "text": ""}
{"id": "158014", "revid": "1888", "url": "https://gl.wikipedia.org/wiki?curid=158014", "title": "Laurus nobilis", "text": ""}
{"id": "158017", "revid": "5312", "url": "https://gl.wikipedia.org/wiki?curid=158017", "title": "Pantalla de plasma", "text": "A pantalla de plasma \u00e9 un tipo de pantalla plana utilizada para aplicaci\u00f3ns de v\u00eddeo e televisi\u00f3n, e orixinalmente en inform\u00e1tica, que se emprega especialmente en televisores grandes, de 37 a 70 polgadas, a\u00ednda que tam\u00e9n se pode utilizar noutros m\u00e1is pequenos.\nFuncionamento.\nA pantalla de plasma moderna consta de mill\u00f3ns de celas diminutas, denominadas pixeles, situadas entre dous paneis de cristal que cont\u00e9n unha mestura dos gases nobres neon e xenon a baixa presi\u00f3n. Unha substancia fosforescente recobre cada unha desas celas e cando os \u00e1tomos individuais deses gases se ioinizan pola existencia dun campo el\u00e9ctrico intenso se converte automaticamente en plasma que \u00e1 s\u00faa vez emite luz ao ser ionizada que reflicte nas celas, cada unha delas div\u00eddese en tres subcelas que est\u00e1n recubertas por unha substancia fosforescente de cor diferente, unha vermella, outra verde e outra azul que se mesturan dentro de cada cela creando unha gama de cores, ao variaren os pulsos de corrente en cada subcela modif\u00edcase a intensidade da cor, o que lle permite abranguer todas as cores do espectro.\nDesenvolvemento.\nDonald Bitzer, Gene Slottow e Robert Wilson da Universidade de Illinois crearon en 1964 a pantalla de plasma para o sistema inform\u00e1tico PLATO (\"Programmed Logic for Automated Teaching Operations\"), estes monitores eran monocromos (laranxa, verde ou amarelo), caracteriz\u00e1banse pola s\u00faa dureza e por poder actualizar a imaxe sen necesidade de circu\u00edtos nin memorias pero a finais da d\u00e9cada de 1970 as memorias dos semicondutores fixeron \u00e1s pantallas CRT m\u00e1is baratas. En 1997, Pioneer comezou a venda do primeiro televisor de plasma ao p\u00fablico e outras compa\u00f1\u00edas seguiron os seus pasos, fac\u00e9ndose cunha importante parte do mercado, copando o mercado dos televisores grandes ata 2006 en favor das pantallas LCD, progresi\u00f3n que continuou nos anos seguintes."}
{"id": "158018", "revid": "89787", "url": "https://gl.wikipedia.org/wiki?curid=158018", "title": "Amor Prohibido (canci\u00f3n)", "text": "\"Amor Prohibido\" \u00e9 unha canci\u00f3n pop da cantante pop mexicana Selena. \u00c9 o primeiro sinxelo do seu \u00e1lbum hom\u00f3nimo, de 1994. Estreouse como sinxelo principal a trav\u00e9s do selo EMI Latin o 13 de abril de 1994. Foi escrita por Selena, o seu irm\u00e1n e produtor musical A.\u00a0B. Quintanilla e o corista da banda de Selena, Pete Astudillo. Os temas da letra de \"Amor Prohibido\" foron analizados por autores, music\u00f3logos e xornalistas, quen os considerou relevantes para os problemas que enfronta a comunidade LGBT. Unha interpretaci\u00f3n popular compara a letra con \"Romeo e Xulieta\". A canci\u00f3n foi premiada no concurso \"Regional Mexican Songs of The Year\" en 1995."}
{"id": "158019", "revid": "100789", "url": "https://gl.wikipedia.org/wiki?curid=158019", "title": "CNN+", "text": "CNN+ foi unha canle tem\u00e1tica espa\u00f1ola de televisi\u00f3n que emit\u00eda 24 horas de informaci\u00f3n nada o 27 de xaneiro de 1999; o 28 de decembro de 2010 finalizou as s\u00faas emisi\u00f3ns para dar paso \u00e1 canle Gran Hermano 24 horas.\nCaracter\u00edsticas.\nEstaba producida pola Compa\u00f1\u00eda Independiente de Noticias de Televisi\u00f3n, empresa participada nun 50% pola compa\u00f1\u00eda espa\u00f1ola Sogecable e noutro 50% pola compa\u00f1\u00eda estadounidense Turner Broadcasting-Grup Time Warner (propietaria da cadea de informaci\u00f3n continua CNN). O slogan da canle era: \"Est\u00e1 pasando, lo est\u00e1s viendo\".\nEmit\u00eda a nivel nacional a trav\u00e9s da plataforma de televisi\u00f3n v\u00eda sat\u00e9lite de pago Digital+, e tam\u00e9n gratuitamente a trav\u00e9s da Televisi\u00f3n Dixital Terrestre nun dos dous multiplexores de Gestevisi\u00f3n Telecinco e, para o resto do mundo, v\u00eda Internet.\nO 10 de decembro de 2010 confirmouse que o grupo PRISA pechar\u00eda a cadea, derivado da fusi\u00f3n entre Cuatro e Telecinco, e trasladando a todos os seus traballadores \u00e1 axencia Atlas, propiedade de Telecinco."}
{"id": "158020", "revid": "55612", "url": "https://gl.wikipedia.org/wiki?curid=158020", "title": "Mediaset Espa\u00f1a", "text": "Grupo Audiovisual Mediaset Espa\u00f1a Comunicaci\u00f3n, S.A.U. \u00e9 un grupo empresarial espa\u00f1ol, creado en marzo de 1989, cuxa actividade c\u00e9ntrase, esencialmente, na produci\u00f3n e exhibici\u00f3n de contidos televisivos. En 2012 opera as canles de televisi\u00f3n Telecinco, Cuatro, LaSiete, Factor\u00edaDeFicci\u00f3n, Boing, Divinity, Energy, Nueve e Telecinco HD, esta derradeira \u00e9 o sinal en alta definici\u00f3n de Telecinco.\nO grupo pos\u00fae varias empresas do sector, coma a axencia de noticias Atlas, a xestora de publicidade Publiespa\u00f1a ou a produtora audiovisual de cine e televisi\u00f3n Telecinco Cinema. Do mesmo xeito, pos\u00fae o 22% de Canal+ e, xunto con Mediaset, o 75% de Endemol.\nOs accionistas maioritarios de Mediaset Espa\u00f1a son: Mediaset Investimenti, cun 41,6% do capital e o Grupo PRISA cun 17,3%.\nO 11 de marzo do 2011, trala compra de Cuatro e a creaci\u00f3n de novos canles, a empresa informou \u00e1 CNMV que, na Xunta de Accionistas, modificar\u00edase a denominaci\u00f3n social da compa\u00f1\u00eda dende Gestevisi\u00f3n Telecinco a Mediaset Espa\u00f1a.\nO grupo Mediaset Espa\u00f1a, \u00e9 o maior grupo televisivo de Espa\u00f1a no canto \u00e1 audiencia (26,8%, abril de 2012 FormulaTV) e no canto \u00f3 n\u00famero de canles."}
{"id": "158021", "revid": "67948", "url": "https://gl.wikipedia.org/wiki?curid=158021", "title": "Factor\u00eda de Ficci\u00f3n", "text": "Factor\u00eda de Ficci\u00f3n, antes co\u00f1ecida como FDF Telecinco, \u00e9 unha canle de televisi\u00f3n privada espa\u00f1ola propiedade de Mediaset Espa\u00f1a que emite a trav\u00e9s da TDT e nas plataformas de televisi\u00f3n de pago Movistar+ e Vodafone TV, Orange TV, R e Euskatel. Comezou as s\u00faas emisi\u00f3ns o 18 de febreiro de 2008 co nome de FDF Telecinco, substitu\u00edndo na s\u00faa frecuencia \u00e1 canle Telecinco Estrellas. O s\u00e1bado 25 de xullo de 2009 cambiou a s\u00faa imaxe corporativa e remodelou o anterior nome de FDF Telecinco ao actual.\nO nome prov\u00e9n da extinta canle Factor\u00eda de Ficci\u00f3n do cal Gestevisi\u00f3n Telecinco era socio xunto \u00e1 produtora Globomedia e Grupo Antena 3 e que cesou as s\u00faas emisi\u00f3ns o 30 de xullo de 2007.\nAudiencias.\nEvoluci\u00f3n da cota de pantalla mensual, segundo as medici\u00f3ns de audiencia elaborados en Espa\u00f1a por TNS. Est\u00e1n en letra grosa e verde os meses en que foi l\u00edder de audiencia entre as canles tem\u00e1ticas de televisi\u00f3n dixital (TDT)."}
{"id": "158022", "revid": "5863", "url": "https://gl.wikipedia.org/wiki?curid=158022", "title": "Rande", "text": "Co top\u00f3nimo Rande podemos referirnos a varios lugares de Galicia:\nNa provincia da Coru\u00f1a\nNa provincia de Pontevedra\nEn Portugal"}
{"id": "158023", "revid": "1131", "url": "https://gl.wikipedia.org/wiki?curid=158023", "title": "Os Carballos", "text": "O top\u00f3nimo galego Os Carballos pode referirse a:"}
{"id": "158024", "revid": "56817", "url": "https://gl.wikipedia.org/wiki?curid=158024", "title": "Rat\u00f3n", "text": "Co top\u00f3nimo Rat\u00f3n podemos referirnos a dous lugares de Galicia:\nNa provincia da Coru\u00f1a\nNa provincia de Pontevedra"}
{"id": "158025", "revid": "56817", "url": "https://gl.wikipedia.org/wiki?curid=158025", "title": "Budeiros", "text": "Co top\u00f3nimo Budeiros podemos referirnos a dous lugares de Galicia:\nNa provincia da Coru\u00f1a"}
{"id": "158027", "revid": "18868", "url": "https://gl.wikipedia.org/wiki?curid=158027", "title": "Rego", "text": "Co termo Rego podemos referirnos a:"}
{"id": "158030", "revid": "22570", "url": "https://gl.wikipedia.org/wiki?curid=158030", "title": "E-Prime", "text": "E-Prime (que significa English Prime) \u00e9 un xeito de falar ingl\u00e9s sen usar o verbo \"ser\" ou \"estar\", en ingl\u00e9s \"to be\", en calquera parte (\"be\", \"is\", \"am\", \"are\", \"was\", \"were\", \"been\", \"being\" ). En cambio, un falante ou un escribente de \"E-Prime\" usa verbos diferentes como \"facerse\" (en ingl\u00e9s \"to become\"), \"permanecer\" (\"to remain\"), e \"igualarse\" (\"to equal\") ou eles poden reconstru\u00edr a frase para mostrar quen ou que fai a acci\u00f3n.\nPor exemplo, en \"E-Prime\", un escribente cambiar\u00eda a frase \"Mistakes were made\" = \"Erros foron feitos\" a \"Joe made mistakes\" = \"Joe fixo erros\". Ese cambio de formulaci\u00f3n revela un actor (Joe) mentres que a forma precedente ocultou o actor. Os usuarios de \"E-Prime\" considerar\u00edan m\u00e1is adecuada a frase alterada.\nRaz\u00f3ns de \"E-Prime\".\nD. David Bourland, Jr. foi quen primeiramente propuxo \"E-Prime\" en 1965. Bourland estudara Sem\u00e1ntica Xeral no pasado. A idea principal da Sem\u00e1ntica Xeral \u00e9 que os seres humanos poden saber simplemente que eles observan e experimentan cando ven, oen, tocan, senten por gusto, olen, pensan, e senten, e as observaci\u00f3ns e as experiencias actuais poden afectar \u00e1s observaci\u00f3ns e as experiencias futuras. Xa que calquera ten experiencias diferentes dos demais, tam\u00e9n as interpretaci\u00f3ns das experiencias son diferentes.\nEstudantes de Sem\u00e1ntica Xeral e usuarios de \"E-Prime\" opinan que dicir \"This cat is soft\" = \"Este gato \u00e9 brando\" omite numerosos outros atributos, e implica que o \"obxecto\" exterior do gato \u00e9 o \"mesmo que\" a experiencia interior de \"ser brando\". En cambio, usuarios de \"E-Prime\" din \"This cat feels soft TO ME\" = \"Este gato par\u00e9ceme brando\" para recordarse das cousas seguintes: \nQue non \u00e9 \"E-Prime\".\n\"E-Prime\" e Sem\u00e1ntica Xeral non son linguas ou formas de ingl\u00e9s diferentes. En suma, eles reservan xeitos diferentes de pensar e de falar do mundo. Linguas como \u00e1rabe, turco, e canton\u00e9s, a\u00ednda que non ten un verbo separado para \"ser\" ou \"estar\", pos\u00faen a idea de \"ser\". Por exemplo, un individuo falando na nosa lingua poder\u00eda dicir \"Esta maz\u00e1 \u00e9 vermella\". Outro falando en \u00e1rabe poder\u00eda dicir (en traduci\u00f3n literal) \"Esta maz\u00e1 vermella\".\nA maior\u00eda das linguas pode ser usada para espremer a idea dunha maz\u00e1 vermella. Un usuario de \"E-Prime\" pode simplemente dicir (en traduci\u00f3n literal) \"Esta maz\u00e1 par\u00e9ceme vermella\" para recordarse que \"ver vermella\" incl\u00fae e a maz\u00e1 e o ollo e cerebro da persoa observante da maz\u00e1.\nNumerosos especialistas en ingl\u00e9s alertan aos estudantes para usar verbos diferentes de \"ser\" ou \"estar\". Para eles, o uso de verbos m\u00e1is activos fai a obra escrita m\u00e1is clara e m\u00e1is interesante. Estes estudosos queren refinar obras escritas polos seus estudantes e non necesariamente aceptan as ideas de Sem\u00e1ntica Xeral ou \"E-Prime\"."}
{"id": "158032", "revid": "85894", "url": "https://gl.wikipedia.org/wiki?curid=158032", "title": "A Axilda, Presedo, Abegondo", "text": "A Axilda \u00e9 un lugar da parroquia de Presedo no concello coru\u00f1\u00e9s de Abegondo na comarca da Coru\u00f1a. Ti\u00f1a 8 habitantes no ano 2016 segundo datos do Instituto Nacional de Estad\u00edstica, dos cales 6 eran homes e 2 mulleres."}
{"id": "158033", "revid": "56817", "url": "https://gl.wikipedia.org/wiki?curid=158033", "title": "A Axilda", "text": "O top\u00f3nimo galego A Axilda pode referirse a:"}
{"id": "158034", "revid": "85894", "url": "https://gl.wikipedia.org/wiki?curid=158034", "title": "Ascar\u00eds, Presedo, Abegondo", "text": "Ascar\u00eds \u00e9 un lugar da parroquia de Presedo no concello coru\u00f1\u00e9s de Abegondo na comarca da Coru\u00f1a. Ti\u00f1a 14 habitantes no ano 2014 segundo datos do Instituto Nacional de Estad\u00edstica, dos cales 7 eran homes e 7 mulleres."}
{"id": "158035", "revid": "85894", "url": "https://gl.wikipedia.org/wiki?curid=158035", "title": "Os Bedugos, Presedo, Abegondo", "text": "Os Bedugos \u00e9 un lugar da parroquia de Presedo no concello coru\u00f1\u00e9s de Abegondo na comarca da Coru\u00f1a. Ti\u00f1a 8 habitantes no ano 2016 segundo datos do Instituto Nacional de Estad\u00edstica, dos cales 2 eran homes e 6 mulleres."}
{"id": "158036", "revid": "85894", "url": "https://gl.wikipedia.org/wiki?curid=158036", "title": "Brandi\u00e1n, Presedo, Abegondo", "text": "Brandi\u00e1n \u00e9 un lugar da parroquia de Presedo no concello coru\u00f1\u00e9s de Abegondo na comarca da Coru\u00f1a. Ti\u00f1a 13 habitantes no ano 2016 segundo datos do Instituto Nacional de Estad\u00edstica, dos cales 6 eran homes e 7 mulleres."}
{"id": "158037", "revid": "85894", "url": "https://gl.wikipedia.org/wiki?curid=158037", "title": "A Costa, Presedo, Abegondo", "text": "A Costa \u00e9 un lugar da parroquia de Presedo no concello coru\u00f1\u00e9s de Abegondo na Comarca da Coru\u00f1a. Ti\u00f1a 13 habitantes no ano 2016 segundo datos do Instituto Nacional de Estad\u00edstica, dos cales 6 eran homes e 7 mulleres."}
{"id": "158038", "revid": "85894", "url": "https://gl.wikipedia.org/wiki?curid=158038", "title": "O Estanco, Presedo, Abegondo", "text": "O Estanco \u00e9 un lugar da parroquia de Presedo no concello coru\u00f1\u00e9s de Abegondo na comarca da Coru\u00f1a. Ti\u00f1a 8 habitantes no ano 2016 segundo datos do Instituto Nacional de Estad\u00edstica, dos cales 4 eran homes e 4 mulleres."}
{"id": "158039", "revid": "85894", "url": "https://gl.wikipedia.org/wiki?curid=158039", "title": "A Lama, Presedo, Abegondo", "text": "A Lama \u00e9 un lugar da parroquia de Presedo no concello coru\u00f1\u00e9s de Abegondo na comarca da Coru\u00f1a. Ti\u00f1a 6 habitantes no ano 2016 segundo datos do Instituto Nacional de Estad\u00edstica, dos cales 3 eran homes e 3 eran mulleres.\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "158040", "revid": "85894", "url": "https://gl.wikipedia.org/wiki?curid=158040", "title": "Aquelabanda, Sarand\u00f3s, Abegondo", "text": "Aquelabanda \u00e9 un lugar da parroquia de Sarand\u00f3s no concello coru\u00f1\u00e9s de Abegondo na comarca da Coru\u00f1a. Ti\u00f1a 95 habitantes no ano 2016 segundo datos do Instituto Nacional de Estad\u00edstica, dos cales 42 eran homes e 53 mulleres."}
{"id": "158041", "revid": "85894", "url": "https://gl.wikipedia.org/wiki?curid=158041", "title": "Ardexurxo, Sarand\u00f3s, Abegondo", "text": "Ardexurxo \u00e9 un lugar da parroquia de Sarand\u00f3s no concello coru\u00f1\u00e9s de Abegondo na comarca da Coru\u00f1a. Ti\u00f1a 70 habitantes no ano 2016 segundo datos do Instituto Nacional de Estad\u00edstica, dos cales 29 eran homes e 41 mulleres."}
{"id": "158042", "revid": "85894", "url": "https://gl.wikipedia.org/wiki?curid=158042", "title": "Bordel, Sarand\u00f3s, Abegondo", "text": "Bordel \u00e9 un lugar da parroquia de Sarand\u00f3s no concello coru\u00f1\u00e9s de Abegondo na comarca da Coru\u00f1a. Ti\u00f1a 122 habitantes no ano 2016 segundo datos do Instituto Nacional de Estad\u00edstica, dos cales 62 eran homes e 60 mulleres."}
{"id": "158043", "revid": "85894", "url": "https://gl.wikipedia.org/wiki?curid=158043", "title": "Bordelle, Sarand\u00f3s, Abegondo", "text": "Bordelle \u00e9 un lugar da parroquia de Sarand\u00f3s no concello coru\u00f1\u00e9s de Abegondo na comarca da Coru\u00f1a. Ti\u00f1a 106 habitantes no ano 2016 segundo datos do Instituto Nacional de Estad\u00edstica, dos cales 55 eran homes e 51 mulleres."}
{"id": "158044", "revid": "624", "url": "https://gl.wikipedia.org/wiki?curid=158044", "title": "Leite de Vasconcelos", "text": ""}
{"id": "158045", "revid": "98629", "url": "https://gl.wikipedia.org/wiki?curid=158045", "title": "Urina", "text": "Nos mam\u00edferos, a urina ou ouri\u00f1os, popularmente co\u00f1ecida como mexa ou mexo, \u00e9 un flu\u00eddo excretorio, resultante da filtraci\u00f3n do sangue nos riles. Nas aves e nos r\u00e9ptiles \u00e9 unha excreci\u00f3n s\u00f3lida ou semi-s\u00f3lida. F\u00f3rmase na filtraci\u00f3n, a cal \u00e9 feita nas nefronas. As nefronas conte\u00f1en un tubo, chamado t\u00fabulo, que est\u00e1 rodeado de vasos sangu\u00edneos, que absorben os nutrientes que o organismo precisa, para despois ir para os ur\u00e9teres e de a\u00ed para a vexiga onde \u00e9 almacenado e pasado para a uretra para finalmente ser expelida.\nA urina humana, as\u00ed como a urina doutros animais, est\u00e1 composta principalmente de auga (96%, de media), mais cont\u00e9n tam\u00e9n urea, \u00e1cido \u00farico, sal e outras substancias, sendo expelida durante o acto de ouri\u00f1ar. O volume, a acidez e a concentraci\u00f3n de sales na urina son regulados por hormonas, entre as cales figuran a hormona antidiur\u00e9tica e a aldosterona. Estas hormonas act\u00faan nos riles para garantir que a auga, os sales e o equilibrio \u00e1cido-base (acidez ou alcalinidade do sangue e do flu\u00eddo intersticial) do organismo se mante\u00f1an dentro de estreitos l\u00edmites. A presenza na urina de azucre, albumina, pigmentos biliares ou cantidades anormais dalgunhas substancias, inclu\u00edndo as constitu\u00edntes habituais, \u00e9 indicador de doenzas. A urina \u00e9 normalmente est\u00e9ril cando \u00e9 expelida e ten s\u00f3 un vago cheiro. O cheiro desagrad\u00e1bel da urina deteriorada d\u00e9bese \u00e1 acci\u00f3n de bacterias que provocan a liberaci\u00f3n de amon\u00edaco.\nUn adulto saud\u00e1bel de dieta com\u00fan pode producir entre 1000 e 2000 ml de urina por d\u00eda. O volume m\u00ednimo de urina necesario para retirar do organismo todos os produtos residuais \u00e9 de cerca de 0,5 l nun home de 70\u00a0kg; todo o volume producido por riba deste consiste nun exceso de auga. Unha grande inxesti\u00f3n de l\u00edquidos aumenta a cantidade de urina producida; unha grande perda de l\u00edquido a trav\u00e9s da transpiraci\u00f3n, v\u00f3mitos ou diarrea conduce \u00e1 diminuci\u00f3n de volume. O volume de urina eliminado durante o d\u00eda \u00e9 o dobre do producido pola noite, nos humanos saud\u00e1beis. En desordes patol\u00f3xicas esta constante pode ser alterada pasando o individuo a eliminar igual volume en dous per\u00edodos ou m\u00e1is durante a noite (nicturia)\nAlteraci\u00f3ns da urina.\nA urina pode ser producida en cantidades anormais ou ter un aspecto ou composici\u00f3n anormais.\nVolume anormal.\nUnha produci\u00f3n diaria de urina superior a 2,5 l \u00e9 anormal, a menos que o individuo beba l\u00edquidos en exceso ou sufra dalgunha doenza (ex:poliuria).\nPode tam\u00e9n haber unha produci\u00f3n anormalmente reducida de urina \u2014menos de 0,4 l\u2014 en casos de deshidrataci\u00f3n grave ou de insuficiencia renal aguda. Esta situaci\u00f3n pode tam\u00e9n ocorrer cando os riles non reciben o seu abastecemento normal de sangue en virtude de situaci\u00f3ns como insuficiencia card\u00edaca, choque ou doenzas como leptospirose.\nA falta de produci\u00f3n de urina polos riles, a anuria, pode deberse a lesi\u00f3ns graves nos riles. O impedimento ao paso da urina contida na vexiga d\u00e9bese, mais frecuentemente, a unha obstruci\u00f3n na parte inferior do tracto urinario como resultado dun tumor na pr\u00f3stata, de c\u00e1lculos encravados na uretra ou da hipertrof\u00eda da pr\u00f3stata, e nese caso tr\u00e1tase dunha situaci\u00f3n de retenci\u00f3n urinaria na cal a produci\u00f3n de urina \u00e9 efectivamente normal, e non dunha anuria.\nAspecto anormal.\nA urina turbia pode deberse a unha infecci\u00f3n do tracto urinario e nese caso ten un cheiro f\u00e9tido. Os c\u00e1lculos do tracto urinario poden tam\u00e9n orixinar unha urina turbia, mas non necesariamente infectada. A urina turbia \u00e9 resultado da presenza de determinados sales, como fosfatos. En casos raros, pode aparecer linfa mesturada coa urina, o que lle confire un aspecto leitoso.\nCando \u00e9 lixeira, a hematuria (presenza de sangue na urina) d\u00e1 \u00e1 urina un aspecto escurecido. Cando a cantidade de sangue na urina aumenta, esta t\u00f3rnase avermellada e pode conter co\u00e1gulos. Con todo, a urina avermellada non \u00e9 s\u00f3 provocada pola presenza de sangue. Alg\u00fans corantes alimentarios poden ser expelidos pola urina e existe unha gran variedade de f\u00e1rmacos que poden alterar a cor (por exemplo, a rifampicina e a dipirona pode tornala alaranxada). Tam\u00e9n as persoas que comen beterraba poden ficar coa urina avermellada. Nalg\u00fans doentes con porfiria, a urina t\u00f3rnase avermellada cando se deixa en repouso; en persoas con ictericia, a urina \u00e9 casta\u00f1a ou alaranxada. A urina con escuma, principalmente se esta persiste despois de ter sido axitada, pode conter exceso de prote\u00ednas.\nComposici\u00f3n anormal.\nNa diabetes mellitus, o exceso de glicosa no sangue pasa para a urina, causando glicosuria. Na glomerulonefrite e na \"s\u00edndrome nefr\u00f3tica\", pode rexistrarse un exceso de prote\u00edna na urina (situaci\u00f3n designada por proteinuria). No caso de insuficiencia renal, a cantidade total de produtos residuais na urina (como urea) \u00e9 reducida. Outras alteraci\u00f3ns renais, como a s\u00edndrome de Fanconi e a \"acidose tubular renal\", poden tornar a urina demasiado \u00e1cida ou excesivamente alcalina ou facer con que conte\u00f1a amino\u00e1cidos, fosfatos, sal ou auga en exceso.\nAn\u00e1lise de urina.\nA comunmente co\u00f1ecida an\u00e1lise da urina consiste nun conxunto de exames feitos na urina dun individuo que incl\u00faen a avaliaci\u00f3n das caracter\u00edsticas f\u00edsicas da urina (cor, concentraci\u00f3n, turbaci\u00f3n), a observaci\u00f3n ao microscopio e determinaci\u00f3ns qu\u00edmicas. Esta pode verificar se a funci\u00f3n renal se encontra normal ou detectar alteraci\u00f3ns no aparello urinario ou noutros sistemas.\nO exame ao microscopio pode revelar hematuria, o que indica alteraci\u00f3ns nos glom\u00e9rulos (unidades de filtraci\u00f3n dos riles) ou unha doenza dos andares superiores ou inferiores do aparello urinario. Este pode tam\u00e9n revelar roll\u00f3ns de prote\u00ednas e c\u00e9lulas renais, chamados cilindros, en calquera dos varios tipos de doenzas renais; pus ou bacterias cando hai unha infecci\u00f3n do tracto urinario; cristais, que indican a posibilidade dun erro conx\u00e9nito do metabolismo ou susceptibilidade \u00e1 formaci\u00f3n de c\u00e1lculos do tracto urinario, e ovos de esquistosoma na doenza parasitaria chamada \"bilharz\u00edase\", ou \"esquistosom\u00edase\".\nSe unha simple gota de urina acabada de coller for espallada en capa fina sobre a superficie dunha xelatina nutriente e incubada na estufa, calquera bacteria se multiplicar\u00e1 e formar\u00e1 colonias. A aparencia desas colonias ao exame microsc\u00f3pico permitir\u00e1 ao microbi\u00f3logo a identificaci\u00f3n do organismo que causa a infecci\u00f3n no tracto urinario.\nExiste unha gran variedade de tiras de test para medir dunha forma r\u00e1pida e simple determinadas substancias, como a glicosa na urina (un nivel alto indica que o doente sofre de \"diabetes mellitus\"). Proc\u00faranse tam\u00e9n outras substancias, tales como sangue, prote\u00ednas, bilirrubina etc. Deben determinarse tam\u00e9n a acidez e a concentraci\u00f3n urinarias. Estes exames bas\u00e9anse nunha simple mudanza de cor na tira de papel (con reactivos), que cando se mergulla na urina sofre reacci\u00f3ns que lle van alterar a cor."}
{"id": "158046", "revid": "85894", "url": "https://gl.wikipedia.org/wiki?curid=158046", "title": "A Calle, Sarand\u00f3s, Abegondo", "text": "A Calle \u00e9 un lugar da parroquia de Sarand\u00f3s no concello coru\u00f1\u00e9s de Abegondo na Comarca da Coru\u00f1a. Ti\u00f1a 86 habitantes no ano 2016 segundo datos do Instituto Nacional de Estad\u00edstica, dos cales 46 eran homes e 40 mulleres."}
{"id": "158047", "revid": "1131", "url": "https://gl.wikipedia.org/wiki?curid=158047", "title": "Circa Vitae", "text": "Circa Vitae (en lat\u00edn, \"Acerca da vida\") \u00e9 un grupo de pop rock alternativo estadounidense con base en Eugene (Oreg\u00f3n) que naceu en xu\u00f1o do ano 2007. O grupo est\u00e1 formado polo guitarrista Wesley Curtis, o vocalista e guitarrista Britt Brady, o percusionista Thaddeus Moore, a baixista Nate Beveridge e a vocalista e violinista Anna Ponto. En vez de vender \u00e1lbums, o grupo optou por financiarse mediante un sistema de doaz\u00f3ns, combinado cos directos.\n\u00c1lbums.\nO seu primeiro \u00e1lbum, e de momento o \u00fanico, publicado o 3 de decembro do ano 2008, recibiu o mesmo nome que o grupo, \"Circa Vitae\". No ano 2009 publicaron un tema adicional do \u00e1lbum, \u201cInfinity is 8 on its Side\u201d (en ingl\u00e9s, \"O infinito \u00e9 8 na s\u00faa banda\").\nLicenza.\nTodos os temas publicados por est\u00e1n baixo a licenza \u00abCreative Commons Reco\u00f1ecemento Non Comercial Compartir Igual 3.0\u00bb, a\u00ednda que nalg\u00fans sitios o seu primeiro e \u00fanico \u00e1lbum aparece como \u00abCreative Commons Reco\u00f1ecemento Compartir Igual 3.0\u00bb \u2500un dos temas aparece rexistrado como tal en Safe Creative\u2500."}
{"id": "158050", "revid": "4482", "url": "https://gl.wikipedia.org/wiki?curid=158050", "title": "Calle", "text": "O top\u00f3nimo Calle pode referirse a:"}
{"id": "158052", "revid": "1131", "url": "https://gl.wikipedia.org/wiki?curid=158052", "title": "KDE e.V.", "text": "KDE e.V. (\u201cKDE eingetragener Verein\u201d, \u00abAsociaci\u00f3n rexistrada KDE\u00bb en alem\u00e1n, denominaci\u00f3n legal alem\u00e1) \u00e9 unha asociaci\u00f3n fundada en 1997 que representa e apoia \u00e1 comunidade KDE, d\u00e1ndolle representaci\u00f3n legal naquelas actividades que precisen dela, xestionando os cartos, e lexitimando aos individuos que se pronuncian ou act\u00faan en nome da comunidade. En Espa\u00f1a, esta representaci\u00f3n l\u00e9vaa a cabo KDE Espa\u00f1a, a quen KDE e.V. concedeu as competencias en dito pa\u00eds.\nComo asociaci\u00f3n baixo a lei alem\u00e1, KDE e.V. est\u00e1 exenta de impostos, dado que as s\u00faas actividades e obxectivos est\u00e1n destinados a contribu\u00edr aos bens p\u00fablicos.\nFunci\u00f3ns.\nO aspecto m\u00e1is formal da KDE e.V. \u00e9 a representaci\u00f3n da comunidade KDE, de xeito que \u00e9 posible que algu\u00e9n se pronuncie oficialmente en nome da comunidade, que se poidan asinar contratos e que se poidan recibir cartos. A asociaci\u00f3n act\u00faa en nome da comunidade. A s\u00faa estrutura asegura que as decisi\u00f3ns representan as intenci\u00f3ns dos membros da comunidade.\nOutro aspecto \u00e9 o de apoiar \u00e1 comunidade KDE no desenvolvemento de software libre, financiando moitas actividades, coma encontros de desenvolvedores (\u201cdeveloper springs\u201d), onde grupos reducidos de contribuidores se xuntan uns d\u00edas para traballar, coordinarse e introducir a novos membros da comunidade. Tam\u00e9n organiza a conferencia anual (Akademy), financia os custos de transporte a alg\u00fans membros da comunidade para algunhas das s\u00faas actividades, e ten unhas oficinas con traballadores que levan a cabo as tarefas administrativas e organizativas.\nAdemais conta cun foro para que os seus membros conversen e tomen decisi\u00f3ns, act\u00faa coma un punto central de contacto coa comunidade e constit\u00fae un dos sinais de identidade de KDE.\nPor\u00e9n, KDE e.V. non interv\u00e9n nas cuesti\u00f3ns t\u00e9cnicas da comunidade, coma o desenvolvemento de software e todo o relativo a dito proceso.\nFinanciamento.\nO programa \u201cJoin the game\u201d (ingl\u00e9s para \u00ab\u00danase ao xogo\u00bb), unha campa\u00f1a para promover o programa de contribuci\u00f3n individual (para contribuci\u00f3ns econ\u00f3micas a KDE), foi a principal fonte de recadaci\u00f3n econ\u00f3mica da asociaci\u00f3n durante o segundo cuadrimestre do ano 2010.\nMembros.\nA asociaci\u00f3n conf\u00f3rmana os principais membros da comunidade KDE. Os novos membros esc\u00f3llenos mediante votaci\u00f3n os membros actuais, co obxectivo de representar de maneira efectiva no seu conxunto a toda a comunidade. Nestes momentos hai 165 membros, con dereito a voto sobre as decisi\u00f3ns da asociaci\u00f3n.\nActualmente a s\u00faa directiva est\u00e1 formada por: "}
{"id": "158053", "revid": "85894", "url": "https://gl.wikipedia.org/wiki?curid=158053", "title": "Masubi (volc\u00e1n)", "text": "Masubi \u00e9 un volc\u00e1n activo que est\u00e1 situado na superficie da l\u00faa de X\u00fapiter, \u00cdo. Est\u00e1 situado no hemisferio de vangarda da l\u00faa, nas coordenadas 49,6\u00b0 S 56,18\u00b0 O, dentro da brillante rexi\u00f3n de Tarsus Regio. A columna volc\u00e1nica de Masubi foi vista por varias sondas espaciais, comezando pola \"Voyager 1\" no ano 1979, pensase que non \u00e9 un volc\u00e1n cunha actividade persistente coma no caso de volc\u00e1ns semellantes coma Amirani e Prometheus. Masubi \u00e9 moi co\u00f1ecido debido a que pos\u00fae o regueiro de lava activo m\u00e1is grande de \u00cdo, con 240\u00a0km adicionais formados entre os anos 1999 \u00f3 2007.\nObservaci\u00f3ns feitas pola \"Voyager 1\".\nO volc\u00e1n foi detectado por primeira vez grazas \u00e1 sonda \"Voyager 1\" durante o seu encontro co sistema de X\u00fapiter o 5 de marzo do ano 1979. A \"Voyager\" descubriu unha pluma (columna) volc\u00e1nica de 64\u00a0km de altura e 177\u00a0km de ancho, composta principalmente de di\u00f3xido de xofre, no extremo norte dun longu\u00edsimo e escuro regueiro de lava de m\u00e1is de 500\u00a0km de longo. Ata o d\u00eda de hoxe, as imaxes tomadas pola \"Voyager 1\" pouco antes de que a sonda chegase o punto m\u00e1is pr\u00f3ximo a \u00cdo, son as que te\u00f1en unha maior resoluci\u00f3n espacial, 2\u00a0km por p\u00edxel. Estas imaxes revelan un regueiro de lava con forma de V no extremo norte, asociado cunha pluma volc\u00e1nica (coma fonte de material) que deixou un dep\u00f3sito escuro \u00f3 redor do regueiro, e este despois bifurcase na secci\u00f3n sur. As d\u00faas formas globulares dos dep\u00f3sitos da pluma poder\u00edan se-lo resultado do que atopou a \"Voyager 1\", que detectou d\u00faas fontes no dentro do chan do regueiro de lava e d\u00faas columnas eruptivas. Esta foi unha das plumas menos vistosas de \u00cdo vista dende as d\u00faas sondas Voyager. Inicialmente d\u00e9uselle o nome de Pluma 8, pero no ano 1979, a Uni\u00f3n Astron\u00f3mica Internacional chamoulle Masubi, deus do lume na mitolox\u00eda xaponesa. O regueiro de lava asociado coa pluma foi chamado Masubi Fluctus, pouco antes de comeza-la misi\u00f3n da sonda Galileo.\nObservaci\u00f3ns feitas pola \"Galileo\".\nA sonda \"Galileo\" e as observaci\u00f3ns feitas dende a terras revelaron actividade volc\u00e1nica en varias ocasi\u00f3n \u00e1 finais dos anos 90, pero non coma un punto quente persistente. As c\u00e1maras da Galileo observaron unha pluma volc\u00e1nica \u00f3 longo de Masubi Fluctus durante varias tempadas da misi\u00f3n, en concreto en xullo/agosto de 1999 e agosto do 2001. As c\u00e1maras da Galileo tam\u00e9n observaron a formaci\u00f3n dos dep\u00f3sitos desta pluma en setembro de 1997. En ambos casos, as columnas volc\u00e1nicas (plumas) emanaban de diferente lugares de Masubi Fluctus, provendo m\u00e1is tarde de evidencias de que as columnas de po coma estas de Masubi son o resultado dunha r\u00e1pida sublimaci\u00f3n do di\u00f3xido de xofre superficial a trav\u00e9s do seu quecemento, avanzado coa fronte do regueiro de lava, no canto de erupcionar dende a abertura principal do volc\u00e1n. Dende a Terra e durante un curto espazo de tempo, en agosto do ano 1998, os astr\u00f3nomos detectaron unha erupci\u00f3n a gran temperatura en Masubi, confirmando a composici\u00f3n m\u00e1fica a ultram\u00e1fica de Masubi Fluctus.\nObservaci\u00f3ns feitas pola \"New Horizons\".\nAs \u00faltimas observaci\u00f3ns de Masubi foron feitas pola sonda \"New Horizons\" o 28 de febreiro do 2007 no seu encontro co sistema de X\u00fapiter. Durante este encontro, foron vistas d\u00faas plumas \u00f3 longo de Masubi Fluctus. Unha vista no extremo norte do regueiro de lava, que se interpreta coma principal apertura para a sa\u00edda de material que alimenta o regueiro de lava. A segunda foi vista no medio do longo regueiro de lava. Estas d\u00faas plumas ti\u00f1an 70 e 80\u00a0km de altitude respectivamente. A \"New Horizons\" tam\u00e9n puido detectar 240\u00a0km novos do regueiro de lava en Masubi, os cales form\u00e1ronse entre a \u00faltima observaci\u00f3n da sonda \"Galileo\" de Masubi Fluctus no ano 1999 e o sobrevoo da \"New Horizons\" no ano 2007. Este \u00e9 o regueiro novo de lava m\u00e1is grande observado en todo o Sistema Solar dende que se descubriu vulcanismo extra-terrestre en \u00cdo no ano 1979. As d\u00faas plumas vistas emanaban dende o extremo norte e sur deste novo regueiro. Estas d\u00faas plumas deixaron \u00f3 redor do novo regueiro dous dep\u00f3sitos circulares de material escuro, de xeito semellante \u00f3s dep\u00f3sitos vistos pola Voyager.\nAs imaxes da \"New Horizons\" tam\u00e9n realzaron a visibilidade dos 500\u00a0km vellos do regueiro de lava, visibilidade que var\u00eda dependendo do \u00e1ngulo de fase da observaci\u00f3n. O \u00e1ngulo de fase \u00e9 o \u00e1ngulo que hai entre o observador, \u00cdo e o Sol. \u00cdo aparece \"chea\" en \u00e1ngulos de fase pr\u00f3ximos a 0\u00b0, \"medio-chea\" a \u00e1ngulos moderados de fase pr\u00f3ximos a 90\u00b0, e en forma de semi c\u00edrculo en \u00e1ngulos grandes pr\u00f3ximos \u00f3s 180\u00b0. A porci\u00f3n vella de Masubi Fluctus \u00e9 case invisible en anglos de fase baixos e s\u00f3 se ve en \u00e1ngulos de fase grandes. Isto pode ser debido a que a xeada de di\u00f3xido de xofre que est\u00e1 por riba da nova capa de lava, escurece a mesma, pero este dep\u00f3sito non deber\u00eda ser a\u00ednda o suficientemente groso coma para tapa-la textura do regueiro. Foi observado un efecto semellante de \u00e1ngulo de fase en Masubi Fluctus a trav\u00e9s das sonda \"Voyager\" e \"Galileo\", pensase que este efecto esta limitado \u00e1s lonxitudes de ondas m\u00e1is largas dentro do espectro visible."}
{"id": "158056", "revid": "85894", "url": "https://gl.wikipedia.org/wiki?curid=158056", "title": "Font\u00e1n, Sarand\u00f3s, Abegondo", "text": "Font\u00e1n \u00e9 un lugar da parroquia de Sarand\u00f3s no concello coru\u00f1\u00e9s de Abegondo na Comarca da Coru\u00f1a. Ti\u00f1a 8 habitantes no ano 2016 segundo datos do Instituto Nacional de Estad\u00edstica, dos cales 8 eran homes e 8 mulleres."}
{"id": "158057", "revid": "85894", "url": "https://gl.wikipedia.org/wiki?curid=158057", "title": "Xeixade, Sarand\u00f3s, Abegondo", "text": "Xeixade \u00e9 un lugar da parroquia de Sarand\u00f3s no concello coru\u00f1\u00e9s de Abegondo na comarca da Coru\u00f1a. Ti\u00f1a 38 habitantes no ano 2016 segundo datos do Instituto Nacional de Estad\u00edstica, dos cales 20 eran homes e 18 mulleres."}
{"id": "158058", "revid": "85894", "url": "https://gl.wikipedia.org/wiki?curid=158058", "title": "A Aroxa, Vilacova, Abegondo", "text": "A Aroxa \u00e9 un lugar da parroquia de Vilacova no concello coru\u00f1\u00e9s de Abegondo na comarca da Coru\u00f1a. Ti\u00f1a 2 habitantes no ano 2016 segundo datos do Instituto Nacional de Estad\u00edstica, dos cales 0 eran homes e 2 mulleres."}
{"id": "158059", "revid": "85894", "url": "https://gl.wikipedia.org/wiki?curid=158059", "title": "Bouzoa, Vilacova, Abegondo", "text": "Bouzoa \u00e9 un lugar da parroquia de Vilacova no concello coru\u00f1\u00e9s de Abegondo na comarca da Coru\u00f1a. Ti\u00f1a 3 habitantes no ano 2016 segundo datos do Instituto Nacional de Estad\u00edstica, dos cales 1 eran homes e 2 mulleres."}
{"id": "158061", "revid": "1131", "url": "https://gl.wikipedia.org/wiki?curid=158061", "title": "Bouzoa", "text": "O top\u00f3nimo galego Bouzoa pode referirse a:"}
{"id": "158062", "revid": "85894", "url": "https://gl.wikipedia.org/wiki?curid=158062", "title": "A Chan, Vilacova, Abegondo", "text": "A Chan \u00e9 un lugar da parroquia de Vilacova no concello coru\u00f1\u00e9s de Abegondo na comarca da Coru\u00f1a. Ti\u00f1a 14 habitantes no ano 2016 segundo datos do Instituto Nacional de Estad\u00edstica, dos cales 6 eran homes e 8 mulleres."}
{"id": "158063", "revid": "85894", "url": "https://gl.wikipedia.org/wiki?curid=158063", "title": "Fontenla, Vilacova, Abegondo", "text": "Fontenla \u00e9 un lugar da parroquia de Vilacova no concello coru\u00f1\u00e9s de Abegondo na comarca da Coru\u00f1a. Ti\u00f1a 10 habitantes no ano 2016 segundo datos do Instituto Nacional de Estad\u00edstica, dos cales 6 eran homes e 4 mulleres."}
{"id": "158064", "revid": "85894", "url": "https://gl.wikipedia.org/wiki?curid=158064", "title": "O Monte, Vilacova, Abegondo", "text": "O Monte \u00e9 un lugar da parroquia de Vilacova no concello coru\u00f1\u00e9s de Abegondo na Comarca da Coru\u00f1a. Ti\u00f1a 9 habitantes no ano 2016 segundo datos do Instituto Nacional de Estad\u00edstica, dos cales 2 eran homes e 7 mulleres."}
{"id": "158065", "revid": "85894", "url": "https://gl.wikipedia.org/wiki?curid=158065", "title": "O Picho, Vilacova, Abegondo", "text": "O Picho \u00e9 un lugar da parroquia de Vilacova no concello coru\u00f1\u00e9s de Abegondo na comarca da Coru\u00f1a. Ti\u00f1a 10 habitantes no ano 2016 segundo datos do Instituto Nacional de Estad\u00edstica, dos cales 8 eran homes e 2 mulleres."}
{"id": "158066", "revid": "55340", "url": "https://gl.wikipedia.org/wiki?curid=158066", "title": "O Picho", "text": "Co top\u00f3nimo O Picho podemos atopar os lugares de:"}
{"id": "158067", "revid": "85894", "url": "https://gl.wikipedia.org/wiki?curid=158067", "title": "A At\u00e1, Vilacova, Abegondo", "text": "A At\u00e1 \u00e9 un lugar da parroquia de Vilacova no concello coru\u00f1\u00e9s de Abegondo na comarca da Coru\u00f1a. Segundo o INE en 2016 ti\u00f1a 5 habitantes, dos cales 2 eran homes e 3 mulleres."}
{"id": "158068", "revid": "85894", "url": "https://gl.wikipedia.org/wiki?curid=158068", "title": "O Vieiro, Vilacova, Abegondo", "text": "O Vieiro \u00e9 un lugar da parroquia de Vilacova no concello coru\u00f1\u00e9s de Abegondo na comarca da Coru\u00f1a. Ti\u00f1a 15 habitantes no ano 2016 segundo datos do Instituto Nacional de Estad\u00edstica, dos cales 5 eran homes e 10 mulleres."}
{"id": "158069", "revid": "85894", "url": "https://gl.wikipedia.org/wiki?curid=158069", "title": "A Granxa, Vi\u00f3s, Abegondo", "text": "A Granxa \u00e9 un lugar da parroquia de Vi\u00f3s no concello coru\u00f1\u00e9s de Abegondo na comarca da Coru\u00f1a. Ti\u00f1a 10 habitantes no ano 2016 segundo datos do Instituto Nacional de Estad\u00edstica, dos cales 4 eran homes e 6 mulleres."}
{"id": "158070", "revid": "85894", "url": "https://gl.wikipedia.org/wiki?curid=158070", "title": "A Lagoa, Vi\u00f3s, Abegondo", "text": "A Lagoa \u00e9 un lugar da parroquia de Vi\u00f3s no concello coru\u00f1\u00e9s de Abegondo na comarca da Coru\u00f1a. Ti\u00f1a 22 habitantes no ano 2016 segundo datos do Instituto Nacional de Estad\u00edstica, dos cales 10 eran homes e 12 mulleres."}
{"id": "158071", "revid": "85894", "url": "https://gl.wikipedia.org/wiki?curid=158071", "title": "O Pazo, Vi\u00f3s, Abegondo", "text": "O Pazo \u00e9 un lugar da parroquia de Vi\u00f3s no concello coru\u00f1\u00e9s de Abegondo na Comarca da Coru\u00f1a. Ti\u00f1a 27 habitantes no ano 2016 segundo datos do Instituto Nacional de Estad\u00edstica, dos cales 16 eran homes e 11 mulleres."}
{"id": "158072", "revid": "85894", "url": "https://gl.wikipedia.org/wiki?curid=158072", "title": "Pousada, Vi\u00f3s, Abegondo", "text": "Pousada \u00e9 un lugar da parroquia de Vi\u00f3s no concello coru\u00f1\u00e9s de Abegondo na comarca da Coru\u00f1a. Ti\u00f1a 19 habitantes no ano 2016 segundo datos do Instituto Nacional de Estad\u00edstica, dos cales 11 eran homes e 8 mulleres."}
{"id": "158073", "revid": "1131", "url": "https://gl.wikipedia.org/wiki?curid=158073", "title": "O Meix\u00f3n, Cu\u00ed\u00f1a, Ortigueira", "text": "O Meix\u00f3n \u00e9 un lugar da parroquia de Cu\u00ed\u00f1a no concello Coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "158074", "revid": "85894", "url": "https://gl.wikipedia.org/wiki?curid=158074", "title": "O Fabeiro, Cu\u00ed\u00f1a, Ortigueira", "text": "O Fabeiro \u00e9 un lugar da parroquia de Cu\u00ed\u00f1a no concello Coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "158075", "revid": "1131", "url": "https://gl.wikipedia.org/wiki?curid=158075", "title": "Sangui\u00f1edo, Cu\u00ed\u00f1a, Ortigueira", "text": "Sangui\u00f1edo \u00e9 un lugar da parroquia de Cu\u00ed\u00f1a no concello Coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "158076", "revid": "1131", "url": "https://gl.wikipedia.org/wiki?curid=158076", "title": "Valescura, Cu\u00ed\u00f1a, Ortigueira", "text": "Valescura \u00e9 un lugar da parroquia de Cu\u00ed\u00f1a no concello Coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "158077", "revid": "85894", "url": "https://gl.wikipedia.org/wiki?curid=158077", "title": "O Burgo, Cu\u00ed\u00f1a, Ortigueira", "text": "O Burgo \u00e9 un lugar da parroquia de Cu\u00ed\u00f1a no concello Coru\u00f1\u00e9s de Ortigueira na comarca do Ortegal. Ti\u00f1a 7 habitantes no ano 2009 segundo datos do Instituto Galego de Estat\u00edstica dos cales eran 4 homes e 3 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 8 habitantes."}
{"id": "158078", "revid": "1131", "url": "https://gl.wikipedia.org/wiki?curid=158078", "title": "A Penaoseira, Cu\u00ed\u00f1a, Ortigueira", "text": "A Penaoseira \u00e9 un lugar da parroquia de Cu\u00ed\u00f1a no concello Coru\u00f1\u00e9s de Ortigueira na comarca do Ortegal. Ti\u00f1a 8 habitantes no ano 2009 segundo datos do Instituto Galego de Estat\u00edstica dos cales eran 4 homes e 4 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 10 habitantes."}
{"id": "158079", "revid": "25871", "url": "https://gl.wikipedia.org/wiki?curid=158079", "title": "Manuel Lanzini", "text": "Manuel Lanzini, nado o 15 de febreiro de 1993 en Ituzaing\u00f3, \u00e9 un futbolista arxentino que actualmente xoga no West Ham United da Premier League."}
{"id": "158080", "revid": "85894", "url": "https://gl.wikipedia.org/wiki?curid=158080", "title": "Pereira, Cu\u00ed\u00f1a, Ortigueira", "text": "Pereira \u00e9 un lugar da parroquia de Cu\u00ed\u00f1a no concello Coru\u00f1\u00e9s de Ortigueira na comarca do Ortegal. Ti\u00f1a 8 habitantes no ano 2009 segundo datos do Instituto Galego de Estat\u00edstica dos cales eran 1 home e 1 muller, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 3 habitantes."}
{"id": "158081", "revid": "2338", "url": "https://gl.wikipedia.org/wiki?curid=158081", "title": "Os Amieiros, Cu\u00ed\u00f1a, Ortigueira", "text": "Os Amieiros \u00e9 un lugar da parroquia de Cu\u00ed\u00f1a no concello Coru\u00f1\u00e9s de Ortigueira na comarca do Ortegal. Ti\u00f1a 4 habitantes no ano 2009 segundo datos do Instituto Galego de Estat\u00edstica dos cales eran 3 homes e 1 muller, o que sup\u00f3n un aumento con relaci\u00f3n ao ano 2000 cando ti\u00f1a 3 habitantes."}
{"id": "158082", "revid": "1131", "url": "https://gl.wikipedia.org/wiki?curid=158082", "title": "A Areosa, Cu\u00ed\u00f1a, Ortigueira", "text": "A Areosa \u00e9 un lugar da parroquia de Cu\u00ed\u00f1a no concello Coru\u00f1\u00e9s de Ortigueira na comarca do Ortegal. Non ti\u00f1a habitantes no ano 2009 segundo datos do Instituto Galego de Estat\u00edstica, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 12 habitantes."}
{"id": "158083", "revid": "23204", "url": "https://gl.wikipedia.org/wiki?curid=158083", "title": "Ana Torroja", "text": "Ana Torroja Fungairi\u00f1o, nada en Madrid o 28 de decembro de 1959, \u00e9 unha cantante espa\u00f1ola, unha das voces m\u00e1is co\u00f1ecidas da m\u00fasica pop do pa\u00eds. Foi a vocalista do grupo Mecano, xunto aos irm\u00e1ns Jos\u00e9 Mar\u00eda e Nacho Cano, cos que conseguiu un \u00e9xito espectacular en Espa\u00f1a e outros pa\u00edses.\nCon Mecano vendeu m\u00e1is de 25\u00a0000\u00a0000 de discos. En solitario leva 1\u00a0500\u00a0000 copias vendidas dos seus discos.\nTraxectoria.\nAna \u00e9 a m\u00e1is vella dunha familia numerosa de 6 irm\u00e1ns. Ten 2 irm\u00e1s (Celia e Laura) e tres irm\u00e1ns (Yago, Javier e Carlos). Comezou a s\u00faa etapa escolar nun liceo biling\u00fce en El Viso (barrio de Madrid) pr\u00f3ximo \u00e1 casa familiar naquel momento, na r\u00faa Raimundo Fern\u00e1ndez Villaverde. Posteriormente estudou nun colexio relixioso de Teresianas. Sendo unha nena conta que cantaba, a cambio dunha galleta, o \"fr\u00e8re Jacques\". O seu pai tocaba ben o piano e os Torroja estaban en contacto coa m\u00fasica a trav\u00e9s dos seus pais e av\u00f3s. Ana e Jos\u00e9 Mar\u00eda Cano co\u00f1ec\u00e9ronse nunha festa que se celebraba no madrile\u00f1o paseo da Habana no ano 1974, sendo ambos moi novos (14-15 anos aproximadamente). Nun principio Jos\u00e9 Mar\u00eda sentiuse m\u00e1is atra\u00eddo pola irm\u00e1 m\u00e1is nova de Ana, Celia. Con todo, ao pouco tempo de se co\u00f1eceren, Ana e Jos\u00e9 Mar\u00eda comezaron a vivir unha relaci\u00f3n amorosa de adolescentes que durou uns 3 anos segundo ambos manifestaron nalgunhas entrevistas, probablemente ata o traslado de Jos\u00e9 Mar\u00eda a Valencia despois do ver\u00e1n de 1977.\nUn salto a fama con Mecano.\nAna Torroja comeza a s\u00faa carreira musical en 1977 formando un d\u00fao totalmente afeccionado con Jos\u00e9 Mar\u00eda Cano \u00e1 volta deste \u00faltimo a Madrid en 1979. M\u00e1is tarde un\u00eduselles o irm\u00e1n de Jos\u00e9 Mar\u00eda, Nacho, para formar o grupo espa\u00f1ol que \"m\u00e1is discos vendeu en todo o mundo\", Mecano. Ana achegou a Mecano a s\u00faa peculiar voz e dotoulle dun toque ambiguo, xa que os temas do grupo, ao estaren escritos polos irm\u00e1ns Cano, case sempre reflect\u00edan un punto de vista masculino. A isto contribu\u00edu o aspecto un tanto masculino que Ana mostrou durante a segunda e \u00faltima etapa do grupo, entre 1986 e 1992.\n\"Puntos cardinales\" e \u201cAna, Jos\u00e9, Nacho\u201d.\nTras a \u00faltima xira do grupo, en 1992, Ana decidiu emprender a s\u00faa carreira como solista, para o que buscou produtores e compositores. Foi un traballo dif\u00edcil, xa que ela quer\u00eda un estilo diferente ao imposto polo grupo Mecano, e pasaron m\u00e1is de dous anos de traballo (1995-1997) ata que, na cidade de Londres, a artista presentou o seu primeiro material, chamado \u201cPuntos Cardinales\u201d. Neste xoga cos medios tempos e arranxos orquestrais emparentados coa factura da balada rom\u00e1ntica latina. Tam\u00e9n se editou unha versi\u00f3n para o mercado franc\u00e9s, \u201cPoints Cardinaux\u201d, que inclu\u00edu tres temas en devandito idioma, \"Les Murs\" (adaptaci\u00f3n de \"A Contratiempo\"), \"Je T'ai Tellement Aim\u00e9\" (adaptaci\u00f3n de \u201cTe he querido tanto\u201d) e \"Ananta\" (adaptaci\u00f3n de \"Como Sue\u00f1an Las Sirenas\").\n\u00c1 espera do regreso de Mecano, en 1995 interpreta \"Cada historia\" xunto a Sole Gim\u00e9nez do grupo Presuntos Implicados. En 1997 colaborou xunto con Abed Arzi\u00e9 no tema \"Media L\u00faa\" do \u00e1lbum \u201cComparsa\u201d do grupo franc\u00e9s Deep Forest. Tam\u00e9n realizou unha colaboraci\u00f3n, co cantautor Jason Hart, no tema \"Hold On\" do \u00e1lbum \u201cIf I Were You\u201d, que m\u00e1is tarde \u00e9 publicado en 2005. A promoci\u00f3n deste disco viuse interrompida polo fugaz regreso do seu antigo grupo en 1998, ent\u00f3n lanzan ao mercado o disco \u201cAna, Jos\u00e9, Nacho\u201d, do cal esper\u00e1banse concertos. Ao final, lamentablemente J. M. Cano, na entrega dos premios Amigo '98, anuncia a separaci\u00f3n definitiva do grupo.\n\"Pasajes de un sue\u00f1o\" e o retorno aos escenarios xunto a Miguel Bos\u00e9.\nLogo en 1999 retoma a s\u00faa carreira, publicou o seu seguinte traballo, \u201cPasajes de un Sue\u00f1o\u201d, aqu\u00ed transmite o seu car\u00e1cter latino e cosmopolita, con ritmos latinos, con sabor a cumbia, a merengue e a son, que ao seu propio parecer serviulle de experimento na procura da s\u00faa identidade e para saber que \"ese non era o seu sitio\". Como parte da promoci\u00f3n deste \u00e1lbum, Torroja iniciou xunto Miguel Bos\u00e9 o tour \u201cGirados\u201d, en maio de 2000, unha xira por toda Espa\u00f1a, Estados Unidos e parte de Am\u00e9rica Latina, que conclu\u00edu a principios do seguinte ano e que significou a s\u00faa volta aos escenarios. Nesta xira interpreta temas de Mecano, sen os Cano, e da s\u00faa etapa como solista, pero a\u00ednda acompa\u00f1ada. A xira iniciou en Latinoam\u00e9rica cun set list que inclu\u00eda temas como \"Cachitos de un sue\u00f1o\", \"La fuerza del destino\" e \"Como t\u00fa\", pero ao pisar Espa\u00f1a o espect\u00e1culo foi renovado. Esta segunda versi\u00f3n, na que se removeron alg\u00fans temas e agreg\u00e1ronse outros, foi levada novamente a M\u00e9xico a finais de ano, e \u00e9 a que quedou rexistrada no disco dobre e DVD hom\u00f3nimo. Devandito \u00e1lbum non incl\u00fae o concerto completo, que duraba preto de tres horas, sen\u00f3n unha selecci\u00f3n. O \u00e1lbum foi disco de platino en Espa\u00f1a e de ouro en M\u00e9xico. Esta xira finaliza en febreiro de 2001 no Festival de Vi\u00f1a de Mar en Chile.\nNo ano 2001 Ana intentou recobrar o seu p\u00fablico franc\u00e9s, conquistado na \u00e9poca de Mecano, lanzando o \u00e1lbum \u201cAna Torroja\u201d, do cal se escoitou o tema in\u00e9dito \"Mes pri\u00e8res\", pero sen maior transcendencia. Este \u00e1lbum completouse cunha xira por diferentes cidades francesas, pero foi, segundo os propios comentarios da cantante, o seu m\u00e1is sonoro fracaso, con todo o seu paso por Francia foi o que lle permitiu producir o seu seguinte traballo. Ana colaborou no disco \u201cMujer\u201d, en axuda da loita contra o cancro. Deste disco extraeuse un CD sinxelo promocional que inclu\u00eda o tema cantado por Ana, \"Clara\", entre outros. A continuaci\u00f3n colaborou na gravaci\u00f3n do disco \u201cDuetos 2\u201d, do artista mexicano Armando Manzanero, xunto ao que interpreta o tema de \"Nada personal\".\n\"Fr\u00e1gil\".\nEn 2003 publica o \u00e1lbum \u201cFragil\u201d, no que presentou a s\u00faa proposta pop m\u00e1is xenu\u00edna e atopa o seu sitio e identidade, que a fixo presentarse por primeira vez soa en vivo, nunha breve xira por Am\u00e9rica e Europa. Foi o material que a consolidou como solista, e co cal logra ademais numerosos nomeamentos e premios como o Grammy Latino, Premios Shangay (Espa\u00f1a) e os Premio Oye (M\u00e9xico). A pesar das boas cr\u00edticas, o p\u00fablico non acolle tan ben o disco. A par da promoci\u00f3n que Ana fixo do seu disco, participou tam\u00e9n xunto co italiano Gigi D\u2019Alessio, na gravaci\u00f3n do tema in\u00e9dito \"Un Nuevo Beso\". Isto, de acordo a Ana, deuse pola voz tan particular de Gigi e o seu carisma. Ademais de interpretar o tema \"Sweet Lullaby\" no disco de grandes \u00e9xitos de Deep Forest, \u201cEssence of Deep Forest\u201d.\nLogo fai unha breve pausa na s\u00faa carreira musical, realizando colaboraci\u00f3ns puntuais con artistas como Aleks Syntek, en 2004, con quen interpretou o tema a d\u00fao \"Duele el Amor\", un dos seus maiores \u00e9xitos a nivel comercial. Tam\u00e9n colabora nun dos concertos de Syntek no seu pa\u00eds, cantando xunto a el a canci\u00f3n \"Las curvas de esa chica\" pertencente a Mecano. Outras destacables colaboraci\u00f3ns de Ana d\u00e9ronse no disco \u201cMe olvid\u00e9 de vivir \u201d, cuxos beneficios foron destinados ao Proyecto Alzheimer da Fundaci\u00f3n Reina Sof\u00eda, onde cantou a d\u00fao con Txetxo Bengoetxea o tema \"Partir\" e gravar tam\u00e9n o tema \"S\u00f3lo pienso en ti\" de V\u00edctor Manuel para o programa de TVE \"Nuestra mejor canci\u00f3n\".\nA finais de 2004 lanzou en Latinoam\u00e9rica un disco de grandes \u00e9xitos chamado \u201cEsencial\u201d para o cal escolleu as canci\u00f3ns que ao seu parecer, eran as preferidas dos seus seguidores (polo cal deixou fora algunhas significativas para ela), acompa\u00f1adas dun DVD con todos os seus v\u00eddeos. A principios de 2005 devandito disco publicouse en Espa\u00f1a, inclu\u00edndo unha canci\u00f3n in\u00e9dita chamada \"No me Canso\", de Carlos Chaouen. Ademais, neste material Ana menciona, que representa un \"punto e seguido na s\u00faa carreira\". Co \u00e9xito rotundo que tivo o grupo Psy 4 de la Rime coa canci\u00f3n \"Une femme avec une femme'\" en 2005, Ana decide colaborar, para o que ser\u00eda \u201cEnfants da lune\u201d. O mesmo ano d\u00e1 a luz \u00e1 s\u00faa primeira filla, que recibiu o nome de Jara.\n\"La fuerza del destino\".\nXa no ver\u00e1n de 2006 realiza a xira \"La fuerza del destino\", coa que rende a s\u00faa particular homenaxe a Mecano e o seu p\u00fablico. O tour percorre toda Espa\u00f1a e Latinoam\u00e9rica finalizando no Festival de Vi\u00f1a de Mar, onde obtivo un \u00e9xito inesperado, con \"o monstro\", como popularmente se co\u00f1ece ao p\u00fablico do festival, esixindo a berros o seu retorno. Tam\u00e9n publica un disco r\u00e1pido chamado \u201cMe cuesta tanto olvidarte\u201d recuperando trece canci\u00f3ns da s\u00faa ex grupo versionadas de xeito novo, con sonoridades moi diferentes das orixinais. As\u00ed por exemplo, \"Hijo de la Luna\" adopta un aire de mariachi e \"Barco a Venus\" conv\u00e9rtese nunha rumba.\nEn xu\u00f1o de 2007 ofreceu unha breve actuaci\u00f3n xunto co seu antigo compa\u00f1eiro Nacho Cano na Praza de Col\u00f3n de Madrid con motivo do \"D\u00eda Mundial contra as Drogas\". No concerto, ante 4.500 persoas, interpretaron tres antigos \u00e9xitos de Mecano. En 2008, Ana decide colaborar con Schiller, artista alem\u00e1n de m\u00fasica electr\u00f3nica, pondo voz ao tema \"\u00bfPor que te vas?\", inclu\u00eddo no \u00e1lbum \u201cSehnsucht\u201d, o cal foi n.\u00ba 1 en Alema\u00f1a. O 17 de maio dese mesmo ano, \u00e9 invitada por Aleks Syntek a colaborar no macro concerto da Fundaci\u00f3n Alas, na axuda dos nenos de Latinoam\u00e9rica. Interpretou \"Me cuesta tanto olvidarte\" e \"Duele el amor\" con Aleks Syntek, \"Corazones\" con Miguel Bos\u00e9 e \u201cTe amar\u00e9\" xunto a todos os artistas invitados.\n\u201cSonrisa\u201d.\nEn 2009 interpreta xunto a Raphael, a canci\u00f3n \"Hijo de la luna\". Este mesmo ano colabora co guitarrista do grupo Man\u00e1, Sergio Vall\u00edn no seu prox\u00edmo disco \"Bendito entre las mujeres\". Actualmente, Ana prepara o seu cuarto \u00e1lbum de estudio en espa\u00f1ol, producido polo venezolano Andr\u00e9s Levin (quen xa produciu o \u00e1lbum \u201cPasajes de un sue\u00f1o\u201d, e o tema \"No me canso\") e no que colabora unha vez m\u00e1is, entre outros, Aleks Syntek. O \u00e1lbum continuar\u00e1 e evolucionar\u00e1 a li\u00f1a pop-electr\u00f3nica iniciada no \u00e1lbum \u201cFr\u00e1gil\u201d, at\u00f3pase en proceso de gravaci\u00f3n, levar\u00e1 por t\u00edtulo \"Sonrisa\" e publicar\u00edase en setembro de 2010. \u00c1 espera do prorrogado disco Ana grava o tema \u201cMar\u00eda Luz\u201d para o recompilatorio \u201c\u201d que conmemora trinta anos da formaci\u00f3n do grupo. Por fin, tras 7 anos sen ning\u00fan disco con material in\u00e9dito, Ana Torroja anuncia que o seu disco se pondr\u00e1 \u00e1 venda en setembro. O disco incluir\u00e1 canci\u00f3ns compostas por Miguel Bos\u00e9, Mai Maneses, David DeMaria, Revolver... entre outros. Ademais, Ana Torroja participou escribindo letras para d\u00faas canci\u00f3ns. O disco editouse nun libro cd que inclu\u00edu reportaxes fotogr\u00e1ficas realizadas en Mal\u00ed, as\u00ed como outros contidos exclusivos."}
{"id": "158084", "revid": "1131", "url": "https://gl.wikipedia.org/wiki?curid=158084", "title": "O Barc\u00f3n, Devesos, Ortigueira", "text": "O Barc\u00f3n \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "158085", "revid": "1131", "url": "https://gl.wikipedia.org/wiki?curid=158085", "title": "O Carballal, Devesos, Ortigueira", "text": "O Carballal \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "158086", "revid": "1131", "url": "https://gl.wikipedia.org/wiki?curid=158086", "title": "O Cotorelo, Devesos, Ortigueira", "text": "O Cotorelo \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "158087", "revid": "1131", "url": "https://gl.wikipedia.org/wiki?curid=158087", "title": "O Couce Mosquento, Devesos, Ortigueira", "text": "O Couce Mosquento \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "158088", "revid": "1131", "url": "https://gl.wikipedia.org/wiki?curid=158088", "title": "Gabi\u00e1n, Devesos, Ortigueira", "text": "Gabi\u00e1n \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "158089", "revid": "1131", "url": "https://gl.wikipedia.org/wiki?curid=158089", "title": "Ervellaqueira, Devesos, Ortigueira", "text": "Ervellaqueira \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "158090", "revid": "1131", "url": "https://gl.wikipedia.org/wiki?curid=158090", "title": "A Cruz do Coto, Devesos, Ortigueira", "text": "A Cruz do Coto \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "158094", "revid": "85894", "url": "https://gl.wikipedia.org/wiki?curid=158094", "title": "A Regueira, Vi\u00f3s, Abegondo", "text": "A Regueira \u00e9 un lugar da parroquia de Vi\u00f3s no concello coru\u00f1\u00e9s de Abegondo na comarca da Coru\u00f1a. Ti\u00f1a 1 habitante no ano 2016 segundo datos do Instituto Nacional de Estad\u00edstica, que era unha muller."}
{"id": "158095", "revid": "85894", "url": "https://gl.wikipedia.org/wiki?curid=158095", "title": "Samede, Vi\u00f3s, Abegondo", "text": "Samede \u00e9 un lugar da parroquia de Vi\u00f3s no concello coru\u00f1\u00e9s de Abegondo na comarca da Coru\u00f1a. Ti\u00f1a 16 habitantes no ano 2016 segundo datos do Instituto Nacional de Estad\u00edstica, dos cales 7 eran homes e 9 mulleres."}
{"id": "158096", "revid": "85894", "url": "https://gl.wikipedia.org/wiki?curid=158096", "title": "O Souto, Vi\u00f3s, Abegondo", "text": "O Souto \u00e9 un lugar da parroquia de Vi\u00f3s no concello coru\u00f1\u00e9s de Abegondo na Comarca da Coru\u00f1a. Ti\u00f1a 9 habitantes no ano 2016 segundo datos do Instituto Nacional de Estad\u00edstica, dos cales 4 eran homes e 5 mulleres."}
{"id": "158097", "revid": "85894", "url": "https://gl.wikipedia.org/wiki?curid=158097", "title": "Balv\u00eds, Vizo\u00f1o, Abegondo", "text": "Balv\u00eds \u00e9 un lugar da parroquia de Vizo\u00f1o no concello coru\u00f1\u00e9s de Abegondo na comarca da Coru\u00f1a. Ti\u00f1a 19 habitantes no ano 2016 segundo datos do Instituto Nacional de Estad\u00edstica, dos cales 10 eran homes e 9 mulleres."}
{"id": "158098", "revid": "85894", "url": "https://gl.wikipedia.org/wiki?curid=158098", "title": "Vorducedo Grande, Vizo\u00f1o, Abegondo", "text": "Vorducedo Grande \u00e9 un lugar da parroquia de Vizo\u00f1o no concello coru\u00f1\u00e9s de Abegondo na comarca da Coru\u00f1a. Ti\u00f1a 20 habitantes no ano 2016 segundo datos do Instituto Nacional de Estad\u00edstica, dos cales 11 eran homes e 9 mulleres."}
{"id": "158099", "revid": "85894", "url": "https://gl.wikipedia.org/wiki?curid=158099", "title": "Vorducedo Pequeno, Vizo\u00f1o, Abegondo", "text": "Vorducedo Pequeno \u00e9 un lugar da parroquia de Vizo\u00f1o no concello coru\u00f1\u00e9s de Abegondo na comarca da Coru\u00f1a. Ti\u00f1a 22 habitantes no ano 2016 segundo datos do Instituto Nacional de Estad\u00edstica, dos cales 12 eran homes e 10 mulleres."}
{"id": "158100", "revid": "85894", "url": "https://gl.wikipedia.org/wiki?curid=158100", "title": "Os Curr\u00e1s, Vizo\u00f1o, Abegondo", "text": "Os Curr\u00e1s \u00e9 un lugar da parroquia de Vizo\u00f1o no concello coru\u00f1\u00e9s de Abegondo na comarca da Coru\u00f1a. Ti\u00f1a 33 habitantes no ano 2016 segundo datos do Instituto Nacional de Estad\u00edstica, dos cales 17 eran homes e 16 mulleres."}
{"id": "158101", "revid": "85894", "url": "https://gl.wikipedia.org/wiki?curid=158101", "title": "Ferr\u00e1s, Vizo\u00f1o, Abegondo", "text": "Ferr\u00e1s \u00e9 un lugar da parroquia de Vizo\u00f1o no concello coru\u00f1\u00e9s de Abegondo na comarca da Coru\u00f1a. Ti\u00f1a 11 habitantes no ano 2016 segundo datos do Instituto Nacional de Estad\u00edstica, dos cales 6 eran homes e 5 mulleres."}
{"id": "158102", "revid": "85894", "url": "https://gl.wikipedia.org/wiki?curid=158102", "title": "A Fraga, Vizo\u00f1o, Abegondo", "text": "A Fraga \u00e9 un lugar da parroquia de Vizo\u00f1o no concello coru\u00f1\u00e9s de Abegondo na comarca da Coru\u00f1a. Ti\u00f1a 20 habitantes no ano 2016 segundo datos do Instituto Nacional de Estad\u00edstica, dos cales 9 eran homes e 11 mulleres."}
{"id": "158103", "revid": "85894", "url": "https://gl.wikipedia.org/wiki?curid=158103", "title": "A Malata, Vizo\u00f1o, Abegondo", "text": "A Malata \u00e9 un lugar da parroquia de Vizo\u00f1o no concello coru\u00f1\u00e9s de Abegondo na comarca da Coru\u00f1a. Ti\u00f1a 12 habitantes no ano 2016 segundo datos do Instituto Nacional de Estad\u00edstica, dos cales 6 eran homes e 6 mulleres."}
{"id": "158104", "revid": "85894", "url": "https://gl.wikipedia.org/wiki?curid=158104", "title": "Poci\u00f1as, Vizo\u00f1o, Abegondo", "text": "As Poci\u00f1as \u00e9 un lugar da parroquia de Vizo\u00f1o no concello coru\u00f1\u00e9s de Abegondo na comarca da Coru\u00f1a. Ti\u00f1a 20 habitantes no ano 2016 segundo datos do Instituto Nacional de Estad\u00edstica, dos cales 12 eran homes e 8 mulleres."}
{"id": "158105", "revid": "85894", "url": "https://gl.wikipedia.org/wiki?curid=158105", "title": "O Pozo, Vizo\u00f1o, Abegondo", "text": "O Pozo \u00e9 un lugar da parroquia de Vizo\u00f1o no concello coru\u00f1\u00e9s de Abegondo na comarca da Coru\u00f1a. Ti\u00f1a 8 habitantes no ano 2016 segundo datos do Instituto Nacional de Estad\u00edstica, dos cales 4 eran homes e 4 mulleres."}
{"id": "158106", "revid": "85894", "url": "https://gl.wikipedia.org/wiki?curid=158106", "title": "A Ribela, Vizo\u00f1o, Abegondo", "text": "A Ribela \u00e9 un lugar da parroquia de Vizo\u00f1o no concello coru\u00f1\u00e9s de Abegondo na Comarca da Coru\u00f1a. Ti\u00f1a 7 habitantes no ano 2016 segundo datos do Instituto Nacional de Estad\u00edstica, dos cales 2 eran homes e 5 mulleres."}
{"id": "158107", "revid": "85894", "url": "https://gl.wikipedia.org/wiki?curid=158107", "title": "A Tarroeira, Vizo\u00f1o, Abegondo", "text": "A Tarroeira \u00e9 un lugar da parroquia de Vizo\u00f1o no concello coru\u00f1\u00e9s de Abegondo na comarca da Coru\u00f1a. Ti\u00f1a 6 habitantes no ano 2016 segundo datos do Instituto Nacional de Estad\u00edstica, dos cales 2 eran homes e 4 mulleres."}
{"id": "158108", "revid": "85894", "url": "https://gl.wikipedia.org/wiki?curid=158108", "title": "O Vilar, Vizo\u00f1o, Abegondo", "text": "O Vilar \u00e9 un lugar da parroquia de Vizo\u00f1o no concello coru\u00f1\u00e9s de Abegondo na comarca da Coru\u00f1a. Ti\u00f1a 12 habitantes no ano 2016 segundo datos do Instituto Nacional de Estad\u00edstica, dos cales 4 eran homes e 8 mulleres."}
{"id": "158109", "revid": "98629", "url": "https://gl.wikipedia.org/wiki?curid=158109", "title": "Tempada 2008-09 do HC Liceo", "text": "A tempada 2008-2009 foi 30\u00aa tempada consecutiva do H.C. Liceo na OK Liga, a m\u00e1xima categor\u00eda do h\u00f3ckey a pat\u00edns do Estado espa\u00f1ol. Esta foi a quinta tempada consecutiva en branco do club galego, a\u00ednda que conseguiu o subcampionato de liga e a I Copa Galiza (t\u00edtulo non oficial)."}
{"id": "158112", "revid": "92340", "url": "https://gl.wikipedia.org/wiki?curid=158112", "title": "Pedro Alves", "text": "Pedro Nuno Batalha Alves, nado en Vila Franca de Xira o 17 de abril de 1970, \u00e9 un xogador de h\u00f3ckey a pat\u00edns portugu\u00e9s que xoga como dianteiro e que actualmente xoga no Gen\u00e8ve RHC."}
{"id": "158114", "revid": "1131", "url": "https://gl.wikipedia.org/wiki?curid=158114", "title": "Fraga", "text": "Unha fraga \u00e9 un tipo espec\u00edfico de bosque:\nComo top\u00f3nimo pode referirse a:\nAmais, como apelido pode referirse a:"}
{"id": "158122", "revid": "23204", "url": "https://gl.wikipedia.org/wiki?curid=158122", "title": "Tempada 2007-08 do HC Liceo", "text": "A tempada 2007-2008 foi a 29\u00aa tempada consecutiva do H.C. Liceo na OK Liga (m\u00e1xima categor\u00eda do h\u00f3ckey a pat\u00edns espa\u00f1ol) dende a s\u00faa fundaci\u00f3n en 1972. Esta tempada foi a cuarta consecutiva do equipo galego sen acadar ning\u00fan t\u00edtulo.\nEquipo.\nAdestrador: Jos\u00e9 Querido \nAdestrador adxunto: Juan Copa\nPreparador f\u00edsico: \u00d3scar Viana Gonz\u00e1lez"}
{"id": "158125", "revid": "140424", "url": "https://gl.wikipedia.org/wiki?curid=158125", "title": "Mart\u00edn Payero", "text": "Mart\u00edn Ernesto Payero L\u00f3pez, nado en San Juan o 9 de setembro de 1977, \u00e9 un xogador de h\u00f3ckey a pat\u00edns arxentino-angolano que xoga como dianteiro no A.C. Ordes de Ordes, da OK Liga Prata, e no Acad\u00e9mica de Luanda, da liga angolana.\nFoi internacional coa selecci\u00f3n arxentina, coa que se proclamou subcampi\u00f3n do mundo en 2005 e dende a s\u00faa nacionalizaci\u00f3n en 2013 xoga coa selecci\u00f3n de Angola. Disputou un total de sete Campionatos do Mundo entre as d\u00faas selecci\u00f3ns.\nTraxectoria.\nFormouse como xogador de h\u00f3ckey nos clubs Loma Negra e Uni\u00f3n Vecinal de Trinidad, da s\u00faa cidade natal, antes de chegar \u00e1 Coru\u00f1a en 1998 para xogar no filial do HC Liceo.\nNa tempada 1999/00 comezou a alternar partidos do filial cos do primeiro equipo e o 1 de abril de 2000 marcou o seu primeiro gol na m\u00e1xima categor\u00eda do h\u00f3ckey espa\u00f1ol, nunha vitoria por 6-1 fronte ao Reus. Na 2000/01 converteuse en xogador do cadro do primeiro equipo, asinando un contrato por dous anos, despois de ter marcado 23 goles co filial a tempada pasada. O equipo rematou subcampi\u00f3n de Europa, con 13 goles de Payero na competici\u00f3n continental. Na tempada 2001/02 foi o segundo m\u00e1ximo goleador da liga con 38 goles, dous menos que Gaby Cairo. Tras non chegar a un acordo co Liceo para a renovaci\u00f3n marchou a Portugal, fichando polo OC Barcelos.\nCo club de Barcelos ga\u00f1ou d\u00faas Copas de Portugal consecutivas e logrou dous subcampionatos de liga por detr\u00e1s do FC Porto, ademais de conquistar d\u00faas Supercopas. Na Copa de Europa 2003/04 anotou catro goles nas d\u00faas vitorias fronte ao Liceo, o seu ex equipo, met\u00e9ndose nas semifinais e deixando f\u00f3ra ao club galego. Na tempada 2004/05 anotou 31 goles no Campionato Nacional.\nTras a chegada de Eduardo Lamas \u00e1 presidencia do Liceo, este tentou incorporar de novo ao arxentino ao equipo coru\u00f1\u00e9s, feito que se materializou en xaneiro de 2006. A s\u00faa volta ao Liceo coincidiu cunha das peores etapas deportivas do Liceo, con malos resultados en liga e con varios anos sen ga\u00f1ar ning\u00fan t\u00edtulo, unha mala xeira que acabou na tempada 2009/10 coa conquista da Copa CERS e o subcampionato de liga. Anotou m\u00e1is de 100 goles na s\u00faa segunda etapa no Liceo.\nPara a tempada 2010/11 foi cedido ao Borbolla, pero non chegou a debutar por un desacordo do club de Monte Alto co Liceo, que impediu que xogase a pesar de que a Federaci\u00f3n ti\u00f1a tramitada a s\u00faa ficha co Borbolla. Tam\u00e9n en 2010 comezou a militar no Acad\u00e9mica de Luanda en Angola, club no que xoga dende ent\u00f3n de xeito simult\u00e1neo aos equipos galegos, e co que leva ga\u00f1adas seis ligas angolanas (en 2010, 2012, 2013, 2017, 2018 e 2018/19), cinco Copas de Angola (en 2015, 2016, 2017, 2018 e 2019) e sete Supercopas (en 2010, 2013, 2015, 2016, 2017, 2018 e 2019).\nNa tempada 2011/12 xogou no A.C. Ordes, na s\u00faa primeira tempada na Primeira Divisi\u00f3n (segunda categor\u00eda do h\u00f3ckey), onde marcou 18 goles e logrou a permanencia, pero o club acabou por renunciar a xogar en dita categor\u00eda m\u00e1is tempadas por falta de orzamento.\nEn 2012 fichou polo CP Cerceda adestrado por Juan Copa, co que logrou o ascenso \u00e1 OK Liga esa mesma tempada, sendo o m\u00e1ximo goleador do campionato de Primeira Divisi\u00f3n con 36 goles. Na tempada 2014/15 marcou 33 goles en s\u00f3 18 partidos. Xogou no equipo cercedense ata a s\u00faa desaparici\u00f3n en 2016, chegando a disputar d\u00faas edici\u00f3ns da Copa CERS, e convert\u00e9ndose no m\u00e1ximo goleador da curta historia do club, con 116 tantos.\nEn xaneiro de 2017 volveu ao Liceo, onde xogou ata 2019, obtendo dous novos subcampionatos de liga.\nEn outubro de 2019, aos 42 anos de idade, fichou polo AA Dominicos, da OK Liga Prata, co que debutou despois de rematar a tempada en Angola, onde conquistou o seu sexto t\u00edtulo de liga co Acad\u00e9mica.. Xogou 8 partidos na s\u00faa primeira tempada no club da Cidade Vella da Coru\u00f1a, marcando 6 goles. Xa na tempada 2020/21 os seus n\u00fameros increment\u00e1ronse ata os 24 goles en 20 partidos, mentres que na seguinte marcou 8 tantos en 13 partidos de liga.\nDe cara a temporada 2023-24 fichou polo A.C. Ordes de Ordes, equipo reci\u00e9n ascendido \u00e1 OK Liga Prata e no que Payero xa militara na tempada 2011-2012. O A.C. Ordes xogar\u00e1 na mesma categor\u00eda que o AA Dominicos, equipo no que militara nas \u00faltimas 4 tempadas.\nSelecci\u00f3n nacional.\nArxentina.\nEn 2001 disputou coa selecci\u00f3n da Arxentina a Copa das Naci\u00f3ns de Montreux, rematando en cuarta posici\u00f3n e en 2003 disputou o seu primeiro Campionato do Mundo, onde a selecci\u00f3n arxentina rematou tam\u00e9n cuarta, con Payero como terceiro m\u00e1ximo goleador do campionato con 11 goles. Na seguinte cita mundial, en 2005, anotou 6 goles, acabando o seu equipo subcampi\u00f3n do mundo.\nAngola.\nEn 2013 o Parlamento de Angola debateu a s\u00faa solicitude de nacionalizaci\u00f3n, aprob\u00e1ndoa con 143 votos a favor e ning\u00fan en contra. Debutou coa selecci\u00f3n angolana en agosto dese mesmo ano no Torneo Jos\u00e9 Eduardo dos Santos. Disputou o Campionato do Mundo de 2013 celebrado en Angola, onde o seu equipo caeu eliminado na fase de grupos. Dous anos despois quedou cuarto co combinado angolano na Copa das Naci\u00f3ns de Montreux 2015 e disputou o Campionato do Mundo 2015, onde acabou como terceiro m\u00e1ximo goleador, con 10 goles. No Mundial de 2017 enfrontouse en cuartos de final \u00e1 Arxentina, a s\u00faa antiga selecci\u00f3n, caendo eliminado o equipo angolano na pr\u00f3rroga.\nEn 2019, con 41 anos, disputou o seu sexto Campionato do Mundo, onde Angola acabou sexta. Tam\u00e9n participou ese ano na Copa das Naci\u00f3ns, cunha cuarta posici\u00f3n final, e conquistou a primeira edici\u00f3n do Campionato Africano. En 2022 participou aos seus 45 anos no seu s\u00e9timo Mundial, repetindo con Angola o sexto posto da edici\u00f3n anterior."}
{"id": "158128", "revid": "12452", "url": "https://gl.wikipedia.org/wiki?curid=158128", "title": "Intransitivo", "text": ""}
{"id": "158131", "revid": "624", "url": "https://gl.wikipedia.org/wiki?curid=158131", "title": "Transitivo", "text": ""}
{"id": "158132", "revid": "98629", "url": "https://gl.wikipedia.org/wiki?curid=158132", "title": "Pedro Afonso", "text": "Pedro Manuel Cardoso Pi\u00e7arra Morais Afonso, nado en Lisboa o 25 de febreiro de 1982 \u00e9 un xogador portugu\u00e9s de h\u00f3ckey a pat\u00edns que ocupa a posici\u00f3n de defensa-medio. Actualmente xoga no Candel\u00e1ria Sport Clube portugu\u00e9s.\nTraxectoria.\nDebutou no CD Pa\u00e7o d'Arcos na tempada 2001-02 (xogando no equipo s\u00e9nior e no j\u00fanior), a este club estivo ligado ata a tempada 2004-05, na que fichou polo SL Benfica, no que xogou tres tempadas ata que foi cedido ao Candel\u00e1ria, no que xogar\u00eda d\u00faas tempadas ata o seu retorno ao Benfica na tempada 2009-10. No ver\u00e1n do 2010 asinou polo H.C. Liceo, club no que militou durante unha tempada, volvendo para a tempada 2011-12 ao club dos Azores.\nVestiu a camisola da selecci\u00f3n portuguesa en m\u00e1is 50 ocasi\u00f3ns e ga\u00f1ou diversos t\u00edtulos, tanto en categor\u00edas inferiores como en categor\u00eda s\u00e9nior."}
{"id": "158133", "revid": "89787", "url": "https://gl.wikipedia.org/wiki?curid=158133", "title": "Tiago Sousa", "text": "Tiago Emanuel da Costa Sousa, nado en Co\u00edmbra o 18 de outubro de 1977, \u00e9 un xogador de h\u00f3ckey a pat\u00edns que xoga de porteiro. A\u00ednda que ten orixe portuguesa ten nacionalidade angolana, e xoga coa selecci\u00f3n do pa\u00eds africano.\nTraxectoria.\nDebutou na Segunda Divisi\u00f3n Portuguesa co Mealhada na tempada 1998-99 conseguindo o ascenso \u00e1 Primeira Divisi\u00f3n, a\u00ednda que a experiencia na m\u00e1xima categor\u00eda do h\u00f3ckey a pat\u00edns portugu\u00e9s tan so durou un ano e na tempada seguinte volver\u00eda \u00e1 divisi\u00f3n de prata. Na tempada 2001-02 asina o Sporting Clube de Tomar da Primeira Divisi\u00f3n Portuguesa, club no que xoga un ano, fichando ao ano seguinte polo Infante Sagres, no que xoga unha tempada. \u00c9 na tempada 2003-04 cando vive a s\u00faa mellor \u00e9poca tras asinar cun dos grandes do h\u00f3ckey rodado de Europa, o FC Porto, \u00e9 nos tres anos que pasou no equipo de Porto nos que consegue t\u00f3dolos t\u00edtulos que ten no seu palmar\u00e9s, 3 ligas, 2 copas, unha supercopa e tres veces finalista da Copa de Europa, nas que o equipo portugues perder\u00eda fronte ao FC Barcelona e a \u00faltima fronte ao Bassano Hockey 54. Na tempada 2006-07 asina co Oliveirense, no que pasa catro anos ata o ver\u00e1n de 2010, cando asina co H.C. Liceo da Coru\u00f1a (Galiza)."}
{"id": "158137", "revid": "1131", "url": "https://gl.wikipedia.org/wiki?curid=158137", "title": "Altamira, Devesos, Ortigueira", "text": "Altamira \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Non ti\u00f1a habitantes no ano 2009 segundo datos do Instituto Galego de Estat\u00edstica, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 2 habitantes."}
{"id": "158138", "revid": "1131", "url": "https://gl.wikipedia.org/wiki?curid=158138", "title": "Tras da Fonte, Devesos, Ortigueira", "text": "Tras da Fonte \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Non ti\u00f1a habitantes no ano 2009 segundo datos do Instituto Galego de Estat\u00edstica, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 4 habitantes."}
{"id": "158139", "revid": "1131", "url": "https://gl.wikipedia.org/wiki?curid=158139", "title": "Gocende de Abaixo, Devesos, Ortigueira", "text": "Gocende de Abaixo \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Non ti\u00f1a habitantes no ano 2009 segundo datos do Instituto Galego de Estat\u00edstica, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 1 habitante."}
{"id": "158140", "revid": "85894", "url": "https://gl.wikipedia.org/wiki?curid=158140", "title": "Portas, Devesos, Ortigueira", "text": "Portas \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Non ti\u00f1a habitantes no ano 2009 segundo datos do Instituto Galego de Estat\u00edstica, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 1 habitante."}
{"id": "158141", "revid": "1131", "url": "https://gl.wikipedia.org/wiki?curid=158141", "title": "O Cami\u00f1o Grande, Devesos, Ortigueira", "text": "O Cami\u00f1o Grande \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Non ti\u00f1a habitantes no ano 2009 segundo datos do Instituto Galego de Estat\u00edstica, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 2 habitantes."}
{"id": "158142", "revid": "1131", "url": "https://gl.wikipedia.org/wiki?curid=158142", "title": "O Mall\u00f3, Devesos, Ortigueira", "text": "O Mall\u00f3 \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Non ti\u00f1a habitantes no ano 2009 segundo datos do Instituto Galego de Estat\u00edstica, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 2 habitantes."}
{"id": "158143", "revid": "1131", "url": "https://gl.wikipedia.org/wiki?curid=158143", "title": "A Fieira de Abaixo, Devesos, Ortigueira", "text": "A Fieira de Abaixo \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Non ti\u00f1a habitantes no ano 2009 segundo datos do Instituto Galego de Estat\u00edstica, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 2 habitantes."}
{"id": "158144", "revid": "1131", "url": "https://gl.wikipedia.org/wiki?curid=158144", "title": "A Serra, Devesos, Ortigueira", "text": "A Serra \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Non ti\u00f1a habitantes no ano 2009 segundo datos do Instituto Galego de Estat\u00edstica, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 1 habitante."}
{"id": "158145", "revid": "56817", "url": "https://gl.wikipedia.org/wiki?curid=158145", "title": "Gocende", "text": "Co top\u00f3nimo Gocende podemos referirnos a dous lugares de Galicia:\nNa provincia da Coru\u00f1a"}
{"id": "158146", "revid": "1131", "url": "https://gl.wikipedia.org/wiki?curid=158146", "title": "Fabeiro", "text": " \nO top\u00f3nimo galego Fabeiro pode referirse a:\nAmais, como apelido pode referirse a:"}
{"id": "158147", "revid": "5863", "url": "https://gl.wikipedia.org/wiki?curid=158147", "title": "Meix\u00f3n (hom\u00f3nimos)", "text": "Meix\u00f3n \u00e9 o nome que recibe a cr\u00eda da angu\u00eda. Amais, o top\u00f3nimo galego Meix\u00f3n pode referirse a:"}
{"id": "158148", "revid": "1131", "url": "https://gl.wikipedia.org/wiki?curid=158148", "title": "Mall\u00f3", "text": "O top\u00f3nimo galego O Mall\u00f3 pode referirse a:"}
{"id": "158149", "revid": "1131", "url": "https://gl.wikipedia.org/wiki?curid=158149", "title": "O Cotorelo", "text": "O top\u00f3nimo galego O Cotorelo pode referirse a:"}
{"id": "158152", "revid": "1131", "url": "https://gl.wikipedia.org/wiki?curid=158152", "title": "A Fieira", "text": "O top\u00f3nimo galego A Fieira pode referirse a:"}
{"id": "158153", "revid": "56817", "url": "https://gl.wikipedia.org/wiki?curid=158153", "title": "Philips PM5544", "text": "Philips PM5544 \u00e9 un xerador de sinais de televisi\u00f3n que frecuentemente se usa para dotar \u00e1s canles de televisi\u00f3n dunha mira de axuste co\u00f1ecida como a mira Philips (Philips Pattern) que se incorporou a outros modelos posteriores da marca Philips e que utiilizan ou utilizaron moitas canles europeas e que cont\u00e9n informaci\u00f3ns relevante para axustar os receptores de televisi\u00f3n e as propias emisi\u00f3ns da canle."}
{"id": "158154", "revid": "89787", "url": "https://gl.wikipedia.org/wiki?curid=158154", "title": "Calandreta", "text": "As calandretas son escolas biling\u00fces en occitano e en franc\u00e9s, cun estatuto privado e asociativo. Naceron en 1979 en Pau (Occitania) inspir\u00e1ndose na \"lei Deixona\" (lei 51-46 de 11 de xaneiro de 1951), que regula o ensino das \"linguas e dialectos\" de Francia.\nSegundo datos de 2015, as calandretas te\u00f1en escolarizados naquela altura a 3.614 estudantes en 62 centros educativos de primaria e tres colexios.\nA pesar de que non se integran na Educaci\u00f3n Nacional, o servizo p\u00fablico de ensino franc\u00e9s, obtiveron un convenio co Ministerio de Educaci\u00f3n, polo que respectan os programas oficiais de ensino."}
{"id": "158155", "revid": "98629", "url": "https://gl.wikipedia.org/wiki?curid=158155", "title": "Exeter", "text": "Exeter \u00e9 unha cidade do Reino Unido localizada na rexi\u00f3n suroeste da Inglaterra, capital do condado de Devon. Conta cunha poboaci\u00f3n de 117.600 (estimativa de 2005). O r\u00edo Exe pasa pola cidade.\nEdificios principais.\nEntre os edificios m\u00e1is notables at\u00f3panse:\nA catedral foi comenzada no estilo normando, de a\u00ed a torre cadrada e comezo do seus muros, continuado polo estilo g\u00f3tico decorativo, similar \u00e1 catedral de Salisbury.\nMoitos destes edificios est\u00e1n constru\u00eddos en pedra arenita vermella, que d\u00e1 o seu nome ao castelo e ao parque que o rodea."}
{"id": "158162", "revid": "89787", "url": "https://gl.wikipedia.org/wiki?curid=158162", "title": "Boa Noite", "text": "Boa Noite foi un programa de variedades da Televisi\u00f3n de Galicia.\nProgramado para o luns pola noite, a s\u00faa primeira emisi\u00f3n foi o 2 de setembro de 1985 presentado por Pepe Domingo Casta\u00f1o, consist\u00eda en actuaci\u00f3ns musicais e entrevistas a diversos personaxes. Logo da marcha do seu primeiro presentador asumiron o seu posto Xos\u00e9 Ram\u00f3n Gayoso e Mar\u00eda Jos\u00e9 Goyanes, estivo en antena 36 semanas."}
{"id": "158163", "revid": "55340", "url": "https://gl.wikipedia.org/wiki?curid=158163", "title": "Serra do Hospital", "text": "A serra do Hospital \u00e9 a formaci\u00f3n monta\u00f1osa m\u00e1is salientable dos denominados montes da Fonsagrada. As s\u00faas m\u00e1ximas alturas son o Pico do Hospital e o alto de Lagoaseca, \u00e1mbolos dous de 1.108 metros.\nCaracter\u00edsticas.\nNela nacen correntes da auga que alimentan o Rodil na vertente norte e o Navia nas do Sur. Dunha importante riqueza biol\u00f3xica, cabe mencionar o Val do r\u00edo de Baos que separa esta serra da serra do Muradal. Aqu\u00ed se atopan formaci\u00f3ns herb\u00e1ceas higro-turf\u00f3filas e o r\u00edo devandito fl\u00fae emboscado en carballais, soutos e bosques de ribeira. Moi preto est\u00e1n os carballais, faiais e bidueiros do Val de Pi\u00f1eira. Son de interese as vistas dende o Alto de Cerredo de 960 metros ao p\u00e9 da estrada C-630.\nExisten exemplos de megalitismo. A acci\u00f3n do home ocupouna tradicionalmente mediante prados e en datas relativamente recentes mediante o monocultivo de pi\u00f1eiros.\nAbondan as lousas, os xistos e as cristas de cuarcita.\nEst\u00e1 afectada por parques e\u00f3licos que danaron a s\u00faa calidade natural. \u00c9 atravesada polo Cami\u00f1o primitivo de Santiago, e enc\u00f3ntrase na reserva da biosfera do R\u00edo Eo, Ozcos e Terras de Bur\u00f3n. Pese aos seus valores, nada diso est\u00e1 servindo para que se lle aplique ningunha figura de conservaci\u00f3n da natureza."}
{"id": "158164", "revid": "22570", "url": "https://gl.wikipedia.org/wiki?curid=158164", "title": "Montes da Fonsagrada", "text": "Os montes da Fonsagrada son un conxunto monta\u00f1oso formado por cadeas monta\u00f1osas como Serra do Hospital, Serra do Muradal, Serra de Follabal, Serra de Fontecuberta, Serra de Li\u00f1ares, Serra do Corno do Cervo e Serra de Envernal. Conta con espazos naturais de especial interese como os bosques mixtos da Veiga de Logares, a Bra\u00f1a de San Cibr\u00e1n, os carballais de Alto Rodil, carballais do r\u00edo Allonca, carballais de Santestebo, o val do r\u00edo de Baos e os carballais, bidueirais e faiais do val de Pi\u00f1eira. Por eles sucan r\u00edos da importancia biol\u00f3xica do Rodil e do Navia e Suarna. Ag\u00e1s o Bosque de Carballido, carecen de protecci\u00f3n medioambiental."}
{"id": "158165", "revid": "1888", "url": "https://gl.wikipedia.org/wiki?curid=158165", "title": "Logares", "text": "Co top\u00f3nimo Logares podemos referirnos a:"}
{"id": "158166", "revid": "89787", "url": "https://gl.wikipedia.org/wiki?curid=158166", "title": "Telectroscopio", "text": "Demon\u00ednase telectroscopio unha serie de prototipos te\u00f3ricos de finais do s\u00e9culo XIX de aparellos que permit\u00edan a visi\u00f3n a distancia.\nLogo do traballo de Willoughby Smith que descubriu a fotocondutividade do selenio en 1873 houbo unha serie de investigadores que presentaron traballos que describ\u00edan modelos de aparellos capaces teoricamente de transmitir imaxes, o nome p\u00faxollo o divulgador cient\u00edfico franc\u00e9s Louis Figuier en 1878.\nAdriano de Paiva.\nA idea de utilizar o selenio para transmitir imaxes a distancia p\u00f3dese deber ao portugu\u00e9s Adriano de Paiva quen en marzo de 1878 publicou en \"Instituto - revista cient\u00edfica e liter\u00e1ria\" o artigo \"A telefonia, a telegraphia e a telescopia\" que traduce ao franc\u00e9s no folleto \"La t\u00e9l\u00e9scopie \u00e9lectrique bas\u00e9e sur l'emploi du s\u00e9l\u00e9nium\" en 1880 e no que describe unha c\u00e1mara recuberta de selenio.\nConstantin Senlecq.\nO franc\u00e9s Constantin Senlecq publicou en 1881 un folleto co t\u00edtulo \"Le t\u00e9lectroscope\", onde afirma que comezara as s\u00faas investigaci\u00f3n en 1877, o aparello pretend\u00eda reproducir telegraficamente a distancia as imaxes obtidas nunha c\u00e1mara escura.\nGeorge R. Carey.\nO primeiro escrito do estadounidense George R. Carey sobre o telectroscopio foi un artigo publicado no \"Scientic American\" do 5 de xu\u00f1o de 1880 pero nun manuscrito atopado en 2001 Carey data a orixe do seu traballo en xaneiro de 1877 . O aparello de Carey consit\u00eda nunha c\u00e1mara de selenio na que se formar\u00eda a imaxe e nun receptor, composto de luces el\u00e9ctricas unidas individualmente por medio dun f\u00edo a cada c\u00e9lula de selenio, o que far\u00eda posible a transmisi\u00f3n dunha imaxe que o ollo humano puidera ver. A\u00ednda que o aparello nunca se constru\u00edu, a base da televisi\u00f3n, a existencia dun emisor e dun receptor quedaba fixada."}
{"id": "158168", "revid": "59564", "url": "https://gl.wikipedia.org/wiki?curid=158168", "title": "Lu\u00eds Garc\u00eda Ma\u00f1\u00e1", "text": "Lu\u00eds Manuel Garc\u00eda Ma\u00f1\u00e1, nado en Ourense o 19 de outubro de 1950, \u00e9 un polic\u00eda, escritor e pol\u00edtico galego.\nTraxectoria.\n\u00c9 licenciado en Dereito, cursou estudos de Maxisterio, Tocolox\u00eda Forense e Antropolox\u00eda Cultural. Foi Comisario Xefe de Polic\u00eda en Madrid, Vigo e Ourense, e desde 2004 exerce a responsabilidade de Comisario Principal, Xefe Superior de Polic\u00eda de Galicia. Acad\u00e9mico correspondente da Real Academia Galega, membro numerario do Instituto de Estudios Vigueses, da Fundaci\u00f3n Premios da Cr\u00edtica Galicia, do Padroado da Fundaci\u00f3n Otero Pedrayo, do PEN Clube de Galicia, fillo adoptivo de Calvos de Rand\u00edn.\nRealizou un importante labor no rescate e difusi\u00f3n da historia do Couto Mixto con obras como \"La Frontera hispano-lusa en la provincia de Ourense\" (1988), \"Mi\u00f1o: \u00bfexistiu unha fronteira?: apuntes hist\u00f3ricos, xur\u00eddicos e sociol\u00f3xicos\" (1993) e \"Couto Mixto: unha rep\u00fablica esquecida\" (2000 e 2005).\nColaborou en \"Bolet\u00edn Auriense\", \"Bolet\u00edn do Instituto de Estudios Vigueses\", \"Eixo Atl\u00e1ntico\", \"Lingua Viva\", \"Tempo Exterior\", \"La Voz de Galicia\", \"La Regi\u00f3n\" e \"Faro de Vigo\". Participou coa reconstruci\u00f3n fision\u00f3mica de Manuel Blanco Romasanta no libro \"O home do unto. Manuel Blanco Romasanta\" (1991) e no estudo \"La droga en la poblaci\u00f3n escolar no universitaria\".\nNas elecci\u00f3ns xerais de 2015 presentouse ao Senado polo PSOE pola provincia de Ourense e foi elixido senador.\n\u00c9 o primeiro presidente da Academia das Ciencias Sociais do Couto Mixto."}
{"id": "158170", "revid": "85894", "url": "https://gl.wikipedia.org/wiki?curid=158170", "title": "O Aciveiro, Devesos, Ortigueira", "text": "O Aciveiro (\u00e9 un fitotop\u00f3nimo e ten a s\u00faa orixe na forma vulgar do lat\u00edn \"aquifolium\", 'lugar de moitos acivros'.) \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 4 habitantes no ano 2009 segundo datos do Instituto Galego de Estat\u00edstica dos cales eran 2 homes e 2 mulleres, o que non sup\u00f3n ning\u00fan cambio con relaci\u00f3n ao ano 2000 cando contaba cos mesmos habitantes."}
{"id": "158172", "revid": "85894", "url": "https://gl.wikipedia.org/wiki?curid=158172", "title": "As Forcadas, Devesos, Ortigueira", "text": "As Forcadas \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 4 habitantes no ano 2009 segundo datos do Instituto Galego de Estat\u00edstica dos cales eran 2 homes e 2 mulleres, o que non sup\u00f3n ning\u00fan cambio con relaci\u00f3n ao ano 2000 cando contaba cos mesmos habitantes."}
{"id": "158174", "revid": "85894", "url": "https://gl.wikipedia.org/wiki?curid=158174", "title": "A Dorna, Devesos, Ortigueira", "text": "A Dorna \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 2 habitantes no ano 2009 segundo datos do Instituto Galego de Estat\u00edstica dos cales eran 1 home e 1 muller, o que non sup\u00f3n ning\u00fan cambio con relaci\u00f3n ao ano 2000 cando contaba cos mesmos habitantes."}
{"id": "158175", "revid": "85894", "url": "https://gl.wikipedia.org/wiki?curid=158175", "title": "O Chao do Souto, Devesos, Ortigueira", "text": "O Chao do Souto \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 1 habitante no ano 2009 segundo datos do Instituto Galego de Estat\u00edstica que era 1 home, o que non sup\u00f3n ning\u00fan cambio con relaci\u00f3n ao ano 2000 cando contaba cos mesmos habitantes."}
{"id": "158176", "revid": "85894", "url": "https://gl.wikipedia.org/wiki?curid=158176", "title": "O Rego, Devesos, Ortigueira", "text": "O Rego \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 1 habitante no ano 2009 segundo datos do Instituto Galego de Estat\u00edstica que era 1 muller, o que non sup\u00f3n ning\u00fan cambio con relaci\u00f3n ao ano 2000 cando contaba cos mesmos habitantes."}
{"id": "158177", "revid": "1131", "url": "https://gl.wikipedia.org/wiki?curid=158177", "title": "Forcadas", "text": "O top\u00f3nimo galego Forcadas pode referirse a:"}
{"id": "158178", "revid": "111586", "url": "https://gl.wikipedia.org/wiki?curid=158178", "title": "Dorna (hom\u00f3nimos)", "text": "O termo dorna pode referirse a:\nTop\u00f3nimos.\nAmais, como top\u00f3nimo pode referirse a:"}
{"id": "158179", "revid": "1131", "url": "https://gl.wikipedia.org/wiki?curid=158179", "title": "O Aciveiro", "text": ""}
{"id": "158180", "revid": "1131", "url": "https://gl.wikipedia.org/wiki?curid=158180", "title": "Dornas", "text": "O top\u00f3nimo Dornas pode referirse a:"}
{"id": "158183", "revid": "1131", "url": "https://gl.wikipedia.org/wiki?curid=158183", "title": "Montes do Bocelo", "text": "Os montes do Bocelo son unha importante elevaci\u00f3n situada nos concellos de Boimorto, Toques e Sobrado.\nCaracter\u00edsticas.\nDa s\u00faa importancia ecol\u00f3xica fala o feito de formaren a divisoria entre as concas do r\u00edo Ulla e o r\u00edo Tambre. A m\u00e1xima altura \u00e9 o Pico do Pilar, preto de Santa Eufemia do Monte de 803 metros. O seu subsolo \u00e9 de mica negra e cando aflora forma espectaculares bolos como a pena da Moura.\nExisten importantes vestixios do megalitismo como o dolmen de Forno dos Mouros as\u00ed como da cultura castrexa (castro da Gra\u00f1a). Nas s\u00faas inmediaci\u00f3ns at\u00f3pase a lagoa de Sobrado e a fervenza do r\u00edo Furelos. Moi preto at\u00f3pase tam\u00e9n a igrexa de Santo Antoni\u00f1o de Toques, capela de estilo prerrom\u00e1nico, nunha paraxe de notable beleza. Non conta con ningunha figura de protecci\u00f3n."}
{"id": "158184", "revid": "85894", "url": "https://gl.wikipedia.org/wiki?curid=158184", "title": "O Cabradoiro, Devesos, Ortigueira", "text": "O Cabradoiro \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 9 habitantes no ano 2009 segundo datos do Instituto Galego de Estat\u00edstica dos cales eran 3 homes e 6 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 13 habitantes."}
{"id": "158185", "revid": "85894", "url": "https://gl.wikipedia.org/wiki?curid=158185", "title": "Os Carball\u00e1s, Devesos, Ortigueira", "text": "Os Carball\u00e1s \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Segundo o Instituto Galego de Estat\u00edstica en 2009 ti\u00f1a 3 habitantes (1 home e 2 mulleres), un menos ca en 2000."}
{"id": "158186", "revid": "85894", "url": "https://gl.wikipedia.org/wiki?curid=158186", "title": "Os Carr\u00eds, Devesos, Ortigueira", "text": "Os Carr\u00eds \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 2 habitantes no ano 2009 segundo datos do Instituto Galego de Estat\u00edstica dos cales eran 1 home e 1 muller, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 7 habitantes."}
{"id": "158187", "revid": "85894", "url": "https://gl.wikipedia.org/wiki?curid=158187", "title": "O Cas\u00f3n, Devesos, Ortigueira", "text": "O Cas\u00f3n \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 5 habitantes no ano 2009 segundo datos do Instituto Galego de Estat\u00edstica dos cales eran 2 homes e 3 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 6 habitantes."}
{"id": "158188", "revid": "85894", "url": "https://gl.wikipedia.org/wiki?curid=158188", "title": "O Castro, Devesos, Ortigueira", "text": "O Castro \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 9 habitantes no ano 2009 segundo datos do Instituto Galego de Estat\u00edstica dos cales eran 4 homes e 5 mulleres, o que sup\u00f3n un aumento con relaci\u00f3n ao ano 2000 cando ti\u00f1a 5 habitantes."}
{"id": "158189", "revid": "23204", "url": "https://gl.wikipedia.org/wiki?curid=158189", "title": "Elvis Costello", "text": "Declan Patrick MacManus, nado en Londres o 25 de agosto de 1954, co\u00f1ecido como Elvis Costello, \u00e9 un m\u00fasico, cantante e compositor brit\u00e1nico. Iniciouse na escena pub rock londiniense a principios dos anos 70 desde onde viu chegar como observador privilexiado o New Wave e o punk rock, movementos cos que se asociou.\nTraxectoria.\nEn 1975, McManus levaba unha aparente vida convencional, casado e con fillo, e empreg\u00e1ndose en diferentes traballos administrativos. No entanto, compu\u00f1a e mov\u00eda as s\u00faas maquetas ata que a independente Stiff Records o contratou. Jack Riviera, director do selo, prop\u00faxolle unha identificaci\u00f3n art\u00edstica m\u00e1is suxestiva, combinando o nome de Elvis Presley e o seu segundo apelido materno: Elvis Costello xa era unha realidade.\nO disruptivo 1977 marca a carreira de Costello: \u00e1 s\u00faa fichaxe por Stiff a inicios de ano, s\u00e9guelle a edici\u00f3n do seu primeiro single \"Less than zero\" en abril, e de \"Alison\" en marzo, debutando en longa duraci\u00f3n no ver\u00e1n con \"My aim is true\", cun significativo \u00e9xito de cr\u00edticas e un moderado \u00e9xito comercial (posto 14 no Reino Unido, entrando no Top40 en Estados Unidos). A portada cun Costello con Fender Jazzmaster en ristre, enormes lentes de pasta, pernas en cu\u00f1a embutidas en pantal\u00f3n p\u00edtillo, ecos est\u00e9ticos ao punk e a Buddy Holly e pose desafiante era unha declaraci\u00f3n de intenci\u00f3ns. A banda que acompa\u00f1ou a gravaci\u00f3n foron os americanos Clover, conxunto que naquela \u00e9poca practicaba o country/root e que co tempo converter\u00edase en Huey Lewis and The News. Ese mesmo ver\u00e1n, Costello recrutou ao que ser\u00eda a s\u00faa banda estable, The Attractions, formada por Steve Nieve ao piano, Bruce Thomas ao baixo e Pete Thomas \u00e1 bater\u00eda. No outono participar\u00eda na Stiff Live Package, con outros grupos do selo como Ian Dury, Wreckless Eric e Nick Lowe. A final de ano Jack Riviera deixa Stiff para fundar Radar Records onde levar\u00eda a Lowe e Costello, publicando o seu \u00faltimo single \"Watching the detectives\" (gravado co baixista e bater\u00eda de Graham Parker and The Rumours) a final de ano.\nNos dous anos seguintes publicou co novo selo e a nova banda This Year's Model', outra colecci\u00f3n de sinxelos como na \u00e9poca do seu debut, cun estilo igual de urxente e intenso pero m\u00e1is cru e directo, seica froito da escena punk vixente e desligado do pub-rock sesenteiro e m\u00fasicos de country-rock cos que gravou \"My aim is true\" e \"Armed Forces\". Con este \u00faltimo \u00e1lbum pretender\u00eda e alcanzar\u00eda un reco\u00f1ecemento comercial m\u00e1is amplo (o \u00e1lbum e primeiro single \"Oliver's Army\" lograr\u00eda o n\u00famero dous das listas brit\u00e1nicas, mentres que o \u00e1lbum entrar\u00eda no Top10 Estados Unidos, non as\u00ed ning\u00fan dos seus singles). \"Armed Forces\" \u00e9 un disco m\u00e1is complexo e variado musicalmente, tanto en tempos, estilos e orquestaci\u00f3n, igual de ir\u00f3nico e quizais m\u00e1is traballado en canto a letras, e deixa entrever o que ser\u00e1 a carreira posterior do Costello maduro das seguintes d\u00e9cadas.\nCostello pecha os setenta como produtor, deixando ou seu sinal no disco debut e hom\u00f3nimo de The Specials. Son co\u00f1ecidas as s\u00faas incursi\u00f3ns no mundo d\u00e1 m\u00fasica cl\u00e1sica como \u00e9 o caso d\u00e1s s\u00faas obras \"The Juliette Letters\" e \"Il Sogno\". Elvis Costello casou con Diana Krall en decembro de 2003 e tiveron dous fillos xemelgos o 6 de decembro de 2006 en Nova York, Dexter Henry Lorcan e Frank Harlan James.\nEn 2008 Costello presentou un programa de televisi\u00f3n chamado \"Elvis Costello With...\" (Elvis Costello con...) co producido por CTV (Canad\u00e1), Channel 4 (Inglaterra) e Sundance Channel (Estados Unidos). O programa desenvolv\u00eda entrevistas en profundidade a membros destacados do negocio musical. O seu primeiro invitado foi Elton John. O espazo televisivo ti\u00f1a fins ben\u00e9ficos, para recadar di\u00f1eiro na loita contra a sida en \u00c1frica."}
{"id": "158190", "revid": "85894", "url": "https://gl.wikipedia.org/wiki?curid=158190", "title": "O Couce das Taugas, Devesos, Ortigueira", "text": "O Couce das Taugas \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 3 habitantes no ano 2009 segundo datos do Instituto Galego de Estat\u00edstica dos cales eran 1 home e 2 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 5 habitantes."}
{"id": "158191", "revid": "785", "url": "https://gl.wikipedia.org/wiki?curid=158191", "title": "Cordal de Montouto", "text": "O cordal de Montouto \u00e9 unha importante elevaci\u00f3n divisoria das provincias da Coru\u00f1a e Lugo, entre os concellos de Aranga e Guitiriz.\nCaracter\u00edsticas.\nA s\u00faa m\u00e1xima altura \u00e9 a Pena de Uce de 734 metros. Divide as concas do r\u00edo Parga e o r\u00edo Mandeo e v\u00e9n sendo unha prolongaci\u00f3n da serra da Loba. Existen varias m\u00e1moas e nas s\u00faas inmediaci\u00f3ns est\u00e1 a r\u00fastica ermida de San Vitorio e a pegada de Rold\u00e1n. As fragas do barranco da Loba e Rego da Palanca, no val do Camb\u00e1s, son dunha notable extensi\u00f3n e atesouran unha variada riqueza bot\u00e1nica.\nO r\u00edo Camb\u00e1s \u00e9 un afluente que alimenta o r\u00edo Mandeo. Con todo, e inda que est\u00e1 a unha relativa proximidade \u00e1s fragas do Eume, carece dunha figura de protecci\u00f3n ambiental."}
{"id": "158192", "revid": "85894", "url": "https://gl.wikipedia.org/wiki?curid=158192", "title": "O Lombao, Devesos, Ortigueira", "text": "O Lombao \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 8 habitantes no ano 2009 segundo datos do Instituto Galego de Estat\u00edstica dos cales eran 3 homes e 5 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 11 habitantes."}
{"id": "158193", "revid": "85894", "url": "https://gl.wikipedia.org/wiki?curid=158193", "title": "O Coto de Arriba, Devesos, Ortigueira", "text": "O Coto de Arriba \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Segundo o Instituto Galego de Estat\u00edstica en 2009 ti\u00f1a seis habitantes (tres homes e tres mulleres), catro menos ca en 2000."}
{"id": "158194", "revid": "85894", "url": "https://gl.wikipedia.org/wiki?curid=158194", "title": "O Coto de Abaixo, Devesos, Ortigueira", "text": "O Coto de Abaixo \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Segundo o Instituto Galego de Estat\u00edstica en 2009 ti\u00f1a dous habitantes (dous homes), dous menos ca en 2000."}
{"id": "158195", "revid": "22570", "url": "https://gl.wikipedia.org/wiki?curid=158195", "title": "Paufito, Devesos, Ortigueira", "text": "Paufito \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 2 habitantes no ano 2009 segundo datos do Instituto Galego de Estat\u00edstica que eran 2 homes, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 3 habitantes."}
{"id": "158196", "revid": "85894", "url": "https://gl.wikipedia.org/wiki?curid=158196", "title": "A Cabana, Devesos, Ortigueira", "text": "A Cabana \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 1 habitante no ano 2009 segundo datos do Instituto Galego de Estat\u00edstica que era 1 muller, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 2 habitantes."}
{"id": "158197", "revid": "85894", "url": "https://gl.wikipedia.org/wiki?curid=158197", "title": "As Cabanas, Devesos, Ortigueira", "text": "As Cabanas \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 5 habitantes no ano 2009 segundo datos do Instituto Galego de Estat\u00edstica do cales eran 3 homes e 2 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 3 habitantes."}
{"id": "158198", "revid": "2338", "url": "https://gl.wikipedia.org/wiki?curid=158198", "title": "A Venda, Devesos, Ortigueira", "text": "A Venda \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 2 habitantes no ano 2009 segundo datos do Instituto Galego de Estat\u00edstica do cales eran 1 home e 1 muller, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 3 habitantes."}
{"id": "158199", "revid": "2338", "url": "https://gl.wikipedia.org/wiki?curid=158199", "title": "A Fieira de Arriba, Devesos, Ortigueira", "text": "A Fieira de Arriba \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 3 habitantes no ano 2009 segundo datos do Instituto Galego de Estat\u00edstica do cales eran 1 home e 2 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 4 habitantes."}
{"id": "158200", "revid": "2338", "url": "https://gl.wikipedia.org/wiki?curid=158200", "title": "Penavide, Devesos, Ortigueira", "text": "Penavide \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 19 habitantes no ano 2009 segundo datos do Instituto Galego de Estat\u00edstica do cales eran 11 homes e 8 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 26 habitantes."}
{"id": "158201", "revid": "22570", "url": "https://gl.wikipedia.org/wiki?curid=158201", "title": "Rodela, Devesos, Ortigueira", "text": "Rodela \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 6 habitantes no ano 2009 segundo datos do Instituto Galego de Estat\u00edstica do cales eran 3 homes e 3 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 7 habitantes."}
{"id": "158202", "revid": "22570", "url": "https://gl.wikipedia.org/wiki?curid=158202", "title": "Seixidal, Devesos, Ortigueira", "text": "Seixidal \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 6 habitantes no ano 2009 segundo datos do Instituto Galego de Estat\u00edstica do cales eran 3 homes e 3 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 7 habitantes."}
{"id": "158203", "revid": "22570", "url": "https://gl.wikipedia.org/wiki?curid=158203", "title": "Xamb\u00f3n, Devesos, Ortigueira", "text": "Xamb\u00f3n \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 4 habitantes no ano 2009 segundo datos do Instituto Galego de Estat\u00edstica do cales eran 3 homes e 1 muller, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 7 habitantes."}
{"id": "158204", "revid": "85894", "url": "https://gl.wikipedia.org/wiki?curid=158204", "title": "Pedre, Devesos, Ortigueira", "text": "Pedre \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 2 habitantes no ano 2009 segundo datos do Instituto Galego de Estat\u00edstica do cales eran 1 home e 1 muller, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 3 habitantes."}
{"id": "158205", "revid": "85894", "url": "https://gl.wikipedia.org/wiki?curid=158205", "title": "Gocende de Arriba, Devesos, Ortigueira", "text": "Gocende de Arriba \u00e9 un lugar da parroquia de Devesos no concello Coru\u00f1\u00e9s de Ortigueira na comarca do Ortegal. Ti\u00f1a 6 habitantes no ano 2009 segundo datos do Instituto Galego de Estat\u00edstica do cales eran 2 homes e 4 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 8 habitantes."}
{"id": "158207", "revid": "5749", "url": "https://gl.wikipedia.org/wiki?curid=158207", "title": "PTAH", "text": ""}
{"id": "158208", "revid": "1131", "url": "https://gl.wikipedia.org/wiki?curid=158208", "title": "Penavide", "text": "O top\u00f3nimo Penavide pode referirse a:"}
{"id": "158209", "revid": "1888", "url": "https://gl.wikipedia.org/wiki?curid=158209", "title": "Rodela", "text": ""}
{"id": "158210", "revid": "56817", "url": "https://gl.wikipedia.org/wiki?curid=158210", "title": "Lombao", "text": "O top\u00f3nimo galego Lombao pode referirse a:\nAmais, como apelido pode referirse a:"}
{"id": "158214", "revid": "85894", "url": "https://gl.wikipedia.org/wiki?curid=158214", "title": "Fre\u00e1s, Astariz, Castrelo de Mi\u00f1o", "text": " Fre\u00e1s \u00e9 un lugar da parroquia de Astariz no concello ourens\u00e1n de Castrelo de Mi\u00f1o na comarca do Ribeiro. Ti\u00f1a 87 habitantes no ano 2011 segundo datos do INE e do IGE, dos cales 40 eran homes e 47 mulleres. Iso sup\u00f3n un aumento da poboaci\u00f3n respecto a 2010, cando ti\u00f1a 86 habitantes (40 homes e 46 mulleres)."}
{"id": "158216", "revid": "1131", "url": "https://gl.wikipedia.org/wiki?curid=158216", "title": "O Cabradoiro", "text": "O top\u00f3nimo galego O Cabradoiro pode referirse a:"}
{"id": "158220", "revid": "15490", "url": "https://gl.wikipedia.org/wiki?curid=158220", "title": "Cas\u00f3n", "text": "O top\u00f3nimo galego O Cas\u00f3n pode referirse a:"}
{"id": "158221", "revid": "56817", "url": "https://gl.wikipedia.org/wiki?curid=158221", "title": "Costeira galega", "text": "Costeira galega foi un programa divulgativo e informativo sobre o mundo do mar e dos mari\u00f1eiros emitido na Televisi\u00f3n de Galicia na tempada 1985-1986 presentado por Queca Merino.\n\"Costeira galega\" emit\u00edase os luns \u00e1s 20:00 horas cunha duraci\u00f3n de 55 minutos. En xu\u00f1o de 1986 o programa reduce a s\u00faa duraci\u00f3n ata os 30 minutos e muda de nome a Mar."}
{"id": "158222", "revid": "1131", "url": "https://gl.wikipedia.org/wiki?curid=158222", "title": "Couce", "text": "O top\u00f3nimo galego Couce pode referirse a:"}
{"id": "158223", "revid": "56817", "url": "https://gl.wikipedia.org/wiki?curid=158223", "title": "A Serra", "text": "Co top\u00f3nimo A Serra podemos referirnos a varias parroquias e lugares de Galicia:"}
{"id": "158224", "revid": "89787", "url": "https://gl.wikipedia.org/wiki?curid=158224", "title": "Se canta", "text": "Se canta (var. Se chanta, Se canti) ou Aquelas montanhas (var. \"Aqueras montanhas; Aqueres montanhes; Aquelei montanhas; Aqueli montanhas\") ou La font de Nimes (var. \"La f\u00f2nt de Nimes; la hont de Nimes\") e mesmo Montanhes Araneses, \u00e9 unha canci\u00f3n tradicional occitana co\u00f1ecida en todo o pa\u00eds. A tradici\u00f3n atrib\u00faelle a autor\u00eda a Gaston F\u00e8bus, e \u00e9 considerada como o himno occitano.\nHai diferentes versi\u00f3ns desta canci\u00f3n, segundo os dialectos e as rexi\u00f3ns . De feito, unha versi\u00f3n adaptada Val de Ar\u00e1n \u00e9 himno oficial desta zona de Catalu\u00f1a, \"Montanhes araneses\"."}
{"id": "158225", "revid": "5863", "url": "https://gl.wikipedia.org/wiki?curid=158225", "title": "Osudy dobr\u00e9ho voj\u00e1ka \u0160vejka za sv\u011btov\u00e9 v\u00e1lky", "text": "Osudy dobr\u00e9ho voj\u00e1ka \u0160vejka za sv\u011btov\u00e9 v\u00e1lky (en checo \"As funestas aventuras do bo soldado \u0160vejk durante a Guerra Mundial\"), \u00e9 unha novela sat\u00edrica de Jaroslav Ha\u0161ek, que deixou inacabada ao morrer en 1923. Adoita ser publicada con ilustraci\u00f3ns de Josef Lada e George Grosz. A intenci\u00f3n do autor era completar 6 volumes, pero morreu cando estaba a escribir o cuarto.\nTem\u00e1tica.\nA novela est\u00e1 ambientada no ex\u00e9rcito do Imperio Austroh\u00fangaro durante a primeira guerra mundial, con m\u00faltiples conflitos entre as diferentes etnias dos soldados. Dos quince mill\u00f3ns de falecidos na contenda, un mill\u00f3n eran austroh\u00fangaros, dos cales arredor de 140.000 eran checos.\nJaroslav Ha\u0161ek participou na guerra, e moitas das situaci\u00f3ns e dos personaxes son inspirados, polo menos en boa parte, nas s\u00faas propias vivencias no 91 Rexemento de Infanter\u00eda. Con todo, a novela pode considerarse antibelicista, con moitos episodios absurdos que falan tanto do sinsentido da guerra como da inutilidade dos conflitos sobre a disciplina militar. Boa parte dos personaxes checos non entenden o seu papel no ex\u00e9rcito dun estado co que non se senten identificados e ao que non deben lealdade.\nEste tema aparece desenvolto a trav\u00e9s do personaxe de Josef \u0160vejk. A trav\u00e9s dunha idiotez ou incompetencia posiblemente finxida, enfr\u00f3ntase \u00e1 frustraci\u00f3n da autoridade militar, e a s\u00faa estupidez aparece reflectida como un m\u00e9todo de resistencia pasiva. Non se sabe se \u0160vejk \u00e9 xenuinamente incompetente, ou se act\u00faa deliberadamente coma un parvo insolente. Os episodios absurdos acadan o cl\u00edmax cando \u0160vejk, vestido cun uniforme do ex\u00e9rcito Ruso, \u00e9 feito prisioneiro por erro pola s\u00faa propia tropa.\nAmais de satirizar o absurdo da autoridade durante o r\u00e9xime dos Habsburgo, crit\u00edcase fortemente a corrupci\u00f3n e a hipocris\u00eda dos sacerdotes da Igrexa Cat\u00f3lica, sen deixar de lado as cr\u00edticas aos xudeus e aos popes da Igrexa Ortodoxa.\nTrama.\nA historia comeza en Praga coa noticia do asasinato de Saraxevo, que deu p\u00e9 \u00e1 primeira guerra mundial. \u0160vejk am\u00f3sase tan entusiasmado por poder ir \u00e1 fronte para servir ao Emperador Austr\u00edaco que ningu\u00e9n \u00e9 quen de saber se simplemente \u00e9 imb\u00e9cil ou se realmente est\u00e1 posu\u00eddo polo esp\u00edrito b\u00e9lico. Como for, \u00e9 arrestado pola polic\u00eda secreta logo dunhas manifestaci\u00f3ns feitas nunha taberna. Logo de certificarse que est\u00e1 tolo, \u00e9 enviado a un manicomio, de onde \u00e9 expulsado.\n\u0160vejk dille \u00e1 s\u00faa asistenta que o leve na cadeira de rodas (dado que ten reumatismo) \u00e1 oficina de recrutamento de Praga, de onde o levan a un hospital onde est\u00e1n os que finxen unha enfermidade para evitar o ex\u00e9rcito. Finalmente \u00fanese como asistente do capel\u00e1n castrense Otto Katz, pero logo dunha partida de cartas, pasa a servir ao subtenente Luk\u00e1\u0161. Luk\u00e1\u0161 \u00e9 destinado co seu batall\u00f3n a \u010cesk\u00e9 Bud\u011bjovice, no sur de Bohemia, para prepararse de cara \u00e1 fronte. Logo de perder o tren a Bud\u011bjovice, \u0160vejk comeza unha longa an\u00e1base a p\u00e9 arredor de Bohemia do Sur coa intenci\u00f3n de dirixirse cara a Bud\u011bjovice, antes de ser arrestado como posible esp\u00eda e desertor (cargos que nega) e ser devolto con escolta ao seu rexemento. Nese momento \u00e9 ascendido a ordenanza da s\u00faa compa\u00f1\u00eda.\nA unidade embarca nunha longa viaxe en tren a trav\u00e9s de Galitsia e a Fronte do Leste. \u0160vejk \u00e9 arrestado de novo durante unha parada nunha vila entre Austria e Hungr\u00eda, desta volta por un balbordo cun cidad\u00e1n h\u00fangaro nunha pelexa na r\u00faa. Antes de chegar \u00e1 fronte, \u0160vejk \u00e9 feito prisioneiro por unha compa\u00f1\u00eda austr\u00edaca ao ser tomado por un desertor ruso, logo de po\u00f1erse un uniforme do ex\u00e9rcito ruso abandonado \u00e1 beira dun lago. Logo de evitar por pouco que o executen, regresa \u00e1 s\u00faa unidade.\nA novela remata abruptamente, sen que \u0160vejk participe en combate alg\u00fan nin se achegue \u00e1s trincheiras. P\u00e9nsase que a intenci\u00f3n de Ha\u0161ek era continuar a trama nun campo de prisioneiros de guerra, onde el mesmo estivera reclu\u00eddo.\nO libro incl\u00fae un mont\u00f3n de an\u00e9cdotas contadas polo propio \u0160vejk, xeralmente para desvirtuar ou insultar polo baixo as figuras autoritarias, que non est\u00e1n directamente relacionadas coa trama principal.\nPersonaxes.\nOs personaxes da obra adoitan ser o obxectivo das mofas de Ha\u0161ek, ou ben os estereotipos sociais e \u00e9tnicos do Imperio Austroh\u00fangaro. O pobo adoita distinguirse polo dialecto e rexistro socioling\u00fc\u00edstico do checo ou alem\u00e1n que empregan, unha cualidade dif\u00edcil de traducir. Por exemplo, moitos dos personaxes que falan alem\u00e1n ou polaco aparecen falando comicamente ou cun checo con erros, e hai personaxes checos que falan o alem\u00e1n mal. Tam\u00e9n aparecen moitas expresi\u00f3ns propias de diferentes argots.\nMoitos dos personaxes semellan estar baseados, polo menos en parte, en persoas reais que serviron co Rexemento de Infanter\u00eda no que estivo Ha\u0161ek como voluntario durante un ano.\nSarxento Van\u011bk: Un qu\u00edmico de Kralupy nad Vltavou na vida civil, que quere levar a situaci\u00f3n dun modo c\u00f3modo e sen preocupaci\u00f3ns, preocup\u00e1ndose de facer a s\u00faa existencia o m\u00e1is confortable posible.\nLegado na literatura.\nBoa parte da cr\u00edtica considera esta obra como a primeira novela antibelicista, anterior a \"Im Westen nichts Neues\" de Erich Maria Remarque. Joseph Heller dixo que de non ler con anterioridade esta novela, nunca escribir\u00eda \"Catch-22\". Tam\u00e9n inspirou a Bertolt Brecht \u00e1 hora de escribir a s\u00faa obra de teatro \"Schweik in the Second World War\"."}
{"id": "158226", "revid": "56817", "url": "https://gl.wikipedia.org/wiki?curid=158226", "title": "Montanhes araneses", "text": "Montanhes araneses \u00e9 o himno oficial do Val d'Aran, adaptaci\u00f3n da canci\u00f3n tradicional occitana Se canta.\nLetra oficial.\nFoi adoptado como himno oficial do val o 15 de decembro de 2008 polo Conselh Generau (Consello Xeral)."}
{"id": "158227", "revid": "98629", "url": "https://gl.wikipedia.org/wiki?curid=158227", "title": "John Cornforth", "text": "John Warcup 'Kappa' Cornforth, nado en Sidney o 7 de setembro de 1917 e finado en Sussex o 8 de decembro de 2013, foi un qu\u00edmico e profesor universitario australiano, galardoado co Premio Nobel de Qu\u00edmica do ano 1975.\nTraxectoria.\nNaceu en Sidney (Australia). O seu pai era ingl\u00e9s e estaba graduado en Oxford. A s\u00faa nai, chamada Hilda Eipper era descendente dun ministro alem\u00e1n. John era o segundo de catro fillos. Na s\u00faa infancia viviu en Sidney e na zona rural de Armidale, en Nova Gales do Sur. Aos dez anos de idade diagnostic\u00f3uselle unha xordeira profunda (otosclerose). O proceso de perdida de audici\u00f3n durou m\u00e1is dunha d\u00e9cada. Graduouse no instituto de mozos de Sidney. Un dos seus mestres Leonard Basser influ\u00edu nel para que se decidise \u00e1 qu\u00edmica. John pensou ent\u00f3n que a s\u00faa xordeira poder\u00eda ser un obst\u00e1culo superable na carreira da qu\u00edmica.\nIncorporouse ao campo da qu\u00edmica org\u00e1nica na Universidade de Sydney aos 16 anos de idade onde co\u00f1ecer\u00eda \u00e1 s\u00faa muller, Rita e graduouse en 1937. Ent\u00f3n ga\u00f1ou unha bolsa de Exposici\u00f3ns 1851 para traballar en Oxford con Robert Robinson. Rita e el traslad\u00e1ronse \u00e1 Universidade de Oxford, no Reino Unido, onde se doutorou en 1941 baixo a supervisi\u00f3n de Robert Robinson. Ese mesmo ano casou con Rita, coa que chegar\u00eda a ter tres fillos e dous netos. A segunda guerra mundial estalou cando viaxou a Oxford. John e Rita ter\u00edan unha profunda influencia nos traballos con penicilina no laboratorio de Robinson.\nTras a guerra foi nomeado director do \"Medical Research Council\", e entre 1962 e 1975 dirixiu o Laboratorio Milstead de enzimolox\u00eda da Compa\u00f1\u00eda Shell. Posteriormente foi nomeado profesor de qu\u00edmica na Universidade de Sussex. Foi nomeado sir pola ra\u00ed\u00f1a Isabel II do Reino Unido en 1977.\nCornforth \u00e9 membro da Royal Society e a\u00ednda segue activo na investigaci\u00f3n qu\u00edmica na Universidade de Sussex. Isto mostra a s\u00faa personalidade, e d\u00e1nos unha visi\u00f3n dun home sorprendente que venceu o obst\u00e1culo que supu\u00f1a a s\u00faa xordeira para conseguir unha brillante carreira cient\u00edfica. foi galardoado, ademais doutros grandes premios, co premio ao Australiano do ano en 1975 e coa medalla Copley en 1982.\nInvestigaci\u00f3ns cient\u00edficas.\nDurante a segunda guerra mundial quedou sorprendido sobre os traballos realizados acerca da penicilina. Colaborando coa compa\u00f1\u00eda \"Glaxo\", elaborou un procedemento pr\u00e1ctico de obtenci\u00f3n de cortisona. Posteriormente realizou investigaci\u00f3ns sobre o espectro estereoqu\u00edmico das reacci\u00f3ns encim\u00e1ticas. Estableceu a secuencia xen\u00e9tica do \u00e1cido meval\u00f3nico utilizando t\u00e9cnicas de trazado radioactivo, as\u00ed mesmo estudou a bios\u00edntese do \u00e1cido m\u00e1lico e o \u00e1cido c\u00edtrico.\nEn 1975 foi galardoado coa metade do Premio Nobel de Qu\u00edmica \"polos seus traballos sobre a estereoqu\u00edmica das reacci\u00f3ns catal\u00edticas das encimas\". A outra metade do premio recaeu no qu\u00edmico su\u00edzo Vladimir Prelog polos seus traballos sobre a estereoqu\u00edmica de mol\u00e9culas e as s\u00faas reacci\u00f3ns org\u00e1nicas."}
{"id": "158230", "revid": "1131", "url": "https://gl.wikipedia.org/wiki?curid=158230", "title": "Mira de axuste", "text": "A mira de axuste \u00e9 un sinal de proba de televisi\u00f3n que tipicamente se emite nas veces no que o transmisor est\u00e1 activo pero a estaci\u00f3n non emite programaci\u00f3n.\nDesenvolvemento.\nA mira de axuste \u00fasase desde o comezo da televisi\u00f3n, orixinalmente eran simples cart\u00f3ns enfocados por unha c\u00e1mara de televis\u00f3n, despois pasaron a ser xerados por xeradores de sinais. A s\u00faa funci\u00f3n \u00e9 para a calibraci\u00f3n, ali\u00f1aci\u00f3n e axuste de c\u00e1maras e videoc\u00e1maras e dos receptores, conte\u00f1en unha serie de elementos que permiten a inspecci\u00f3n inmediata e r\u00e1pida da calidade do sinal de televisi\u00f3n cando se observa sobre unha ponte de monitoreado composto por un monitor de imaxe, un monitor forma de onda e un vectoscopio.\nDecadencia.\nAta a d\u00e9cada de 1990 a mira de axuste era un sinal comunmente visto nas pantallas de televisi\u00f3n, normalmente acompa\u00f1\u00e1baa un fondo musical, un ton ou a retransmisi\u00f3n dunha emisora de radio da mesma empresa que a canle de televisi\u00f3n, pero unha serie de factores fixeron que desaparecesen dos receptores: os modernos microcontroladores dos televisores modernos non precisan axustes, o uso de est\u00e1ndares dixitais de interconexi\u00f3n e de emisi\u00f3n, a substituci\u00f3n das v\u00e1lvulas electr\u00f3nicas por outros elementos ou a emisi\u00f3n continua as vinte e catro horas das canles.\nPor\u00e9n algunhas emisoras do primeiro mundo seguen emitindo miras de axuste e en pa\u00edses subdesenvolvidos a\u00ednda son habituais. Tam\u00e9n son correntes a s\u00faa utilizaci\u00f3n dentro dos estudios de televisi\u00f3n pois moitas emisoras a\u00ednda te\u00f1en infraestrura anal\u00f3xica."}
{"id": "158231", "revid": "2338", "url": "https://gl.wikipedia.org/wiki?curid=158231", "title": "O Campo da Silva, Espasante, Ortigueira", "text": "O Campo da Silva \u00e9 un lugar da parroquia de Espasante no concello Coru\u00f1\u00e9s de Ortigueira na comarca do Ortegal. Ti\u00f1a 40 habitantes no ano 2009 segundo datos do Instituto Galego de Estat\u00edstica do cales eran 20 homes e 20 mulleres, o que sup\u00f3n unha diminuci\u00f3n con relaci\u00f3n ao ano 2000 cando ti\u00f1a 48 habitantes."}
{"id": "158232", "revid": "85894", "url": "https://gl.wikipedia.org/wiki?curid=158232", "title": "O Porto de Espasante, Espasante, Ortigueira", "text": "O Porto de Espasante \u00e9 un lugar da parroquia de Espasante no concello coru\u00f1\u00e9s de Ortigueira, na comarca do Ortegal. Ti\u00f1a 432 habitantes no ano 2009 segundo datos do Instituto Galego de Estat\u00edstica do cales eran 185 homes e 247 mulleres, o que sup\u00f3n unha diminuci\u00f3n con relaci\u00f3n ao ano 2000, cando ti\u00f1a 558 habitantes."}
{"id": "158233", "revid": "85894", "url": "https://gl.wikipedia.org/wiki?curid=158233", "title": "Penaquente, Espasante, Ortigueira", "text": "Penaquente \u00e9 un lugar da parroquia de Espasante no concello Coru\u00f1\u00e9s de Ortigueira na comarca do Ortegal. Segundo o Instituto Galego de Estat\u00edstica en 2009 ti\u00f1a tres habitantes (dous homes e unha muller), a mesma cantidade ca en 2000."}
{"id": "158234", "revid": "85894", "url": "https://gl.wikipedia.org/wiki?curid=158234", "title": "Hedrosa, Espasante, Ortigueira", "text": "Hedrosa \u00e9 un lugar da parroquia de Espasante no concello Coru\u00f1\u00e9s de Ortigueira na comarca do Ortegal. Segundo o Instituto Galego de Estat\u00edstica en 2009 tTi\u00f1a tres habitantes (un home e d\u00faas mulleres), un m\u00e1is ca en 2000."}
{"id": "158235", "revid": "85894", "url": "https://gl.wikipedia.org/wiki?curid=158235", "title": "Callobre Vello, Espasante, Ortigueira", "text": "Callobre Vello \u00e9 un lugar da parroquia de Espasante no concello Coru\u00f1\u00e9s de Ortigueira na comarca do Ortegal. Non ten habitantes segundo datos do Instituto Galego de Estat\u00edstica desde hai m\u00e1is dunha d\u00e9cada."}
{"id": "158243", "revid": "74806", "url": "https://gl.wikipedia.org/wiki?curid=158243", "title": "UHF", "text": "UHF (\"Ultra High Frequency\") \u00e9 un rango de ondas electromagn\u00e9ticas con frecuencias entre os 300 MHz e os 3\u00a0GHz, sit\u00faase entre a SHF (Super High Frequency) e a VHF (Very High Frequency). Nesta banda prod\u00facese a propagaci\u00f3n por onda espacial troposf\u00e9rica, cunha atenuaci\u00f3n adicional m\u00e1xima de 1\u00a0dB se est\u00e1 despexada a primeira zona de Fresnel.\nTelevisi\u00f3n.\nBasicamente a UHF empr\u00e9gase para as emisi\u00f3ns de televisi\u00f3n. Na banda IV, comprendida entre as frecuencias 470\u00a0MHz a 590\u00a0MHz e a banda V entre 590\u00a0MHz e 862\u00a0MHz, transm\u00edtense as emisi\u00f3ns da televisi\u00f3n terrestre, anal\u00f3xica primeiro e agora dixital, e corresp\u00f3ndese coas canles 21 \u00e1 35 e 36 \u00e1 69, respectivamente. A cobertura das ondas de UHF \u00e9 menor que as de VHF, corresp\u00f3ndolles, en condici\u00f3ns normais, entre os 50 e os 100\u00a0km; para distancias superiores prec\u00edsanse repetidores.\nOs intervalos entre 950 a 2.150\u00a0MHz util\u00edzanse para as emisi\u00f3ns da televisi\u00f3n por sat\u00e9lite."}
{"id": "158246", "revid": "23204", "url": "https://gl.wikipedia.org/wiki?curid=158246", "title": "Francisco Zagala", "text": "Francisco Zagala P\u00e9rez, nado en Ver\u00edn en 1842 e finado en 1908, foi un fot\u00f3grafo madrile\u00f1o que pasou toda a s\u00faa carreira en Galicia.\nTraxectoria.\nAdquiriu a s\u00faa formaci\u00f3n fotogr\u00e1fica en Madrid, pero arredor de 1880 estableceuse nun estudio fotogr\u00e1fico en Pontevedra. Foi un dos primeiros fot\u00f3grafos espa\u00f1ois, que substitu\u00edron os estranxeiros establecidos a mediados do s\u00e9culo XIX.\nA s\u00faa actividade fotogr\u00e1fica co\u00f1ecida ocorre en Galicia, m\u00e1is concretamente en Pontevedra, onde ti\u00f1a o estudio para facer retratos. Con todo, dedicouse tam\u00e9n a facer fotograf\u00eda ao aire libre e reproduci\u00f3ns de arte, sendo o fot\u00f3grafo oficial da Sociedade Arqueol\u00f3xica de Pontevedra. Grazas \u00e1 doaz\u00f3n de fondos para o Museo Provincial de Pontevedra pode ter moitas imaxes etnogr\u00e1ficas da vida en Pontevedra entre os s\u00e9culos XIX e XX atopadas no arquivo chamado Zagala.\nEn 1884 pasou a traballar coa revista \"La Ilustraci\u00f3n Espa\u00f1ola y Americana\" para fornecer fotograf\u00edas de Pontevedra. Cando Pedro Ferrer en 1904 publicou a colecci\u00f3n de fotograf\u00edas titulada \"Portfolio de Galicia\", coa colaboraci\u00f3n de moitos fot\u00f3grafos tam\u00e9n foi respons\u00e1bel de achegar as imaxes de Pontevedra.\nO seu traballo foi exposto varias veces para amosar o seu valor documental, quizais o m\u00e1is importante foi a presentaci\u00f3n do Museo de Pontevedra, na s\u00faa honra en 1994, pero tam\u00e9n mostras colectivas como a realizada en Vigo en 2010"}
{"id": "158247", "revid": "16394", "url": "https://gl.wikipedia.org/wiki?curid=158247", "title": "Eucalyptus camaldulensis", "text": ""}
{"id": "158248", "revid": "1131", "url": "https://gl.wikipedia.org/wiki?curid=158248", "title": "Eucalipto vermello", "text": "O eucalipto vermello (Eucalyptus camaldulensis) \u00e9 unha \u00e1rbore perennifolia da familia das mirt\u00e1ceas pertencente ao x\u00e9nero eucalipto. Difer\u00e9nciase da especie predominante en Galiza, o \"Eucalyptus globulus\", na s\u00faa casca avermellada, que se desprende en anacos irregulares cando \u00e9 vello. Igualmente presentan un ton avermellado as follas, sendo as s\u00faas flores e os seus froitos m\u00e1is pequenos.\n\u00c9 unha especie plantada en moitas partes do mundo. \u00c9 nativa de Australia onde est\u00e1 amplamente espallada, en especial preto dos regueiros. \nEn Galiza cult\u00edvase escasamente, aparecendo ocasionalmente naturalizado en zonas litorais.\nFoi bautizada as\u00ed polo mosteiro Camaldoli preto de N\u00e1poles, de onde era o primeiro esp\u00e9cime descrito.\n\u00c9 unha \u00e1rbore familiar e icona de Australia. Produce boa sombra para as extremas temperaturas en Australia central, e estabiliza bancos de r\u00edo, retendo o solo.\nDescrici\u00f3n.\nMedra at\u00e9 20 m, chega \u00e1s veces a 60 m de altura; o seu ritidoma (casca) \u00e9 groso (3\u00a0cm) esponxoso, mesturando as cores avermelladas, cinsentas, aversadas e abrancazadas.\nO eucalipto vermello ten a capacidade de perder as p\u00f3las de s\u00fapeto grazas \u00e1 s\u00faa madeira crebadiza e para aforrar auga.\nA forma Greenough () ten un h\u00e1bito de crecemento estra\u00f1o, vira 90 \u00ba da vertical arredor de 2 m por riba do chan.\nEcolox\u00eda.\nAs \"xangadas\" formadas cando o eucalipto vermello cae nos r\u00edos coma o Murray, \u00e9 unha importante parte do ecosistema fluvial, e h\u00e1bitat vital e sitio de cria dos peixes nativos coma \"Maccullochella peelii peelii\". Desafortunadamente moitas xangadas ret\u00edranse dos r\u00edos debido ao entorpecemento da v\u00eda fluvial.\nCultivo.\n\"E. camaldulensis\" xermola axi\u00f1a tanto de sementes frescas coma de almacenadas en condici\u00f3ns de fr\u00edo seco. E tam\u00e9n logo adquire resistencia \u00e1 seca. \u00c9 un excelente bonsai, e agroma ben da base e do \u00e1pice epic\u00f3rmico.\nUsos.\nEste eucalipto destaca pola s\u00faa madeira avermellada, oscilando entre rosa suave a encarnado negro dependendo da idade. \u00c9 moi crebadiza e xeralmente de gran cruzado, facendo o traballo manual dif\u00edcil. Tradicionalmente usouse para aplicaci\u00f3ns de resistencia coma trabes e postes. M\u00e1is recentemente para moblaxe fina pola s\u00faa espectacular cor avermellada profunda e t\u00edpicas figuras no s\u00e1mago. Necesita coidadosa selecci\u00f3n para a facer m\u00e1is forte aos cambios de humidade. \u00c9 densa (900\u00a0kg/m3), moi dura, admite bo brillo. Por suposto que todo a\u00ednda mellora con madeira estacionada e idosa.\nTam\u00e9n fornece boa le\u00f1a e excelente carb\u00f3n que \u00e9 exitosamente usado no Brasil para a siderurxia do ferro e do aceiro.\nAdemais, a \u00e1rbore \u00e9 usada para polinizaci\u00f3n con abellas no Brasil e na Arxentina.\n\u00c9 un dos eucaliptos m\u00e1is plantados mundialmente (ca. 5.000\u00a0km\u00b2 plantados) (NAS, 1980a: Arxentina, EUA, Brasil, Exipto, Kenya, Marrocos, Nixeria, Paquist\u00e1n, Senegal, Serra Leoa, Espa\u00f1a, Paraguai, Per\u00fa, Sri Lanka, Sud\u00e1n, Tanzania, Alto Volta, Uruguai, Zimbabwe.\nEmpr\u00e9gase tam\u00e9n como planta ornamental.\nVariedades e sinonimia.\nsubsp. camaldulensis.\nsubsp. simulata Brooker &amp; Kleinig, Field Guide Eucalypts 3: 371 (1994)."}
{"id": "158252", "revid": "74806", "url": "https://gl.wikipedia.org/wiki?curid=158252", "title": "VHF", "text": "VHF (\"Very high frequency\") \u00e9 a frecuencia de radio que cobre o rango entre os 30 MHz e os 300\u00a0MHz, sit\u00faase entre a HF (High Frecuency) e a UHF (Ultra High Frecuency)."}
{"id": "158253", "revid": "98629", "url": "https://gl.wikipedia.org/wiki?curid=158253", "title": "Christianorum regnum", "text": "A denominaci\u00f3n en lat\u00edn de Christianorum regnum que significa literalmente \"reino dos cristi\u00e1ns\", foi a m\u00e1is com\u00fan para referirse ao dominio dos reis cristi\u00e1ns na Galicia altomedieval entre os s\u00e9culos VIII e X.\nCausas.\nSe ben o termo \"reino dos cristi\u00e1ns\" semella na actualidade demasiado ambiguo para referirnos a un \u00fanico reino medieval europeo, o certo \u00e9 que esta denominaci\u00f3n foi acu\u00f1ada por dous principais motivos. Por unha banda, determinaba o contrapeso contra o veci\u00f1o estado musulm\u00e1n, o Emirato de C\u00f3rdoba, marcando o car\u00e1cter \"cristi\u00e1n\" dos novos reis galaicos independentes, e tentando con isto atraer a atenci\u00f3n dos moz\u00e1rabes en \"Spania\". Por outra parte, o feito de que a Galicia altomedieval non estivera unificada baixo un \u00fanico monarca, precisaba dun elemento aglutinador -a relixi\u00f3n- capaz de convencer aos arist\u00f3cratas da antiga Gallaecia para que se uniran ao proxecto de restauraci\u00f3n mon\u00e1rquica."}
{"id": "158254", "revid": "2793", "url": "https://gl.wikipedia.org/wiki?curid=158254", "title": "Regnum Christianorum", "text": ""}
{"id": "158255", "revid": "25871", "url": "https://gl.wikipedia.org/wiki?curid=158255", "title": "Vladimir Prelog", "text": "Vladimir Prelog, nado o 23 de xullo de 1906 e Saraxevo (Bosnia e Hercegovina) e finado o 7 de xaneiro de 1998 en Z\u00faric (Su\u00edza), foi un qu\u00edmico e profesor universitario.\nPrelog Obtivo o Premio Nobel de Qu\u00edmica en 1975 polos seus traballos no campo da estereoqu\u00edmica das reacci\u00f3ns de cat\u00e1lises das enzimas que compartiu con John Warcup Cornforth. Obtivo a cidadan\u00eda su\u00edza en 1959. Durante moito tempo mantivo a nacionalidade iugoslava a\u00ednda cando residiu en Checoslovaquia e Su\u00edza durante moito tempo.\nTraxectoria.\nVladimir Prelog naceu en Saraxevo, que por aquel ent\u00f3n pertenc\u00eda ao Imperio austroh\u00fangaro. Con 8 anos de idade, na visita que realizaba o arquiduque Francisco Fernando e a s\u00faa esposa \u00e1 s\u00faa cidade, estivo presente no chamado \"atentado de Saraxevo\" que acabou coa vida do arquiduque e serviu de detonante para o comezo da Primeira guerra mundial.\nEn 1915 trasl\u00e1dase, xunto coa s\u00faa familia, a Zagreb, onde estudou no instituto. Entre 1924 e 1929 estudou qu\u00edmica no instituto da tecnolox\u00eda checo en Praga, na ent\u00f3n Checoslovaquia. O profesor Emil Votocek, impulsor da qu\u00edmica checoslovaca, foi o supervisor da s\u00faa tese, pero el estaba baixo a protecci\u00f3n de Rudolf Lukes, que por ent\u00f3n impart\u00eda clases e chegou a ocupar o prestixioso posto de Votorek en qu\u00edmica org\u00e1nica.\nSegundo di o propio Vladimir, a base da s\u00faa educaci\u00f3n cient\u00edfica d\u00e9bella a Lukes do que foi amigo persoal ata a s\u00faa morte en 1960. A s\u00faa instruci\u00f3n completouse mediante a lectura e o seguimento de Robert Robinson, Christopher Kelk Ingold e Leopold Ruzicka aos que Prelog considera \"os seus profesores virtuais\" e cos que tubo ocasi\u00f3n de traballar nos \u00faltimos anos da s\u00faa carreira.\nEn 1929 licenciouse co t\u00edtulo de Doutor Enxe\u00f1eiro. Polos problemas derivados da crise econ\u00f3mica do 29 non puido entrar na docencia e atopou traballo nun laboratorio qu\u00edmico de Praga onde desenvolv\u00edan procuctos qu\u00edmicos raros en pequenas cantidades. O posto ofrec\u00edalle a posibilidade de realizar algunhas investigaci\u00f3ns, a\u00ednda que modestamente, pero Prelog botaba en falta o ambiente acad\u00e9mico.\nEn 1933 casa con Kamila en Praga, m\u00e1is adiante, en 1949, xa en Z\u00faric ter\u00edan ao seu \u00fanico fillo.\nTraballo en Zagreb.\nEn 1935 regresa a Zagreb para copar unha praza na Universidade de Zagreb. Al\u00ed estivo dando clases como profesor a\u00ednda que a categor\u00eda, e o soldo, que ti\u00f1a era de axudante. Coa colaboraci\u00f3n de dous estudantes traballou nunha pequena f\u00e1brica farmac\u00e9utica que lle proporcionaba os recursos suficientes para si e o seu laboratorio.\nTraballo en Z\u00faric.\nEn 1941 os alem\u00e1ns invaden Iugoslavia, que fora fundada en 1918 e decide abandonar o pa\u00eds, pero \u00e9 invitado por Richard Kuhn para dar algunhas clases en Alema\u00f1a e tam\u00e9n recibe unha invitaci\u00f3n de Leopold Ruzicka para que o visitara. Aproveitando ambas as invitaci\u00f3ns abandona Iugoslavia traslad\u00e1ndose, xunto \u00e1 s\u00faa muller, a Su\u00edza.\nRuzicka at\u00f3palle traballo no instituto da tecnolox\u00eda federal (ETH) en Z\u00faric, no laboratorio de qu\u00edmica org\u00e1nica. Aqu\u00ed comeza a s\u00faa colaboraci\u00f3n con Ruzicka que durar\u00eda moito tempo e servir\u00edalle para ascender no posto acad\u00e9mico. Foi ascendendo aos poucos ata que en 1957 chegou a xefe de laboratorio. Non se atopou a gusto como director de laboratorio e intentou deixalo ata que conseguiu que dito cargo fose rotatorio quedando el f\u00f3ra.\nVladimir Prelog foi un gran viaxeiro. Percorreu m\u00e1is de 150 lugares do mundo impartindo conferencias e seminarios. Segundo el mesmo confesa, non dominaba ningunha lingua correctamente e ironizaba que \u00edan verlle por escoitar o seu estra\u00f1o acento.\nPremio Nobel.\nPrelog recibiu 1975 premio Nobel de qu\u00edmica polos seus traballos no campo de compostos naturais e da estereoqu\u00edmica. Este premio compartiuno co qu\u00edmico de investigaci\u00f3n John Warcup Cornforth. A s\u00faa carreira cient\u00edfica abarca m\u00e1is de 400 traballos. Como catedr\u00e1tico destacou polo seu estilo elocuente, formou a moitas xeraci\u00f3ns de qu\u00edmicos. En 1986 fix\u00e9ronlle membro honorario da Academia Croata de Ciencias e de Artes.\nVida privada.\nNa s\u00faa vida privada Vladimir Prelog era unha fonte de an\u00e9cdotas sobre case todos os qu\u00edmicos relevantes mundiais. Ti\u00f1an un gran bagaxe cultural polo que era considerado como un intelectual. Non lle gustou nunca exercer a autoridade e rexeitaba a confrontaci\u00f3n. Como persoa introspectiva, ir\u00f3nico e sospeitoso de altas aspiraci\u00f3ns sociais, pol\u00edticas ou relixiosas, Prelog raramente permitiu a inxerencia na s\u00faa vida privada.\nFoi un dos 109 ga\u00f1adores do Nobel que asinaron a petici\u00f3n de paz para Croacia en 1991."}
{"id": "158258", "revid": "1131", "url": "https://gl.wikipedia.org/wiki?curid=158258", "title": "Olegario Sotelo Blanco", "text": "Olegario Sotelo Blanco, nado en Quintela (Mazaira, Castro Caldelas) o 8 de setembro de 1945, \u00e9 un empresario, editor e escritor galego.\nTraxectoria.\nLogo de marchar a Barcelona a principios dos anos sesenta e traballar en m\u00faltiples oficios, dedicouse ao sector inmobiliario. Paralelamente \u00e1 actividade industrial, creou Sotelo Blanco Edici\u00f3ns e a Editorial Ronsel (1993), que publica en lingua castel\u00e1. Presidiu o Centro Galego de Barcelona. En 2005 volveu a Galicia.\nComo escritor interesouse polo mundo rural galego e os problemas sociais, pol\u00edticos e psicol\u00f3xicos derivados da emigraci\u00f3n."}
{"id": "158260", "revid": "1505", "url": "https://gl.wikipedia.org/wiki?curid=158260", "title": "Eucalipto do man\u00e1", "text": "O eucalipto do man\u00e1 (Eucalyptus viminalis) \u00e9 unha \u00e1rbore perennifolia da familia das mirt\u00e1ceas pertencente ao x\u00e9nero eucalipto. Difer\u00e9nciase da especie predominante en Galiza, o \"Eucalyptus globulus\", na s\u00faa casca de cor branca-crema, nas s\u00faas follas m\u00e1is estreitas e nas s\u00faas flores m\u00e1is cativas.\nDescrici\u00f3n.\n\u00c9 unha \u00e1rbore forte, rexa, erecta, de 50 m de altura, coa casca engurrada e p\u00f3las moi longas. \u00c1s veces acada maiores talles, a m\u00e1is alta descuberta chega aos 89 m de altura.\nDistribuci\u00f3n.\n\"E. viminalis\" est\u00e1 amplamente distribu\u00eddo nas \u00e1reas m\u00e1is frescas de Australia, onde as s\u00faas follas son o alimento favorito do coala. O zume ten un 5-15% azucre, fac\u00e9ndoa parte esencial do balance de enerx\u00eda dos mam\u00edferos marsupiais arb\u00f3reos.\nAs subespecies son nativas da illa Kangaroo e de Mount Lofty Ranges.\nEn Galiza aparece cultivada e ocasionalmente naturalizada no litoral.\nSinonimia.\nsubsp. pryoriana (L.A.S.Johnson) Brooker &amp; Slee, Muelleria 9: 80 (1996).\nsubsp. viminalis."}
{"id": "158262", "revid": "16394", "url": "https://gl.wikipedia.org/wiki?curid=158262", "title": "Eucalyptus viminalis", "text": ""}
{"id": "158266", "revid": "101044", "url": "https://gl.wikipedia.org/wiki?curid=158266", "title": "Gran Premio de Motociclismo do Xap\u00f3n", "text": "O Gran Premio de Motociclismo do Xap\u00f3n \u00e9 unha carreira de motociclismo de velocidade celebrada no Xap\u00f3n entre os anos 1962 e 1967, e desde 1987 ata hoxe. A competici\u00f3n foi puntuou no Campionato do Mundo de Motociclismo en case todas as edici\u00f3ns ag\u00e1s en 1962 (ningunha categor\u00eda), 1963 (todas menos 350cc) e 1964 (todas menos 50cc).\nAs primeiras catro edici\u00f3ns corr\u00e9ronse no circu\u00edto de Suzuka, e as d\u00faas seguintes en Fuji Speedway. Nos \u00faltimos anos, o Gran Premio do Xap\u00f3n correuse en Twin Ring Motegi en 1999 e desde 2004 ata o presente, e en Suzuka os restantes anos.\nO piloto con m\u00e1is triunfos \u00e9 Jim Redman, con seis. En segundo lugar empatan Daijir\u014d Kat\u014d, Kevin Schwantz e Valentino Rossi, con catro vitorias cada un. En 2009, os pilotos con tres vitorias son Luca Cadalora, Loris Capirossi, Mike Hailwood e Mika Kallio."}
{"id": "158267", "revid": "3054", "url": "https://gl.wikipedia.org/wiki?curid=158267", "title": "Fraga Iribarne", "text": ""}
{"id": "158270", "revid": "1888", "url": "https://gl.wikipedia.org/wiki?curid=158270", "title": "Sotelo Blanco", "text": ""}
{"id": "158271", "revid": "1131", "url": "https://gl.wikipedia.org/wiki?curid=158271", "title": "Ba\u00eda Edici\u00f3ns", "text": "Ba\u00eda Edici\u00f3ns \u00e9 unha empresa editorial galega, con sede na Coru\u00f1a.\nHistoria.\nFundada na cidade da Coru\u00f1a en 1990, ten varias li\u00f1as editoriais: libro de texto, contos infant\u00eds, xogos, literatura xuvenil e de adultos, ensaio e pensamento filos\u00f3fico, gastronom\u00eda, divulgaci\u00f3n da natureza. Patrocina, xunto a Sotelo Blanco Edici\u00f3ns e Edici\u00f3ns A Nosa Terra, o selo empresarial Consorcio Editorial Galego, a trav\u00e9s do cal distrib\u00fae os seus fondos e coedita libros de texto.\nNo ano 2004 puxo en marcha o Premio Meiga Moira de Literatura Infantil e Xuvenil.\nNo ano 2018 comezou a convocar o Premio Fina Casalderrey de Literatura Infantil pola Igualdade."}
{"id": "158272", "revid": "1888", "url": "https://gl.wikipedia.org/wiki?curid=158272", "title": "Laiovento", "text": ""}
{"id": "158273", "revid": "56817", "url": "https://gl.wikipedia.org/wiki?curid=158273", "title": "Alvarellos", "text": "O top\u00f3nimo galego Alvarellos pode referirse a:\nComo apelido pode referirse a:"}
{"id": "158293", "revid": "56817", "url": "https://gl.wikipedia.org/wiki?curid=158293", "title": "Santo Antonio", "text": "O top\u00f3nimo Santo Antonio p\u00f3dese referir a varios lugares de Galicia:"}
{"id": "158294", "revid": "22570", "url": "https://gl.wikipedia.org/wiki?curid=158294", "title": "IPTV", "text": "Internet Protocol television (IPTV) \u00e9 un sistema de distribuci\u00f3n por subscrici\u00f3n de servizos de televisi\u00f3n con conexi\u00f3ns de banda larga sobre o Protocolo de Internet, normalmente ofr\u00e9cese xunto coa telefon\u00eda e internet de alta velocidade no que se co\u00f1ece no \u00e1mbito das telecomunicaci\u00f3ns como \"Triple play\".\nA diferenza da televisi\u00f3n web o contido env\u00edase v\u00eda \"streaming\" con garant\u00eda de entrega, o receptor \u00e9 un aparello set-top box ou outros aparellos CPE (\"customer premises equipment\") conectado ao televisor.\nDesenvolvemento.\nUn primeiro antecedente do IPTV foi a emisi\u00f3n en directo en 1994 do programa da ABC World News Now usando o software de videoconferencias CU-SeeMe.\nO termo IPTV apareceu pola primeira vez en 1995 cando a compa\u00f1\u00eda Precept Software dese\u00f1ou e constru\u00edu un produto de v\u00eddeo para internet denominado IP/TV, un mbone compatible con Windows e con Unix. En 1998 Cisco mercou a compa\u00f1\u00eda retendo a marca IP/TV.\nKingston Communications, operador de telecomunicaci\u00f3ns do Reino Unido, lanzou a KIT (Kingston Interactive Television) en setembro de 1999."}
{"id": "158295", "revid": "21293", "url": "https://gl.wikipedia.org/wiki?curid=158295", "title": "Cisco", "text": ""}
{"id": "158296", "revid": "785", "url": "https://gl.wikipedia.org/wiki?curid=158296", "title": "Dallas (serie de televisi\u00f3n)", "text": "Dallas \u00e9 unha serie da televisi\u00f3n norteamericana creada por David Jacobs que se emitiu orixinalmente entre 1978 e 1991 sobre unha familia de millonarios, os Ewing, dedicada \u00e1 industria petroleira e \u00e1 gandeira.\nHistoria.\nA serie principiou o 2 de abril de 1978 como unha miniserie de cinco cap\u00edtulos na CBS, pero acabou desenvolv\u00e9ndose durante trece tempadas e 357 cap\u00edtulos. En 2007 o cr\u00edtico de televisi\u00f3n da revista \"Time\" James Poniewozik inclu\u00edu \u00e1 serie entre as 100 mellores de todos os tempos , foi o primeiro ou segundo programa m\u00e1is visto nas tempadas 3 a 7 (1980-1984), o episodio \"Who Done It\", emitido o 21 de novembro de 1980 tivo unha audiencia de m\u00e1is de 41 mill\u00f3ns de televidentes. Dallas dobrouse a 67 linguas e emitida en 90 pa\u00edses, e foi a primeira serie que emitiu a TVG."}
{"id": "158299", "revid": "85894", "url": "https://gl.wikipedia.org/wiki?curid=158299", "title": "Arufe, Agr\u00f3n, Ames", "text": "Arufe \u00e9 un lugar da parroquia de Agr\u00f3n no concello coru\u00f1\u00e9s de Ames na Comarca de Santiago. Ti\u00f1a 36 habitantes no ano 2009 segundo datos do Instituto Nacional de Estad\u00edstica, dos cales eran 20 homes e 16 mulleres."}
{"id": "158300", "revid": "85894", "url": "https://gl.wikipedia.org/wiki?curid=158300", "title": "A Garea, Agr\u00f3n, Ames", "text": "A Garea \u00e9 un lugar da parroquia de Agr\u00f3n no concello coru\u00f1\u00e9s de Ames na comarca de Santiago. Ti\u00f1a 39 habitantes no ano 2009 segundo datos do Instituto Nacional de Estad\u00edstica, dos cales eran 16 homes e 23 mulleres.\nO termo A Garea procede do lat\u00edn serodio \"uilla dacaredi\" ou quizais \"dagaredi\", constru\u00eddo sobre un nome xerm\u00e1nico Dacaredus, que vir\u00eda significar \"casa de Dacaredo\". Xa en fontes medievais atopouse \"Dagarea\", que ser\u00eda reinterpretado posteriormente como a composici\u00f3n da contracci\u00f3n \"da\" mais un substantivo. Logo reinterpretar\u00edase de novo a \"de+a\", que levar\u00eda ao top\u00f3nimo actual."}
{"id": "158301", "revid": "85894", "url": "https://gl.wikipedia.org/wiki?curid=158301", "title": "Calo, Agr\u00f3n, Ames", "text": "Calo \u00e9 un lugar da parroquia de Agr\u00f3n no concello coru\u00f1\u00e9s de Ames na comarca de Santiago. Ti\u00f1a 43 habitantes no ano 2009 segundo datos do Instituto Nacional de Estad\u00edstica, dos cales eran 19 homes e 24 mulleres."}
{"id": "158302", "revid": "85894", "url": "https://gl.wikipedia.org/wiki?curid=158302", "title": "Ferreiros, Agr\u00f3n, Ames", "text": "Ferreiros \u00e9 un lugar da parroquia de Agr\u00f3n no concello coru\u00f1\u00e9s de Ames na comarca de Santiago. Ti\u00f1a 5 habitantes no ano 2009 segundo datos do Instituto Nacional de Estad\u00edstica, dos cales eran 2 homes e 3 mulleres."}
{"id": "158303", "revid": "1888", "url": "https://gl.wikipedia.org/wiki?curid=158303", "title": "Toxosoutos", "text": ""}
{"id": "158304", "revid": "85894", "url": "https://gl.wikipedia.org/wiki?curid=158304", "title": "O Gali\u00f1eiro, Agr\u00f3n, Ames", "text": "O Gali\u00f1eiro \u00e9 un lugar da parroquia de Agr\u00f3n no concello coru\u00f1\u00e9s de Ames na comarca de Santiago. Ti\u00f1a 20 habitantes no ano 2009 segundo datos do Instituto Nacional de Estad\u00edstica, dos cales eran 8 homes e 12 mulleres."}
{"id": "158307", "revid": "89787", "url": "https://gl.wikipedia.org/wiki?curid=158307", "title": "As Lombas, Loentia, Castro de Rei", "text": "As Lombas \u00e9 un lugar da parroquia de Loentia, no concello lugu\u00e9s de Castro de Rei. Segundo o IGE, en 2019 ti\u00f1a 49 habitantes (21 homes e 28 mulleres), o que sup\u00f3n que mantivo a s\u00faa poboaci\u00f3n dende o 2014, cando tam\u00e9n ti\u00f1a 49 habitantes.\nNel at\u00f3pase un exemplar de eucalipto do man\u00e1 de 120 anos, que acada unha altura de 45 metros e un per\u00edmetro troncal de case 9. Co\u00f1\u00e9cese co nome de eucalipto da Casa de Ordax."}
{"id": "158308", "revid": "1888", "url": "https://gl.wikipedia.org/wiki?curid=158308", "title": "GaliNova Editorial", "text": ""}
{"id": "158310", "revid": "89787", "url": "https://gl.wikipedia.org/wiki?curid=158310", "title": "Edici\u00f3ns A Nosa Terra", "text": "Edici\u00f3ns A Nosa Terra foi unha empresa editorial galega, con sede en Vigo, fundada en 1987 e desaparecida en 2010.\nHistoria.\nComezou a s\u00faa andaina en 1987 no seo de Promoci\u00f3ns Culturais Galegas. Foi unha editorial xeralista e as s\u00faas colecci\u00f3ns cubr\u00edan varios campos e tem\u00e1ticas: historia, recuperaci\u00f3n da memoria social, literatura, fotograf\u00eda, libro de viaxes, ensaio, libro infantil, divulgaci\u00f3n cient\u00edfica, enciclopedia e texto escolar. Ten m\u00e1is dun millar de t\u00edtulos editados. En 2010 declarouse en suspensi\u00f3n de pagamentos."}
{"id": "158311", "revid": "98629", "url": "https://gl.wikipedia.org/wiki?curid=158311", "title": "Pele (volc\u00e1n)", "text": "Pele \u00e9 un volc\u00e1n activo que est\u00e1 situado na superficie da l\u00faa de X\u00fapiter, \u00cdo. Est\u00e1 situado no hemisferio de cola (retagarda) da l\u00faa, nas coordenadas 18,71\u00b0 S 255,28\u00b0 O. Unha gran columna volc\u00e1nica, de m\u00e1is de 300\u00a0km de altitude foi observada en Pele por varias sondas espaciais, comezando pola \"Voyager 1\" en 1979, pensouse que o volc\u00e1n non era persistente (coma as\u00ed parece confirmarse). O descubrimento da pluma (columna) de Pele o 8 de marzo de 1979 confirmou a existencia de vulcanismo en \u00cdo. A pluma est\u00e1 asociada co lago de lava que est\u00e1 no extremo norte da monta\u00f1a Danubio Planum. Pele ten un dep\u00f3sito enorme, de forma circular e dun brillante vermello, froito do material sulfuroso que descendeu da columna volc\u00e1nica.\nObservaci\u00f3ns.\n\"Voyager\".\nTal coma a \"Voyager 1\" chegou \u00f3 sistema de X\u00fapiter en marzo do ano 1979, recolleu moitas imaxes do planeta e os s\u00faas catro principais l\u00faas, inclu\u00edda \u00cdo. Un dos accidentes xeol\u00f3xicos m\u00e1is notables de \u00cdo a esa distancia era unha gran e el\u00edptica pegada en forma de anel, que estaba situada no hemisferio cola de \u00cdo. Durante o encontro da sonda con \u00cdo o 5 de marzo de 1979, a \"Voyager 1\" adquiriu as imaxes de maior resoluci\u00f3n da rexi\u00f3n da \"pegada\". No centro da rexi\u00f3n escura que est\u00e1 no centro do anel existe unha depresi\u00f3n parcialmente cuberta de material escuro, duns 30 por 20\u00a0km en tama\u00f1o. Est\u00e1 depresi\u00f3n, ser\u00eda m\u00e1is tarde confirmada coma a fonte do volc\u00e1n Pele, est\u00e1 xusto no extremo norte da monta\u00f1a con rifts chamada Danubio Planum. Xunto con outras evidencias da forte actividade volc\u00e1nica na superficie de \u00cdo atopadas despois deste encontros, os seus descubridores fan hip\u00f3teses en torno a que Pele ser\u00eda coma unha caldeira.\nO 8 de marzo de 1979, tres d\u00edas despois de pasar X\u00fapiter, a \"Voyager 1\" tomou imaxes das l\u00faas de X\u00fapiter para axudar a determinar \u00f3s controladores da misi\u00f3n onde estaba situada exactamente a sonda, mediante un proceso chamado navegaci\u00f3n \u00f3ptica. Cando se procesaban as imaxes de \u00cdo para mellora-la visibilidade das estrelas de fondo, a enxe\u00f1eiro de navegaci\u00f3n Linda Morabito atopou unha nube de 300\u00a0km de altitude no limbo da l\u00faa. \u00d3 principio, sospeitou que pod\u00eda ser unha nube situada detr\u00e1s da l\u00faa, pero non concordaba en relaci\u00f3n co tama\u00f1o da l\u00faa nin tampouco cadraba co lugar onde estaba situada a columna. Finalmente chegouse \u00e1 conclusi\u00f3n de que era unha pluma (columna) volc\u00e1nica duns 300\u00a0km de alto e case 1.200\u00a0km de ancho, xerada pola actividade volc\u00e1nica de Pele. Base\u00e1ndose no tama\u00f1o da pluma observada en Pele, o anel de material vermello (ou escuro tal coma aparece nas c\u00e1maras da Voyager, as cales non ti\u00f1a capacidade de detecci\u00f3n nas lonxitudes de onda do vermello) foi confirmado coma o dep\u00f3sito do material da pluma. Pouco despois deste descubrimento, outras sete plumas foron recuperadas en imaxes previas de \u00cdo tomadas pola Voyager. A instrumentaci\u00f3n para a detecci\u00f3n infravermella (en concreto o \"Infrared Interferometer Spectrometer (IRIS)\") da \"Voyager\" detectou un punto quente en Pele, indicativo de lava arrefri\u00e1ndose, m\u00e1is tarde tam\u00e9n indicar\u00eda os lugares vinculados coas plumas observadas pola \"Voyager 1\".\nCando a \"Voyager 2\" viaxou cara o sistema de X\u00fapiter en xullo de 1979, a s\u00faa axenda para campa\u00f1a de imaxes que \u00eda tomar, foi modificada para poder observa-las plumas de \u00cdo en acci\u00f3n e detecta-los posteriores cambios na superficie da l\u00faa. A pluma de Pele, designada \"Plume 1\" xa que era a primeira pluma de \u00cdo descuberta, non foi detectada pola \"Voyager 2\" catro meses despois. As observaci\u00f3ns monitorizadas da superficie revelaron cambios non anel vermello que rodea Pele. Dende o descubrimento do anel por parte da \"Voyager 1\", o anel tornouse m\u00e1is el\u00edptico e a \"cu\u00f1a\" do extremo sur estaba agora totalmente recuberta, posiblemente estas modificaci\u00f3ns sexan o resultado de cambios na distribuci\u00f3n das fontes da pluma dentro de Pele.\nPouco despois dos encontros da Voyager con \u00cdo e dentro do ano 1979, a Uni\u00f3n Astron\u00f3mica Internacional asignoulle o nome actual \u00f3 volc\u00e1n, o cal dentro da mitolox\u00eda hawaiana representa a Pele, deusa dos volc\u00e1ns.\nA \"Galileo\" e as sondas posteriores.\nA sonda \"Galileo\" chegou \u00f3 sistema de X\u00fapiter en 1995, e dende o ano 1996 \u00f3 ano 2001, monitorizou con regularidade a actividade volc\u00e1nica de \u00cdo a trav\u00e9s da observaci\u00f3n da emisi\u00f3n termal do volc\u00e1n en lonxitudes de onda pr\u00f3ximas \u00f3 infravermello, fotografando \u00cdo cando estaba baixo a sombra de X\u00fapiter para as\u00ed poder apreciar mellor os puntos quentes en lonxitudes de onda visibles preto do infravermello, e fotografando \u00cdo durante a meirande parte da s\u00faa \u00f3rbita para detecta-los posibles cambios na aparencia dos dep\u00f3sitos de materiais difusos e nos regueiros de lava na superficie da l\u00faa. A emisi\u00f3n termal de Pele foi detectada case cada vez c\u00f3 hemisferio de cola de \u00cdo era fotografado cando este estaba baixo a sombra de X\u00fapiter. A pluma volc\u00e1nica de Pele era vista de xeito intermitente e cando era vista, estaba principalmente composta de gas con ocasionais estoupidos que incrementaban o contido de po da mesma. Foi detectada s\u00f3 d\u00faas veces pola \"Galileo\" en decembro do ano 1996 e en decembro do ano 2000. Nesas d\u00faas detecci\u00f3ns a pluma pasou de ter 300\u00a0km de altitude a ter 426\u00a0km. A pluma foi detectada tam\u00e9n polo Telescopio Espacial Hubble en outubro do ano 1999, cando a \"Galileo\" foi conducida a sobrevoa-la l\u00faa. As observaci\u00f3n do Hubble permitiron a detecci\u00f3n de xofre diat\u00f3mico (S2) por primeira vez na pluma do volc\u00e1n Pele.\n Detect\u00e1ronse lixeiros cambios na forma e na intensidade do gran anel vermello que rodea a Pele, observados estes cambios en imaxes di\u00farnas do volc\u00e1n; o cambio m\u00e1is notable produciuse en setembro de 1997 cando material pirocl\u00e1stico escuro procedente da erupci\u00f3n de Pillan Patera cubriu unha porci\u00f3n do anel vermello de Pele.\nDurante os encontros da \"Galileo\" con \u00cdo entre outubro de 1999 e outubro do 2001, a sonda observou Pele en tres ocasi\u00f3ns usando a s\u00faa c\u00e1mara e os seus espectr\u00f3metros infravermellos cando era de noite en Pele. As c\u00e1maras revelaron unha li\u00f1a curva de brillantes manchas \u00f3 longo da marxe do patera de Pele (termo usado para defini-los cr\u00e1teres ou depresi\u00f3ns volc\u00e1nicas en \u00cdo, semellantes \u00e1s caldeiras). Dentro da banda escura vista de leste para oeste que esta \u00f3 longo da parte sueste do patera, foi vista unha gran emisi\u00f3n termal, con temperaturas e cunha distribuci\u00f3n coincidentes cun gran lago de lava de basalto.\nA emisi\u00f3n termal de Pele tam\u00e9n ser\u00eda vista en decembro do 2000 pola sonda \"Cassini\", en decembro do 2001 polo Telescopio Keck de Hawai, e pola sonda \"New Horizons\" en febreiro do 2007.\nCaracter\u00edsticas f\u00edsicas.\nO lago de lava.\nO volc\u00e1n de Pele consiste nun cr\u00e1ter volc\u00e1nico, tam\u00e9n co\u00f1ecido coma patera, cunhas dimensi\u00f3ns de 30 por 20\u00a0km. Pele est\u00e1 situado no extremo norte da base da monta\u00f1a co\u00f1ecida coma Danubio Planum. Este patera ten m\u00faltiples niveis ou socalcos, onde a secci\u00f3n nordeste \u00e9 a m\u00e1is alta e a secci\u00f3n m\u00e1is baixa consiste nun \"graben\" de direcci\u00f3n leste-oeste na parte sur do patera. A actividade volc\u00e1nica en Pele, vista en imaxes tomadas pola sonda \"Galileo\" en outubro do ano 2001 cando Pele estaba inmerso na noite de \u00cdo, semella estar limitada a uns pequenos puntos quentes t\u00e9rmicos \u00f3 longo das marxes do patera e esta emisi\u00f3n termal volvese m\u00e1is intensa no \"graben\" de direcci\u00f3n leste-oeste na parte sur do patera. Esta distribuci\u00f3n da actividade, combinada coa estabilidade de Pele coma punto quente en termos de temperatura e enerx\u00eda emitida, suxiren que Pele ten un gran lago de lava activo \u00f3 longo do tempo, a combinaci\u00f3n do estilo eruptivo e a intensidade da actividade de Pele non pode ser vista noutro volc\u00e1n de \u00cdo. Os pequenos puntos quentes vistos pola Galileo representan \u00e1reas onde a codia do lago de lava rachou, \u00f3 longo das marxes do patera, permitindo as\u00ed que a lava \"fresca\" quede exposta na superficie. A secci\u00f3n sueste do patera, unha \u00e1rea de terreo escuro que cobre o lago de lava que se pode ver nas imaxes da \"Voyager 1\", \u00e9 a rexi\u00f3n m\u00e1is activa do volc\u00e1n Pele, e tam\u00e9n a rexi\u00f3n m\u00e1is extensa de lava quente de Pele. P\u00e9nsase que esta \u00e1rea \u00e9 un lugar onde ocorren vigorosos \"volcados\" da codia que cobre o patera, sux\u00edrese unha combinaci\u00f3n dun gran fluxo de lava cara o lago dende as grandes reservas de magma das profundidades e que unha boa porci\u00f3n da masa de lava ascendente leva disoltos no seu interior vol\u00e1tiles coma o di\u00f3xido de xofre e o xofre diat\u00f3mico. D\u00e1ndolle a Pele ese gran brillo en lonxitudes de onda pr\u00f3ximas \u00f3 infravermello, a actividade nesta \u00e1rea do patera pode se-lo resultado do fen\u00f3meno volc\u00e1nico chamado fonte de lava.\nAs medici\u00f3ns da temperatura da lava dos puntos quentes t\u00e9rmicos observados en Pele usando o espectro de emisi\u00f3n pr\u00f3ximo \u00f3 infravermello son coincidentes con lava basaltica. As medici\u00f3ns obtidas a trav\u00e9s da imaxes tomadas pola sonda \"Galileo\" e a sonda \"Cassini\" de Pele suxiren unhas temperaturas m\u00e1ximas de coma m\u00ednimo 1250-1350\u00a0\u00b0C, pero a trav\u00e9s do espectr\u00f3metro pr\u00f3ximo \u00f3 infravermello da \"Galileo\" ach\u00e1ronse temperaturas m\u00e1ximas de 1250-1280\u00a0\u00b0C. Cando a emisi\u00f3n de enerx\u00eda e a temperatura de Pele permaneceron estables en escalas de tempo que van dos meses a anos e o longo da meirande parte das misi\u00f3ns da \"Galileo\", foron as medici\u00f3ns do brillo de Pele usando os datos obtidos pola sonda Cassini durante unha eclipse de \u00cdo feito por X\u00fapiter, as que atoparon considerables variaci\u00f3ns en escalas de tempo de minutos. Estas variaci\u00f3ns coinciden coas variaci\u00f3ns na distribuci\u00f3n e tama\u00f1o das fontes de lava en Pele para os mesmos espazos de tempo.\nA Columna (pluma).\nA pluma de Pele \u00e9 o arquetipo das plumas tipo Pele: de 300\u00a0km de altitude, que xerou un gran dep\u00f3sito vermello nun anel conc\u00e9ntrico \u00f3 redor da apertura da fonte do material. A pluma \u00e9 creada pola desgasificaci\u00f3n do xofre (diat\u00f3mico, S2) e o di\u00f3xido de xofre (SO2) procedente da lava expulsada dende o lago de lava de Pele. As imaxes tomada \u00e1 pluma por parte da \"Voyager 1\" revelan unha grande estrutura sen unha columna central coma no caso das plumas m\u00e1is pequenas do tipo de plumas Prometheus, no canto pos\u00faen unha estrutura filamentosa. Esta morfolox\u00eda \u00e9 coincidente cunha pluma que se forma a partir de gases sulfurosos que se elevan no ceo dende o lago de lava de Pele, os cales cond\u00e9nsanse en S2 e SO2 en estado s\u00f3lido cando acadan a parte m\u00e1is alta e exterior da pluma en forma de paraugas. Estes materiais condensados son depositados sobre a superficie, formando unha gran anel vermello \u00f3 redor (neste caso) do volc\u00e1n Pele. A forma oval dos dep\u00f3sitos, alongados un pouco na direcci\u00f3n norte-sur, poder\u00edan se-lo resultado da ali\u00f1aci\u00f3n este-oeste, do graben que forma a parte m\u00e1is activa da parte sur do patera de Pele. A actividade variable en diferentes partes do lago de lava de Pele poder\u00eda tam\u00e9n ter influ\u00eddo nos cambios no brillo, forma e densidade do dep\u00f3sito da pluma, cambios observados por varias sondas \u00f3 longo do varias \u00e9pocas."}
{"id": "158313", "revid": "1131", "url": "https://gl.wikipedia.org/wiki?curid=158313", "title": "Gali\u00f1eiro", "text": "Un gali\u00f1eiro \u00e9 un lugar onde se cr\u00edan e gardan gali\u00f1as. Como top\u00f3nimo pode referirse a:"}
{"id": "158315", "revid": "98629", "url": "https://gl.wikipedia.org/wiki?curid=158315", "title": "T.A.T.u.", "text": "t.A.T.u. (en ruso, t.A.T.y) \u00e9 un d\u00fao ruso formado en Moscova en 1999 por Ivan Shapovalov. O grupo est\u00e1 integrado polas cantantes Lena Katina e Yulia V\u00f3lkova. \u00c9 a banda de Rusia de maior \u00e9xito de todos os tempos, vendendo mill\u00f3ns dos seus \u00e1lbums en todo o mundo. t.A.T.u, no seu documental de 2003 \"Anatomy of t.A.T.u\" deixou en claro que non eran lesbianas, que isto era s\u00f3 unha imaxe e que en realidade non o eran a\u00ednda que elas apoian o amor sen fronteiras.\nEn 2004 o grupo tomou un descanso logo de separarse do seu produtor. En 2005 lanzaron \"Dangerous and Moving\" e \"Lyudi Invalidi\". Durante o ano 2006 t.A.T.u. publicou un \u00e1lbum recompilatorio chamado \"The Best\" e logo aventurouse pola s\u00faa conta, logo da negociaci\u00f3n do seu contrato con Universal. O 15 de decembro de 2009, o d\u00fao lanzou dixitalmente o seu terceiro disco, \"Waste Management\". E en febreiro de 2010, o \u00e1lbum f\u00edsico foi lanzado no Brasil, a Arxentina e Chile.\nEn marzo de 2009, o seu representante anunciou que t.A.T.u. deixar\u00eda de ser un proxecto a tempo completo, tras lanzar o seu \u00faltimo single \"Snowfalls\", pois ambas mozas comezar\u00edan as s\u00faas carreiras en solitario.\nHistoria.\n1999-2000: Formaci\u00f3n de t.A.T.u..\nIvan Shapovalov e o seu amigo / socio de negocios Alexander Dimayuga elaboraron plans para crear un proxecto musical en Rusia. Con esta idea en mente, Shapovalov e Voitinskyi organizaron audici\u00f3ns en Moscova a principios de 1998 para vocalistas adolescentes femininas. Ao final dunha audici\u00f3n, a s\u00faa procura reduciuse a dez mozas, inclu\u00eddas as exmembros do grupo de Neposedi, Katina e Volkova. Ambas mozas destacaron entre as demais, sobre todo debido \u00e1 s\u00faa aparencia e experiencia vocal, pero os produtores decidiron empezar con Lena Katina, de 13 anos de idade, que cantou \"It Must Have Been Love\" de Roxette. Katina comezou gravando demos, inclu\u00edndo \"Yugoslavia\", unha canci\u00f3n sobre o bombardeo da OTAN de Iugoslavia. Despois cort\u00e1ronse as demos, Shapovalov insistiu en que outra moza agr\u00e9guese ao proxecto. As\u00ed, a finais de outubro de 1998, Yulia Volkova, tam\u00e9n de 13 anos de idade, engadiuse ao grupo.\nLogo de completar o d\u00fao, os produtores decid\u00edronse polo nome de \u0422\u0430\u0442\u0443 (Tatu). Tr\u00e1tase dunha versi\u00f3n abreviada da frase \"Eta devushka lyubit etu devushku\", que significa \"Esta moza ama a esa moza\". Para o lanzamento do seu primeiro \u00e1lbum en Ingl\u00e9s, optouse por t.A.T.u., alternando min\u00fasculas e mai\u00fasculas, ademais dos puntos entre cada letra, co obxectivo de diferenciarse dunha banda australiana xa existente tam\u00e9n chamada \"Tatu\".\nDurante o seguinte ano, Katina e Volkova gravaron canci\u00f3ns cos seus produtores. Nalg\u00fan momento, Voitinskyi abandonou o proxecto, e Shapovalov decidiu asinar con Elena Kiper como co-produtora e co-guionista do seu \u00e1lbum debut.\n2000-2003: \"200 Po Vstrechnoy\" / \"200km/h in the wrong lane\".\nO primeiro sinxelo foi terminado no outono de 1999, titulado \u201cXa soshla s uma\u201d (en ruso, \"Volvinme tola\", publicado en ingl\u00e9s como \"All the Things She Said\"). Non era fisicamente e formalmente lanzado ata decembro de 2000. A canci\u00f3n describe a axitaci\u00f3n na alma dunha rapariga porque ela est\u00e1 namorada doutra moza, pero ten medo de que a sociedade x\u00falguea e p\u00eddelle perd\u00f3n aos seus pais. Elena Kiper foi acreditada pola canci\u00f3n, e dixo que a idea ocorr\u00e9uselle cando quedou durmida no consultorio do seu dentista, e tivo un so\u00f1o no que bicou a outra muller. Espertou coas palabras: \"Xa soshla s uma\". Iv\u00e1n engadiu a segunda frase do coro \"Mny\u00e9 nuzhn\u00e1 on\u00e1\" ( \"Eu neces\u00edtoa\").\nTam\u00e9n en maio, t.A.T.u. representou a Rusia no Festival de Eurovisi\u00f3n 2003, onde quedou en terceiro lugar. Decidiuse cantar \"Ne Ver, Ne Boysia\", pero por mor de inflamaci\u00f3n das cordas vocais de Volkova, ela non participa nos ensaios, e a s\u00faa \u00faltima actuaci\u00f3n foi en bruto dende o principio. As mozas obtiveron o terceiro posto, pero se afirmou que ga\u00f1ar\u00edan se os votos telef\u00f3nicos de Irlanda cont\u00e1ranse (un fallo t\u00e9cnico en Eircom obrigou a usar un xulgado de reposto). M\u00e1is tarde declararon: \"Eurovisi\u00f3n \u00e9 para principiantes... xa eramos artistas e s\u00f3 asistimos porque o noso pa\u00eds nos invitou a asistir\".\n2003-2004: Descanso e Cambios.\nO 26 de setembro de 2003 lanzouse un CD recompilatorio de remixes, titulado \"t.A.T.u. Remixes\". En novembro de 2003, o CD foi lanzado en Rusia, con d\u00faas novas canci\u00f3ns, e v\u00eddeos. As d\u00faas pistas novas \"Prostye Dvizheniya\" (que foi previamente lanzada como sinxelo, pero non hab\u00eda aparecido nun lanzamento comercial antes) e \"Ne Ver, Ne Boysya\". Unha compilaci\u00f3n en DVD de v\u00eddeos musicais e m\u00e1is de t.A.T.u. titulado \"Screaming for More\" foi posto \u00e1 venda o 24 de novembro de 2003. \"Anatomy of t.A.T.u.\", foi transmitido pola televisi\u00f3n rusa o 12 de decembro de 2003. O documental revela que as mozas non eran lesbianas, e a cr\u00f3nica da participaci\u00f3n do grupo en Eurovisi\u00f3n a principios dese ano.\nEn decembro de 2003, t.A.T.u. legalmente rompeu o seu contrato con Ivan Shapovalov, e Neformat. Pero meses antes da separaci\u00f3n, t.A.T.u. e Shapovalov estaban sendo filmados para un reality show no STS en Rusia titulado \"Podnebesnaya\". Nel se contan as cr\u00f3nicas do grupo e mencionan que estaban gravando o seu segundo \u00e1lbum, pero o programa tivo pouco \u00e9xito. O documental foi transmitido pola televisi\u00f3n rusa de xaneiro a marzo de 2004. Hab\u00eda moitos rumores ao redor da divisi\u00f3n ata que o programa sa\u00edu ao aire, no que pode verse que o grupo est\u00e1 en decadencia, debido \u00e1 falta de interese e a atenci\u00f3n do seu produtor. Alegaron, as\u00ed mesmo, que a calidade da m\u00fasica que se produc\u00eda era demasiado baixa, e que Shapovalov s\u00f3 estaba interesado na creaci\u00f3n de esc\u00e1ndalos. Volkova dixo, \"El [Iv\u00e1n] pasa o seu tempo pensando nos esc\u00e1ndalos en lugar da planificaci\u00f3n do noso traballo art\u00edstico. Estou segura de que os nosos fans preferir\u00edan escoitar novas canci\u00f3ns e novos discos que novos esc\u00e1ndalos.\"\nNun dos episodios finais do programa, Volkova mencionou a idea de regresar aos Estados Unidos na primavera seguinte, (primavera 2004), para gravar cos novos produtores. Con todo, pouco despois, quedou embarazada, e a gravaci\u00f3n atrasouse.\n2004-2006: \"Lyudi Invalidy\" / \"Dangerous and Moving\".\nO 23 de setembro de 2004, Volkova deu a luz a Viktoria (Vika) Pavlovna Volkova. Volkova pronto se uniu a Katina e ao produtor anterior, Sergio Galoyan no estudo. O grupo recibiu o apoio do seu selo discogr\u00e1fico, Universal Music International para atopar as canci\u00f3ns adecuadas e a produci\u00f3n para lanzar un novo \u00e1lbum. En agosto de 2005, \"All About Us\" e \"Lyudi Invalidy\" foron anunciados para ser os primeiros sinxelos dos \u00e1lbums en ingl\u00e9s e ruso, respectivamente. t.A.T.u. lanzou o seu segundo \u00e1lbum en ingl\u00e9s o 5 de outubro de 2005, titulado \"Dangerous and Moving\". O seu hom\u00f3logo ruso foi posto \u00e1 venda o 19 de outubro, titulado \"Lyudi Invalidy\". O segundo sinxelo foi \"Friend or Foe\". A direcci\u00f3n do grupo substit\u00fae o bater\u00eda Roman Ratej por Steve Wilson, e nomeou a un novo baixista, Domen Vajevec.\nO 17 de abril de 2006, t.A.T.u. regresou \u00e1 televisi\u00f3n (nun reality show) en Rusia con \"t.A.T.u. Expedition\", que foi transmitido pola canle musical ruso Muz TV. \u00c9 a cr\u00f3nica do lanzamento do seu segundo \u00e1lbum, e a rodaxe do v\u00eddeo do seu terceiro sinxelo, \"Gomenasai\", que foi lanzado durante a transmisi\u00f3n do programa. t.A.T.u. inicia en San Petersburgo, Rusia o 28 de abril a s\u00faa xira \"Dangerous and Moving\". O 30 de agosto de 2006, o sitio web oficial anunciou que as mozas deixaran a s\u00faa compa\u00f1\u00eda discogr\u00e1fica, Universal.\nO 21 de novembro de 2006, a Rep\u00fablica dos Komis en Rusia, presentou unha demanda en contra de t.A.T.u. sobre o \u00e1lbum e a canci\u00f3n \"Lyudi Invalidy\". Leonid Vakuev, un representante de dereitos humanos para a Rep\u00fablica dos Komis, citou as palabras escritas no folleto do \u00e1lbum, que dic\u00eda: \"\"As persoas con discapacidade [Lyudi Invalidy] non saben o que significa ser un ser humano. Son falsificaci\u00f3ns dentro da forma humana. Eles non viven, pero - funcionan\". Katina dixo: \"Por suposto, isto significa moralmente inv\u00e1lidos, persoas que non te\u00f1en alma nin sentimentos humanos\". Cando se lle preguntou se ti\u00f1an algo contra as persoas con discapacidade, dixo que lle resulta ofensivo referirse a persoas mediante ese termo, e agregou: \"Tom\u00e1monos fotos xuntos e asegur\u00e1monos de que te\u00f1an asentos de prioridade [nos concertos].\"\n2007\u20132009: \"Vesyolye Ulybki\" / \"Waste Management\".\nO 17 de maio de 2007, t.A.T.u. emitiu un comunicado dirixido aos seus fans gais: \"Cando o segundo \u00e1lbum de t.A.T.u. sa\u00edu, moitos dos nosos fans de orientaci\u00f3n sexual alternativa pensaron que lles mentimos e traizoamos. \u00a1Isto non \u00e9 certo! Nunca fixemos iso e sempre defendemos o amor sen fronteiras\"\". O 26 de maio, voaron a Moscova para participar na manifestaci\u00f3n do Orgullo Gai.\nO 12 de setembro de 2007, o grupo lanzou o concerto en DVD \"Truth\". Foi o primeiro lanzamento do grupo desde a sa\u00edda de Universal. A finais de 2007, \"Beliy Plaschik\", o primeiro sinxelo do seu seguinte \u00e1lbum en idioma ruso foi posto en venda. O proxecto foi ent\u00f3n co\u00f1ecido como \"Upravlenie Otbrosami\", que se traduce como \"Waste Management\". O segundo sinxelo, \"220\", debutou na radio en maio de 2008 e o v\u00eddeo musical foi lanzado na s\u00faa canle oficial de YouTube o 5 de xu\u00f1o de 2008. \"Beliy Plaschik\" e \"220\", foron os temas principais dun lanzamento especial co\u00f1ecido como \"Hyperion-Plate\", o primeiro EP da banda. O EP foi posto en venda o 8 de maio de 2008 e aparece o contido multimedia como m\u00fasica, v\u00eddeo, tons de chamada, fondos de escritorio e moito m\u00e1is. Para promover o EP e o seu seguinte disco, t.A.T.ou. realizou espect\u00e1culos en vivo en Rusia, Dubai, Italia, Exipto e os Estados Unidos.\nCando se lanzou \"Hyperion Plate\", programouse o lanzamento de \"Upravlenie Otbrosami / \u0423\u043f\u0440\u0430\u0432\u043b\u0435\u043d\u0438\u0435 \u043e\u0442\u0431\u0440\u043e\u0441\u0430\u043c\u0438\" en xu\u00f1o de 2008. O EP inclu\u00eda un cartel que anunciaba a data, as\u00ed como un cup\u00f3n canxeable por un desconto no \u00e1lbum que expiraba o 30 de xu\u00f1o de 2008. Con todo, o calendario de lanzamentos foi abruptamente detido o 5 de xu\u00f1o de 2008, cando o representante de t.A.T.u., Boris Renski, anunciou que Yulia estaba gravemente enferma. A enfermidade de Volkova obrigou \u00e1 cancelaci\u00f3n dun concerto en Santa Clara, CA, e a cantante non foi vista en p\u00fablico ata a voda do produtor Sergey Konov o 5 de xullo de 2008. A banda volveu traballar a finais de agosto, cando se informou de que t.A.T.u. ser\u00eda a cara da colecci\u00f3n do dese\u00f1ador de moda Marc Jacobs e as campa\u00f1as de inverno en Rusia.\nt.A.T.u. realizan un concerto en Moscova en setembro de 2008. O 9 de setembro de 2008 aparece un comunicado de prensa no sitio web oficial da banda que anuncia que o seguinte \u00e1lbum ser\u00e1 titulado \"Vesyolye Ulybki\" ( \"Happy Smiles\") en lugar de \"Upravlenie Otbrosami\" (\"Waste Management\"). O cambio de nome reflicte comentarios sarc\u00e1sticos sobre o estado do negocio da m\u00fasica de Rusia, que fixeron Volkova e Katina nunha entrevista con Time Out Magazine de Moscova. O comunicado de prensa tam\u00e9n proporcionou a lista de canci\u00f3ns do \u00e1lbum e unha primeira versi\u00f3n da s\u00faa portada, pero a data de lanzamento a\u00ednda non se estipula no mesmo. O 12 de setembro, o terceiro single, \"You and I\" fixo o seu debut en Love Radio. O comunicado de prensa desapareceu da p\u00e1xina oficial, s\u00f3 para reaparecer o 8 de outubro, cun cambio introducido na portada do disco --- onde algunha vez foi a cara dun astronauta riseiro no dese\u00f1o orixinal, un cadrado negro parec\u00eda agora.\nO 15 de outubro, o sitio web de t.A.T.u anunciou que \"Vesyolye Ulybki\" ser\u00eda lanzado o 21 de outubro de 2008, comezando cun evento especial en dous das tendas de discos Soiuz en Moscova, onde os afeccionados poden co\u00f1ecer \u00e1s mozas e conseguir os seus aut\u00f3grafos. O disco tam\u00e9n sa\u00edu en pre-venda na tenda oficial de t.A.T.u., o 18 de outubro, onde un n\u00famero limitado de compradores recibir\u00eda un tarxetas de edici\u00f3n limitada como premio. As canci\u00f3ns fix\u00e9ronse dispo\u00f1ibles a nivel internacional a trav\u00e9s da tenda iTunes de m\u00fasica dixital. Tras o seu lanzamento, f\u00edxose evidente que o \u00e1lbum ti\u00f1a esencialmente d\u00faas tapas --- a imaxe do astronauta usouse nunha cuberta, mentres que o dese\u00f1o orixinal usada para \"Upravlenie Otbrosami\" \u00eda na caixa do interior. Na parte traseira do disco aparece unha escena de Marte, que era o que se ocultaba no cadrado negro do comunicado de prensa do lanzamento.\nO 23 de outubro, t.A.T.u. apareceu no programa de Vladimir Polupanov, \"The 7 Premieres\" para promocionar o seu novo \u00e1lbum. Tam\u00e9n son obxecto dunha mini-serie no sitio web Russia.ru. O programa segue \u00e1s nenas na s\u00faa vida diaria, do mesmo xeito que en 2006 o fixera t.A.T.u. Expedition. O 21 de outubro de 2008 \"Vesyolye Ulybki\" foi lanzado internacionalmente no iTunes e a tenda de m\u00fasica Amazon. O 28 de novembro de 2008, t.A.T.u. adxudic\u00e1ronse o \u201cLegend of MTV\u201d nos MTV Russia Music Awards 2008.\nEn marzo de 2009, se publica un comunicado no sitio web da banda e en MySpace, que sinala que a banda xa non ser\u00e1 un proxecto a tempo completo e que Katina e Volkova estaban traballando en proxectos en solitario. Este comunicado tam\u00e9n menciona que sair\u00eda a venda unha versi\u00f3n ampliada de \"Happy Smiles\" na s\u00faa web oficial, que unha versi\u00f3n especial est\u00e1base facendo para Amazon con novos remixes e que o \u00e1lbum ser\u00e1 lanzado en vinilo na tenda de t.A.T.u. Tam\u00e9n menciona que o terceiro v\u00eddeo estrear\u00edase o 17 de abril en MTV Rusia. Este v\u00eddeo incl\u00fae Yulia e Lena logo de filmar o v\u00eddeo de \"220\", andando en motocicletas. Mentres conducen vigorosamente os seus veh\u00edculos, son rodeadas por axentes de polic\u00eda e ao final, toman a decisi\u00f3n de chocarse as s\u00faas motocicletas.\nAs mozas realizaron un concerto especial no Festival de Eurovisi\u00f3n 2009 o 10 de maio. Tam\u00e9n se inclu\u00edron como un acto de intervalo no 12 de maio nas 1 \u00aa semifinais, interpretando \u201cNot Gonna Get Us\u201d co Coro do Ex\u00e9rcito Ruso. O 13 de xullo, a versi\u00f3n en Ingl\u00e9s de \"Snegopady\", traducido \"Snowfalls\", foi lanzado \u00e1 lista de MTV B\u00e1ltico. O 14 de xullo, \u201cSnegopady\u201d publicouse en Amazon e agora esta dispo\u00f1ible en iTunes. O 29 de setembro, Coqueiro Verde anunciou o lanzamento internacional de \"Waste Management\", do cal lanzar\u00edanse 3 singles, \"White Roube\", \"Sparks\" e \"Snowfalls\".\nO d\u00eda 30 de outubro l\u00e1nzase na p\u00e1xina oficial de Coqueiro Verde Records o videoclip \"White Roube\". O sitio web oficial de t.A.T.u. anuncio que o v\u00eddeo seria subido a MTV Brazil o 10 de novembro. O 18 de novembro confirmaron que \"Waste Management\" seria lanzado no Brasil, a Arxentina e Chile o 15 de decembro de 2009.\nProduci\u00f3n / Xesti\u00f3n.\nCando t.A.T.u. foi formada por Shapovalov, naceu a compa\u00f1\u00eda de produci\u00f3n do grupo Neformat, con Shapovalov e Renski \u00e1 cabeza. A compa\u00f1\u00eda foi disolta cando t.A.T.u, en 2004, deixou a Shapovalov.\nT.A. Music.\nDesde 2005, T.A. Music foi a compa\u00f1\u00eda de produci\u00f3n de t.A.T.u., que se atopa en Moscova, Rusia. As notas que acompa\u00f1an o lanzamento de Dangerous and Moving, sinalan que a compa\u00f1\u00eda estaba composta de t.A.T.u., Boris Renski, Dasha Mischenko, e Andrey Artischev. Logo de t.A.T.u. rompeu relaci\u00f3ns con Universal Music en 2006, finalmente anunciouse en 2008 que TA Music converter\u00edase no selo permanente de t.A.T.u., a\u00ednda que s\u00f3 no mercado ruso. Boris Renski segue sendo actualmente o grupo xestor. T.A. Music foi a etiqueta con que \"Happy Smiles\" foi lanzado internacionalmente en iTunes. T.A. Music, na actualidade \u00e9 a etiqueta e a sociedade de xesti\u00f3n para o proxecto en solitario Lena Katina. t.A.T.u. \u00e9 un dos primeiros grupos de Rusia a ser co\u00f1ecido internacionalmente.\nDiscograf\u00eda.\n\u00c1lbums de estudio\nCompilaci\u00f3ns"}
{"id": "158321", "revid": "22570", "url": "https://gl.wikipedia.org/wiki?curid=158321", "title": "Luces de bohemia", "text": "Luces de bohemia \u00e9 unha obra teatral de Ram\u00f3n Mar\u00eda del Valle-Incl\u00e1n escrita en castel\u00e1n. A primeira versi\u00f3n apareceu en 1920 no semanario \"Espa\u00f1a\", e en 1924 apareceu a versi\u00f3n definitiva, con tres escenas m\u00e1is (II, VI e XI). A primeira representaci\u00f3n foi en Par\u00eds, e non se estreou en Espa\u00f1a at\u00e9 1970, dirixida por Jos\u00e9 Tamayo.\nEst\u00e1 considerada unha das obras m\u00e1is importantes do autor galego, e con ela inaugurou o x\u00e9nero teatral do \u00abesperpento\u00bb. O propio protagonista da obra define \"esperpento\" como unha forma de mirar o mundo.\nArgumento.\nO protagonista \u00e9 Max Estrella, un poeta miserable e cego. A partir desa figura real transcende a an\u00e9cdota do fracaso e a morte dun escritor vido a menos, convert\u00e9ndose nunha par\u00e1bola tr\u00e1xica e grotesca da imposibilidade de vivir nun pa\u00eds deforme, inxusto e opresivo. Hai unha forte cr\u00edtica \u00e1 situaci\u00f3n pol\u00edtica e social da Espa\u00f1a de comezos do s\u00e9culo XX, as\u00ed como \u00e1 literatura espa\u00f1ola e especialmente \u00e1 Real Academia Espa\u00f1ola.\nN\u00e1rrase a \u00faltima noite de Max Estrella, na que percorre medio Madrid co seu amigo e representante Latino de H\u00edspalis.\nEstrutura.\nTempo.\nA acci\u00f3n dura unhas 23 horas e media. Os doce primeiros cap\u00edtulos abarcan medio d\u00eda, desde a sa\u00edda \u00e1 tardi\u00f1a at\u00e9 a morte de Max ao mencer. Os cap\u00edtulos 13, 14 e 15 te\u00f1en lugar durante o velorio e o enterro, transcorrendo outro medio d\u00eda.\nEst\u00e1 ambientada na \u00e9poca da s\u00faa publicaci\u00f3n, arredor de 1920. Existen contradici\u00f3ns temporais ao facer coincidir personaxes que nunca chegaron a coexistir. Respecto \u00e1 \u00e9poca do ano, hai escenas ambientadas na primavera e outras que falan da ca\u00edda das follas. Estas contradici\u00f3ns poder\u00edan estar escritas \u00e1 mantenta para resaltar o esperpento.\nEspazo.\nA obra ten lugar nun Madrid decadente, \u00ababsurdo, brillante y hambriento\u00bb. O percorrido faise de forma secuencial por zonas claramente reco\u00f1ecibles na actualidade (r\u00faa de San Cosme, Pretil de los Consejos, R\u00faa da Montera, r\u00faa de Augusto Figueroa, Porta do Sol, r\u00faa de Col\u00f3n, paseo de Recoletos, r\u00faa de Filipe IV, Costanilla de los Desamparados e r\u00faa de San Cosme de novo).\nLinguaxe.\nA obra ten unha gran creaci\u00f3n ling\u00fc\u00edstica, tanto nos propios textos dos personaxes, como nas propias acoutaci\u00f3ns, que deixan de ser unha mera indicaci\u00f3n para a adaptaci\u00f3n teatral, e pasan a ser fondas descrici\u00f3ns do espazo, os personaxes e a ambientaci\u00f3n.\nEntre a ampla riqueza l\u00e9xica da obra, destacan os neoloxismos (uso do prefixo a-, \"abichado\"), galeguismos (\"cachizas\", \"pazo\", \"ca\u00f1otas\", \"cepones\", \"cuadrar\"...) ou americanismos (\"briago\"...).\nNo apartado dos cultismos hai frases en lat\u00edn (\"salutem plurimam\"), grego (\"eironeia\"), citas literarias (\"Mal Polonia recibe\", de \"La vida es sue\u00f1o\", versos de Espronceda, Victor Hugo...).\nEntre a linguaxe popular, hai vulgarismos (\"dilustrado\", \"cuala\"...), palabras do cal\u00f3 (\"camelar\", \"gach\u00f3\", \"mul\u00e9\"...) e da fala popular de Madrid. Entre as particularidades desta xerga est\u00e1 o frecuente uso da ap\u00f3cope e o uso de voces con outro significado do habitual (\"p\u00e1piros\" por billetes, \"bola\" por cabeza, \"beatas\" por pesetas...)\nRelaci\u00f3n coa figura de Sawa.\nExisten notables paralelismos entre Max Estrella e o escritor bohemio Alejandro Sawa, amigo do autor\nRepercusi\u00f3n.\n\"Luces de bohemia\" \u00e9 o punto de inflexi\u00f3n nas etapas literarias de Valle-Incl\u00e1n, sendo o resultado dun cambio gradual do modernismo ao esperpento.\n\"Luces de bohemia\" foi levada ao cine por Miguel \u00c1ngel D\u00edez en 1985, co gui\u00f3n adaptado por Mario Camus.\nEn 2002 creouse \"La noche de Max Estrella\", que ten lugar o d\u00eda 26 de marzo. Durante toda a noite repres\u00e9ntase teatro e improv\u00edsanse librer\u00edas na r\u00faa."}
{"id": "158326", "revid": "1888", "url": "https://gl.wikipedia.org/wiki?curid=158326", "title": "UDC", "text": ""}
{"id": "158327", "revid": "1888", "url": "https://gl.wikipedia.org/wiki?curid=158327", "title": "Pl\u00e1cido R. Castro", "text": ""}
{"id": "158328", "revid": "1888", "url": "https://gl.wikipedia.org/wiki?curid=158328", "title": "El Pa\u00eds Gallego (1927)", "text": "El Pa\u00eds Gallego foi un peri\u00f3dico galego editado en Santiago de Compostela entre 1927 e 1931.\nTraxectoria.\nPeri\u00f3dico semanal, apareceu o 3 de xaneiro de 1927, como portavoz dun pequeno grupo de socialistas galegos, dirixido por Xo\u00e1n Xes\u00fas Gonz\u00e1lez, que en 1932 foi o m\u00e1ximo respons\u00e1bel da Uni\u00f3n Socialista Galega. De periodicidade irregular, foi defensor da li\u00f1a e t\u00e1ctica do PSOE, pero con m\u00e1is vinculaci\u00f3n con Galicia que o resto da prensa socialista galega. Tivo unha segunda \u00e9poca que comezou o 1 de novembro de 1930 e unha terceira \u00e9poca a partir de maio de 1931."}
{"id": "158329", "revid": "5863", "url": "https://gl.wikipedia.org/wiki?curid=158329", "title": "Celso Curr\u00e1s Fern\u00e1ndez", "text": "Celso Curr\u00e1s Fern\u00e1ndez, nado en Trabada o 17 de xullo de 1953, \u00e9 un pol\u00edtico galego.\nTraxectoria.\nFillo de Celso Curr\u00e1s L\u00f3pez. \u00c9 doutor en Ciencias da Educaci\u00f3n e diplomado en Psicolox\u00eda e Maxisterio. Foi Director Xeral de Formaci\u00f3n e Emprego da Conseller\u00eda de Familia e deputado do Parlamento de Galicia. O 28 de maio de 1996 o presidente da Xunta de Galicia Manuel Fraga Iribarne nomeouno Conselleiro de Educaci\u00f3n, en substituci\u00f3n de Juan Pi\u00f1eiro Permuy. Permaneceu nese cargo durante varias lexislaturas at\u00e9 a perda da maior\u00eda absoluta do PPdG nas elecci\u00f3ns auton\u00f3micas de 2005.\nXesti\u00f3n como conselleiro.\nImpulsou a \"Oferta Inicial de Ensinanzas postobrigatorias\" nos Centros de Ensino P\u00fablico de Galicia, a figura do \"Centro p\u00fablico integrado\", como resposta \u00e1 dispersi\u00f3n e ca\u00edda da poboaci\u00f3n no espazo rural galego, e as denominadas \"axudas \u00e1 escolarizaci\u00f3n\". Apoiou a educaci\u00f3n musical mediante proxectos de novos conservatorios e axudas e subvenci\u00f3ns aos centros de m\u00fasica. Abriu varios Centros de Formaci\u00f3n e Recursos para o profesorado. Puxo en marcha o Sistema de Informaci\u00f3n da Educaci\u00f3n Galega e o Museo Pedag\u00f3xico de Galicia. No eido universitario dese\u00f1ou un Programa de Financiamento e creou a Axencia para a Calidade do Sistema Universitario de Galicia. As\u00ed mesmo, estableceu un Plan de promoci\u00f3n e estabilidade do profesorado.\nNo ano 2004 o Presidente da Xunta, Manuel Fraga Iribarne, enc\u00e1rgalle a sinatura do Plan Xeral de Normalizaci\u00f3n da Lingua Galega, negociado con m\u00faltiples sectores e que acadou a unanimidade de todas as forzas parlamentarias."}
{"id": "158330", "revid": "89787", "url": "https://gl.wikipedia.org/wiki?curid=158330", "title": "Mar\u00edlia", "text": "Mar\u00edlia \u00e9 un concello brasileiro do estado de S\u00e3o Paulo. Dista da capital do estado 443\u00a0km por estrada; 529\u00a0km por ferrocarril e 376\u00a0km en li\u00f1a recta. Local\u00edzase na latitude 22\u00ba 12'50\" sur e na lonxitude 49\u00ba 56'45\" oeste, estando a unha altitude de 675 metros. A s\u00faa poboaci\u00f3n estimada polo IBGE en 2009 era de 225 938 habitantes, sendo as\u00ed, o 32\u00aa maior concello do estado paulista por n\u00famero de habitantes."}
{"id": "158332", "revid": "1131", "url": "https://gl.wikipedia.org/wiki?curid=158332", "title": "Celso Curr\u00e1s", "text": ""}
{"id": "158333", "revid": "1131", "url": "https://gl.wikipedia.org/wiki?curid=158333", "title": "Pontevedra Rugby Club", "text": "O Pontevedra Rugby Club \u00e9 un club de rugby da cidade de Pontevedra, Galiza.\nHistoria.\nFormado dende o 2005 no Mareantes RC, o Pontevedra RC establ\u00e9cese como club independente a principios do 2009, dende a s\u00faa separaci\u00f3n do Mareantes, o Pontevedra puxo especial atenci\u00f3n na canteira. T\u00f3dolos equipos do club a d\u00eda de hoxe son equipos de base. Na Copa Galiza 2010 chegou \u00e1 final na categor\u00eda cadete, na que perdeu fronte ao CRAT por 55-5 no estadio Manuel Anxo Cortizo de Lal\u00edn (Pontevedra)."}
{"id": "158336", "revid": "1131", "url": "https://gl.wikipedia.org/wiki?curid=158336", "title": "La Patria Gallega (Santiago de Compostela)", "text": "La Patria Gallega, subtitulado \"\u00d3rgano oficial de la Asociaci\u00f3n Regionalista\", foi un peri\u00f3dico quincenal editado en Santiago de Compostela do 30 de marzo de 1891 ao 15 de xaneiro de 1892.\nTraxectoria.\nAparece o 30 de marzo de 1891, dirixido por Alfredo Bra\u00f1as coa colaboraci\u00f3n de Manuel Murgu\u00eda, foi o \u00f3rgano da Asociaci\u00f3n Regionalista Gallega. A publicaci\u00f3n xurdiu co gallo dos xogos florais de Tui, celebrados en xu\u00f1o de 1891, cando se fundou a Asociaci\u00f3n Regionalista Gallega. De car\u00e1cter literario, inclu\u00edu recensi\u00f3ns e artigos xornal\u00edsticos en que manifestaba grande interese polo rexionalismo catal\u00e1n como modelo a seguir en Galicia. Cesou a s\u00faa publicaci\u00f3n o 15 de xaneiro de 1892."}
{"id": "158340", "revid": "98629", "url": "https://gl.wikipedia.org/wiki?curid=158340", "title": "Albino Jara", "text": "Albino Jara Benegas, nado o 28 de febreiro de 1877 en Luque e finado o 15 de maio de 1912 en Asunci\u00f3n, foi un militar e presidente \"de facto\" da Rep\u00fablica de Paraguai en 1911.\nTraxectoria.\nEstudou ata o cuarto curso na Facultade de Dereito. Aos 20 anos obt\u00e9n unha bolsa de estudos en Chile, na Academ\u00eda Militar; de a\u00ed sae como alf\u00e9rez. De regreso ao seu pa\u00eds ascende a tenente e en 1904 a capit\u00e1n. En 1908 \u00e9 ascendido a coronel. Pasar\u00edan 3 anos ata que realizase un golpe de estado e se autoproclamase presidente, derrocando ao presidente constitucional, Manuel Gondra.\nAsumiu o cargo o 17 de xaneiro de 1911, aos 33 anos de idade. Durante o seu goberno estableceuse un sistema educativo comparado cos modelos de Estados Unidos e Europa. Foron pavimentados 40\u00a0km\u00b2 das r\u00faas de Asunci\u00f3n, fundou o Instituto Hist\u00f3rico e Xeogr\u00e1fico de Paraguai, e traballou para que o ferrocarril chegar\u00e1 ata a cidade de Encarnaci\u00f3n para posteriormente unirse a conexi\u00f3n con Posadas (Arxentina).\nO 5 de xullo de 1911 foi deposto e levado ao porto para expulsalo cara a Bos Aires.\nEn 1912 retornou a Paraguai. Quixo organizar unha revoluci\u00f3n contra o goberno de Pedro Pablo Pe\u00f1a, pero non o logrou. Ferido de bala na acci\u00f3n foi encarcerado e, como consecuencia das feridas, faleceu o 15 de maio de 1912."}
{"id": "158341", "revid": "98629", "url": "https://gl.wikipedia.org/wiki?curid=158341", "title": "Liberato Marcial Rojas", "text": "Liberato Marcial Rojas Cabral , nado en Asunci\u00f3n o 17 de agosto de 1870 e finado en Montevideo o 22 de agosto de 1922, exerceu a presidencia provisoria da Rep\u00fablica de Paraguai entre o 5 de xullo de 1911 e o 28 de febreiro de 1912.\nTraxectoria.\nDesignado polo Congreso, gobernou nun per\u00edodo de revoltas pol\u00edticas. Unha sublevaci\u00f3n militar obrigouno a renunciar, pero foi reposto tres d\u00edas despois. O resto do seu goberno transcorreu no medio de convulsi\u00f3ns pol\u00edticas, sendo obrigado novamente a renunciar en febreiro de 1912.\nDurante o seu goberno adquiriuse a casa Patri para residencia presidencial (actual Direcci\u00f3n Xeral de Correos); creouse a Xunta Fiscalizadora para a emisi\u00f3n de billetes, e faleceu o expresidente Bernardino Caballero.\nCasado con Susana Dores Silva, tivo 3 fillos. Faleceu en Montevideo, Uruguai, o 22 de agosto de 1922."}
{"id": "158343", "revid": "785", "url": "https://gl.wikipedia.org/wiki?curid=158343", "title": "San Cibrao", "text": "O nome de San Cibrao pode referirse a tres santos do cristianismo:\nComo top\u00f3nimo, San Cibrao pode referirse a:"}
{"id": "158344", "revid": "16572", "url": "https://gl.wikipedia.org/wiki?curid=158344", "title": "Pasteur", "text": ""}
{"id": "158345", "revid": "48203", "url": "https://gl.wikipedia.org/wiki?curid=158345", "title": "Biolox\u00eda dos sistemas", "text": "Biolox\u00eda dos sistemas, biolox\u00eda de sistemas ou biolox\u00eda sist\u00e9mica \u00e9 o termo empregado para describir un conxunto de correntes na investigaci\u00f3n das biociencias e un movemento orixinario destas correntes. Os seus propo\u00f1entes describen a biolox\u00eda dos sistemas como un campo de investigaci\u00f3n interdisciplinar baseado na biolox\u00eda, que se centra nas interacci\u00f3ns complexas dos sistemas biol\u00f3xicos. Segundo os seus propo\u00f1entes, a biolox\u00eda dos sistemas utiliza unha perspectiva hol\u00edstica, en contrapunto a unha perspectiva reducionista. En particular, a partir do ano 2000 o termo foi moi utilizado nas biociencias e nunha variedade de contextos. A biolox\u00eda dos sistemas pretrende a modelaxe e descuberta de propiedades emerxentes, propiedades dun sistema cuxa descrici\u00f3n te\u00f3rica s\u00f3 se fai pos\u00edbel grazas a t\u00e9cnicas usadas case exclusivamente na biolox\u00eda dos sistemas.\nPanor\u00e1mica xeral.\nA biolox\u00eda dos sistemas pode considerarse a partir dunha variedade de aspectos:\nEsta variedade de puntos de vista ilustra o feito de que a Biolox\u00eda dos Sistemas se refire a un agregado de conceptos marxinalmente sobrepo\u00f1\u00edbeis e non a un \u00fanico campo claramente explicitado. Con todo, o termo adquiriu gran popularidade a partir de 2007, co desenvolvemento de c\u00e1tedras e institutos de Biolox\u00eda dos Sistemas por todo o mundo.\nHistoria.\nA biolox\u00eda dos sistemas ten ra\u00edces nos seguintes campos:\nUn dos te\u00f3ricos precursores da biolox\u00eda dos sistemas foi Ludwig von Bertalanffy coa teor\u00eda xeral dos sistemas . Unha das primeiras simulaci\u00f3ns num\u00e9ricas en biolox\u00eda publicouse en 1952 polos neurofisi\u00f3logos brit\u00e1nicos Alan Lloyd Hodgkin e Andrew Fielding Huxley, que constru\u00edran un modelo matem\u00e1tico que describ\u00eda e xustificaba o potencial de acci\u00f3n que se propaga ao longo do ax\u00f3n dunha c\u00e9lula neuronal. O seu modelo describ\u00eda unha funci\u00f3n celular que emerx\u00eda da interacci\u00f3n entre dous compo\u00f1entes moleculares distintos, canais de sodio e de potasio, e pode ser vista como o comezo da Biolox\u00eda de Sistemas computacional. In 1960, Denis Noble developed the first computer model of the heart pacemaker.\nO estudo formal da biolox\u00eda dos sistemas como disciplina distinta foi lanzado polo te\u00f3rico de sistemas Mihajlo Mesarovic en 1966 durante un simposio internacional no Case Institute of Technology en Cleveland, Ohio intitulado \"Systems Theory and Biology.\"\nAs d\u00e9cadas de 1960 e 1970 viran o desenvolvemento de varias abordaxes para estudar sistemas moleculares complexos, tales como a An\u00e1lise de Control Metab\u00f3lico e a teor\u00eda de sistemas bioqu\u00edmicos. Os \u00e9xitos da biolox\u00eda molecular ao longo da d\u00e9cada de 1980, conxuntamente co escepticismo en relaci\u00f3n \u00e1 biolox\u00eda te\u00f3rica que frecuentemente presentaba fallas nas s\u00faas previsi\u00f3ns, levou a que a modelaxe cuantitativa de procesos biol\u00f3xicos fose vista con desconfianza e se tornase nun campo limitado de investigaci\u00f3n.\nPor\u00e9n, o nacemento da xen\u00f3mica funcional nos anos 1990 posibilitou a xeraci\u00f3n de enormes cantidades de datos fi\u00e1beis, acoplados ao poder crecente e xigantesco da computaci\u00f3n. En consecuencia, f\u00edxose finalmente pos\u00edbel traballar con modelos realistas de sistemas biol\u00f3xicos. En 1997, o grupo de Masaru Tomita publicou o primeiro modelo cuantitativo do metabolismo de toda unha c\u00e9lula hipot\u00e9tica.\nA redor do ano 2000, despois de que os Institutos de Biolox\u00eda dos Sistemas se tivesen establecido en Seattle e Toquio, a biolox\u00eda dos sistemas xurdiu como ramo independente, impulsado pola finalizaci\u00f3n de varios proxectos xen\u00f3micos, polo aumento exponencial de datos \u00f3micos (por exemplo da xen\u00f3mica e prote\u00f3mica) e polo \u00e9xito paralelo de t\u00e9cnicas de elevada procesividade e de bioinform\u00e1tica. Dende ent\u00f3n, xurdiron varios institutos de investigaci\u00f3n dedicados \u00e1 Biolox\u00eda dos Sistemas. Dende o ver\u00e1n de 2006, debido \u00e1 escaseza de persoal competente na \u00e1rea da Biolox\u00eda dos Sistemas estableceranse diversos centros formadores en Biolox\u00eda dos Sistemas en varias partes do mundo.\nDisciplinas asociadas \u00e1 biolox\u00eda dos sistemas.\nPodemos ver a biolox\u00eda dos sistemas como a capacidade para obter, integrar e analizar datos complexos a partir de diversas fontes experimentais usando para tal ferramentas interdisciplinares. Algunhas plataformas tecnol\u00f3xicas com\u00fans incl\u00faen:\nAl\u00e9n da identificaci\u00f3n e cuantificaci\u00f3n das mol\u00e9culas mencionadas anteriormente, existen outras t\u00e9cnicas que permiten a an\u00e1lise do dinamismo celular e das interacci\u00f3ns que ocorren dentro da c\u00e9lula. Estas t\u00e9cnicas incl\u00faen:\nAs investigaci\u00f3ns comb\u00ednanse frecuentemente con m\u00e9todos de perturbaci\u00f3n a grande escala, inclu\u00edndo abordaxes do tipo qu\u00edmico ou xen\u00e9tico (por exemplo: RNAi, expresi\u00f3n anormal de xenes salvaxes ou mutantes) por medio de bibliotecas (colecci\u00f3ns) de substancias. Robots e sensores autom\u00e1ticos posibilitan a experimentaci\u00f3n e adquisici\u00f3n de datos a tan larga escala. Estas tecnolox\u00edas son a\u00ednda emerxentes e deb\u00e1tense cos problemas xerados pola enorme cantidade de datos producidos e unha relativa baixa calidade. Un n\u00famero razoabelmente elevado de cient\u00edficos cuantitativos (por exemplo: cient\u00edficos e bi\u00f3logos computacionais, estat\u00edsticos, matem\u00e1ticos, enxe\u00f1eiros e f\u00edsicos) procuran mellorar a calidade destas abordaxes e crear, refinar e retestar os modelos que reflicten m\u00e1is rigorosamente determinadas observaci\u00f3ns.\nA abordaxe da biolox\u00eda dos sistemas envolve frecuentemente o desenvolvemento de modelos mecan\u00edsticos, tales como a reconstruci\u00f3n de sistemas din\u00e1micos a partir das propiedades cuantitativas dos seus elementos b\u00e1sicos.\nPor exemplo, unha rede celular pode ser modelada matematicamente por m\u00e9todos do foro da cin\u00e9tica qu\u00edmica e da teor\u00eda do control. Debido ao gran n\u00famero de par\u00e1metros, vari\u00e1beis e factores limitantes presentes en redes celulares, util\u00edzanse moitas veces t\u00e9cnicas num\u00e9ricas e computacionais. Ademais disto, util\u00edzanse a\u00ednda outros aspectos da ciencia dos computadores e da inform\u00e1tica na Biolox\u00eda dos Sistemas, tales como:"}
{"id": "158349", "revid": "5863", "url": "https://gl.wikipedia.org/wiki?curid=158349", "title": "Jos\u00e9 Antonio Souto Paz", "text": "Jos\u00e9 Antonio Souto Paz, nado en Pontevedra o 9 de outubro de 1938 e finado en Madrid o 8 de setembro de 2017, foi un xurista e pol\u00edtico galego.\nTraxectoria.\nCatedr\u00e1tico de Dereito Can\u00f3nico da Universidade de Santiago de Compostela, doutorouse nas Universidades de Navarra e Roma. Entre 1973 e 1975 dirixiu o Centro Rexional de Galicia da Universidad Nacional de Educaci\u00f3n a Distancia. Entre 1975 e 1979 foi decano da Facultade de Dereito da USC. Foi profesor do Instituto de Derechos Humanos da Universidad Complutense de Madrid, e desde 1982 da UNED.\nAcadou a alcald\u00eda de Santiago de Compostela logo de presentarse \u00e1s elecci\u00f3ns municipais de 1979 nas listas da UCD e presidente da Asemblea de Alcaldes de Galicia (1979). Foi vocal nunha Comisi\u00f3n do Consello de Europa (1979-81), director do departamento de asesor\u00eda xur\u00eddica do CDS, asesor de educaci\u00f3n e cultura do Defensor do Pobo (1986-88) e membro da xunta de goberno do Colegio de Abogados de Madrid (1988-89). Nas elecci\u00f3ns xerais de 1989 foi elixido deputado pola provincia da Coru\u00f1a nas listas do CDS.\nComo investigador e catedr\u00e1tico, fixo achegas nos eidos do Dereito Can\u00f3nico e Administrativo, Teor\u00eda da Organizaci\u00f3n e Dereito Matrimonial, amais de dirixir varias teses."}
{"id": "158368", "revid": "89787", "url": "https://gl.wikipedia.org/wiki?curid=158368", "title": "Penicilina", "text": "As penicilinas son antibi\u00f3ticos do grupo dos betalact\u00e1micos empregados profusamente no tratamento de infecci\u00f3ns provocadas por bacterias sensibles. A maior\u00eda das penicilinas son derivados do \u00e1cido 6-aminopenicil\u00e1nico, diferindo entre si segundo a substituci\u00f3n na cadea lateral do seu grupo amino. A bencilpenicilina ou penicilina G foi o primeiro antibi\u00f3tico empregado amplamente en medicina; o seu descubrimento foi atribu\u00eddo a Alexander Fleming en 1928, quen xunto cos cient\u00edficos Ernst Boris Chain e Howard Walter Florey -que crearon un m\u00e9todo para producir en masa o f\u00e1rmaco- obtivo o Premio Nobel de Medicina en 1945.\nNon se co\u00f1ece por completo o mecanismo de acci\u00f3n das penicilinas, a\u00ednda que a s\u00faa analox\u00eda \u00e1 D-alanil-D-alanina terminal, situada na cadea lateral pept\u00eddica da subunidade do peptidoglicano (constitu\u00ednte principal da parede bacteriana), suxire que o seu car\u00e1cter bactericida deriva da s\u00faa intervenci\u00f3n como inhibidor do proceso de transpeptidaci\u00f3n durante a s\u00edntese daquel. Deste xeito, a penicilina act\u00faa debilitando a parede bacteriana e favorecendo a lise osm\u00f3tica da bacteria durante o proceso de multiplicaci\u00f3n.\nExiste unha gran diversidade de penicilinas. Algunhas especies de fungos do x\u00e9nero \"Penicillium\" sintetizan de forma natural penicilinas, como o primeiro tipo illado, a penicilina G. Por\u00e9n, debido \u00e1 aparici\u00f3n de resistencias, desenvolv\u00e9ronse outras familias seguindo basicamente d\u00faas estratexias: a adici\u00f3n de precursores para a cadea lateral no medio de cultivo do fungo produtor, o que se traduce na produci\u00f3n de penicilinas biosint\u00e9ticas; e a modificaci\u00f3n qu\u00edmica da penicilina obtida pola fermentaci\u00f3n biotecnol\u00f3xica, o que d\u00e1 lugar \u00e1s penicilinas semisint\u00e9ticas.\nAs penicilinas difiren entre si segundo o seu espectro de acci\u00f3n. Por exemplo, a bencilpenicilina \u00e9 eficaz contra bacterias grampositivas como estreptococos e estafilococos, as\u00ed como gonococos e meningococos, pero debe administrarse por v\u00eda parenteral (por inxecci\u00f3n) debido \u00e1 s\u00faa sensibilidade ao pH \u00e1cido do est\u00f3mago. A fenoximetil penicilina \u00e9, en cambio, resistente a este pH e pode administrarse por v\u00eda oral. A ampicilina, ademais de manter esta resistencia, \u00e9 eficaz contra bacterias gramnegativas como \"Haemophilus\", \"Salmonella\" e \"Shigella\".\nA\u00ednda que as penicilinas son os antibi\u00f3ticos menos t\u00f3xicos, \u00e9 com\u00fan que produzan alerxias. Ata o 10% dos pacientes que reciben tratamentos de betalact\u00e1micos desenv\u00f3lvenas. Posto que un choque anafil\u00e1ctico pode conducir \u00e1 morte do paciente, \u00e9 necesario interrogalo antes de iniciar o tratamento.\nAdemais das s\u00faas propiedades antibacterianas, a penicilina \u00e9 un efectivo ant\u00eddoto contra os efectos do envelenamento por \u03b1-amanitina, un dos amino\u00e1cidos t\u00f3xicos dos fungos do x\u00e9nero \"Amanita\".\nHistoria das penicilinas.\nA\u00ednda que xeralmente se lle atrib\u00fae o cient\u00edfico brit\u00e1nico Alexander Fleming o descubrimento da penicilina, moitas \u00e9pocas e culturas diferentes chegaron mediante a observaci\u00f3n e a experiencia a co\u00f1ecer e empregar as propiedades bactericidas dos mofos. Descubr\u00edronse precedentes na Grecia e India antigas, e nos ex\u00e9rcitos de Ceil\u00e1n do s\u00e9culo II, estivo tam\u00e9n presente nas culturas tradicionais de rexi\u00f3ns tan distintas e distantes como Serbia, Rusia ou China, as\u00ed como nos nativos de Norteam\u00e9rica. Adoit\u00e1base aplicar alimentos embalorecidos ou terra do chan que contivese fungos \u00e1s feridas de guerra. Desde o s\u00e9culo VIII polo menos, os m\u00e9dicos \u00e1rabes curaban infecci\u00f3ns untando as feridas cunha pasta branca que se formaba nos arneses de coiro que se utilizaban nos burros de carga. Ao longo do s\u00e9culo XVII alg\u00fans farmac\u00f3logos e herboristas ingleses, como John Parkington, inclu\u00edron o tratamento con fungos nos rexistros de farmacia.\nA finais do s\u00e9culo XIX, Henle (un dos grandes cient\u00edficos da chamada \"xeraci\u00f3n intermedia\") suscita no seu disc\u00edpulo Robert Koch, na Universidade de Gotinga, o interese polos traballos de Agostino Bassi e Casimir Davaine, que o levar\u00eda a investigar os microorganismos como axentes causais das enfermidades. Isto conducir\u00edao en 1876 a descubrir que \"Bacillus anthracis\" era o axente causal espec\u00edfico do carbuncho, na li\u00f1a da teor\u00eda microbiana da enfermidade, e a enunciar os seus sonados postulados. M\u00e1is tarde, Paul Ehrlich, que traballou con Koch en Berl\u00edn, desenvolveu o concepto de \"Magischen Kuger\" ou balas m\u00e1xicas, denominando as\u00ed aqueles compo\u00f1entes qu\u00edmicos que puidesen eliminar selectivamente os xermes. Finalmente, en 1909 conseguiu sintetizar un composto, o N\u00ba 606, m\u00e1is tarde co\u00f1ecido como salvars\u00e1n, que se mostrou eficaz contra a s\u00edfilis. Este descubrimento influ\u00edu posteriormente en Alexander Fleming, ata o punto de que existen caricaturas do novo Fleming caracterizado e alcumado como \"recruta 606\".\nAo mesmo tempo ou pouco despois, co\u00f1ecido o feito de que as bacterias pod\u00edan provocar enfermidades, suced\u00e9ronse multitude de observaci\u00f3ns, tanto \"in vivo\" coma \"in vitro\", de que os mofos exerc\u00edan unha acci\u00f3n bactericida. Por s\u00f3 citar alg\u00fans nomes, sirvan de exemplo os traballos de John Scott Burdon-Sanderson, Joseph Lister, William Roberts, John Tyndall, Louis Pasteur e Jules Francois Joubert, Carl Garr\u00e9, Vincenzo Tiberio, Ernest Duchesne, Andre Gratia e Sara Dath.\nEn marzo de 2000, m\u00e9dicos do hospital San Xo\u00e1n de Deus de San Xos\u00e9 (Costa Rica) publicaron os escritos do cient\u00edfico e m\u00e9dico costarrique\u00f1o Clodomiro \"Clorito\" Picado Twight (1887-1944). Na reportaxe explican as experiencias que adquiriu Picado entre 1915 e 1927 sobre a acci\u00f3n inhibitoria dos fungos do x\u00e9nero \"Penicillium\" sobre o crecemento de estafilococos e estreptococos. Aparentemente, Clorito Picado informou do seu descubrimento \u00e1 Academia das Ciencias de Par\u00eds, pero non o patentou, a pesar de que a s\u00faa investigaci\u00f3n fora iniciada uns poucos anos antes que a de Fleming.\nAlexander Fleming.\nO descubrimento da penicilina foi presentado como un exemplo \"ic\u00f3nico\" de como procede o m\u00e9todo cient\u00edfico a trav\u00e9s da observaci\u00f3n, e da habilidade singular de Alexander Fleming de interpretar un fen\u00f3meno casual. O propio Fleming abona esta versi\u00f3n na s\u00faa conferencia de recepci\u00f3n do premio Nobel. Con todo, alg\u00fans autores revisan esta historia oficial, e opinan que, sen restar m\u00e9ritos, est\u00e1 distorsionada por mitos, a necesidade de propaganda na segunda guerra mundial e tam\u00e9n unha certa loita polo prestixio de instituci\u00f3ns con influencias sobre \u00e1reas do poder e nos medios de comunicaci\u00f3n.\nGeorge Wong, ao considerar a versi\u00f3n dun descubrimento casual, fai notar os seguintes antecedentes:\nO descubrimento da penicilina segundo Fleming ocorreu a ma\u00f1\u00e1 do venres 28 de setembro de 1928, cando estaba estudando cultivos bacterianos de \"Staphylococcus aureus\" no soto do laboratorio do Hospital St. Mary en Londres, situado na \u00c1 Clarence, agora parte do Imperial College. Tras regresar dun mes de vacaci\u00f3ns, observou que moitos cultivos estaban contaminados, e tirounos a unha bandexa de lysol. Afortunadamente recibiu unha visita dun antigo compa\u00f1eiro, e ao ensinarlle o que estaba facendo con algunha das placas que a\u00ednda non foran lavadas, deuse conta de que nunha delas, ao redor do fungo contaminante, creouse un halo de transparencia, o que indicaba destruci\u00f3n celular. A observaci\u00f3n inmediata \u00e9 que se trataba dunha substancia difusible procedente do contaminante. Posteriormente illou e cultivou o fungo nunha placa na que dispu\u00f1a radialmente varios microorganismos comprobando cales eran sensibles. A identificaci\u00f3n do esp\u00e9cime como \"Penicillium notatum\" realizouna Charles Thom. Publicou o seu descubrimento sen que recibise demasiada atenci\u00f3n e, segundo os compa\u00f1eiros de Fleming, tampouco el mesmo se deu de conta inicialmente do potencial da substancia, sen\u00f3n progresivamente, en especial pola s\u00faa baixa estabilidade. No seu traballo obt\u00e9n un filtrado libre de c\u00e9lulas que inxectou a coellos comprobando as\u00ed que carec\u00eda de toxicidade. Tam\u00e9n apreciou a s\u00faa utilidade para illar a bacteria \"Haemophilus influenzae\" a partir de esputos.\nPrimeiras aplicaci\u00f3ns en medicina e illamento.\nFleming, debido ao seu car\u00e1cter t\u00edmido, non consegu\u00eda transmitir entusiasmo sobre o seu descubrimento, a\u00ednda que continuou durante moito tempo traballando nel, ata 1934 en que o abandonou para dedicarse \u00e1s sulfamidas.\nA primeira demostraci\u00f3n de que a penicilina era \u00fatil para a medicina levouna a cabo en 1930 o pat\u00f3logo ingl\u00e9s Cecil George Paine, antigo alumno de Fleming, que intentou tratar a sicose, pero sen \u00e9xito, probablemente porque o medicamento non era administrado con suficiente profundidade. Con todo, logrou ter \u00e9xito aplicando o filtrado en neonatos para o tratamento da oftalm\u00eda neonatal, logrando a s\u00faa primeira cura o 25 de novembro de 1930, nun adulto e tres beb\u00e9s. A\u00ednda que estes resultados non foron publicados, influ\u00edron en Howard Walter Florey, que foi compa\u00f1eiro de Paine na Universidade de Sheffield.\nEntre 1928 e 1938 Florey interesouse en primeiro lugar pola lisozima, e posteriormente polo segundo descubrimento de Fleming. A diferenza deste \u00faltimo, que case non contaba con persoal, formou un grande equipo con personalidades do talle de Chain, Leslie Falk, Norman Heatley e ata outros 22 colaboradores entre investigadores e t\u00e9cnicos con gran cantidade de medios na escola de patolox\u00eda Sir William Dunn de Oxford, a\u00ednda que curiosamente, segundo Florey, non polo seu potencial farmac\u00e9utico, sen\u00f3n por un puro interese cient\u00edfico. A s\u00faa capacidade de procesado superaba os 500 litros de cultivo semanais.\nA purificaci\u00f3n da penicilina produciuse en 1939, a cargo do bioqu\u00edmico Heatley, utilizando grandes volumes de filtrado mediante un sistema a contracorrente e extracci\u00f3n por amil acetato. Edward Abraham terminou de eliminar o resto de impurezas por cromatograf\u00eda en columna de alumina. Posteriormente probouse a substancia en ratos infectados con \"Streptococcus\". O primeiro ser humano tratado con penicilina purificada foi o axente de polic\u00eda Albert Alexander no Hospital John Radcliffe, o 12 de febreiro de 1941. O paciente faleceu porque non se lle puido administrar suficiente f\u00e1rmaco.\nAs primeiras compa\u00f1\u00edas en interesarse pola patente foron Glaxo e Kemball Bishop.\nDesenvolvemento da produci\u00f3n industrial e outras penicilinas.\nA partir das investigaci\u00f3ns de Florey en 1939 e de Heatley en 1941, a produci\u00f3n industrial da penicilina en Europa viuse en apertos econ\u00f3micos debido ao comezo da Segunda guerra mundial. Os cient\u00edficos brit\u00e1nicos buscaron axuda nos Estados Unidos, especificamente nos laboratorios de Peoria (Illinois), onde os seus cient\u00edficos estaban traballando en m\u00e9todos de fermentaci\u00f3n para acelerar o crecemento de cultivos de fungos.\n Florey e Heatley partiron da Universidade de Oxford cunha pequena cantidade de penicilina cara aos Estados Unidos. Bombearon aire dentro de enormes cubas cheas de millo fermentado con outros ingredientes e aditivos chaves o que demostrou poder producir rapidamente grandes cantidades de penicilina en comparaci\u00f3n cos antigos m\u00e9todos de crecemento sobre superficies planas. A cepa de \"Penicillium\" que tivo o mellor rendemento non foi a importada polos cient\u00edficos brit\u00e1nicos sen\u00f3n unha cepa que crec\u00eda sobre un mel\u00f3n nun dos mercados de Peoria, mellorando a cantidade de produci\u00f3n nas condici\u00f3ns inmersas da nova t\u00e9cnica do laboratorio estadounidense, aproximadamente 70-80 unidades de penicilina por mililitro de cultivo.\nO 26 de novembro de 1941, Heatley e Andrew J. Moyer, o experto do laboratorio en Peoria, lograron multiplicar por 10 a produci\u00f3n de penicilina. Co aumento da cantidade de penicilina tam\u00e9n baixou o custo dunha dose. Desde o prezo incalculable en 1940, o prezo da penicilina baixou a 20 d\u00f3lares norteamericanos por dose en xullo de 1943 e m\u00e1is a\u00ednda a 0,55 d\u00f3lares por dose en 1946. Como consecuencia, os laboratorios de Gran Breta\u00f1a en 1999 e de Peoria en 2001 foron designados como Monumento Qu\u00edmico Hist\u00f3rico Internacional (\"International Historic Chemical Landmark\").\nPenicilinas sint\u00e9ticas.\nUnha das varias presentaci\u00f3ns da penicilina producida de modo natural \u00e9 a bencilpenicilina ou penicilina G, a \u00fanica que se usa clinicamente. A ela asoci\u00e1ronse a proca\u00edna e a benzatina para prolongar a s\u00faa presenza no organismo, obt\u00e9ndose as respectivas suspensi\u00f3ns de penicilina G + proca\u00edna e penicilina G benzatina, que s\u00f3 se poden administrar por v\u00eda intramuscular.\nM\u00e1is tarde, modificouse a mol\u00e9cula de penicilina G para elaborar penicilinas sint\u00e9ticas, como a penicilina V, que se poden administrar por v\u00eda oral ao resistir a hidr\u00f3lise \u00e1cida do est\u00f3mago. Con todo, o relativamente estreito espectro de acci\u00f3n da actividade da penicilina V fixo que se sintetizasen derivados con acci\u00f3n sobre unha m\u00e1is ampla gama de axentes infecciosos. O primeiro paso foi o desenvolvemento da ampicilina, efectiva fronte a pat\u00f3xenos grampositivos e gramnegativos, que ademais resultou considerablemente econ\u00f3mica de adquirir.Outro avance foi o desenvolvemento da flucloxacilina, usada contra bacterias produtoras de \u03b2-lactamase como os \"Staphylococcus\". Hoxe en d\u00eda existen m\u00faltiples derivados sint\u00e9ticos da penicilina, como a cloxacilina e a amoxicilina, que se administran por v\u00eda oral e das que existe un abuso de consumo pola sociedade en xeral para autotratamento de infecci\u00f3ns leves v\u00edricas que non precisan terapia antibi\u00f3tica. Esta situaci\u00f3n provocou unha alta porcentaxe de resistencia bacteriana fronte \u00e1s penicilinas e levou \u00e1 ineficacia dos betalact\u00e1micos nalgunhas infecci\u00f3ns graves.\nAs penicilinas foron amplamente utilizadas no campo da veterinaria desde 1950, en que comezaron a engadirse como aditivos no penso, debido \u00e1 s\u00faa efectividade reducindo a mortalidade e a morbilidade fronte a infecci\u00f3ns cl\u00ednicas, as\u00ed como o incremento da taxa de engorde. De feito, a amoxicilina foi descrita en 1976 como unha penicilina para uso veterinario. Suxeriuse a relaci\u00f3n entre este uso e a selecci\u00f3n de cepas resistentes con capacidade de infectar a humanos. Con todo, a\u00ednda que alg\u00fans antibi\u00f3ticos se aplican en ambos os campos, a maior\u00eda das resistencias en humanos desenvolv\u00e9ronse por un mal uso en medicina.\nEstrutura qu\u00edmica.\nAs penicilinas pertencen a unha familia de compostos qu\u00edmicos cunha estrutura qu\u00edmica peculiar que lle confire unha actividade caracter\u00edstica contra un grupo determinado de bacterias. A pesar de que existen diferentes variantes, a estrutura qu\u00edmica esencial da penicilina foi descuberta por Dorothy Crowfoot Hodgkin entre 1942 e 1945. A maior\u00eda das penicilinas pos\u00faen como n\u00facleo qu\u00edmico o anel 6-aminopenicil\u00e1nico e difiren entre si segundo a cadea lateral ancorada ao seu grupo amino. Este n\u00facleo 6-aminopenicil\u00e1nico ou n\u00facleo \"penam\" consta, \u00e1 s\u00faa vez, dun anel tiazolid\u00ednico (un anel iminofen\u00edlico dos tiazoles) enlazado a un anel \u03b2-lact\u00e1mico; este \u00faltimo, aparentemente esencial para a actividade antimicrobiana do composto, \n\u00e9 hidrolizado mediante penicilinases (enzimas tipo \u03b2-lactamases) polas bacterias resistentes a penicilinas.\nPropiedades.\nA penicilina natural ou penicilina G \u00e9 cristalina, totalmente soluble en auga, soluci\u00f3ns salinas e dextrosas isot\u00f3nicas. O radical R, \u00e9 o responsable da sensibilidade \u00e1 hidr\u00f3lise por parte das \u03b2-lactamases, do enlace a prote\u00ednas transportadoras e do v\u00ednculo coas prote\u00ednas bacterianas \"PBP\" que transportan a penicilina dentro da c\u00e9lula. Ademais, as\u00f3ciaselle \u00e1 penicilina un dip\u00e9ptido ciste\u00edna-valina, facendo que a penicilina te\u00f1a a afinidade ideal polo encima bacteriano transpeptidase, o cal non se atopa no corpo humano e interv\u00e9n na s\u00edntese do peptidoglicano.\nExiste unha analox\u00eda estrutural entre a penicilina e o dip\u00e9ptido D-alanil-D-alanina terminal asociado \u00e1s unidades de peptidoglicano que aparecen durante a formaci\u00f3n da parede celular de certas bacterias (proceso de transpeptidaci\u00f3n). O nucle\u00f3filo O(-) serina da transpeptidase ataca os grupos carbonilos dos \u00df-lact\u00e1micos, como a penicilina, por esa analox\u00eda ao seu substrato D-Ala-D-Ala, o dip\u00e9ptido antes mencionado. Dese xeito, un\u00edndose covalentemente aos residuos de serina do sitio activo do encima en forma de complexo \"peniciloil\", a penicilina inhibe a transpeptidase bacteriana.\nAl\u00e9rxenos.\nOs metabolitos que derivan da mol\u00e9cula intacta de penicilina act\u00faan como haptenos e v\u00f3lvense inmunitariamente activos a trav\u00e9s da s\u00faa uni\u00f3n de tipo covalente, coas prote\u00ednas end\u00f3xenas no corpo, preferentemente por ataques aos grupos amino da lisina destas prote\u00ednas transportadoras, podendo inducir as\u00ed unha reacci\u00f3n de hipersensibilidade. O intermediario antix\u00e9nico das penicilinas \u00e9 o \u00e1cido penicilo\u00edl que se forma ao abrirse o anel \u03b2-lact\u00e1mico. O 95 % do medicamento unido aos tecidos aparece nesta forma. O devandito \u00e1cido, conxugado cun transportador proteico inmunox\u00e9nico \u00e9 un dos axentes m\u00e1is usados nas probas cut\u00e1neas para determinar se un paciente \u00e9 al\u00e9rxico \u00e1 penicilina. Outros determinantes menos frecuentes, que incl\u00faen o benzilpeniciloato e a amina-benzilpeniciloil son produtos que se forman \"in vivo\" e poden tam\u00e9n atoparse nas soluci\u00f3ns de penicilina preparadas para a s\u00faa administraci\u00f3n comercial, que poden inducir unha reacci\u00f3n de hipersensibilidade.\nClasificaci\u00f3n.\nAs penicilinas clasif\u00edcanse en dous grupos, naturais e semisint\u00e9ticas, e en cada un deles hai compostos relativamente resistentes ao zume g\u00e1strico e polo tanto p\u00f3dense administrar por v\u00eda oral, por exemplo, a penicilina V, a dicloxacilina e a amoxicilina.\nO termo \"penicilina\" \u00fasase a mi\u00fado, en sentido xen\u00e9rico, para referirse a calquera das variantes que derivan da penicilina mesma. As bencilpenicilinas te\u00f1en a maior actividade contra organismos grampositivos, cocos gramnegativos e organismos anaerobios que non producen \u03b2-lactamase. Con todo, presentan unha baixa actividade contra bacilos gramnegativos. A penicilamina, un metabolito da penicilina e an\u00e1logo do amino\u00e1cido ciste\u00edna, \u00e9 efectivo para o alivio da artrite reumatoide reducindo a velocidade de aparici\u00f3n de novos danos a articulaci\u00f3ns, a\u00ednda que non se adoita receitar debido \u00e1 s\u00faa elevada toxicidade. Tam\u00e9n existen no mercado penicilinas sint\u00e9ticas, como a ticarcilina, a mezlocilina e a piperacilina.\nPenicilinas naturais e biosint\u00e9ticas.\nAs penicilinas naturais son aquelas xeradas sen intervenci\u00f3n biotecnol\u00f3xica. Entre elas destacan a bencilpenicilina, como produto final de interese terap\u00e9utico, e os intermediarios illables como a isopenicilina N ou a penicilina N. As biosint\u00e9ticas, en cambio, prod\u00facense mediante adici\u00f3n de determinados compostos no medio de cultivo do biorreactor empregado durante a s\u00faa produci\u00f3n, \u00e9 dicir, sen que te\u00f1a lugar un illamento e unha modificaci\u00f3n qu\u00edmica \"ex vivo\". Entre as biosint\u00e9ticas destacan: a fenoximetilpenicilina, a alilmercaptometilpenicilina e, de novo, a bencilpenicilina (pois \u00e9 posible inducir a s\u00faa s\u00edntese aplicando certos precursores no fermentador).\nBencilpenicilina ou penicilina G.\nA bencilpenicilina, comunmente co\u00f1ecida como penicilina G, \u00e9 o est\u00e1ndar das penicilinas. Polo xeral admin\u00edstrase por v\u00eda parenteral (intravenosa, intratecal ou intramuscular), porque tende a perder estabilidade co zume g\u00e1strico do est\u00f3mago. Debido a que se administra inxectada, lib\u00e9rase lentamente no corpo e as\u00ed mant\u00e9n o seu efecto durante moito tempo.\nAs vantaxes da penicilina G son o seu baixo custo, a s\u00faa f\u00e1cil administraci\u00f3n, a s\u00faa excelente penetraci\u00f3n nos tecidos e o seu \u00edndice terap\u00e9utico favorable. En contraste, as desvantaxes son a s\u00faa degradaci\u00f3n polo \u00e1cido g\u00e1strico, a s\u00faa destruci\u00f3n polas \u03b2-lactamases bacterianas e a s\u00faa asociaci\u00f3n co desenvolvemento de reacci\u00f3n adversa en cerca do 10% dos pacientes.\nAs indicaci\u00f3ns espec\u00edficas da penicilina G incl\u00faen: celulite, endocardite bacteriana, gonorrea, meninxite, pneumon\u00eda por aspiraci\u00f3n, absceso pulmonar, pneumon\u00eda adquirida na comunidade, s\u00edfilis e sepse en nenos.\nBencilpenicilina proca\u00edna.\nA bencilpenicilina proca\u00edna (DCI), co\u00f1ecida tam\u00e9n como penicilina G proca\u00edna, \u00e9 unha combinaci\u00f3n da penicilina G cun anest\u00e9sico local, a proca\u00edna. Esta combinaci\u00f3n ten como fin reducir a dor e a incomodidade asociada coa voluminosa inxecci\u00f3n intramuscular de penicilina. Tras a administraci\u00f3n dunha inxecci\u00f3n intramuscular, o f\u00e1rmaco abs\u00f3rbese lentamente na circulaci\u00f3n e hidrol\u00edzase a bencilpenicilina. Por iso, \u00e9 administrada cando se desexa que as s\u00faas concentraci\u00f3ns sexan baixas pero prolongadas. Este antibi\u00f3tico \u00e9 moi utilizado en veterinaria.\nA penicilina proca\u00ednica ind\u00edcase para todas as infecci\u00f3ns locais graves por estreptococos, bacterias anaerobias, pneumococos e gonococos, s\u00edfilis, \u00e1ntrax (como coadxuvante), otite media aguda purulenta, mastoidite aguda, amigdalite aguda por estreptococo hemol\u00edtico do grupo A, pneumon\u00eda pneumoc\u00f3cica, absceso peritonsilar e submandibular e gonorrea. As indicaci\u00f3ns espec\u00edficas da bencilpenicilina proca\u00edna incl\u00faen: s\u00edfilis, infecci\u00f3ns do aparello respiratorio onde o paciente non cumpre o seu tratamento oral, celulite e erisipela.\nNo pasado us\u00e1base para o tratamento da gonorrea xenitourinaria. Con todo, a bacteria \"Neisseria gonorrhoeae\" frecuentemente produce \u03b2-lactamases e chegou a desenvolver resistencia \u00e1 penicilina, polo que se substitu\u00edu por ceftriaxone. Tam\u00e9n se usaba para o tratamento da pneumon\u00eda pneumoc\u00f3cica non complicada, pero a aparici\u00f3n do \"S. neumoniae\" penicilino-resistente nalg\u00fans pa\u00edses limitou o seu uso.\nBencilpenicilina benzat\u00ednica.\nA bencilpenicilina benzat\u00ednica ou penicilina G benzat\u00ednica (DCI), \u00e9 unha combinaci\u00f3n con benzatina que se absorbe lentamente na circulaci\u00f3n sangu\u00ednea logo dunha inxecci\u00f3n intramuscular e logo hidrol\u00edzase a bencilpenicilina. \u00c9 a primeira opci\u00f3n cando se require unha concentraci\u00f3n baixa de bencilpenicilina, permitindo unha acci\u00f3n prolongada do antibi\u00f3tico durante m\u00e1is de 2-4 semanas por cada inxecci\u00f3n. A penicilina G benzat\u00ednica \u00e9 administrada en casos de difteria, de infecci\u00f3ns do aparello respiratorio ou do aparello xenital e en certas infecci\u00f3ns producidas por gramnegativos, como a meninxite e a endocardite. Pode causar urticaria, prurito e, moi de cando en cando, choque anafil\u00e1ctico.\nAs indicaci\u00f3ns espec\u00edficas da bencilpenicilina benzat\u00ednica incl\u00faen: profilaxe da febre reum\u00e1tica e s\u00edfilis en fase temper\u00e1 ou latente.\nFenoximetilpenicilina ou penicilina V.\nA fenoximetilpenicilina, comunmente chamada penicilina V, \u00e9 a \u00fanica penicilina activa por v\u00eda oral. Ten unha actividade menor que a bencilpenicilina, polo que se administra cando non se require alcanzar concentraci\u00f3ns elevadas nos tecidos.\nCoa penicilina oral V, o espectro \u00e9 practicamente igual ao da penicilina G: estreptococos, pneumococos e \"Neisseria\", alg\u00fans anaerobios e estafilococos non produtores de penicilinase. Non \u00e9 inactivada polo zume g\u00e1strico, alcanz\u00e1ndose en pouco tempo concentraci\u00f3ns adecuadas de penicilina en tecidos e plasma sangu\u00edneo. A absorci\u00f3n non est\u00e1 influ\u00edda polas comidas, pero alc\u00e1nzanse maiores concentraci\u00f3ns plasm\u00e1ticas cando se toma co est\u00f3mago baleiro. As indicaci\u00f3ns espec\u00edficas para a penicilina V incl\u00faen: infecci\u00f3ns causadas por \"Streptococcus pyogenes\" (como a amigdalite, a farinxite e infecci\u00f3ns da pel), profilaxe da febre reum\u00e1tica e xenxivite moderada ou severa (xunto con metronidazol).\nA penicilina V \u00e9 a primeira opci\u00f3n no tratamento de infecci\u00f3ns odontol\u00f3xicas. Ocasionalmente pode causar diarreas que non adoitan requirir suspensi\u00f3n da terapia. De cando en cando produce reacci\u00f3ns al\u00e9rxicas severas e adoitan ser m\u00e1is leves que con penicilina parenteral.\nPenicilinas semisint\u00e9ticas.\nAs penicilinas semisint\u00e9ticas son aquelas xeradas mediante o illamento dun intermediario estable durante unha produci\u00f3n microbiol\u00f3xica industrial (fermentaci\u00f3n en biorreactores) continuada pola modificaci\u00f3n qu\u00edmica ou encim\u00e1tica do composto illado. Div\u00eddense segundo a s\u00faa acci\u00f3n antibacteriana en cinco grupos: resistentes a \u03b2-lactamases, aminopenicilinas, antipseudomonas, amidinopenicilinas e resistentes a \u03b2-lactamases (gramnegativas).\nResistentes a \u03b2-lactamases.\nO seu uso \u00e9 principalmente en infecci\u00f3ns por estafilococos produtores de \u03b2-lactamases, como o \"Staphylococcus aureus\". Tam\u00e9n presentan actividade, a\u00ednda que reducida, fronte a estreptococos, pero carecen dela fronte a enterococos.\nAminopenicilinas.\nO seu espectro de acci\u00f3n \u00e9 moi grande, pero son sensibles \u00e1s \u03b2-lactamases. Admin\u00edstranse en casos de infecci\u00f3ns respiratorias das v\u00edas altas por estreptococos (sobre todo, \"S. pyogenes\" e \"S. pneumoniae\") e por cepas de \"Haemophilus influenzae\", infecci\u00f3ns urinarias por certas enterobacterias (como \"Escherichia coli\" e diversas infecci\u00f3ns xeradas por \"Enterococcus faecalis\", \"Salmonella spp.\", \"Shigella spp.\" e \"Listeria monocytogenes\".\nAntipseudom\u00f3nicas.\nEstas penicilinas son de amplo espectro porque a s\u00faa cobertura de acci\u00f3n comprende grampositivos, gramnegativos e anaerobios. Dentro deste grupo existen dous subgrupos, as carboxipenicilinas e as ureidopenicilinas, atendendo \u00e1 s\u00faa eficacia fronte a pseudomonas.\nCarboxipenicilinas.\nAs carboxipenicilinas foron desenvolvidas para ampliar o espectro de bacterias gramnegativas cubertas por penicilinas, tales como infecci\u00f3ns nosocomiales causadas por \"Pseudomonas aeruginosa\". Inicialmente produciuse a carbenicilina por substituci\u00f3n do grupo amino por un grupo carboxilo na ampicilina e posteriormente algunhas substituci\u00f3ns na carbenicilina permitiron desenvolver a ticarcilina.\nPresentan o mesmo espectro de acci\u00f3n que as aminopenicilinas, pero ampliado con \"Pseudomonas\" e \"B. fragilis\".\nUreidopenicilinas.\nAs ureidopenicilinas cre\u00e1ronse derivadas da mol\u00e9cula de ampicilina para ampliar a\u00ednda m\u00e1is o espectro contra as bacterias gramnegativas e as \"Pseudomonas\". As ureidopenicilinas penetran ben nos tecidos e te\u00f1en excelentes concentraci\u00f3ns tisulares, inclu\u00edndo o l\u00edquido cefalorraqu\u00eddeo en pacientes con meninxes inflamadas, e niveis adecuados en \u00f3so para o tratamento de osteomielite. Do mesmo xeito que as carboxipenicilinas, est\u00e1n asociadas a hipopotasemia, hipernatremia e disfunci\u00f3n plaquetaria. Neste grupo de penicilinas est\u00e1n a mezlocilina, azlocilina e a piperacilina.\nAmidinopenicilinas.\nAs amidinopenicilinas presentan grande eficacia fronte a gramnegativos, pero escasa ante cocos grampositivos, debido \u00e1 s\u00faa estrutura qu\u00edmica, a 6-amidinopenicilina.\nResistentes a betalactamases de gramnegativos.\nO representante do grupo \u00e9 a temocilina, o cal s\u00f3 \u00e9 \u00fatil fronte a enterobacterias, \"Haemophilus\" spp., e \"Neisseria gonorrhoeae\". As bacterias grampositivas, anaerobias e \"Pseudomonas\" spp. son resistentes \u00e1 s\u00faa acci\u00f3n.\nMecanismo de acci\u00f3n.\nA penicilina, como o resto dos \u03b2-lact\u00e1micos, exerce unha acci\u00f3n bactericida ao alterar a parede celular bacteriana, estrutura que non existe nas c\u00e9lulas humanas. A parede bacteriana at\u00f3pase por f\u00f3ra da membrana plasm\u00e1tica e confire \u00e1s bacterias a resistencia necesaria para soportar, sen romper, a elevada presi\u00f3n osm\u00f3tica que existe no seu interior. Ademais, a parede bacteriana \u00e9 indispensable para:\nHai importantes diferenzas na estrutura da parede entre as bacterias grampositivas e gramnegativas, das que cabe destacar a maior complexidade e contido en l\u00edpidos nas gramnegativas.\nA acci\u00f3n da penicilina, e en xeral dos \u03b2-lact\u00e1micos, desenv\u00f3lvese fundamentalmente na \u00faltima fase da s\u00edntese do peptidoglicano da parede celular, un\u00edndose a un enzima transpeptidase chamado \"prote\u00edna fixadora de penicilina\", responsable de producir unha serie de enlaces cruzados entre as cadeas de p\u00e9ptidos. A formaci\u00f3n destes enlaces ou pontes \u00e9 a que confire, precisamente, a maior rixidez \u00e1 parede bacteriana. Polo tanto, os \u03b2-lact\u00e1micos como a penicilina inhiben a s\u00edntese do peptidoglicano indispensable na formaci\u00f3n da parede celular bacteriana. As bacterias sen a s\u00faa parede celular estalan ou son m\u00e1is facilmente fagocitadas polos granulocitos.\nEsta inhibici\u00f3n produce unha acumulaci\u00f3n dos precursores do peptidoglicano, os cales producen unha activaci\u00f3n de enzimas como hidrolases e autolisinas que dixiren, a\u00ednda m\u00e1is, o remanente de peptidoglicano na bacteria. Ao perderen a s\u00faa parede celular como consecuencia da acci\u00f3n da penicilina, as bacterias grampositivas son denominadas protoplastos, mentres que as gramnegativas, que non chegan a perder toda a s\u00faa parede celular, reciben o nome de esferoplastos.\nA penicilina mostra un efecto sin\u00e9rxico cos aminoglic\u00f3sidos, posto que a inhibici\u00f3n da s\u00edntese do peptidoglicano permite que os aminoglic\u00f3sidos penetren a parede celular con maior facilidade, permitindo as\u00ed trastornos na s\u00edntese de prote\u00ednas dentro da c\u00e9lula bacteriana (feito que resulta nunha concentraci\u00f3n menor de antibi\u00f3tico que a requirida para eliminar o microorganismo susceptible).\nUso en cl\u00ednica.\nInicialmente, tras a comercializaci\u00f3n da penicilina natural na d\u00e9cada de 1940, a maior\u00eda das bacterias eran sensibles a ela. Pero debido ao uso e abuso desta substancia moitas bacterias volv\u00e9ronse resistentes, a\u00ednda que segue sendo activa nalgunhas cepas de \"Streptococcus\" sp, \"Staphylococcus\" sp, \"Neisseria\" sp, \"Clostridium\" sp, \"Listeria monocytogenes\", \"Haemophilus\" sp, \"Bacteroides\" sp, \"Escherichia coli\", \"Proteus mirabilis\", \"Klebsiella\" e \"Enterobacter\".\nA penicilina \u00e9 indicada, por exemplo, en pacientes embarazadas, a termo ou non, como medida profil\u00e1ctica cando se sospeita nelas un alto risco de infecci\u00f3n polo estreptococo do grupo B.\nA penicilina V pot\u00e1sica ind\u00edcase para tratar certas formas de pneumon\u00eda bacteriana, a escarlatina, e as infecci\u00f3ns en o\u00eddos, pel e garganta. Tam\u00e9n se usa para previr a febre reum\u00e1tica recorrente e a corea infecciosa. En forma inxectable, a penicilina V \u00fasase en certas infecci\u00f3ns bacterianas dos \u00f3sos, est\u00f3mago, articulaci\u00f3ns, sangue, meninxite e das v\u00e1lvulas do coraz\u00f3n.\nO tratamento inicial dunha bacteriemia (presenza de bacterias en sangue que ocasiona febre alta, confusi\u00f3n, estupor e morte en apenas 12 horas), l\u00e9vase a cabo coa administraci\u00f3n de penicilinas semisint\u00e9ticas como a nafcilina ou a metacilina intravenosas, se o paciente non \u00e9 al\u00e9rxico ou a infecci\u00f3n \u00e9 causada por bacterias sensibles.\nA borreliose, transmitida polas carrachas e que pode cursar sen tratamento durante varias semanas ou meses causando s\u00edntomas neurol\u00f3xicos ou card\u00edacos, \u00e9 unha enfermidade que pode ser tratada con penicilina oral ou amoxicilina, especialmente en nenos. Nos estadios avanzados ad\u00f3itase administrar penicilina intravenosa de 2 a 4 semanas.\nOs antibi\u00f3ticos de preferencia no tratamento do t\u00e9tanos tam\u00e9n son as penicilinas a altas doses.\nAplicaci\u00f3n veterinaria.\nA penicilina G admin\u00edstrase en preparados inxectables para o tratamento de infecci\u00f3ns por organismos susceptibles en m\u00faltiples especies veterinarias, inclu\u00edndo cans, gatos, fur\u00f3ns dom\u00e9sticos, coellos, ourizos e aves. A penicilina G soa ou combinada usouse con \u00e9xito para tratar xatas con mastite. Certas especies, inclu\u00edndo serpes, paxaros, tartarugas, coelli\u00f1os de indias e chinchillas, mostraron sensibilidade \u00e1 penicilina proca\u00edna.\nImplicaci\u00f3ns cl\u00ednicas.\nA penicilina deu comezo \u00e1 era dos antibi\u00f3ticos, traendo a cura de enfermidades com\u00fans como a s\u00edfilis, facendo que as intervenci\u00f3ns cir\u00farxicas fosen menos arriscadas e que a medicina das infecci\u00f3ns fose m\u00e1is confiable. Antes da d\u00e9cada de 1930, persoas adultas e nenos morr\u00edan en grandes cantidades por infecci\u00f3ns bacterianas como a pneumon\u00eda e a febre reum\u00e1tica, desde os m\u00e1is pobres ata os m\u00e1is ricos. En 1924, o fillo do presidente estadounidense Calvin Coolidge, un mozo de 16 anos de idade, morreu por unha septicemia orixinada nunha ferida dun p\u00e9 polas s\u00faas zapatillas de tenis. A\u00ednda que a prevenci\u00f3n, as vacinas e outras medidas epidemiol\u00f3xicas trouxeron a erradicaci\u00f3n de certas enfermidades, a penicilina por si soa salvou m\u00e1is vidas desde a s\u00faa introduci\u00f3n no mercado que ning\u00fan outro medicamento. Pero o mal uso da penicilina trouxo, \u00e1 s\u00faa vez, resistencias en organismos que poden orixinar infecci\u00f3ns fulminantes como \"Staphylococcus\" e \"Clostridium\". Fleming, durante o seu discurso de aceptaci\u00f3n do premio Nobel polo seu descubrimento, dixo: \"\nFarmacolox\u00eda.\nDado que a maior\u00eda das penicilinas son destru\u00eddas polo zume g\u00e1strico, a absorci\u00f3n por v\u00eda oral non \u00e9 boa e por iso deben ser administradas parenteralmente. A penicilina abs\u00f3rbese rapidamente tanto coa administraci\u00f3n intramuscular coma a subcut\u00e1nea. Os niveis sangu\u00edneos posteriores \u00e1 administraci\u00f3n parenteral son elevados pero transitorios. A toxicidade oral (LD50), \u00e9 dicir, a dose letal no 50% dos animais de experimentaci\u00f3n \u00e9 aproximadamente 8\u00a0900 mg/kg. Certas reacci\u00f3ns neurol\u00f3xicas obs\u00e9rvanse, inclu\u00edndo convulsi\u00f3ns, se a penicilina e outros \u03b2-lact\u00e1micos chegan a alcanzar concentraci\u00f3ns moi elevadas no l\u00edquido cefalorraqu\u00eddeo.\nA uni\u00f3n a prote\u00ednas s\u00e9ricas \u00e9 variable nun rango que vai desde o 15% para a amoxicilina ata o 97% para a dicloxacilina. A vida media s\u00e9rica \u00e9 curta, aproximadamente 30 minutos para penicilina G e 60 minutos para penicilinas de amplo espectro.\nA penicilina \u00e9 eliminada polos riles, de modo que unha diminuci\u00f3n ou inhibici\u00f3n da secreci\u00f3n tubular renal pode aumentar a concentraci\u00f3n e o efecto terap\u00e9utico da penicilina. As doses deben ser reconsideradas en pacientes con insuficiencia renal ou que estean tomando outros medicamentos como o probenecid, usado en pacientes que requiran concentraci\u00f3ns particularmente elevadas de penicilina.\nAs penicilinas non son metabolizadas ou s\u00f3 minimamente metabolizadas e son excretadas principalmente polos riles a trav\u00e9s da filtraci\u00f3n glomerular (10%) e a secreci\u00f3n tubular (90%). O probenecid bloquea a excreci\u00f3n renal e as\u00ed causa un aumento dos niveis s\u00e9ricos de penicilina. Estes antibi\u00f3ticos (excepto as penicilinas penicilinase resistentes) poden ser eliminados do organismo por di\u00e1lise peritoneal e hemodi\u00e1lise. En pacientes con disfunci\u00f3n renal severa son necesarios axustes nas doses diarias para previr niveis excesivos e toxicidade consecuente.\nUnidades.\nA acci\u00f3n da penicilina G definiuse inicialmente en unidades. Por exemplo, a penicilina G s\u00f3dica cristalina cont\u00e9n aproximadamente 1\u00a0600 unidades/mg (1 unidade = 0.6 \u00b5g; 1 mill\u00f3n de unidades de penicilina = 0.6 g). As penicilinas semisint\u00e9ticas prescr\u00edbense por peso no canto de facelo por unidades. A concentraci\u00f3n inhibitoria m\u00ednima (CIM) de calquera penicilina (ou calquera outro antimicrobiano), polo xeral v\u00e9n dada en gr/ml. A maior\u00eda das penicilinas disp\u00e9nsanse en forma de sales de sodio ou potasio do \u00e1cido libre. A penicilina G pot\u00e1sica cont\u00e9n aproximadamente 1,7 mEq de K+ por cada mill\u00f3n de unidades de penicilina. Os sales de penicilina en forma cristalina seca cons\u00e9rvanse estables durante per\u00edodos longos de tempo, chegando a conservarse varios anos a 4\u00a0\u00b0C. As soluci\u00f3ns preparadas perden a s\u00faa actividade con rapidez, unhas 24 horas a 20\u00a0\u00b0C, polo que cada soluci\u00f3n debe ser preparada xusto antes da s\u00faa administraci\u00f3n.\nReacci\u00f3ns adversas.\nDescrib\u00edronse diversos tipos de reacci\u00f3ns, algunhas delas mortais, en persoas \u00e1s que se administrou penicilina. A penicilina e os seus derivados son as causas m\u00e1is frecuentes de reacci\u00f3ns dependentes da inmunoglobulina E (IgE), a\u00ednda que poden tam\u00e9n producirse inmunoglobulinas G e M. As reacci\u00f3ns adversas \u00e1 penicilina ocorren en \u22641% dos pacientes que toman o antibi\u00f3tico. A\u00ednda que a alerxia \u00e1 penicilina \u00e9 a forma m\u00e1is frecuente de alerxia a medicamentos, menos do 20% das persoas que cren ser al\u00e9rxicas sono verdadeiramente. Entre as reacci\u00f3ns adversas m\u00e1is com\u00fans est\u00e1n:\nEntre os efectos secundarios menos frecuentes, que se dan no 0,1-1% dos pacientes, est\u00e1n:\nA dor e a inflamaci\u00f3n do sitio de inxecci\u00f3n son tam\u00e9n frecuentes nas penicilinas administradas por v\u00eda parenteral, como a benzilpenicilina. Ocasionalmente informouse que as penicilinas, as\u00ed como outros f\u00e1rmacos, poden causar necrose epid\u00e9rmica t\u00f3xica, p\u00e9nfigo e eritema multiforme.\nOs pacientes con fibrose qu\u00edstica te\u00f1en maior probabilidade de sufrir reacci\u00f3ns adversas \u00e1 penicilina e os seus derivados. A penicilina non causou defectos de nacemento polo que con frecuencia se receita a mulleres embarazadas. As penicilinas poden cruzar a barreira placentaria e s\u00f3 deben ser usadas no embarazo cando sexa absolutamente necesario e recomendado baixo supervisi\u00f3n m\u00e9dica. A penicilina pode tomarse durante a lactaci\u00f3n, con todo, pequenas cantidades do antibi\u00f3tico poden pasar ao leite materno e causar no lactante indixesti\u00f3n, diarrea ou reacci\u00f3ns al\u00e9rxicas.\nAlerxia \u00e1 penicilina.\nAs reacci\u00f3ns al\u00e9rxicas a calquera dos antibi\u00f3ticos \u03b2-lact\u00e1micos poden darse en ata un 10% dos pacientes que reciben estes axentes. Aceptouse no pasado que pode haber ata un 10% de sensibilidade cruzada entre os diferentes derivados da penicilina, \u00e9 dicir, que un 10% de pacientes hipersensibles a un dos medicamentos, como as cefalosporinas e carbapenemas, tam\u00e9n o ser\u00e1 para os outros derivados da penicilina, por raz\u00f3n de que todas te\u00f1en un anel \u03b2-lact\u00e1mico. Con todo, achados recentes mostraron que non hai un aumento de alerxias cruzadas desde as cefalosporinas de segunda xeraci\u00f3n ata as m\u00e1is recentes. Certas investigaci\u00f3ns actuais demostraron que o principal factor na determinaci\u00f3n de reacci\u00f3ns inmunitarias \u00e9 a similitude que hai entre as cadeas laterais das cefalosporinas de primeira xeraci\u00f3n e as penicilinas e non necesariamente entre a estrutura do \u03b2-lact\u00e1mico com\u00fan entre eles. Nunha revisi\u00f3n de historias cl\u00ednicas, atopouse que a alerxia \u00e1 penicilina \u00e9 m\u00e1is frecuente nas mulleres que nos homes.\nA v\u00eda de administraci\u00f3n m\u00e1is frecuente coa cal aparecen estas reacci\u00f3ns al\u00e9rxicas \u00e9 a endovenosa, e raramente ocorre cando se administra por v\u00eda oral. Para desenvolver a reacci\u00f3n neces\u00edtase unha exposici\u00f3n inicial ao medicamento ou aos seus determinantes antix\u00e9nicos, por exemplo, ao inxerir leite ou produtos de animais tratados con penicilina, a trav\u00e9s do leite materno ou polo contacto co medicamento ao administralo ao individuo.\nA maior\u00eda dos pacientes expostos \u00e1 penicilina desenvolven anticorpos fronte a este antibi\u00f3tico e, con todo, non manifestan reacci\u00f3ns ao exporse novamente a ela. Aqueles que desenvolven reacci\u00f3ns al\u00e9rxicas asociadas \u00e1 administraci\u00f3n de penicilinas mostran s\u00edntomas que var\u00edan amplamente: anafilaxe, enfermidade do soro, anemia hemol\u00edtica, enfermidades renais, anxioedema, urticaria, vasculite entre outros, e poden chegar a ocasionar a morte.\nAs probas cut\u00e1neas, como o Pre-pen e o Kremers-Urban, dese\u00f1\u00e1ronse para pacientes nos que se sospeitan reacci\u00f3ns al\u00e9rxicas \u00e1 penicilina mediadas por IgE e que se anticipa o seu tratamento, como no caso de pacientes con endocardite ou mulleres embarazadas con s\u00edfilis. Cerca do 25% dos pacientes con antecedentes de alerxia \u00e1 penicilina ter\u00e1n unha proba cut\u00e1nea positiva, mentres que un 6% (do 3 ao 10%) con antecedentes negativos presenta unha resposta cut\u00e1nea positiva. Outras probas, como a radioalergoadsorci\u00f3n ou probas \"in vitro\", non ofrecen vantaxes sobre as probas cut\u00e1neas correctamente realizadas.\nComo \u00e9 de esperar, un gran n\u00famero de pacientes (dun 50 a un 100%) cunha proba cut\u00e1nea positiva, producen reacci\u00f3ns al\u00e9rxicas \u00e1 penicilina de ser administrado o antibi\u00f3tico, mentres que un 0,5% dos pacientes con probas cut\u00e1neas negativas reaccionan ao f\u00e1rmaco, a cal tende a ser unha reacci\u00f3n leve ou tard\u00eda, logo da administraci\u00f3n de penicilina. Logo de varios anos, ata un 80% dos pacientes perde a sensibilidade anafil\u00e1ctica e os anticorpos IgE.\nInteracci\u00f3ns medicamentosas.\nA penicilina non debe ser tomada conxuntamente con outros antibi\u00f3ticos como o cloranfenicol, a eritromicina, a tetraciclina ou a neomicina, entre outros, porque se reduce a s\u00faa efectividade. S\u00e1bese que a penicilina dimin\u00fae o efecto das p\u00edlulas anticonceptivas e que as reacci\u00f3ns secundarias ocorren con m\u00e1is frecuencia ao combinar a penicilina cos beta bloqueantes. Tam\u00e9n interfire coa absorci\u00f3n do atenolol, e a grandes doses, a penicilina potencia o efecto dos medicamentos anticoagulantes.\nNon se recomenda tomar refrescos carbonatados ou certos mollos naturais, pois o ambiente \u00e1cido destas bebidas pode destru\u00edr o medicamento. Por iso, as penicilinas orais deben ser inxeridas en xax\u00fan ou unhas 2 horas despois de comer. A amoxicilina pode ser administrada coa comida.\nResistencia \u00e1 penicilina.\nCerca do 25% das cepas de \"Streptococcus pneumoniae\" illadas en pacientes con otite media son resistentes \u00e1 penicilina e \u00e1 amoxicilina, e comparten esa resistencia con cerca do 33% de cepas de \"Haemophilus influenzae\" nestes pacientes. Segundo publicaci\u00f3ns recentes, a porcentaxe de illamentos de \"S. pneumoniae\" con susceptibilidade a penicilina diminu\u00edda en Chile e Espa\u00f1a, por exemplo, \u00e9 de ao redor dun 30% nos pacientes menores de 5 anos. Polo xeral, as infecci\u00f3ns causadas por estas cepas resistentes as\u00f3cianse a limitaci\u00f3ns terap\u00e9uticas e un desenlace desfavorable da infecci\u00f3n.\nO uso, moitas veces indiscriminado, destes f\u00e1rmacos ante o temor dunha complicaci\u00f3n e/ou risco de morte do paciente, case sempre sen o amparo do co\u00f1ecemento do axente causal da infecci\u00f3n e o seu comportamento ante o tratamento aplicado, provoca tal efecto sobre os microorganismos que os leva a desenvolver unha resistencia maior. Este serio problema induciu a varios pa\u00edses a aplicar pol\u00edticas de uso racional dos antibi\u00f3ticos, baseadas no co\u00f1ecemento dos par\u00e1metros farmacodin\u00e1micos e microbiol\u00f3xicos destes f\u00e1rmacos e apoiadas pola realizaci\u00f3n de probas de laboratorio que permitan unha verdadeira avaliaci\u00f3n da infecci\u00f3n e do tratamento que debe ser aplicado.\nLogo da aparici\u00f3n de serias resistencias \u00e1 penicilina, desenvolv\u00e9ronse derivados con maior espectro de acci\u00f3n, as\u00ed como penicilinas resistentes \u00e1 \u03b2-lactamase, como \u00e9 o caso da flucloxacilina, a dicloxacilina e a meticilina. Con todo, estes f\u00e1rmacos son a\u00ednda ineficaces contra as cepas do estafilococo resistente \u00e1 meticilina, a\u00ednda que existen outros f\u00e1rmacos eficaces para tratar a s\u00faa infecci\u00f3n.\nEn xeral, a resistencia a antibi\u00f3ticos \u03b2-lact\u00e1micos en calquera bacteria fundam\u00e9ntase na interacci\u00f3n entre os factores seguintes:\nAlg\u00fans destes factores est\u00e1n relacionados coa localizaci\u00f3n taxon\u00f3mica do microorganismo: por exemplo, a estrutura da parede das bacterias gramnegativas dificulta a permeabilidade do antibi\u00f3tico e, por iso, dimin\u00fae a s\u00faa eficacia.\nCabe destacar a existencia de encimas que hidrolizan elementos das penicilinas diminu\u00edndo a s\u00faa actividade: son as chamadas \u03b2-lactamases. Nas bacterias gramnegativas, o encima at\u00f3pase no periplasma, xusto entre as membranas interna e externa, mentres que as grampositivas segregan a \u03b2-lactamase ao medio que as rodea. O encima pode ser codificado por xenes do cromosoma bacteriano ou por pl\u00e1smidos. Un dos xenes bacterianos asociado \u00e1 produci\u00f3n de \u03b2-lactamases \u00e9 o \"blaZ\", o cal pode ser localizado nun pl\u00e1smido. A expresi\u00f3n deste xene v\u00e9n determinada por dous xenes reguladores \"blaR1\" e \"blaI\". Certas evidencias fan supor que a exposici\u00f3n \u00e1 penicilina provoca que a bacteria active o xene \"blaR1\", cuxo produto act\u00faa como unha protease activando o xene \"blaI\" e permitindo a s\u00edntese do encima por \"blaZ\".\nA \u03b2-lactamase ten maior afinidade polo antibi\u00f3tico que o que este ten pola s\u00faa diana. Certos antibi\u00f3ticos, como a ceftriaxona e a cefatazidima, son estables en presenza de \u03b2-lactamases codificadas e producidas desde pl\u00e1smidos. Con todo, as codificadas e producidas desde cromosomas, como no caso de \"Enterobacter\", son encimas que hidrolizan practicamente a todas as penicilinas e cefalosporinas.\nDeterminouse que a mala evoluci\u00f3n de certas enfermidades causadas por organismos con susceptibilidade diminu\u00edda \u00e1 penicilina, como a pneumon\u00eda pneumoc\u00f3cica invasiva en nenos, tende a ser independente da susceptibilidade \u00e1 penicilina do microorganismo. Con todo, como a resistencia \u00e1 penicilina e outros antibi\u00f3ticos contin\u00faa en aumento, estimulouse o interese en novos medicamentos para propiedades bactericidas en contra de organismos resistentes, medicamentos como as quinolonas, cuxo branco son os encimas ADN xirase de bacterias gramnegativas e topoisomerase tipo IV de bacterias grampositivas.\nProduci\u00f3n biotecnol\u00f3xica.\nA produci\u00f3n industrial de penicilina emerxeu e floreceu como industria por mor da segunda guerra mundial, en especial pola cantidade de empregos dispo\u00f1ibles nos Estados Unidos. En xullo de 1943, presentouse un plan para distribu\u00edla en masa \u00e1s tropas na fronte de batalla de Europa e, grazas a iso, produc\u00edronse 425 mill\u00f3ns de unidades. Por ent\u00f3n, o fungo fac\u00edase crecer sobre unha capa delgada de cultivo posto en bandexas ou botellas. Para mellorar os requirimentos de espazo e dos materiais desenvolveuse un novo m\u00e9todo comercial de fermentaci\u00f3n mergullada en caldeiros de 20\u00a0000 a m\u00e1is de 100\u00a0000 litros de capacidade, facendo que se reducisen os prezos de custo e aumentase a produci\u00f3n. Como consecuencia, en 1945, produc\u00edronse m\u00e1is de 646 miles de mill\u00f3ns de unidades. Xa que logo, o que era un composto caro e dif\u00edcil de illar \u00e9 hoxe unha \u00abmercador\u00eda qu\u00edmica\u00bb, \u00e9 dicir, un composto quimicamente puro que se compra e vende a grande escala nun mercado competitivo.\nO desenvolvemento biotecnol\u00f3xico de cepas superproductoras foi outro campo de investigaci\u00f3n de grande interese. A cepa illada orixinalmente por Fleming produc\u00eda ao redor de 2 u/mL (unidades internacionais por mL). Os procesos empregados a finais da d\u00e9cada dos 80 xeraban 85\u00a0000 u/mL. O desenvolvemento das cepas baseouse en:\nBios\u00edntese e semis\u00edntese.\nA estratexia de produci\u00f3n industrial de penicilina est\u00e1 ligada ao tipo de penicilina a sintetizar. Basicamente, esta variedade reside na substituci\u00f3n do grupo acilo da posici\u00f3n 6 no \u00e1cido 6-aminopenicil\u00e1nico. Cando a fermentaci\u00f3n se produce sen engadir ning\u00fan precursor prod\u00facense as penicilinas naturais. De entre elas, s\u00f3 a penicilina G \u00e9 \u00fatil terapeuticamente e xa que logo \u00e9 o composto a purificar. Por outra banda, de engadir outros precursores para a cadea lateral, o control da reacci\u00f3n mellora e \u00e9 posible producir o composto desexado cunha alta especificidade. Esta estratexia d\u00e1 lugar \u00e1s penicilinas biosint\u00e9ticas, como a penicilina V ou a penicilina O (en pequenas cantidades). A aproximaci\u00f3n ao problema m\u00e1is empregada pasa pola modificaci\u00f3n qu\u00edmica do composto obtido mediante fermentaci\u00f3n. Deste xeito \u00e9 posible obter unha gran diversidade de penicilinas semisint\u00e9ticas.\nA xeraci\u00f3n de penicilinas semisint\u00e9ticas require a produci\u00f3n, mediante fermentaci\u00f3n, de penicilina G (nalg\u00fans casos penicilina V), composto que se converte en \u00e1cido 6-aminopenicil\u00e1nico mediante unha transformaci\u00f3n qu\u00edmica, ou, m\u00e1is frecuentemente, encim\u00e1tica. Este composto \u00e9 logo modificado mediante o encima penicilina acilase de modo que se engada a cadea lateral desexada \u00e1 posici\u00f3n 6, o que d\u00e1 lugar \u00e1 penicilina semisint\u00e9tica final. De feito, o 38% das penicilinas producidas comercialmente empr\u00e9ganse na medicina humana, o 12 % en veterinaria e o 43% como precursores para o dese\u00f1o de penicilinas semisint\u00e9ticas.\nRegulaci\u00f3n da s\u00edntese.\nO anel tiazolid\u00ednico da \u03b2-lactama x\u00e9rase mediante a uni\u00f3n dos amino\u00e1cidos L-ciste\u00edna, L-valina e \u00e1cido \u03b1-aminoad\u00edpico. Este \u00faltimo, amino\u00e1cido non proteico, \u00fanese ao residuo de ciste\u00edna mediante unha s\u00edntese de p\u00e9ptido non ribosomal, a cuxo produto se fusiona unha valina mediante unha epimerizaci\u00f3n, reacci\u00f3n que d\u00e1 lugar a un trip\u00e9ptido. Este trip\u00e9ptido c\u00edclase mediante un proceso a\u00ednda non descrito dando lugar ao primeiro produto illable, a isopenicilina N. A acci\u00f3n da penicilina transacetilase, que substit\u00fae a cadea de \u03b1-aminoad\u00edpico no C6 por unha mol\u00e9cula de \u00e1cido fenilac\u00e9tico activada, produce a bencilpenicilina.\nA produci\u00f3n de penicilina \u00e9 unha \u00e1rea que require a colaboraci\u00f3n de cient\u00edficos e enxe\u00f1eiros para a efectiva produci\u00f3n de cantidades industriais do antibi\u00f3tico. A penicilina \u00e9 un metabolito secundario do fungo \"Penicillium\", \u00e9 dicir, o fungo non produce o antibi\u00f3tico cando crece baixo condici\u00f3ns normais, s\u00f3 cando o seu crecemento se atopa inhibido por verse sometido a condici\u00f3ns de estr\u00e9s. Outros factores inhiben a produci\u00f3n de penicilina, inclu\u00edndo a s\u00faa mesma ruta de produci\u00f3n. Por exemplo, a lisina inhibe a s\u00faa s\u00edntese debido a que inhibe a homocitrato sintase, encima implicado na s\u00edntese de \u00e1cido \u03b1-aminoad\u00edpico. Por\u00e9n, a retroinhibici\u00f3n por lisina non parece ser un factor limitante na produci\u00f3n industrial do composto. Outros elementos reguladores son: a concentraci\u00f3n de fosfato, de glicosa e de i\u00f3n amonio.\nAs c\u00e9lulas de \"Penicillium\" medran usando unha t\u00e9cnica co\u00f1ecida como \"\u00abfed-batch\u00bb\" (cultivo de lote nutrido), no que se ven continuamente suxeitas a condici\u00f3ns de estr\u00e9s e, polo tanto, producen penicilina en abundancia. As fontes de carbono dispo\u00f1ibles son tam\u00e9n importantes porque a glicosa inhibe a penicilina mentres que a lactosa non. O valor do pH, os niveis de nitr\u00f3xeno, fosfato e os\u00edxeno son tam\u00e9n cr\u00edticos nos lotes de produci\u00f3n e deben controlarse automaticamente."}
{"id": "158370", "revid": "98629", "url": "https://gl.wikipedia.org/wiki?curid=158370", "title": "Federal Radio Commission", "text": "A Federal Radio Commission (FRC) foi o \u00f3rgano gobernamental norteamericano encargado de regular as emisi\u00f3ns de radio nos Estados Unidos institu\u00eddo por disposici\u00f3n da Lei da radio do 23 de febreiro de 1927 (\"Radio Act\"). En 1934 a recentemente creada Federal Communications Commission (FCC) pola Lei de comunicaci\u00f3ns federais asumiu as s\u00faas funci\u00f3ns. \nHistoria.\nA lei da radio de 1912 atribu\u00eda as competencias sobre a radio ao Departamento de Comercio dos Estados Unidos e non mencionaba ning\u00fan sistema de regulaci\u00f3n das emisi\u00f3n de radio, prohibindo todas as comunicaci\u00f3ns privadas de radio no que agora \u00e9 a AM, diversas sentenzas xudiciais imped\u00edan a denegaci\u00f3n de licenzas a calquera que o solicitara, como resultado as emisi\u00f3ns de radio interfer\u00edanse constantemente facendo insufrible moitas veces escoitalas. Para resolver a situaci\u00f3n era preciso unha intervenci\u00f3n gobernamental, que se concretou na Lei da radio de 1927 que creou a FRC que ti\u00f1a competencias para outorgar e denegar licenzas de radio, asignar frecuencias e establecer a potencia das emisoras, e a\u00ednda que non ti\u00f1a competencias oficiais sobre a programaci\u00f3n, si que pod\u00eda tela en conta para renovar licenzas; tam\u00e9n pod\u00eda revogar licenzas en certos casos, como no caso dunha emisora non dar as mesmas oportunidades aos diferentes candidatos dunhas elecci\u00f3ns.\nA FRC estaba formada por cinco persoas, cada unha representaba a unha zona nas que a lei de 1927 divid\u00eda os Estados Unidos, o primeiro presidente foi o almirante William H. G. Bullard pero morreu pouco despois, o 27 de novembro, substitu\u00eddo por Ira E. Robinson. Cando comezou a actuar a FRC eliminou nunha primeira criba moitas emisoras de independentes de pouca potencia, mantiv\u00e9ronse moitas das emisoras educativos pero coa frecuencia compartida con outras comerciais que emit\u00edan no horario de m\u00e1is audiencia.\nUn dos casos m\u00e1is notorios, estivo na revogaci\u00f3n da licenza \u00e1 emisora de John R. Brinkley, a KFKB, que propagaba a trav\u00e9s da emisora operaci\u00f3ns cir\u00farxicas de dubidosa eficacia e receitaba lendo as cartas dos o\u00edntes, en 1930 a FRC denegou a renovaci\u00f3n da s\u00faa licenza, Brinkley recorreu a decisi\u00f3n perante os tribunais alegando censura, a Corte de Apelaci\u00f3n deulle a raz\u00f3n a FRC alegando que pod\u00eda ter en conta o contido da programaci\u00f3n nas s\u00faas decisi\u00f3ns sen considerarse censura. Con todo Brinkley seguiu a operar desde a fronteira mexicana coa emisora XER-AM cunha potencia de 50 Kw e despois desde XERA-AM que ti\u00f1a unha potencia de 500 Kw, enorme para a \u00e9poca.\nEn 1932 ti\u00f1an licenza de emisoras de radio 625 estaci\u00f3ns. Ademais da radio comercial tam\u00e9n ti\u00f1a competencias na radio afeccionada, con 30.000 licenzas en 1932, a radio mar\u00edtima, con 2000 licenzas, e a\u00ednda a FRC outorgou o 25 de febreiro de 1928 a primeira licenza de televisi\u00f3n nos Estados Unidos, oficialmente licenza experimental, a Charles Jenkins Laboratories, que o 2 de xullo comezou a operar a W3XK."}
{"id": "158371", "revid": "25871", "url": "https://gl.wikipedia.org/wiki?curid=158371", "title": "Lista de reis de Babilonia", "text": "Esta \u00e9 unha lista de Reis de Babilonia, ordenada cronoloxicamente por dinast\u00edas na forma en que se atoparon en tabo\u00ed\u00f1as escritas con escritura cuneiforme. Hai d\u00faas versi\u00f3ns da lista, comunmente co\u00f1ecidas como A e B.\nA \"Lista real de Babilonia\", ao igual que outras listas reais, empreg\u00e1base en Mesopotamia como un sistema de dataci\u00f3n, un calendario para poder situar acontecementos no calendario. Non todas as dinast\u00edas e reis mencionados nesta lista reinaron sobre a cidade de Babilonia, alg\u00fans deles foron coet\u00e1neos e mesmo guerrearon entre si. Do mesmo xeito que a Lista Real Sumeria, segue a idea de mencionar ordenadamente as dinast\u00edas e soberanos hexem\u00f3nicos do momento na rexi\u00f3n meridional de Mesopotamia.\nAs datas de inicio e fin de cada reinado seguen as establecidas pola cronolox\u00eda media.\nCronolox\u00eda.\nII dinast\u00eda: I dinast\u00eda do Pa\u00eds do Mar.\nEsta dinast\u00eda non reinou realmente na cidade de Babilonia, s\u00f3 nas terras situadas m\u00e1is ao sur da rexi\u00f3n mesopot\u00e1mica. Desco\u00f1\u00e9cese en que anos reinaron.\nIII dinast\u00eda: Dinast\u00eda casita.\nOs primeiros nove reis non gobernaron Babilonia, eran xefes tribais dos casitas, pero tradicionalmente incl\u00faennos nas listas reais.\nXII dinast\u00eda: Dinast\u00eda Neobabilonia ou Caldea.\nNo ano -539, Ciro II o Grande de Persia tomou Babilonia e nunca volveu ser un estado independente.\nReis persas que utilizaron o t\u00edtulo de \"Rei de Babilonia\".\nLogo dunha serie de rebeli\u00f3ns en Babilonia, desde -481 a Xerxes ch\u00e1mano \"Rei das naci\u00f3ns\" nos documentos babilonios, a\u00ednda que \"Rei de Babilonia, Rei das naci\u00f3ns\" se segue utilizando rara vez."}
{"id": "158372", "revid": "25871", "url": "https://gl.wikipedia.org/wiki?curid=158372", "title": "Lista Real Sumeria", "text": ""}
{"id": "158373", "revid": "1131", "url": "https://gl.wikipedia.org/wiki?curid=158373", "title": "Nora (atracci\u00f3n)", "text": "Unha nora \u00e9 un enxe\u00f1o mec\u00e1nico que consiste nunha roda de gran tama\u00f1o que xira verticalmente, \u00e1 que van suxeitos unha especie de caix\u00f3ns con asentos ; \u00e9 unha das estruturas de lecer que se utiliza como diversi\u00f3n en verbenas e parques de atracci\u00f3ns. Est\u00e1 conformada por d\u00faas rodas paralelas que xiran en torno ao mesmo eixo, suspendidas en d\u00faas torres verticais e sustentando en cadans\u00faa circunferencia uns habit\u00e1culos ou bancos oscilantes, que poden se ocupados por d\u00faas ou m\u00e1is persoas dependendo das dimensi\u00f3ns. A primeira nora foi a co\u00f1ecida como Nora de Chicago, constru\u00edda para a Exposici\u00f3n Universal de Chicago de 1893."}
{"id": "158376", "revid": "56817", "url": "https://gl.wikipedia.org/wiki?curid=158376", "title": "1080i", "text": "1080i (o \"i\" v\u00e9n do ingl\u00e9s \"interlaced\", entrelazado) \u00e9 un tipo de sinal de v\u00eddeo que se obt\u00e9n da exploraci\u00f3n entrelazada dunha escena.\nCaracter\u00edsticas.\nConsid\u00e9rase propio dun sistema de televisi\u00f3n de alta definici\u00f3n xa que utiliza o dobre de li\u00f1as que calquera sistema de televisi\u00f3n convencional; e ademais utiliza unha relaci\u00f3n de aspecto de 16:9, o que imp\u00f3n que as 1080 li\u00f1as de resoluci\u00f3n vertical estean compostas de 1920 p\u00edxeles de resoluci\u00f3n espacial horizontal que d\u00e1 como resultado un pouco m\u00e1is de 2 mill\u00f3ns de p\u00edxeles.\nOs valores t\u00edpicos de imaxe por segundo son de 25\u00a0Hz (1080i/25) para PAL e SECAM, e de 30\u00a0Hz (1080i/30) para NTSC. Os dous se poden transmitir por DVB e ATSC, est\u00e1ndares da televisi\u00f3n dixital.\nA BBC HD, TVE HD e a maior\u00eda das canles asociadas \u00e1s estadounidenses ABC, NBC e The CW emiten en 1080i."}
{"id": "158381", "revid": "23204", "url": "https://gl.wikipedia.org/wiki?curid=158381", "title": "Don Dr\u00e1cula", "text": "Don Dr\u00e1cula (\"\u30c9\u30f3\u30fb\u30c9\u30e9\u30ad\u30e5\u30e9 Don Dorakyura\") \u00e9 un manga e un anime xapon\u00e9s obra de Ozamu Tezuka que reinterpreta en clave de humor as aventuras do conde Dr\u00e1cula.\nManga.\nO manga comezou a publicarse no \"Sh\u016bkan Sh\u014dnen Champion\" o 28 de maio de 1979 e rematou o 10 de decembro dese ano. En 1980 publicouse de forma independente en tres volumes.\nAnime.\nTezuka Productions comezou unha versi\u00f3n anime do manga, estaban previstos 26 episodios pero por dificultades financeiras s\u00f3 se remataron 8 e no Xap\u00f3n s\u00f3 se viron os catro primeiros, emitidos por TV Tokyo en 1982. A Televisi\u00f3n de Galicia emitiu a serie en 1985."}
{"id": "158382", "revid": "89787", "url": "https://gl.wikipedia.org/wiki?curid=158382", "title": "Cronolox\u00eda do Antigo Oriente Pr\u00f3ximo", "text": "A cronolox\u00eda do Antigo Oriente Medio trata de p\u00f3r datas absolutas a acontecementos hist\u00f3ricos ocorridos no Antigo Oriente Pr\u00f3ximo (\u00e9 dicir, nas primeiras civilizaci\u00f3ns que xorden no Oeste de Asia, na zona do mundo que na actualidade se denomina Oriente Pr\u00f3ximo ou \u00e1s veces Oriente Medio) nas primeiras partes da Idade Antiga, entre o 3000 e o 500 a.C. aproximadamente, onde se une coa cronolox\u00eda grega ou persa.\nPrecisi\u00f3n.\nP\u00f3dese diferenciar dous per\u00edodos segundo o grao de certeza con respecto \u00e1s datas absolutas.\nO primeiro per\u00edodo comprende entre o -2500 e o -1500. Para este per\u00edodo man\u00e9xanse tres cronolox\u00edas diferentes tradicionalmente co\u00f1ecidas como \"alta\", \"media\" e \"baixa\". A diferenza entre estas cronolox\u00edas d\u00e9bese \u00e1 ambig\u00fcidade nas fontes, principalmente a tabo\u00ed\u00f1a de Venus de Ammisaduqa.\nEntre o -1500 e o -911 a cronolox\u00eda \u00e9 bastante precisa (ad\u00f3itase asumir unha desviaci\u00f3n dun ou dous anos).\nA partir do ano 911 a precisi\u00f3n \u00e9 practicamente absoluta.\nPara este artigo tomouse como base a cronolox\u00eda media.\nFontes.\nA cronolox\u00eda do antigo Oriente bas\u00e9ase en diferentes fontes escritas, as cales \u00e1s veces s\u00f3 se conservaron parcialmente, conte\u00f1en erros que s\u00f3 se aprecian ao podermos comparar d\u00faas versi\u00f3ns do mesmo texto, foron manipuladas na s\u00faa orixe por motivos pol\u00edticos, relixiosos ou conte\u00f1en informaci\u00f3n que \u00e9 ambigua. Tam\u00e9n \u00e9 ben co\u00f1ecido a tendencia dos escrib\u00e1ns a \"corrixir\" os textos para lles daren unha estrutura m\u00e1is regular.\nAs principais fontes son\nMetodolox\u00eda.\nOs reinos mesopot\u00e1micos utilizaron distintos sistemas de dataci\u00f3n. En Asiria sempre se usou o sistema dos funcionarios ep\u00f3nimos ou limmu, que daban o seu nome ao ano. En Babilonia usaron dous sistemas, numerar os anos do reinado de cada rei (1er ano do reinado de..., 2\u00ba ano do reinado de...) ou ben nomear os anos con alg\u00fan acontecemento importante ocorrido aquel ano (1. Hammurabi chegou a ser rei, 2. Estableceu a xustiza no pa\u00eds etc), sistema co\u00f1ecido como \"nomes de ano\".\nEstes sistemas non ti\u00f1a sentido nin utilidade pr\u00e1ctica se non se dispu\u00f1a dunha lista dos anos do reinado, logo listas de reinados por dinast\u00edas e finalmente listas de dinast\u00edas. O exemplo m\u00e1is extenso \u00e9 a lista real asiria que comprende a cronolox\u00eda completa de todos os reis de Asiria ata a desaparici\u00f3n deste reino. Os mesopot\u00e1micos tam\u00e9n confeccionaron listas que comprend\u00edan dinast\u00edas de varios reinos, como a Lista real sumeria que engloba todos os reinos sumerios. Grazas a que moitas destas listas chegaron a n\u00f3s, combin\u00e1ndoas, p\u00faidose establecer unha sucesi\u00f3n de reis e a duraci\u00f3n dos seus reinados en diferentes reinos mesopot\u00e1micos, isto \u00e9, unha cronolox\u00eda relativa.\nEsta cronolox\u00eda relativa hab\u00eda que situala no tempo en relaci\u00f3n ao noso calendario.\nPara o per\u00edodo comprendido entre o -911 e o -336 isto foi pos\u00edbel grazas a que o canon de Tolomeo incorpora unha lista de reis de Babilonia e Persia desde Nabonasar (-747 - 734) ata Alexandre Magno (-336 - -323) e informa dalgunhas eclipses acontecidas durante o reinado dalg\u00fan deles. A partir da data de coroaci\u00f3n de Alexandre Magno (que \u00e9 ben co\u00f1ecida e segura en termos absolutos) e facendo o c\u00f3mputo cara a atr\u00e1s dos anos de reinado de cada rei obtemos as datas dos reinados dos reis que aparecen na lista, segundo o c\u00f3mputo da era cristi\u00e1.\nDoutra banda, grazas \u00e1s listas de funcionarios ep\u00f3nimos (ou limmu) que nos chegaron, dispomos dunha secuencia ininterrompida desde o reinado de Adad-ninari II (-911 - -891) ata Asurbanipal (- 668 - -627).\nComo varios destes reis de Asiria f\u00f3rono tam\u00e9n de Babilonia, ambas as d\u00faas listas, en parte, sol\u00e1panse. Ambas as d\u00faas coinciden nos nomes dos reis e a duraci\u00f3n do reinado do mesmo xeito que as eclipses que mencionan. A lista dos funcionarios ep\u00f3nimos menciona unha eclipse acontecida o mes simanu (maio-xu\u00f1o) do d\u00e9cimo ano do rei Dan Ashur-Dan III. Os astr\u00f3logos confirmaron que se produciu unha eclipse solar o 15 de xu\u00f1o do -763, que \u00e9 a data exacta a que se chega facendo o c\u00f3mputo cara a atr\u00e1s no tempo a partir da informaci\u00f3n do canon de Tolomeo, que tam\u00e9n menciona a eclipse.\nPara o per\u00edodo comprendido entre o -2500 e o -1500 a cronolox\u00eda \u00e9 menos precisa e m\u00e1is pol\u00e9mica. Debido \u00e1 ambig\u00fcidade e os erros que incorpora a tabo\u00ed\u00f1a de Venus d\u00e9ronse diferentes datas para certa posici\u00f3n no firmamento do planeta Venus, que se repiten cada 56 ou cada 64 anos, -1702, -1646 ou -1582. Esta diferenza de interpretaci\u00f3n d\u00e1 lugar \u00e1s diferentes cronolox\u00edas antes mencionadas. As datas que cada unha delas d\u00e1 ao reinado de Hammurabi, habitualmente utilizado como referente son:\nA diferente dataci\u00f3n absoluta para o reinado de Hammurabi suscitou e suscita unha gran pol\u00e9mica xa que o adoptar unha ou outra cronolox\u00eda implica modificar gran parte do esquema cronol\u00f3xico para toda Mesopotamia.\nExemplo.\nPara o per\u00edodo entre -2500 - -1500, seguindo a cronolox\u00eda media.\nPola tabo\u00ed\u00f1a de Venus co\u00f1\u00e9cese a posici\u00f3n de Venus no firmamento durante o primeiro ano de reinado de rei Ammi-saduqa, neto de Hammurabi. Os astr\u00f3nomos informan que Venus estivo nesa posici\u00f3n en -1646.\nGrazas a que se co\u00f1ecen todos o reis da dinast\u00eda de Hammurabi e o n\u00famero de anos que reinaron podemos establecer as datas do reinado de Hammurabi a partir da data deste fen\u00f3meno astrol\u00f3xico.\nEn orde cronol\u00f3xica inversa:\nAgora, seguindo os sincronismos que se estableceron entre as diferentes dinast\u00edas e reinos, p\u00f3dense ir enlazando unhas con outras:\nHammurabi de Babilonia subiu ao trono o ano 21 do reinado de Shamshi-Adad I en Asiria. Polo tanto, Shamshi-Adad I reinou entre o -1813 e o -1781"}
{"id": "158383", "revid": "624", "url": "https://gl.wikipedia.org/wiki?curid=158383", "title": "Hammurabi de Babilonia", "text": ""}
{"id": "158384", "revid": "25871", "url": "https://gl.wikipedia.org/wiki?curid=158384", "title": "Paulino Costas", "text": "Paulino Costas Otero, nado en Vigo en 1937, \u00e9 un antigo xogador de f\u00fatbol galego.\nTraxectoria.\nFillo dun mari\u00f1eiro, comezou xogando de dianteiro no FC Pe\u00f1asco de Vigo e despois fichou polo Coruxo e polo Zeltia En 1957 pasou ao Turista, e de a\u00ed ao Arousa. Retirouse aos 22 anos, por unha lesi\u00f3n no pulm\u00f3n, pero volveu posteriormente para xogar no Sporting Sada. Despois da s\u00faa retirada definitiva do f\u00fatbol traballou de transportista e de camareiro."}
{"id": "158387", "revid": "89787", "url": "https://gl.wikipedia.org/wiki?curid=158387", "title": "Olfacto", "text": "O olfacto \u00e9 o sentido encargado de detectar e procesar os olores. \u00c9 un sentido quimiorreceptor no que act\u00faan como estimulante as part\u00edculas arom\u00e1ticas ou odor\u00edferas desprendidas dos corpos vol\u00e1tiles, que ingresan polo epitelio olfactorio localizado no nariz, e son procesadas polo sistema olfactivo.\nO olfacto humano distingue entre m\u00e1is de 10.000 recendos diferentes. O olfacto \u00e9 o sentido m\u00e1is forte ao nacermos.\nCaracter\u00edsticas.\nAs substancias odor\u00edferas son compostos qu\u00edmicos vol\u00e1tiles transportados polo ar. Os obxectos olorosos liberan \u00e1 atmosfera pequenas mol\u00e9culas que percibimos ao inspirarmos. Estas mol\u00e9culas alcanzan a mucosa olfactiva, que consta de tres tipos caracter\u00edsticos de c\u00e9lulas: as \"c\u00e9lulas olfactivas sensoriais\", as \"c\u00e9lulas de apoio\" e as \"c\u00e9lulas basais\", que se dividen aproximadamente unha vez ao mes e substit\u00faen \u00e1s c\u00e9lulas olfactivas moribundas. Os 20 ou 30 mill\u00f3ns de c\u00e9lulas olfactivas humanas conte\u00f1en, no seu extremo anterior, unha pequena cabeza con preto de 20 pequenos filamentos sensoriais (\"cilios\"). O moco nasal acuoso transporta as \"mol\u00e9culas arom\u00e1ticas\" aos \"cilios\" coa axuda de prote\u00ednas fixativas; os \"cilios\" transforman os sinais qu\u00edmicos dos distintos aromas en respostas el\u00e9ctricas.\nAs prolongaci\u00f3ns nerviosas das c\u00e9lulas olfactivas chegan ao bulbo olfactorio a trav\u00e9s de microorificios no cranio; o bulbo \u00e9 unha porci\u00f3n anterior do cerebro, que se ocupa da percepci\u00f3n dos olores. Estas prolongaci\u00f3ns nerviosas terminan nos \"glom\u00e9rulos\", pequenas terminaci\u00f3ns de c\u00e9lulas olfactivas de forma esf\u00e9rica onde se procesan os sinais arom\u00e1ticos que logo son conducidos por c\u00e9lulas receptoras especiais. A informaci\u00f3n chega primeiro ao sistema l\u00edmbico e ao hipot\u00e1lamo, rexi\u00f3ns cerebrais ontoxeneticamente moi antigas; respons\u00e1beis das emoci\u00f3ns, sentimentos, instintos e impulsos, estas rexi\u00f3ns almacenan tam\u00e9n os contidos da memoria e regulan a liberaci\u00f3n de hormonas. Por este motivo, os olores poden modificar directamente o noso comportamento e as funci\u00f3ns corporais. S\u00f3 m\u00e1is tarde parte da informaci\u00f3n olorosa chega ao c\u00f3rtex cerebral e se volve consciente.\nGl\u00e1ndulas pituitarias.\nOs receptores qu\u00edmicos do olfacto son:\nAs c\u00e9lulas olfactorias son c\u00e9lulas nerviosas receptoras de est\u00edmulos qu\u00edmicos provocados polos vapores.\nNa pituitaria amarela at\u00f3panse as gl\u00e1ndulas mucosas de Bowman, que liberan un l\u00edquido que mant\u00e9n h\u00famido e limpo o epitelio olfactorio.\nPara estimular os quimiorreceptores da pituitaria amarela c\u00f3mpre que as substancias sexan vol\u00e1tiles, \u00e9 dicir, te\u00f1en que desprender vapores que poidan penetrar nas fosas nasais, e que sexan sol\u00fabeis en auga para que se disolvan no moco e cheguen \u00e1s c\u00e9lulas olfactorias. Estas transmiten un impulso nervioso ao bulbo olfactorio e dende este aos centros olfactorios da codia cerebral, que \u00e9 onde se interpreta a sensaci\u00f3n de olor.\nExisten 7 tipos de c\u00e9lulas olfactorias, cada unha capaz de detectar un tipo de mol\u00e9cula, \u00e9 dicir, un tipo de olor. Estes son:\nNo ano 1991 descubr\u00edronse os primeiros xenes das prote\u00ednas receptoras do olor. Estas mol\u00e9culas receptoras residen na membrana de c\u00e9lulas sensoriais, que rete\u00f1en un aroma e env\u00edan a mensaxe correspondente ao cerebro a trav\u00e9s dunha cadea de reacci\u00f3ns qu\u00edmicas. En 1996 foi caracterizado o primeiro receptor olfactivo humano.\nDoenzas do olfacto.\nExisten tres grandes grupos de danos ao olfacto: danos qu\u00edmicos, cambios no tecido e danos f\u00edsicos. Os danos qu\u00edmicos d\u00e9bense a factores es\u00f3xenos, neste caso a produtos qu\u00edmicos que poden producir efectos temporais ou permanentes, como ser\u00eda o caso de respirar vapores corrosivos. Os cambios no tecido prod\u00facense por factores end\u00f3xenos como doenzas ou atrofia. Os factores f\u00edsicos incl\u00faen o dano mec\u00e1nico producido por intervenci\u00f3ns cir\u00farxicas ou traumatismos.\nOs factores que desencadean unha doenza no olfacto son principalmente infecci\u00f3ns nos seos paranasais, trastornos hormonais e problemas dentais, ademais da exposici\u00f3n a axentes qu\u00edmicos.\nExiste un concepto interesante chamado fatiga olfactiva que consiste en que, logo de certo tempo en presenza dun tipo de olor, deixamos de percibilo. Isto pode supor un perigo, por exemplo, no caso dos tioles que leva o gas para poder ser detectado, pois tras uns minutos afac\u00e9monos \u00e1 s\u00faa presenza e deixamos de detectalo a\u00ednda que \u00e9 sinal de toxicidade e perigo."}
{"id": "158392", "revid": "5863", "url": "https://gl.wikipedia.org/wiki?curid=158392", "title": "Carmela Silva", "text": "Mar\u00eda do Carmen Silva Rego, co\u00f1ecida como Carmela Silva, nada en Vigo o 26 de novembro 1960, \u00e9 unha pol\u00edtica galega do PSdeG.\nTraxectoria.\n\u00c9 licenciada en Dereito e profesora de Educaci\u00f3n especial. Nas elecci\u00f3ns xerais do 1996 concorreu na lista do PSdeG-PSOE pola provincia de Pontevedra, sen resultar elixida, pero finalmente accedeu ao posto de deputada trala dimisi\u00f3n de Abel Caballero en novembro de 1997. Co regreso do PSOE ao goberno central en 2004, traballou como asesora da Ministra de Agricultura Elena Espinosa. Tralas municipais de 2007 foi nomeada concelleira non electa no concello de Vigo polo alcalde socialista Abel Caballero, ocupando a direcci\u00f3n de urbanismo.\nNas elecci\u00f3ns xerais de 2008 foi elixida senadora, sendo nomeada portavoz do PSOE en substituci\u00f3n de Joan Lerma.\nNas municipais de 2011 foi elixida concelleira na cidade de Vigo como n\u00famero 2 da candidatura socialista, sendo primeira tenente de alcalde e mantendo a \u00e1rea de Urbanismo. Uns meses despois, foi a cabeza de lista do PSOE \u00e1s elecci\u00f3ns xerais de 2011 pola circunscrici\u00f3n de Pontevedra, onde sa\u00edu elixida deputada e foi secretar\u00eda segunda da mesa do Congreso.\nTralas elecci\u00f3ns municipais de 2015 volveu a ser concelleira en Vigo e foi elixida presidenta da Deputaci\u00f3n de Pontevedra grazas a un pacto entre PSdeG-PSOE e BNG, sendo a primeira vez que os socialistas lograron a presidencia e a primeira muller en ocupala. Nas elecci\u00f3ns municipais de 2019 foi reelixida concelleira e presidenta da Deputaci\u00f3n, quedando a tan s\u00f3 1 deputado e uns poucos votos da maior\u00eda absoluta, renovando o pacto de goberno co BNG. Tralo 14 Congreso Nacional do PSdeG, en decembro de 2021, foi elixida presidenta da Executiva Nacional do partido encabezada por Valent\u00edn Gonz\u00e1lez Formoso.\nVida persoal.\n\u00c9 nai do futbolista Iago Falque, xogador do Torino FC."}
{"id": "158394", "revid": "1131", "url": "https://gl.wikipedia.org/wiki?curid=158394", "title": "Mar\u00eda do Carme Silva Rego", "text": ""}
{"id": "158395", "revid": "7802", "url": "https://gl.wikipedia.org/wiki?curid=158395", "title": "Reino dos Franceses", "text": ""}
{"id": "158397", "revid": "56817", "url": "https://gl.wikipedia.org/wiki?curid=158397", "title": "1080p", "text": "1080p \u00e9 un tipo de sinal de v\u00eddeo que se caracteriza por ter 1080 li\u00f1as de resoluci\u00f3n vertical conseguidas a trav\u00e9s da exploraci\u00f3n progresiva (\"progressive scan\", de a\u00ed o \"p\") dunha escena, isto \u00e9, non entrelazada a diferenza do 1080i. No formato p cada fotograma \u00e9 proxectado por todas as li\u00f1as progresivamente (mellor visualizaci\u00f3n, a\u00ednda que s\u00f3 perceptible para a vista m\u00e1is sensible), mentres que co formato i cada fotograma \u00e9 proxectado pola metade das li\u00f1as (pares ou impares) alternativamente, ou de forma entrelazada.\nO resultado p\u00f3dese apreciar mediante un monitor ou televisi\u00f3n de alta definici\u00f3n, o seu uso presup\u00f3n unha relaci\u00f3n de aspecto de 16:9, que implica unha resoluci\u00f3n horizontal de 1920 p\u00edxeles, o que equivale a unha resoluci\u00f3n total de 2\u00a0073\u00a0600 p\u00edxeles (1920x1080). 1080p frecuentemente denom\u00ednase en produtos comerciais como \"Full HD\"."}
{"id": "158400", "revid": "89787", "url": "https://gl.wikipedia.org/wiki?curid=158400", "title": "BBC HD", "text": "BBC HD \u00e9 a cadea de televisi\u00f3n de alta definici\u00f3n 1080i brit\u00e1nica pertencente \u00e1 British Broadcasting Corporation.\nHistoria e caracter\u00edsticas.\nO servizo comezou a emitir en probas o 15 de maio de 2006 e comezou a emitir en servizo completo o 1 de decembro de 2007. O primeiro programa que foi emitido nesta cadea foi \"Planet Earth\" o d\u00eda 27 de maio de 2006.\nAs emisi\u00f3ns son de entre seis e nove horas \u00f3 d\u00eda, e incl\u00faen emisi\u00f3ns simult\u00e1neas con outras cadeas da BBC, como \"Doctor Who\" ou \"Top Gear\" e repetici\u00f3ns de programas como \"Torchwood\" ou \"Planet Earth\". Eventos en directo como o Festival de Eurovisi\u00f3n, o Campionato de Wimbledon, o Mundial de F\u00fatbol da FIFA tam\u00e9n son emitidos nesta cadea en formato de alta definici\u00f3n."}
{"id": "158401", "revid": "23204", "url": "https://gl.wikipedia.org/wiki?curid=158401", "title": "Pilar Neira", "text": "Pilar Neira Mart\u00ednez, nada en Londres en 1963, \u00e9 unha exfutbolista e adestradora de f\u00fatbol galega.\nTraxectoria como xogadora.\nCriada na cidade da Coru\u00f1a, practicou como deportista o f\u00fatbol e o balonm\u00e1n. Comezou xogando ao f\u00fatbol en 1976 no Karbo CF, equipo de f\u00fatbol feminino que en 1980 ser\u00eda absorvido polo Deportivo pas\u00e1ndose a chamar Karbo Deportivo co que ga\u00f1ou tres campionatos de Espa\u00f1a. En 1982 fichou no Maravillas SD e posteriormente polo Brigantium CF, e en 1985 ga\u00f1ou o campionato de Espa\u00f1a de selecci\u00f3ns territoriais representando a Galicia.\nTraxectoria como adestradora.\nEn 1982 obtivo o t\u00edtulo de adestradora nacional. Como adestradora ascendeu o Orz\u00e1n SD a Primeira Nacional e ga\u00f1ou tres campionatos de Espa\u00f1a. Tam\u00e9n foi adestradora do Imper\u00e1tor, e dos equipos de f\u00fatbol sala da Capela, o Breog\u00e1n e o Riazor.\nEn 2007 converteuse na primeira seleccionadora da selecci\u00f3n galega de f\u00fatbol feminino, posto que ocupou ata 2009.\nAdemais, \u00e9 a presidenta da Asociaci\u00f3n de Mulleres Deportistas de Galicia e do Balonm\u00e1n A Coru\u00f1a.\nDatos persoais.\nEst\u00e1 casada e ten unha filla. \u00c9 seareira do Deportivo da Coru\u00f1a."}
{"id": "158402", "revid": "5312", "url": "https://gl.wikipedia.org/wiki?curid=158402", "title": "Revisionismo hist\u00f3rico", "text": "O revisionismo hist\u00f3rico \u00e9 o estudo e reinterpretaci\u00f3n da historia. Ten un uso acad\u00e9mico lex\u00edtimo malia que \u00e9 tam\u00e9n de car\u00e1cter pexorativo; ref\u00edrese \u00e1 reinterpretaci\u00f3n de feitos hist\u00f3ricos \u00e1 luz de novos datos, ou novas an\u00e1lises m\u00e1is precisas ou menos sesgadas de datos co\u00f1ecidos. O seu uso pexorativo ten que ver coa manipulaci\u00f3n da Historia con fins pol\u00edticos, prescindindo do m\u00e9todo cient\u00edfico, raz\u00f3n pola cal decote \u00e9 considerada unha pr\u00e1ctica pseudocient\u00edfica, dentro da cal estar\u00eda por exemplo o co\u00f1ecido como negacionismo."}
{"id": "158403", "revid": "89787", "url": "https://gl.wikipedia.org/wiki?curid=158403", "title": "Tub\u00e9rculo de Darwin", "text": "O tub\u00e9rculo de Darwin \u00e9 un engrosamento cartilaxinoso do bordo da orella, presente en moitos seres humanos, interpretado coma un vestixio da punta da orella com\u00fan en mam\u00edferos. Tr\u00e1tase dun \u00f3rgano vestixial, \u00e9 dicir, un \u00f3rgano cuxa funci\u00f3n orixinal se perdeu durante a evoluci\u00f3n. Est\u00e1 presente en arredor dun 10.4% da poboaci\u00f3n mundial.\nRecibe o seu nome en honor a Charles Darwin, que o describiu no seu libro \"The Descent of Man\" como exemplo de caracter\u00edstica vestixial que indicaba que o home ti\u00f1a un antepasado com\u00fan con outros primates, a\u00ednda que non foi Darwin quen lle chamou tub\u00e9rculo de Darwin.\nO xene que orixina o tub\u00e9rculo de Darwin no home h\u00e9rdase como un car\u00e1cter autos\u00f3mico dominante pero ten unha penetrancia xen\u00e9tica incompleta, o que significa que as persoas que pos\u00faen o xene non necesariamente presentar\u00e1n o fenotipo."}
{"id": "158404", "revid": "111586", "url": "https://gl.wikipedia.org/wiki?curid=158404", "title": "Prepucio sagrado", "text": "O prepucio sagrado \u00e9 unha das m\u00e1is prezadas reliquias cat\u00f3licas relacionadas coa figura de Xesuscristo. Tr\u00e1tase, como o propio nome indica, do prepucio atribu\u00eddo \u00e1 figura de Cristo, que ter\u00eda sido retirado do seu corpo durante a circuncisi\u00f3n, ritual ao que o pobo xudeu somete a todos os seus rapaces. En diversas ocasi\u00f3ns ao longo da historia, varias igrexas ou catedrais reclamaron a s\u00faa posesi\u00f3n, algunhas de maneira coet\u00e1nea, entre elas a de Santiago de Compostela.\nHai varios milagres atribu\u00eddos a esta reliquia."}
{"id": "158405", "revid": "23204", "url": "https://gl.wikipedia.org/wiki?curid=158405", "title": "Estrea", "text": "Unha estrea \u00e9 a primeira representaci\u00f3n, proxecci\u00f3n ou exposici\u00f3n p\u00fablicas dunha peza teatral, un filme ou unha obra musical, antes do comezo da s\u00faa explotaci\u00f3n comercial e \u00e1 cal asisten normalmente unha parte substancial do equipo que traballou na obra, o p\u00fablico asiste por invitaci\u00f3n e son xeralmente cr\u00edticos, persoas relacionados co medio e os seus autores, pol\u00edticos e xente da cultura. A estrea adoita ir acompa\u00f1ada dunha rolda de prensa ou intervenci\u00f3ns do autor, director ou actores e dunha sesi\u00f3n de fotos.\nCinema e teatro.\nA estrea constit\u00fae un acto nos medios, tr\u00e1tase xeralmente de axuntar socios comerciais, cr\u00edticos e estrelas para presentar a obra e recoller as s\u00faas impresi\u00f3ns, atraendo a atenci\u00f3n do p\u00fablico cara \u00e1 s\u00faa exhibici\u00f3n comercial. A estrea pode ter lugar no transcurso dun festival de teatro ou cinema.\nSegundo o historiador Raymond Betts o creador da estrea moderna foi Sid Grauman, propietario do c\u00e9lebre teatro chin\u00e9s nos \u00c1nxeles.\nTelevisi\u00f3n e radio.\nNa televisi\u00f3n e na radio a estrea ha entenderse en sentido figurado, xa que se trata dunha primeira difusi\u00f3n a grande escala, que ten como fin a atracci\u00f3n dun m\u00e1ximo de audiencia, tam\u00e9n pode consistir nun programa que sirva de estrea da nova programaci\u00f3n dunha canle ou emisora."}
{"id": "158407", "revid": "56817", "url": "https://gl.wikipedia.org/wiki?curid=158407", "title": "Entre n\u00f3s", "text": "Entre n\u00f3s foi un programa informativo e de entretemento da Televisi\u00f3n de Galicia de emisi\u00f3n diaria e unha hora de duraci\u00f3n. Comezou a emitirse o 9 de setembro de 1985 presentado por Xos\u00e9 Ram\u00f3n Gayoso, Eva Veiga e Pem\u00f3n Bouzas.\nDesenvolvemento.\nA partir de 1986 forma parte dos Servizos Informativos, modificando o xeito de enfocar as novas e engadiu unha unidade m\u00f3bil para informar desde o terreo."}
{"id": "158410", "revid": "1410", "url": "https://gl.wikipedia.org/wiki?curid=158410", "title": "China Central Television", "text": "China Central Television (CCTV, \"\u4e2d\u56fd\u4e2d\u592e\u7535\u89c6\u53f0\") \u00e9 unha cadea de televisi\u00f3n chinesa de titularidade p\u00fablica administrada pola State Administration of Radio, Film, and Television e que abrangue 19 canles.\nHistoria.\nO 1 de maio de 1958, Peking Television como se denominaba ent\u00f3n, realizou a primeira transmisi\u00f3n experimental e logo do 2 de setembro comezou a emitir regularmente. O 1 de maio de 1978 cambiou o seu nome a CCTV, por ent\u00f3n as emisi\u00f3ns comezaban pola tarde e remataban \u00e1 medianoite.\nA CCTV ata a d\u00e9cada de 1990 segu\u00eda as directivas do Departamento de Propaganda do Comit\u00e9 Central do Partido Comunista Chin\u00e9s para o que se pod\u00eda emitir e o que non pero a partir de ent\u00f3n establ\u00e9ceronse criterios xerais, ning\u00fan programa pode ir contra o comunismo, socialismo, o partido e o goberno nin ser sexualmente expl\u00edcito.\nV\u00e9xase tam\u00e9n.\nLigaz\u00f3ns externas.\nWeb oficial"}
{"id": "158411", "revid": "8758", "url": "https://gl.wikipedia.org/wiki?curid=158411", "title": "Zidani Most", "text": "Zidani Most \u00e9 unha vila eslovena de arredor de 300 habitantes situada na confluencia dos r\u00edos Sava e Savinja. O nome v\u00e9nlle a partir dunha ponte moi pr\u00f3xima ao n\u00facleo de poboaci\u00f3n, sendo \"Ponte de pedra\" a traduci\u00f3n do esloveno \"Zidani Most\". Conta cunha estaci\u00f3n de trens de certa importante en Eslovenia, con paso de trens internacionais, cara a Austria ou Italia, entroutros pa\u00edses."}
{"id": "158412", "revid": "5863", "url": "https://gl.wikipedia.org/wiki?curid=158412", "title": "CCTV", "text": "CCTV pode referirse a:"}
{"id": "158413", "revid": "89787", "url": "https://gl.wikipedia.org/wiki?curid=158413", "title": "Asasinato no Consello Nacional", "text": "Asasinato no Consello Nacional \u00e9 unha novela de Diego Ameixeiras, publicada por Edici\u00f3ns Xerais en setembro de 2010. Est\u00e1 protagonizada polo detective Alberte Cudeiro.\nTrama.\nA obra \u00e9 unha homenaxe \u00e1 novela \"Asesinato en el Comit\u00e9 Central\" de Manuel V\u00e1zquez Montalb\u00e1n, pero trata sobre os conflitos internos do BNG no canto do PCE. Est\u00e1 ambientada na cidade de Santiago de Compostela, e baseada no acontecido nas filas do partido nacionalista entre as elecci\u00f3ns auton\u00f3micas do 2009 e a elecci\u00f3n dun novo voceiro trala dimisi\u00f3n de Anxo Quintana. A partir destes feitos reais, e con personaxes identificables, o autor ach\u00e9gase \u00e1 ficci\u00f3n.\nO Garda Civil.\nS\u00e1bado 14 de marzo de 2009. Logo do reuni\u00f3n do Consello Nacional do BNG, o parlamentario Mario Dacosta \u00e9 asasinado no aparcadoiro dun hotel de tres disparos. V\u00edtor Figueroa, secretario de organizaci\u00f3n da UPG, despr\u00e1zase a Ourense para contratar o detective Alberte Cudeiro, do barrio do Couto. Malia que legalmente non pode investigar delitos de sangue, acepta o caso. Inst\u00e1lase en Compostela, nun piso da praza de Galiza. Al\u00ed rec\u00edbeo Alicia Souto, unha moza nova da executiva nacional do partido. Pouco despois contacta con Fernando Xelm\u00edrez, secretario xeral da UPG, e con Xos\u00e9 Miguel Balseiro, que o po\u00f1en ao d\u00eda sobre a situaci\u00f3n interna no Bloque. Esa mesma noite vai tomar unhas copas con Sara, unha moza de Lugo que estuda Xornalismo na USC, \u00e1 que co\u00f1ecera pola tarde en Bonaval.\nAo d\u00eda seguinte o detective vai \u00e1 casa de Alicia Souto en Bertamir\u00e1ns, e falan dunha antiga relaci\u00f3n amorosa entre Alicia e Mario Dacosta, que no seu momento provocara a ruptura de Mario coa s\u00faa prometida, Natalia. En Compostela Alberte salva dun atropelo a Benigno, un anci\u00e1n rosm\u00f3n veci\u00f1o de Alicia. Alicia e Alberte volven quedar para cear, e c\u00edtanse para comer no piso dela ao d\u00eda seguinte. Entrementres, a polic\u00eda descobre que a arma do crime \u00e9 unha pistola sovi\u00e9tica, utilizada anos antes nun atraco en Andaluc\u00eda.\nAo d\u00eda seguinte Xelm\u00edrez e Amoedo discuten sobre a pertinencia de ter un detective e sobre o futuro a organizaci\u00f3n. Alberte non aparece por casa de Alicia, pero quen si o fai \u00e9 Benigno, para pedirlle perd\u00f3n por ser tan rosm\u00f3n e dcirlle que lamenta a morte de Mario Dacosta. Alberte vai falar con Seara ao local do BNG, e despois vai a casa de Alicia. Malia as reticencias iniciais dela, d\u00e9itanse xuntos e queda a durmir no piso.\nAo d\u00eda seguinte, Benigno c\u00f3ntalle a Alberte que de novo participou na guerra civil espa\u00f1ola xunto co av\u00f3 de Mario Dacosta, un falanxista finado en Villablino (provincia de Le\u00f3n) loitando contra uns mineiros. Despois, fala con Xelm\u00edrez. Durante un paseo pola Alameda de Compostela, Quiroga intenta convencer a Amoedo de que asuma o liderado do BNG, e inf\u00f3rmao de que ser\u00e1 o presidente de IGEA, desde onde se achegar\u00e1 ao sector privado galeguista.\nO anarquista.\nNun libro do historiador Xerardo Basoi sobre o movemento libertario en Galiza, Alberte descobre que Benigno e o av\u00f3 de Quiroga participaran na tortura e morte de Camilo Bonzo Seoane en Ventosela (Pereiro de Aguiar). Camilo era un zapateiro anarquista de Celanova, morto con 20 anos, coa s\u00faa muller pre\u00f1ada de dous meses.\nLogo de discutir con Alicia, vai falar co autor do libro, e despois con Xelm\u00edrez. Despois retoma contacto con Miguel R\u00faa, un antigo co\u00f1ecido, e falan dos seus pasados. Ch\u00e1mao Sara para ir a unha festa no seu piso, pero non vai. At\u00f3pase con Alicia, e despois marcha ao lugar de Ventosela para pescudar sobre os descendentes do zapateiro asasinado.\nO domingo 18 de abril ten lugar a toma de posesi\u00f3n como presidente de Alberto N\u00fa\u00f1ez Feij\u00f3o, con grande ambiente na praza do Obradoiro. Nas asembleas comarcais, o BNG apoia a Seara cun 46,9 % dos votos. Benigno morre no hospital, e chega a Compostela seu fillo Ricardo. Este d\u00e1lle a Alberte un agasallo que lle deixou o pai: unha condecoraci\u00f3n que lle dera Franco polos seus servizos na Divisi\u00f3n Azul.\nA polic\u00eda descobre que o asasino se hospedara en Ferrol, onde leu \"Imperio\", un libro de Toni Negri e Michael Hardt. Alberte vai a unha inmobiliaria propiedade de Ernesto Aguiar (neto do zapateiro), e uns mat\u00f3ns danlle unha tunda pensando que tentaba acosar a muller de Ernesto. Esa noite, a tumba de Benigno aparece profanada, desaparecendo a bandeira de Espa\u00f1a.\nO home do tempo.\nErnesto Aguiar \u00e9 detido xunto co seu avogado e o seu xestor por unha estafa inmobiliaria. Alicia e Alberte volven durmir xuntos. Ricardo, o fillo de Benigno, fala coa polic\u00eda sobre a profanaci\u00f3n da tumba do seu pai. El pensa que puido ser Resistencia Galega, por motivaci\u00f3n pol\u00edtica, pero a polic\u00eda cre que foron ladr\u00f3ns com\u00fans. O comisario Moure vai \u00e1 habitaci\u00f3n de Alberte, onde falan do seu pasado e do de Benigno.\nA polic\u00eda fala con Bel\u00e9n Seixas. Vive en Marrozos, e estivo relacionada con Daniel Aguiar, un home de 46 anos nado en Lausana, ex compa\u00f1eiro da UPG e da Universidade, que actualmente vive en Barcelona, onde estivo preso por un atraco a man armada.\nAlberte vai falar con Roberto Figueroa, que lle fala da actividade e os debates da UPG e do BNG na d\u00e9cada de 1980, como a aceptaci\u00f3n da constituci\u00f3n de 1978, o ingreso na OTAN ou o apoio a Herri Batasuna. Tam\u00e9n se fala de reuni\u00f3ns con dirixentes comunistas cubanos e norcoreanos.\nA subinspectora Vila e o insector Lourido van \u00f3 c\u00e1rcere a falar con Ernesto Aguiar. El f\u00e1lalles da s\u00faa relaci\u00f3n co seu irm\u00e1n Daniel, co que xa non se leva desde hai moitos anos. Daniel militara na UPG, pero nos \u00faltimos tempos acerc\u00e1rase \u00e1s ideas de estrema dereita. De cami\u00f1o ao aeroporto da Lavacolla, Negreira e Balseiro te\u00f1en unha conversa sobre o futuro da corrente Irmandi\u00f1a dentro do BNG.\nAlberte descobre que Mario militara durante un breve per\u00edodo de tempo no SEU (vencellado \u00e1 Falange Espa\u00f1ola) durante a s\u00faa estancia como estudante en Madrid, pero ao chegar a Compostela axi\u00f1a contactou co nacionalismo de esquerdas.\nDaniel Aguiar entra no garaxe de Xelm\u00edrez para asasinalo. No \u00faltimo momento, cando lle d\u00e1 a opci\u00f3n de despedirse cantando \"A Internacional\" ou \"Os Pinos\" (se ben posteriormente Xelm\u00edrez di que o obrigaran a cantar \"Cara al Sol\"), chega Cudeiro e s\u00e1lvalle a vida, ao golpear a Aguiar. Trala s\u00faa detenci\u00f3n, suic\u00eddase tir\u00e1ndose polo oco da escaleira da comisar\u00eda.\nFinalmente l\u00e9vase a cabo a Asemblea do BNG na que Seara sae elixido portavoz nacional. Cudeiro regresa a Ourense, e di onde est\u00e1 a foxa onde fora soterrado o zapateiro, logo de descubrir unha mensaxe que lle deixara Benigno.\nNarraci\u00f3n.\nO libro est\u00e1 narrado en terceira persoa, cun narrador omnisciente, co\u00f1ecedor dos pensamentos e desexos dos personaxes. Hai frecuentes descrici\u00f3ns de personaxes e paisaxes. Parte dos actos est\u00e1n baseados en feitos reais, pero moitas das conversas e di\u00e1logos entre personaxes ad\u00e1ptanse \u00e1s personalidades reais dos pol\u00edticos nos que se basean.\nEspazo.\nA acci\u00f3n discorre principalmente en Santiago de Compostela. Amais de moitos espazos abertos (Alameda, Bonaval, zona vella...), aparecen espazos pechados como as sedes da UPG e o BNG, o Auditorio de Galicia, ou bares e discotecas de sona (Maycar, Ruta, O Dezaseis...). O piso de Alicia est\u00e1 en Bertamir\u00e1ns (Ames). Amais da acci\u00f3n inicial e final en Ourense, hai desprazamentos a Ferrol e Pereiro de Aguiar.\nTempo.\nA acci\u00f3n principal ten lugar en abril de 2009. Hai frecuentes analepses, desde 1936, at\u00e9 o momento do asasinado de Mario, pasando pola d\u00e9cada de 1980 (con moitos desencontros pol\u00edticos) e de 1990 e 2000 (mocidade de diversos personaxes). Pode considerarse que hai algunha prolepse, pois alg\u00fan dos personaxes menciona proxectos futuros, que na vida real foron levados a cabo (como un congreso sobre a lingua organizado polo IGEA).\nReferencias culturais.\nA novela est\u00e1 chea de referencias culturais contempor\u00e1neas, desde musicais (Sonic Youth, The (International) Noise Conspiracy, Real Filharmon\u00eda de Galicia, The Melvins, Alice in Chains...), cinematogr\u00e1ficas (Michelangelo Antonioni...), filos\u00f3ficas (Michael L\u00f6wy, J\u00fcrgen Habermas, Gilles Deleuze, budismo...) ou literarias (Sam Spade...).\nHai unha forte presenza da pol\u00edtica nacional, estatal e internacional contempor\u00e1nea. Menci\u00f3nanse tam\u00e9n os cl\u00e1sicos do galeguismo (Castelao, B\u00f3veda, Vilar Ponte, Risco ou Otero Pedrayo). Amais, f\u00e1lase profundamente das diferentes correntes do BNG actuais (UPG, +BNG, Movemento pola Base, Encontro Irmandi\u00f1o...) e pasadas, as\u00ed como doutros movementos galegos e nacionalistas (UMG, ERGA, Comit\u00e9s, Galiza Nova, AMI...).\nTam\u00e9n se fai referencia a outros elementos da cultura galega pasada (como a Emilia Docet, miss Espa\u00f1a 1933) e contempor\u00e1neos (Inditex)."}
{"id": "158414", "revid": "89787", "url": "https://gl.wikipedia.org/wiki?curid=158414", "title": "Knut Olav Rindar\u00f8y", "text": "Knut Olav Rindar\u00f8y, nado en Molde o 15 de xullo de 1985, \u00e9 un futbolista noruegu\u00e9s. Xoga de defensa e o seu actual equipo \u00e9 o Molde FK.\nTraxectoria.\nRindar\u00f8y comezou a s\u00faa carreira profesional en 2003 no Molde FK e desde ent\u00f3n foi titular participando en m\u00e1is de 100 ocasiones co conxunto noruegu\u00e9s actuando no lateral esquerdo do equipo. O seu xogo desatou a interese de numerosos clubs europeos como Everton e Manchester United, conxuntos nos que estivo nun per\u00edodo de proba.\nTras estas probas volve a Noruega onde comezou a s\u00faa liga at\u00e9 ser transeferido ao Deportivo da Coru\u00f1a, en agosto de 2010. O 31 de xaneiro de 2011 anunciouse o seu retorno ao f\u00fatbol noruegu\u00e9s. Por\u00e9n, debido a imposibilidade de xogar no f\u00fatbol do seu pa\u00eds, Rindar\u00f8y volveu \u00e1 Coru\u00f1a at\u00e9 o final da tempada, a\u00ednda que xa non dispo\u00f1\u00eda de ficha e non puido xogar partidos oficiais."}
{"id": "158415", "revid": "56817", "url": "https://gl.wikipedia.org/wiki?curid=158415", "title": "Epi", "text": "Epi pode referirse a:"}
{"id": "158416", "revid": "23204", "url": "https://gl.wikipedia.org/wiki?curid=158416", "title": "Claudio Morel Rodr\u00edguez", "text": "Claudio Marcelo Morel Rodr\u00edguez, nado en Asunci\u00f3n o 2 de febreiro de 1978, \u00e9 un futbolista paraguaio. Xoga de defensa e o seu actual equipo \u00e9 o 12 de Octubre FC.\nTraxectoria.\n\u00c9 fillo do exfutbolista Eugenio Morel, afamado xogador da selecci\u00f3n de f\u00fatbol de Paraguai dos anos '70 e '80. Desde o ano 2004 e at\u00e9 2010 foi xogador de Boca Juniors, equipo co que ga\u00f1ou d\u00faas Copas Suramericanas, tres Recopas Suramericanas, tres campionatos arxentinos e unha Copa Libertadores de Am\u00e9rica, nalg\u00fans deles como suplente cando a\u00ednda non levaba un tempo considerable no club.\nTr\u00e1tase dun xogador zurdo que pode xogar tanto na posici\u00f3n de segundo zagueiro central, como de lateral pola esquerda, de centrocampista central ou carrileiro pola esquerda. Anteriormente estivo no San Lorenzo, equipo co que ga\u00f1ou unha Copa Mercosur, unha Copa Suramericana e un Torneo Clausura.\nO 21 de agosto de 2010 firmou por d\u00faas tempadas co Deportivo da Coru\u00f1a."}
{"id": "158417", "revid": "25871", "url": "https://gl.wikipedia.org/wiki?curid=158417", "title": "Asia Television Limited", "text": "Asia Television Limited (ATV) \u00e9 unha cadea de televisi\u00f3n de Hong Kong fundada en 1957 co nome de Rediffusion Television como a primeira televisi\u00f3n da ent\u00f3n colonia brit\u00e1nica, leva o nome actual desde 1982. Tam\u00e9n ten licenza desde 2002 para operar na rexi\u00f3n do Delta do R\u00edo Perla na Rep\u00fablica Popular da China."}
{"id": "158420", "revid": "98629", "url": "https://gl.wikipedia.org/wiki?curid=158420", "title": "Ricardo Albisbeascoechea Pertica", "text": "Ricardo Albisbeascoechea Pertica, co\u00f1ecido como Albis, nado en Mar del Plata o 18 de agosto de 1960, \u00e9 un exfutbolista hispano-arxentino. Xogaba de centrocampista."}
{"id": "158421", "revid": "7596", "url": "https://gl.wikipedia.org/wiki?curid=158421", "title": "Crowdsourcing", "text": "O crowdsourcing \u00e9 unha estratexia polo xeral empresarial que se vale do traballo colectivo para sacar adiante unha determinada actividade, te\u00f1a esta unha finalidade econ\u00f3mica ou non.\nCaracter\u00edsticas.\nO nome v\u00e9n da union de \"crowd\" (\"multitude\") e \"sourcing\" (\"alimentaci\u00f3n/nutrici\u00f3n\"), en referencia precisamente a ese traballo comunitario do que se nutre unha determinada empresa. A expresi\u00f3n foi creada polo escritor Jeff Howe e mailo editor da revista tecnol\u00f3xica \"Wired\", Mark Robinson.\nTr\u00e1tase dun modelo de colaboraci\u00f3n diferente ao dos proxectos de c\u00f3digo aberto, onde o beneficio da colaboraci\u00f3n \u00e9 mutuo entre os colaboradores. A resoluci\u00f3n do c\u00f3digo aberto re\u00fane persoas de todo o mundo a trav\u00e9s de internet para crear softwares complexos, como o n\u00facleo Linux, a base de datos MySQL ou o navegador Mozilla, entre outros.\nNos \u00faltimos anos a nova vaga de internet, co\u00f1ecida como web 2.0 ou a web das redes sociais, evolucionou facilitando a colaboraci\u00f3n en proxectos en li\u00f1a de usuarios sen co\u00f1ecementos t\u00e9cnicos. A importancia do \"crowdsourcing\" radica na posibilidade de que unha gran cantidade de participantes entusiastas poidan realizar o traballo dun pequeno grupo de profesionais experimentados.\nO \"crowdsourcing\" parece estar destinada a ser unha das formas m\u00e1is populares de creaci\u00f3n de co\u00f1ecemento. Se ben \u00e9 certo que ten detractores que argumentan que \"as masas son est\u00fapidas\" e o seu reflexo e creaci\u00f3ns en moitas oportunidades non ten un resultado de calidade medianamente \"aceptable\", tam\u00e9n \u00e9 certo que certos mecanismos de control fronte \u00e1 \"alimentaci\u00f3n\" dada polas masas representan un m\u00e9todo para lograr acumular valores ou captar a soluci\u00f3n \u00f3ptima a moitos problemas.\nFuncionamento.\nExisten diversos tipos de \"crowdsourcing\", sendo a fundamental o aumento do valor a trav\u00e9s da participaci\u00f3n das masas. As masas poden ser usuarios, colaboradores ou persoas que prestan ou ceden recursos, como no programa de investigaci\u00f3n SETI.\nO \"crowdsourcing\" non s\u00f3 se utiliza para acumular co\u00f1ecemento, sen\u00f3n tam\u00e9n para distribu\u00edr cargas de traballo ou focalizar a atenci\u00f3n sobre determinado asunto ou obxecto, favorecendo as\u00ed unha mellora sobre o obxecto focalizado.\nTipos.\nA propia Wikipedia \u00e9 un dos m\u00e1is co\u00f1ecidos exemplos deste tipo de actividade. Miles ou mill\u00f3ns de persoas (multitude) contrib\u00faen con artigos, correcci\u00f3ns, melloras, imaxes, revisi\u00f3ns etc., como con acci\u00f3ns puntuais que fan que a propia Wikipedia conte\u00f1a cada vez m\u00e1is co\u00f1ecemento.\nEn Galiza, en 2010 apareceu unha organizaci\u00f3n a prol da promoci\u00f3n da lingua galega, GalegoLab, que traballa como un espazo de encontro baseado no crowdsourcing, val\u00e9ndose da comunidade e po\u00f1\u00e9ndoa en contacto para que diversas ideas e iniciativas acaden financiamento, promoci\u00f3n ou organizaci\u00f3n."}
{"id": "158426", "revid": "98629", "url": "https://gl.wikipedia.org/wiki?curid=158426", "title": "Stranger Than Fiction", "text": "Stranger Than Fiction \u00e9 o oitavo \u00e1lbum da banda estadounidense de punk rock Bad Religion, editado o 6 de setembro de 1994. Foi o seu primeiro \u00e1lbum editado na \"major\" Atlantic Records, e tam\u00e9n foi a \u00faltima edici\u00f3n co guitarrista Brett Gurewitz, que volver\u00eda \u00e1 banda sete anos despois."}
{"id": "158427", "revid": "25871", "url": "https://gl.wikipedia.org/wiki?curid=158427", "title": "Xinwen Lianbo", "text": "Xinwen Lianbo (\"\u65b0\u95fb\u8054\u64ad\") \u00e9 un telexornal da CCTV que se emite desde 1978 e que ademais emiten a maior\u00eda das canles p\u00fablicas rexionais e locais de China.\nCaracter\u00edsticas.\nO informativo ten unha duraci\u00f3n de trinta minutos, son dous os presentadores que saen en pantalla, un home e unha muller que falan nun mandar\u00edn formal e rico, em\u00edtese \u00e1s 19:00 en CCTV-1, CCTV News e unha canle rexional en cada provincia, \u00e1s 21:00 CCTV-News rep\u00edteo e m\u00e1is tarde hai emisi\u00f3ns dobradas nalgunhas linguas minorizadas como o tibetano ou o mongol, outras moitas emisoras locais e por cable em\u00edteno a diferentes horas, \u00e9 un dos programas informativos m\u00e1is vistos do mundo, en 2007 estim\u00e1base en 135 mill\u00f3ns s\u00f3 na s\u00faa emisi\u00f3n das 19:00.\nComo en todos os informativos da Rep\u00fablica Popular da China a orde das noticias est\u00e1 ditada pola s\u00faa importancia sociopol\u00edtica, as\u00ed as novas referentes ao Presidente da Rep\u00fablica Popular van sempre en primeiro lugar, s\u00e9guenlle os informes dos membros do Comit\u00e9 Permanente do Politbur\u00f3 do Partido Comunista Chin\u00e9s. Algunhas resoluci\u00f3ns importantes do PCCH ou do goberno lense enteiras despois dos titulares."}
{"id": "158429", "revid": "23204", "url": "https://gl.wikipedia.org/wiki?curid=158429", "title": "Benito Pardo de Figueroa", "text": "Benito Pardo de Figueroa, nado en Cambados en 1755 e finado en Riga en 1812, foi un militar galego.\nTraxectoria.\nNado no Pazo de Fefi\u00f1\u00e1ns, fillo de Baltasar Pardo de Figueroa e Ana Jacobo, foi un militar innovador da Infanter\u00eda Espa\u00f1ola, que chegou a ser Tenente Coronel na \u00e9poca de Manuel Godoy. Participou na guerra da Independencia dos Estados Unidos. Destacou na carreira diplom\u00e1tica sendo embaixador de Espa\u00f1a en Berl\u00edn e San Petesburgo (1908).\nCasou con Adelaida Destrehan, coa que tivo unha filla, Clementina, nada en 1798."}
{"id": "158431", "revid": "5132", "url": "https://gl.wikipedia.org/wiki?curid=158431", "title": "Rep\u00fablica presidencialista", "text": ""}
{"id": "158432", "revid": "1576", "url": "https://gl.wikipedia.org/wiki?curid=158432", "title": "CCTV-1", "text": "CCTV-1 \u00e9 a primeira canle da CCTV chinesa, emite por v\u00eda terrestre e por cable unha programaci\u00f3n xeralista para todos os p\u00fablicos.\nProgramas.\nEntre os programas m\u00e1is co\u00f1ecidos da est\u00e1n o Xinwen Lianbo, o informativo das 19:00, O Gran Mu\u00ed\u00f1o de Vento no que se emiten debuxos animados \u00e1s 17:27 ou Foco \u00e1s 19:37 con reportaxes.\nV\u00e9xase tam\u00e9n.\nLigaz\u00f3ns externas.\nWeb oficial"}
{"id": "158433", "revid": "56817", "url": "https://gl.wikipedia.org/wiki?curid=158433", "title": "Esporte Clube Vit\u00f3ria", "text": "O Esporte Clube Vit\u00f3ria \u00e9 un club brasileiro de f\u00fatbol, da cidade de Salvador, Ba\u00eda."}
{"id": "158435", "revid": "15490", "url": "https://gl.wikipedia.org/wiki?curid=158435", "title": "Chicho S\u00e1nchez Ferlosio", "text": "Jos\u00e9 Antonio Julio On\u00e9simo S\u00e1nchez Ferlosio, m\u00e1is co\u00f1ecido como Chicho S\u00e1nchez Ferlosio, nado en Madrid o 8 de abril de 1940 e finado o 1 de xullo de 2003, foi un cantautor espa\u00f1ol.\nEra fillo do escritor e membro fundador de Falange Espa\u00f1ola Rafael S\u00e1nchez Mazas, irm\u00e1n do escritor Rafael S\u00e1nchez Ferlosio e mais do matem\u00e1tico e fil\u00f3sofo Miguel S\u00e1nchez-Mazas Ferlosio, ademais de t\u00edo do xornalista M\u00e1ximo Pradera.\nTraxectoria.\nCompuxo unha gran cantidade de canci\u00f3ns que non chegou a gravar el mesmo pero que si o fixeron outros int\u00e9rpretes, como Rolando Alarc\u00f3n, Joan Baez, Soledad Bravo, V\u00edctor Jara ou Quilapay\u00fan. Alg\u00fans destes temas pasaron a formar parte do folclore popular, como \"Gallo rojo, gallo negro\", \"La hierba de los caminos\", \"La quinta brigada\" ou \"A la huelga\"."}
{"id": "158436", "revid": "1131", "url": "https://gl.wikipedia.org/wiki?curid=158436", "title": "Serra do Faro de Avi\u00f3n", "text": "A serra do Faro de Avi\u00f3n \u00e9 unha importante elevaci\u00f3n ao sur da dorsal galega situada entre os concellos de Mel\u00f3n, Avi\u00f3n e Carballeda de Avia, na provincia de Ourense, e os concellos de Covelo e A Ca\u00f1iza na provincia de Pontevedra.\nCaracter\u00edsticas.\nA serra do Faro de Avi\u00f3n est\u00e1 separada da serra do Su\u00eddo polos r\u00edos Tea e Avia. A s\u00faa m\u00e1xima altura \u00e9 o monte do mesmo nome, que acada os 1.155 metros. O seu valor ecol\u00f3xico \u00e9 m\u00e1ximo: resulta de capital importancia para as evoluci\u00f3ns do lobo e, ademais doutros mam\u00edferos e aves rapaces, tense observado a aguia real e o bufo real. Conserva os restos dalgunha turbeira e carballeiras como a de Prado e a de Avi\u00f3n, dunha apreciable extensi\u00f3n. Mesmo se albisca a orograf\u00eda dun antigo glaciar.\nEsta serra alimenta a cunca do r\u00edo Mi\u00f1o a trav\u00e9s do Brul, o Cerves, o Deva e o Tea. Existen nela paraxes de gran beleza como a fervenza de Tour\u00f3n e conxuntos dun valor arquitect\u00f3nico e etnogr\u00e1fico sobresa\u00ednte como os cabaceiros de Vivenzo. Pese a todas estas virtudes, esta serra carece de protecci\u00f3n. Est\u00e1 moi afectada polos parques e\u00f3licos instalados nos seus cumes."}
{"id": "158437", "revid": "98629", "url": "https://gl.wikipedia.org/wiki?curid=158437", "title": "CAU Valencia", "text": "O CAU Valencia \u00e9 unha sociedade deportiva de afeccionados ao rugby da cidade de Valencia. Na tempada 2009-10, dispu\u00f1a aproximadamente de 250 licenzas de xogadores, dende a categor\u00eda s\u00e9nior ata a prebenxam\u00edn, sendo o club con maior n\u00famero de licenzas da Comunidade Valenciana. Actualmente compite na Divisi\u00f3n de Honra B.\nHistoria.\nO CAU Valencia fundouse en 1973 co impulso de Luis Sebasti\u00e1n Caballero no seo da Universidade de Valencia, nun principio estivo presente unicamente no \u00e1mbito deportivo universitario. Posteriormente pasou a xogar en competici\u00f3ns federadas provinciais e rexionais, mais con grande importancia no ambiente universitario.\n1986 foi un ano decisivo para a historia do club, xa que foi daquela cando comezou a xestarse a estrutura actual da entidade, cando se dou o grande salto cara \u00e1 labor da promoci\u00f3n do rugby na infancia e a loita polo desenvolvemento de xogadores de nivel na canteira.\nNa tempada 1996-97, o club valenciano consegue ascender \u00e1 Primeira Nacional. Dous anos despois conseguiu o ascenso \u00e1 Divisi\u00f3n de Honra B. Na tempada 2001-02 o CAU ascende \u00e1 Divisi\u00f3n de Honra, logrando a permanencia durante dous anos. Dende aquela competiu na Divisi\u00f3n de Honara B, ata a tempada 2009-10, tempada na cal logrou ascender novamente \u00e1 m\u00e1xima categor\u00eda do rugby espa\u00f1ol logo de vencer ao Hernani RT en Hernani (Euskadi).\nA tempada 2010-11 do equipo en Divisi\u00f3n de Honra rematou con s\u00f3 1 vitoria e 17 derrotas, acadando a \u00faltima posici\u00f3n na clasificaci\u00f3n final da liga, e co cal o club participou en Divisi\u00f3n de Honra B na tempada 2011-12."}
{"id": "158438", "revid": "85894", "url": "https://gl.wikipedia.org/wiki?curid=158438", "title": "Lim\u00e9ns, O H\u00edo, Cangas", "text": "Lim\u00e9ns \u00e9 un lugar da parroquia do H\u00edo no concello pontevedr\u00e9s de Cangas na comarca do Morrazo. Segundo o IGE, en 2011 ti\u00f1a 335 habitantes (164 homes e 171 mulleres).\nDestaca por ter unha das mellores praias do concello, a praia de Lim\u00e9ns, e adoita ter a Bandeira Azul.\nNo ano 1987 ti\u00f1a 223 bateas."}
{"id": "158439", "revid": "19415", "url": "https://gl.wikipedia.org/wiki?curid=158439", "title": "Complutense Cisneros", "text": ""}
{"id": "158440", "revid": "98629", "url": "https://gl.wikipedia.org/wiki?curid=158440", "title": "Club de Rugby Cisneros", "text": "O Club de Rugby Cisneros, tam\u00e9n co\u00f1ecido como Complutense Cisneros pola s\u00faa relaci\u00f3n coa Universidade Complutense, \u00e9 unha entidade deportiva de Madrid adicada \u00f3 rugby que compite na Divisi\u00f3n de Honra. O equipo disputa os seus partidos como local no Estadio Nacional Complutense, popularmente chamado \"O Central\", que comparte co seu m\u00e1ximo rival, o CD Arquitectura, e coa selecci\u00f3n espa\u00f1ola.\nHistoria.\nO equipo foi fundado no ano 1945 por alumnos do Colexio Maior Xim\u00e9nez de Cisneros de Madrid, a car\u00f3n do cal fora inaugurada en 1943 a nova cidade deportiva universitaria. Durante d\u00e9cadas t\u00f3dolos xogadores do equipo eran do Colexio Maior, ata que nos anos 80 comezaron a chegar xogadores doutros clubs e ata do estranxeiro.\nO CR Cisneros est\u00e1 considerado como un dos clubs hist\u00f3ricos do campionato nacional de liga, con 33 tempadas na m\u00e1xima categor\u00eda, 2 t\u00edtulos de liga nos anos 1976 e 1985, 2 subcampionatos nos anos 1975 e 1989, e 4 Copas do Rei nos anos 1967, 1969, 1979 e 1982.\nO club pasou por d\u00faas d\u00e9cadas de pobres resultados deportivos dende a segunda metade dos anos 90, pasando a maior parte das tempadas na segunda divisi\u00f3n do rugby nacional, at\u00e9 que en 2012 acadou de novo o ascenso \u00e1 m\u00e1xima categor\u00eda. Nos \u00faltimos dous anos disputou d\u00faas semifinais de liga, unha final de copa e unha supercopa, e o Cisneros volve a estar na elite dos clubs de rugby de Espa\u00f1a.\nPalmar\u00e9s.\nDe seguido figura o palmar\u00e9s oficial do primeiro equipo s\u00e9nior masculino do club en competici\u00f3ns oficiais \u00f3 longo da s\u00faa historia:"}
{"id": "158441", "revid": "197", "url": "https://gl.wikipedia.org/wiki?curid=158441", "title": "Autoidentificaci\u00f3n", "text": "Autoidentificaci\u00f3n foi un concepto acu\u00f1ado por Manuel Fraga Iribarne na s\u00faa primeira lexislatura como Presidente da Xunta de Galicia, nun intento por acadar unha s\u00edntese constitucionalista do pensamento galeguista non soberanista.\nPretendeu constitu\u00edlo nunha alternativa dial\u00e9ctica ao concepto de autodeterminaci\u00f3n defendido naqueles momentos por forzas presentes no Parlamento de Galicia como o PSG-EG de Camilo Nogueira Rom\u00e1n ou o Bloque Nacionalista Galego liderado daquela por Xos\u00e9 Manuel Beiras.\nDefinici\u00f3n e caracter\u00edsticas.\nDefiniuno como o dereito que ten o cidad\u00e1n galego fronte aos dirixentes da comunidade aut\u00f3noma e dos estados e organismos internacionais ao \"reco\u00f1ecemento da personalidade propia de Galicia\" \"segundo os seus sinais de identidade colectiva\" e ao respecto desta mediante unha integraci\u00f3n equilibrada na unidade pol\u00edtico-administrativa superior.\nTrataba de realizar e desenvolver o dereito a autonom\u00eda reco\u00f1ecido no artigo 2 da Constituci\u00f3n de 1978, de maneira que Galicia \"non te\u00f1a que deixar de se-lo que foi, o que \u00e9 e mailo que quere chegar a ser\". Buscaba o paralelismo na expresi\u00f3n \"Aufhebung\" utilizada por Hegel para o proceso de integraci\u00f3n dos estados alem\u00e1ns: unha subsunci\u00f3n que non fose absorci\u00f3n sen\u00f3n que permitise dial\u00e9cticamente un desenvolvemento pleno aberto \u00e1 participaci\u00f3n activa e creadora en unidades m\u00e1is amplas: o Estado espa\u00f1ol ou a Uni\u00f3n Europea.\nNese sentido o concepto, ademais dun dereito, trad\u00facese nun principio informador das pol\u00edticas p\u00fablicas para ser dese\u00f1ado e desenvolvido polo goberno de Galicia.\nNeste sentido o concepto, segundo el, deb\u00eda plasmarse na normalizaci\u00f3n ling\u00fc\u00edstica como pol\u00edtica transversal e de consenso, no apoio aos medios de comunicaci\u00f3n galegos e ao mundo editorial, na recuperaci\u00f3n do pasado hist\u00f3rico como antigo Reino (recompilaci\u00f3n por parte da Xunta de Galicia en varios tomos das actas da Xunta do Reino de Galicia, nomeamento de Emilio Gonz\u00e1lez L\u00f3pez como cronista oficial do Reino de Galicia o 4 de outubro de 1991...), na divulgaci\u00f3n e exaltaci\u00f3n da s\u00faas forzas creadoras a trav\u00e9s da arte e a cultura material (Proxecto Galicia no Tempo, impulsado por Daniel Barata Quintas), a recuperaci\u00f3n e actualizaci\u00f3n dos cami\u00f1os e empresas que fixeron de Galicia catalizadora da cultura Europea (Xacobeo 93 coordinado por V\u00edctor Manuel V\u00e1zquez Portome\u00f1e) e universal (proxecto Santiago e Am\u00e9rica en colaboraci\u00f3n co Consello da Cultura Galega), a rehabilitaci\u00f3n do patrimonio cultural para novos usos (rehabilitaci\u00f3n do mosteiro de Santo Estevo de Ribas de Sil, rehabilitaci\u00f3n do mosteiro de San Clodio impulsadas por Aurelio Miras Portugal...) a revitalizaci\u00f3n das relaci\u00f3ns con Portugal a trav\u00e9s da creaci\u00f3n da Comunidade de Traballo Galicia-Norte de Portugal, o afondamento no principio de autonom\u00eda a trav\u00e9s da proposta de Administraci\u00f3n \u00danica ata os l\u00edmites constitucionalmente posibles , a protecci\u00f3n do territorio a trav\u00e9s da creaci\u00f3n de parques naturais como o Parque Natural do Xur\u00e9s, o Parque Natural das Fragas do Eume, o Parque Natural das Dunas de Corrubedo, o Parque Natural da Serra de Enci\u00f1a da Lastra e a Lei de Ordenaci\u00f3n Urban\u00edstica e Protecci\u00f3n do Medio Rural, impulsada por Xos\u00e9 Cu\u00ed\u00f1a.\nEste concepto facilitou a integraci\u00f3n de efectivos nacionalistas moderados no PPdG. As\u00ed, co gallo da incorporaci\u00f3n de Centristas de Galicia de Victorino N\u00fa\u00f1ez no congreso extraordinario de 21 de decembro de 1991, Fraga declara en setembro dese mesmo ano que con esta operaci\u00f3n \"o nacionalismo ben entendido d\u00e1 un gran paso\", e Xos\u00e9 Cu\u00ed\u00f1a, na asemblea do partido de 24 de abril, afirmaba que ese suposto nacionalismo s\u00f3 se deti\u00f1a \"na fronteira da autodeterminaci\u00f3n\"\nOutras visi\u00f3ns.\nPara o nacionalismo soberanista o concepto era un mero suced\u00e1neo e unha estratexia de lexitimaci\u00f3n . As\u00ed o deputado do Partido Socialista Galego-Esquerda Galega Xo\u00e1n L\u00f3pez Facal escrib\u00eda:\nPara o catedr\u00e1tico de Historia Contempor\u00e1nea Xusto Beramendi a autoidentificaci\u00f3n supuxo:\nPara o premio nacional de literatura e articulista Suso de Toro:"}
{"id": "158442", "revid": "98629", "url": "https://gl.wikipedia.org/wiki?curid=158442", "title": "\u00c1ngel Nieto", "text": "\u00c1ngel Nieto Rold\u00e1n nado en Zamora o 25 de xaneiro de 1947 e finado en Eivissa o 3 de agosto de 2017, foi un piloto de motociclismo espa\u00f1ol que chegou a conquistar 13 campionatos do mundo en diferentes categor\u00edas na disciplina de velocidade.\nTraxectoria.\nA\u00ednda que naceu en Zamora, cando s\u00f3 contaba cun ano de vida os seus pais trasl\u00e1danse a Madrid, onde comeza o seu percorrido deportivo aos 13 anos, en carreiras de afeccionados. Sen medios para adquirir unha motocicleta coa que participar en competici\u00f3ns oficiais, trasl\u00e1dase a Barcelona, conseguindo entrar en Bultaco. Despedido por abandonar sen permiso o posto de traballo, logra entrar en Ducati, onde permanece ano e medio, competindo no equipo Derbi-Zippo. Aos 16 anos, entra no departamento de probas de Derbi, e pouco despois consegue unha motocicleta de 50 cc. Case sen experiencia, ga\u00f1a en 1969 os seus dous primeiros Grandes Premios. Iniciase as\u00ed unha traxectoria por diferentes equipos: Derbi, Morbidelli, Kreidler, Minarelli, Garelli e Bultaco), que ten o seu fin en 1986, obtendo seis Campionatos do Mundo en 50 cc (1969, 1970, 1972, 1975, 1976 e 1977), sete en 125 cc (1971, 1972, 1979, 1981, 1982, 1983 e 1984) e catro subcampionatos. Durante os case vinte anos, ga\u00f1ou 90 grandes premios (27 en 50cc, 62 en 125cc e 1 en 80cc) e 23 Campionatos de Espa\u00f1a en diferentes cilindradas. Por\u00e9n non tivo moito \u00e9xito nas s\u00faa incursi\u00f3n en cilindradas superiores, como en 250cc.\nVida persoal.\nEn 1975, causou con Pepa Aguilar con quen tivo 2 fillos, \u00c1ngel Nieto Jr (1976) Pablo Nieto (1980). Separ\u00e1ronse 15 anos despois, ao co\u00f1ecer \u00e1 pilota Belinda Alonso, coa que tivo o seu terceiro fillo, Hugo (1999). E o t\u00edo tam\u00e9n do piloto Fonsi Nieto (1978)\nRetirada do motociclismo.\nLogo da s\u00faa retirada del motociclismo activo, a principios de 1987 formou o equipo \"Team Ducados \u00c1ngel Nieto\", do que formaron parte Carlos Card\u00fas, Alberto Puig e Julian Miralles. O equipo foi disolto en outubro de 1988.\nFoi desde este momento en que compaxinou a direcci\u00f3n deportiva coa de comentarista de televisi\u00f3n. En 1998 pasou a ser director t\u00e9cnico do V\u00eda Digital Team. En 1999, un dos seus pilotos, o ilerdense Emilio Alzamora, ga\u00f1ou o Campionato do Mundo de 125 cent\u00edmetros c\u00fabicos.\nAlg\u00fans dos seus familiares tam\u00e9n seguen unidos ao motociclismo, como os fillos Gelete e Pablo, e o seu sobri\u00f1o Fonsi que participan ou te\u00f1en participado en probas do campionato do mundo.\nPioneiro.\n\u00c1ngel Nieto foi un supersticioso (triscaidecafobia). Foi co\u00f1ecido por referirse a seus trece t\u00edtulos mundiais como \"doce m\u00e1is un\". Nos seus aut\u00f3grafos e asinamentos aos afeccionados, firmaba como: \"\u00c1ngel Nieto 12+1\". Considerado un dos mellores pilotos do motociclismo espa\u00f1ol e un aut\u00e9ntico pioneiro, foi o mestre da nova rexeneraci\u00f3n de pilotos espa\u00f1ois que comezou a destacar na escena motociclista internacional a finais da d\u00e9cada dos oitenta.\nGalard\u00f3ns.\nRecibiu unha gran cantidade de galard\u00f3ns ao longo da s\u00faa carreira. Os m\u00e1is salientables son a Gran Cruz ao M\u00e9rito Civil, a Orde Ol\u00edmpica e a Gran Cruz da Real Orde ao M\u00e9rito Deportivo. A comezos de febreiro de 1996 o Comit\u00e9 Ol\u00edmpico Espa\u00f1ol presentouno como candidato ao Premio Pr\u00edncipe de Asturias do Deporte. A cidade de Madrid dedicoulle un museo, o Museo \u00c1ngel Nieto (moi preto ao Parque de Enrique Tierno Galv\u00e1n), onde poden verse algunhas das s\u00faas motos, cascos e trofeos. Na s\u00faa cidade natal dedic\u00e1ronlle unha r\u00faa e un pavill\u00f3n deportivo.\nAccidente en quad e morte.\nO 26 de xullo de 2017, sufriu un grave accidente ao conducir un quad en Eivissa, e foi trasladado cara \u00e1 Policl\u00ednica Nosa Se\u00f1ora do Rosario. Foi operado durante m\u00e1is de d\u00faas horas e quedou en \"estado grave, pero non cr\u00edtico\", segundo fontes do mesmo recinto. Con todo, o 3 de agosto de 2017, a mesma policl\u00ednica informou de que a s\u00faa condici\u00f3n se deteriorou gravemente debido a un edema cerebral masivo. Morreu aquela tarde."}
{"id": "158443", "revid": "2074", "url": "https://gl.wikipedia.org/wiki?curid=158443", "title": "Pasi\u00f3n de Gavilanes", "text": ""}
{"id": "158448", "revid": "2074", "url": "https://gl.wikipedia.org/wiki?curid=158448", "title": "La Sexta", "text": ""}
{"id": "158450", "revid": "24955", "url": "https://gl.wikipedia.org/wiki?curid=158450", "title": "Bego\u00f1a Paz", "text": "Bego\u00f1a Paz Rey, nada na Coru\u00f1a o 15 de marzo de 1965, \u00e9 unha escritora galega en lingua galega.\nFormaci\u00f3n.\nGraduada en Estudos Ingleses pola UNED, fixo un posgrao en cultura e violencia de x\u00e9nero e un mestrado en Literaturas Hisp\u00e1nicas (Catal\u00e1, Galega e Vasca) no contexto europeo.\nMalia escribir exclusivamente en lingua galega, poemas seus foron antologados en versi\u00f3ns biling\u00fces galego-castel\u00e1n, xunto cos doutras escritoras do espa\u00f1olas.\nColaborou na elaboraci\u00f3n do gui\u00f3n do que \u00eda ser o primeiro filme de tem\u00e1tica pornogr\u00e1fica, \"O divino ferrete\", realizado en Galicia. O proxecto foi finalmente desbotado."}
{"id": "158451", "revid": "6939", "url": "https://gl.wikipedia.org/wiki?curid=158451", "title": "Bego\u00f1a Paz Rey", "text": ""}
{"id": "158452", "revid": "56817", "url": "https://gl.wikipedia.org/wiki?curid=158452", "title": "Galegos (programa de televisi\u00f3n)", "text": "Galegos foi un programa da Televisi\u00f3n de Galicia dunha hora de duraci\u00f3n presentado por Xos\u00e9 Antonio Silva que comezou a emitirse o 4 de setembro de 1985. O programa consist\u00eda nunha longa entrevista a un personaxe co\u00f1ecido da sociedade galega.\nO protagonista do primeiro programa foi Valent\u00edn Paz-Andrade."}
{"id": "158453", "revid": "1987", "url": "https://gl.wikipedia.org/wiki?curid=158453", "title": "Mina Mazzini", "text": "Mina Anna Mazzini m\u00e1is co\u00f1ecida polo seu nome art\u00edstico Mina ou por Mina Mazzini, nada en Busto Arsizio (Lombard\u00eda) o 25 de marzo de 1940, \u00e9 unha cantante italiana.\nTraxectoria.\nCreceu en Cremona, cidade que lle valeu o sobrenome popular de \u00ab\"Tigresa de Cremona\"\u00bb. Desde finais dos anos setenta, vive afastada dos focos, en Lugano (Su\u00edza), a\u00ednda que mant\u00e9n unha prol\u00edfica produci\u00f3n de discos gravados no seu estudo. Espec\u00falase moito sobre a s\u00faa negativa a presentarse en publico desde os anos oitenta.\nEn 2007 Mina editou un \u00e1lbum cos seus \u00e9xitos en castel\u00e1n, alternando con artistas como o catal\u00e1n Joan Manuel Serrat o o arxentino Diego Torres.\nColabora as\u00ed mesmo con xornais e revistas, como comentarista."}
{"id": "158454", "revid": "2074", "url": "https://gl.wikipedia.org/wiki?curid=158454", "title": "Antena.Neox", "text": ""}
{"id": "158456", "revid": "1131", "url": "https://gl.wikipedia.org/wiki?curid=158456", "title": "Museo Mass\u00f3", "text": "O Museo Mass\u00f3 \u00e9 un centro situado no concello de Bueu, no edificio usado como f\u00e1brica de conservas Salvador Mass\u00f3 e Fillos que instalou esta familia de orixe catal\u00e1 a principios do s\u00e9culo XIX.\nHistoria.\nA mediados do s\u00e9culo XX a familia Mass\u00f3 foi xuntando unha espl\u00e9ndida colecci\u00f3n de libros antigos, cartas mari\u00f1as e de navegaci\u00f3n, mapas e instrumentos de navegaci\u00f3n e outros obxectos relacionados co mar e a industria conserveira. En 1928 Guglielmo Marconi visitou as instalaci\u00f3ns industriais dos Mass\u00f3 e prop\u00faxolles a idea de facer un museo. A idea foi aceptada e o 26 de novembro de 1932 inaugur\u00e1ronse as novas instalaci\u00f3ns muse\u00edsticas. O ano 1992 a Xunta de Galicia comprou a colecci\u00f3n e os edificios que compu\u00f1an as instalaci\u00f3ns. Tras unha rehabilitaci\u00f3n reinaugurou o museo o 10 de xullo de 2002.\nContidos.\nEntre as obras expostas destacan pinturas de Urbano Lugr\u00eds, a colecci\u00f3n de modelos de naves hist\u00f3ricas e de instrumentos de navegaci\u00f3n antiga. Na colecci\u00f3n de libros, entre varios incun\u00e1beis, destaca a \"Cosmographia\" de Claudio Tolomeo de 1490.\nUnha das s\u00faas salas esta dedicada \u00e1 etnograf\u00eda de Bueu onde se re\u00fane e exp\u00f3n unha ampla mostra de aparellos de pesca e marisqueo, como li\u00f1as, poteiras, nasas e, moi especialmente, o relacionado coa dorna de Bueu ou dorna polbeira (adicado \u00e1 pesca do polbo). A carpintar\u00eda de ribeira ocupa unha ampla zona onde se expo\u00f1en os diferentes instrumentos e ferramentas que se utilizaban neste, case desaparecido, oficio. Tam\u00e9n se mostra instrumental daqueles traballos complementarios \u00e1 pesca, como a reder\u00eda, a calafater\u00eda e cabuler\u00eda.\nProvenientes das antigas instalaci\u00f3ns conserveiras da f\u00e1brica de Mass\u00f3 hai unha mostra de diferentes m\u00e1quinas utilizadas para a realizaci\u00f3n da conserva, dende a construci\u00f3n da lata ata a sa\u00edda da conserva. M\u00f3strase o seu funcionamento mediante fotograf\u00edas e proxecci\u00f3ns.\nOs Mass\u00f3 constru\u00edron unha factor\u00eda de tratamento de cet\u00e1ceos na veci\u00f1a localidade de Cangas. Destas instalaci\u00f3ns e dos barcos baleeiros que subministraban a materia prima, hai unha colecci\u00f3n de instrumental de desmembramento e caza de baleas, entre os que destaca un can\u00f3n de arponeo e diferentes tipos de arp\u00f3ns."}
{"id": "158457", "revid": "2074", "url": "https://gl.wikipedia.org/wiki?curid=158457", "title": "Antena.Nova", "text": ""}
{"id": "158461", "revid": "7802", "url": "https://gl.wikipedia.org/wiki?curid=158461", "title": "European Broadcasting Union", "text": ""}
{"id": "158467", "revid": "56817", "url": "https://gl.wikipedia.org/wiki?curid=158467", "title": "CCTV-5", "text": "CCTV-5 \u00e9 unha canle da CCTV dedicada ao deporte, a principal dese pa\u00eds dedicada a acontecementos deportivos.\nTen os dereitos de transmisi\u00f3n para a China de moitas das ligas europeas de f\u00fatbol e tam\u00e9n da Liga de Campi\u00f3ns da UEFA, ademais da chinesa. En baloncesto transmite a liga chinesa e partidos da NBA, especialmente aqueles nos que xogan chineses. Dedica tam\u00e9n espazos ao tenis e o tenis de mesa e ao boxeo."}
{"id": "158469", "revid": "35560", "url": "https://gl.wikipedia.org/wiki?curid=158469", "title": "Asociaci\u00f3n de Tenistas Profesionais", "text": "A Asociaci\u00f3n de Tenistas Profesionais (ATP; en ingl\u00e9s: \"Association of Tennis Professionals\") \u00e9 unha organizaci\u00f3n creada en 1972 coa intenci\u00f3n primeira de protexer e velar polos intereses de todos aqueles xogadores masculinos de tenis.\nHistoria e caracter\u00edsticas.\nDesde 1990, a ATP organizou o circu\u00edto principal de tenis masculino a nivel mundial, co\u00f1ecido como ATP Tour (unha evoluci\u00f3n dos formatos anteriormente denominados \"World Championship Tennis\"). A partir do ano 2009, o devandito remodelouse, pasando a nomearse \"ATP World Tour\".\nA sede central do ATP at\u00f3pase localizada en Londres, Gran Breta\u00f1a. A divisi\u00f3n americana as\u00e9ntase en Ponte Vedra Beach (Florida); a europea reside en M\u00f3naco, e finalmente aquela dedicada ao resto do mundo, inclu\u00edndo \u00c1frica, Asia e Ocean\u00eda, ten a s\u00faa base de operaci\u00f3ns en Sidney, Australia.\nSemanas como n\u00famero 1.\nPor xogador.\nA t\u00e1boa da esquerda mostra o n\u00famero total de semanas que cada xogador foi n\u00famero 1 durante a s\u00faa carreira na ATP.\nA t\u00e1boa da dereita mostra o r\u00e1nking do n\u00famero m\u00e1ximo de semanas consecutivas nos que cada xogador permaneceu como n\u00famero 1 da ATP."}
{"id": "158470", "revid": "89787", "url": "https://gl.wikipedia.org/wiki?curid=158470", "title": "La 2", "text": "La 2, tam\u00e9n co\u00f1ecida como La Dos ou TVE 2, \u00e9 a segunda cadea de televisi\u00f3n que emitiu en Espa\u00f1a. Pertence ao grupo Radiotelevisi\u00f3n Espa\u00f1ola (RTVE). A cadea comezou as s\u00faas emisi\u00f3ns o 1 de xaneiro de 1965 e a programaci\u00f3n regular o 15 de novembro de 1966.\nDestaca por ter unha programaci\u00f3n m\u00e1is minoritaria, cultural e de atenci\u00f3n ao cidad\u00e1n que a s\u00faa cadea irm\u00e1 La 1, e que a maior\u00eda das cadeas xeralistas a nivel nacional.\nHistoria.\nInicios do UHF.\nCando a tecnolox\u00eda do UHF comezou a implantarse en Espa\u00f1a, o Ministro de Informaci\u00f3n e Turismo Manuel Fraga Iribarne decidiu que Televisi\u00f3n Espa\u00f1ola puxese en marcha, do mesmo xeito que fac\u00edan outras cadeas europeas, unha segunda canle de televisi\u00f3n que emitise baixo esa tecnolox\u00eda. O 1 de xaneiro de 1965, baixo a direcci\u00f3n na canle de Salvador Pons, comezaron as emisi\u00f3ns en probas do \"UHF\", segunda canle de televisi\u00f3n. A emisi\u00f3n das probas restrinxiuse a Madrid e abarcaba 3 horas diarias, desde as 21:00 ata as 00:00 horas. A programaci\u00f3n regular comezou o 15 de novembro de 1966 e xa pod\u00eda verse noutros puntos de Espa\u00f1a como a cidade de Barcelona.\nComo TVE-2.\nDurante os anos 60 e 70 TVE-2 asentouse como unha canle minoritaria e cultural, no que \u00e1 s\u00faa vez se realizar\u00edan probas de formatos experimentais que m\u00e1is tarde ter\u00edan a s\u00faa cabida en TVE-1. Produc\u00edronse programas documentais especiais, aumentouse a programaci\u00f3n deportiva, introduciuse televisi\u00f3n educativa e realiz\u00e1ronse ciclos de pel\u00edculas minoritarias ou dedicados a directores concretos. A s\u00faa programaci\u00f3n continuou restrinxida, e para 1980 a programaci\u00f3n de luns a venres comezaba desde as 20:00 ata as 00:00, a\u00ednda que en fins de semana o horario de emisi\u00f3n ampli\u00e1base \u00e1s 16:00.\nTras a ca\u00edda do franquismo aumentouse a produci\u00f3n propia e informativa, e realiz\u00e1ronse espazos importantes para a televisi\u00f3n p\u00fablica como o programa de debates \"La Clave\". Tam\u00e9n se asentar\u00edan nalgunhas comunidades como Catalu\u00f1a a posta en marcha de desconexi\u00f3ns territoriais dentro dun circu\u00edto territorial. Posteriormente a canle ampliou as s\u00faas horas de emisi\u00f3n aproveitando a Copa Mundial de F\u00fatbol de 1982 e TVE-2 chegou por fin a ter unha cobertura total en todo pa\u00eds, coa posta en marcha da canle nas Illas Canarias. Durante eses anos tam\u00e9n se estrean alg\u00fans programas hist\u00f3ricos como \"Estadio 2\" e tam\u00e9n se introduce por primeira vez un logotipo. A finais os oitenta in\u00edcianse as emisi\u00f3ns matinais regulares, tras iniciarse emisi\u00f3ns matinais espor\u00e1dicas a mediados da d\u00e9cada.\nComo La 2.\nCoa chegada das televisi\u00f3ns privadas prod\u00facese un proceso de renovaci\u00f3n en TVE-2. A partir de 1989, a canle empeza a definirse m\u00e1is claramente como canle de vocaci\u00f3n cultural e minoritario, e pasa a chamarse \"La 2\" desde 1990 co proceso conclu\u00edndose por completo a mediados de 1991, cando a cadea cambia por completo a s\u00faa imaxe corporativa. Baixo a nova denominaci\u00f3n procurouse salientar os contidos culturais da canle e achegar as franxas da cadea a p\u00fablicos minoritarios e espazos m\u00e1is arriscados, mentres que \"A Primeira\" ter\u00eda un enfoque xeralista. A cadea ter\u00eda como lema \"La 2, para una inmensa minor\u00eda.\"\nDurante os anos 90 realizar\u00edanse programas como \"Alucine\", \"Cifras y letras\", \"Documentos TV\", \"Bit a bit\" e \"La estrella es el cine\". A Segunda Cadea de TVE, cumpriu 10.000 d\u00edas, o 30 de marzo de 1994, preparando un especial que resume toda a historia de devandita cadea. Tam\u00e9n se realizaron proxectos como Lingo, Makinavaja ou El peor programa de la semana, e potenci\u00e1ronse as retransmisi\u00f3ns deportivas (especialmente a Liga ACB, tenis e ciclismo) e os servizos informativos, coa posta en marcha de La 2 Noticias. Coa chegada da d\u00e9cada do 2000 desde o 1 de xaneiro a canle pasa a emitir as 24 horas. Durante ese per\u00edodo perdeu audiencia, a\u00ednda que mantivo a s\u00faa imaxe de canle cultural coa programaci\u00f3n de documentais, programas de entrevistas, espazos de servizo p\u00fablico e outros espazos como Saber y Ganar, Redes, La noche tem\u00e1tica ou Versi\u00f3n Espa\u00f1ola.\nEn 2004 prod\u00facense unha serie de cambios importantes na segunda canle: os servizos informativos remod\u00e9lanse debido a que Fran Llorente, presentador de La 2 Noticias, \u00e9 elixido director de informativos. Tam\u00e9n se produce unha substituci\u00f3n na grella e a nova direcci\u00f3n intenta reorientar a oferta de La 2 a unha canle cultural enfocada ao p\u00fablico xuvenil. O cambio m\u00e1is destacado prod\u00facese co adianto do \"prime-time\" \u00e1s 21:30, a desaparici\u00f3n paulatina de programas rexionais (salvo espazos en Catalu\u00f1a e Canarias) e a entrada na grella de series estadounidenses e programas de produci\u00f3n propia, tanto dos servizos informativos como de entretemento.\nEn setembro de 2008 introd\u00facense cambios hist\u00f3ricos en todas as canles da Corporaci\u00f3n de Radio e Televisi\u00f3n Espa\u00f1ola RTVE, que sup\u00f3n a asimilaci\u00f3n de todas as canles mediante logos corporativos que unifican a marca comercial do grupo. Isto quere dicir que La 2, do mesmo xeito que La 1, ten un logotipo novo, que foi presentado nun avance en xu\u00f1o de 2008, e que segue mantendo a cor verde como cor corporativa.\nA partir de 2010 TVE promociona La 2 como unha canle cultural e de participaci\u00f3n cidad\u00e1, sobre todo co magac\u00edn diario \"Para todos, La 2\". Ademais, o prime time da canle comeza a ser dedicado \u00e1 emisi\u00f3n de cine espa\u00f1ol, europeo e independente. Xunto co cambio horario de La 2 Noticias e Tras La 2, a nova estratexia pretende relanzar a canle, coa chegada do xa conclu\u00eddo apagamento anal\u00f3xico e unha maior oferta de canles na TDT.\nO 1 de xu\u00f1o de 2010, o Consello de Administraci\u00f3n de RTVE aproba a remodelaci\u00f3n da programaci\u00f3n e contidos de La 2 de Televisi\u00f3n Espa\u00f1ola co obxectivo de situala como a cadea de referencia para a creatividade e o talento, dando m\u00e1is acceso e voz \u00e1 cidadan\u00eda. Desde ese mesmo mes La 2 deixa de emitir a s\u00faa programaci\u00f3n deportiva, infantil e parlamentaria e engade programaci\u00f3n cultural, con esta medida prod\u00facese unha fusi\u00f3n entre La 2 e a canle Cultural\u00b7es. Ademais, creouse unha direcci\u00f3n para a canle e a s\u00faa xesti\u00f3n trasladouse de Torrespa\u00f1a ao centro de TVE Catalu\u00f1a en Sant Cugat del Vall\u00e8s (Barcelona).\nProgramaci\u00f3n.\nA s\u00faa programaci\u00f3n \u00e9 estruturada e homox\u00e9nea, cun perfil e uns contidos perfectamente definidos, que lle permiten afrontar a progresiva fragmentaci\u00f3n das audiencias. A programaci\u00f3n de La 2 reforza ao mesmo tempo o mandato de servizo p\u00fablico de TVE: ofrecer a diversidade cultural espa\u00f1ola e promover a cohesi\u00f3n social.\nA diferenza da s\u00faa canle irm\u00e1n La 1, La 2 non \u00e9 unha canle abertamente xeralista, e \u00e9 famosa por un estilo de programaci\u00f3n minoritaria, m\u00e1is ben de cultura e cidadan\u00eda. As\u00ed presenta documentais, pel\u00edculas de car\u00e1cter independente e cl\u00e1sicas, series de televisi\u00f3n estadounidenses como \"Mujeres Desesperadas\", \"Perdidos\", \"Will &amp; Grace\", \"A dos metros bajo tierra\", \"Veronica Mars\" entre outras. Tam\u00e9n mostra espazos divulgativos como \"Redes\" e de servizo p\u00fablico. Nese sentido garda similitudes con outras cadeas como BBC Two no Reino Unido. Da programaci\u00f3n cultural forman parte alg\u00fans espazos como \"Estudio 1\", \"Mapa sonoro\", \"Nube de tags\", \"Escala 1:1\", \"Sala Gugge\", \"Los oficios de la cultura\", \"La mitad invisible\", \"Nostromo\", \"Los imprescindibles\" e \"La entrevista\". Tam\u00e9n se emiten obras de teatro como \"La viuda valenciana\" xunto a informativos culturais.\nOs seus programas informativos tam\u00e9n pos\u00faen un enfoque m\u00e1is diferenciado que os Telediarios de \"La 1\", as\u00ed como unha maior profundidade. O seu maior expo\u00f1ente \u00e9 La 2 Noticias, que comezou a funcionar en 1994. Durante o goberno de Aznar os informativos das 22:00 presentados por Lorenzo Mil\u00e1 (e posteriormente por Fran Llorente) foron vistos por algunhas persoas como unha refrescante alternativa ao que moitos consideraban propaganda do goberno en La 1, a pesar de que ambas as canles son de propiedade estatal. Logo da vitoria dos socialistas nas elecci\u00f3ns xerais de 2004, Mil\u00e1 substitu\u00edu a Alfredo Urdaci como presentador do \"Telediario 2\" en TVE 1, e Fran Llorente pasou \u00e1 Direcci\u00f3n de Informativos.\nAmbas as canles de TVE mostraban anuncios durante e entre os programas, a\u00ednda que desde o 1 de setembro de 2009 unha lei prohibiu a TVE a contrataci\u00f3n da mesma. Actualmente, deixouse de emitir publicidade desde o 1 de xaneiro de 2010.\nDesde a implantaci\u00f3n das semifinais no Festival de Eurovisi\u00f3n (2004), esta cadea retransmite unha, das d\u00faas semifinais do festival tal e como di a normativa.\nAudiencias.\nEvoluci\u00f3n da cota de pantalla mensual, segundo as medici\u00f3ns de audiencia elaboradas en Espa\u00f1a por TNS. En letra grosa, os meses nos que foi l\u00edder de audiencia."}
{"id": "158471", "revid": "2074", "url": "https://gl.wikipedia.org/wiki?curid=158471", "title": "TVE 2", "text": ""}
{"id": "158472", "revid": "2074", "url": "https://gl.wikipedia.org/wiki?curid=158472", "title": "La Dos", "text": ""}
{"id": "158474", "revid": "98629", "url": "https://gl.wikipedia.org/wiki?curid=158474", "title": "CCTV-E", "text": "CCTV-E (en chin\u00e9s: \"\u4e2d\u56fd\u4e2d\u592e\u7535\u89c6\u53f0\", en pinyin: \"Zh\u014dnggu\u00f3 Zh\u014dngy\u0101ng Di\u00e0nsh\u00ect\u00e1i\") \u00e9 unha canle de televisi\u00f3n da Rep\u00fablica Popular da China que emite 24 horas ao d\u00eda en castel\u00e1n. Forma parte de China Central Television.\nProgramaci\u00f3n.\nA s\u00faa programaci\u00f3n incl\u00fae noticias, deportes, negocios e ademais curiosidades sobre China e outras partes de Asia, as\u00ed como telenovelas chinesas subtituladas e documentales de viaxes polo interior deste pa\u00eds, xunto con percorridos culturais e art\u00edsticos. Esta canle emite tam\u00e9n cursos de aprendizaxe da lingua chinesa."}
{"id": "158475", "revid": "5863", "url": "https://gl.wikipedia.org/wiki?curid=158475", "title": "CCTV-4", "text": "CCTV-4 \u00e9 a canle internacional en mandar\u00edn da CCTV, que comezou a emitir en 1992, ofrece unha selecci\u00f3n de programas de difentes canles da CCTV. Unha das s\u00faas prioridades era transmitir a visi\u00f3n da Rep\u00fablica Popular a aqueles territorios que reclamaba, Hong Kong e Macau, e que desde 1997 est\u00e1n baixo a s\u00faa soberan\u00eda e tam\u00e9n a Taiw\u00e1n. Tam\u00e9n informa sobre as colonias chinesas esparexidas nos cinco continentes."}
{"id": "158477", "revid": "7802", "url": "https://gl.wikipedia.org/wiki?curid=158477", "title": "Alexei I de Rusia", "text": ""}
{"id": "158478", "revid": "98629", "url": "https://gl.wikipedia.org/wiki?curid=158478", "title": "El Anunciador (A Coru\u00f1a)", "text": "El Anunciador foi un xornal editado na Coru\u00f1a de 1874 a 1895.\nTraxectoria.\nContin\u00faa a El Avisador, fundado por Gonzalo Bra\u00f1as S\u00e1nchez-Boado e Ezequiel Fern\u00e1ndez Miranda, que se publicou de 1863 a 1874. Neste ano cambiou o seu t\u00edtulo, mantendo como subt\u00edtulo Diario de La Coru\u00f1a y de Galicia at\u00e9 outubro de 1891. A partir de novembro de 1892 pasou a ser \u00d3rgano de la Uni\u00f3n Republicana en la Regi\u00f3n Gallega e en decembro dese ano volve a cambiar a Diario de Uni\u00f3n Republicana de La Coru\u00f1a y de Galicia. En marzo de 1895 cambiou o subt\u00edtulo por Diario decano e independiente de La Coru\u00f1a y de Galicia. Deixou de publicarse en outubro de 1895."}
{"id": "158482", "revid": "1131", "url": "https://gl.wikipedia.org/wiki?curid=158482", "title": "Eloxio da ociosidade", "text": "Eloxio da ociosidade \u00e9 un conxunto de ensaios en lingua inglesa do fil\u00f3sofo gal\u00e9s Bertrand Russell, publicado en 1935 co t\u00edtulo orixinal de In praise of Idleness. Foi traducido ao galego por Mar\u00eda Fe Gonz\u00e1lez, e publicado por Trifolium en 2010.\nHistoria do libro.\nO conxunto leva o t\u00edtulo do primeiro dos 15 ensaios que o compo\u00f1en. A primeira edici\u00f3n do libro publicouse en 1935, na editora londiniense George Allen and Unwin, e recolle textos escritos a p\u00e9 feito para o volume as\u00ed como alg\u00fans outros ensaios escritos e publicados nos anos xusto anteriores, do que \u00e9 o m\u00e1is antigo \"What Is the Soul?\", redactado en 1928.\nA\u00ednda que \u00e9 unha obra traducida, as versi\u00f3ns a outros idiomas non chegaron ata finais do s\u00e9culo XX e principios do XXI: alg\u00fans dos seus ensaios foron traducidos ao franc\u00e9s (\"L'\u00c9loge de l'oisivit\u00e9\", 2002) e ao galego (\"Eloxio da ociosidade\", 2010), mentres que a obra completa foi traducida ao espa\u00f1ol (\"Elogio de la ociosidad\", 1986), ao alem\u00e1n (\"Lob des M\u00fc\u00dfiggangs\"), ao italiano (\"Elogio dell'ozio\", 2005) e ao xapon\u00e9s (\u6020\u60f0\u3078\u306e\u8b83\u6b4c, 2009)\nEstrutura.\nO volume componse de quince pequenos ensaios de tama\u00f1o irregular:"}
{"id": "158484", "revid": "2074", "url": "https://gl.wikipedia.org/wiki?curid=158484", "title": "TVE1", "text": ""}
{"id": "158485", "revid": "2074", "url": "https://gl.wikipedia.org/wiki?curid=158485", "title": "TVE2", "text": ""}
{"id": "158488", "revid": "1131", "url": "https://gl.wikipedia.org/wiki?curid=158488", "title": "Fernando Fragata", "text": "Fernado Fragata, nado en Estoril en 1969, \u00e9 un director e guionista portugu\u00e9s.\nTraxectoria.\nComo operador de c\u00e1mara iniciouse en publicidade, videoclips e filmes de Joaquim Leit\u00e3o, Ana Luisa Guimar\u00e3es e Quirino Sim\u00f5es. Como director e argumentista comezou coa curta metraxe \"Amor &amp; Alquimia\" (1995), que foi exhibida tanto en Europa como en Suram\u00e9rica, recibindo o premio de mellor direcci\u00f3n no festival internacional de cinema da Ba\u00eda, no Brasil, as\u00ed como o premio do p\u00fablico no \"Festival de Sevilla\", en Espa\u00f1a. Despois vir\u00edan a longametraxe \"Pesadelo Cor-de-Rosa\" e o telefilme de acci\u00f3n \"Pulsa\u00e7\u00e3o Zero\".\nEn 2004 escribiu e dirixiu \"Sorte Nula\", un filme con repercusi\u00f3n en Portugal. O seu m\u00e1is recente filme ch\u00e1mase \"Contraluz/Backlight\". Foi rodado integramente nos Estados Unidos, con actores portugueses e americanos."}
{"id": "158489", "revid": "2074", "url": "https://gl.wikipedia.org/wiki?curid=158489", "title": "CNN +", "text": ""}
{"id": "158491", "revid": "1093", "url": "https://gl.wikipedia.org/wiki?curid=158491", "title": "Paro", "text": ""}
{"id": "158493", "revid": "2074", "url": "https://gl.wikipedia.org/wiki?curid=158493", "title": "Ono", "text": ""}
{"id": "158494", "revid": "22570", "url": "https://gl.wikipedia.org/wiki?curid=158494", "title": "Broomridge", "text": "Broomridge \u00e9 un distrito da cidade de Stirling, en Escocia. Est\u00e1 situado ao sur do concello, pr\u00f3ximo do l\u00edmite co concello de Falkirk, e inmediatamente ao sur do centro da cidade.\nXeograf\u00eda.\nAt\u00f3pase ao norte do lugar de Bannockburn e ao leste de St. Ninians. Limita ao leste coa v\u00eda do tren que une Stirling con Glasgow e Edimburgo e ao oeste coa estrada A9, que une Edimburgo e Thurso. Ten d\u00faas grandes \u00e1reas verdes: unha \u00e9 o bosque de Balquiderrock, que \u00e9 unha extensi\u00f3n protexida, e outra \u00e9 o monte de Broom que lle d\u00e1 nome ao distrito.\nHistoria.\nBroomridge era antigamente un casal, pero a partir da d\u00e9cada de 1960 medrou pola urbanizaci\u00f3n dos arrabaldes de Stirling, que non se detivo ata o presente. Est\u00e1 integrado na secci\u00f3n electoral de Stirling Leste, que se estende dende Bannockburn en direcci\u00f3n norte ata o r\u00edo Forth.\nLugares de interese.\nNo distrito de Broomridge at\u00f3pase o instituto de Bannockburn. Tam\u00e9n hai un templo da Igrexa de Escocia, as\u00ed coma un centro social, un centro de sa\u00fade e d\u00faas escolas de ensino primario."}
{"id": "158496", "revid": "6939", "url": "https://gl.wikipedia.org/wiki?curid=158496", "title": "Desocupaci\u00f3n", "text": ""}
{"id": "158500", "revid": "5863", "url": "https://gl.wikipedia.org/wiki?curid=158500", "title": "Xuli\u00e1n Magari\u00f1os", "text": "Xuli\u00e1n Manuel Cipriano Magari\u00f1os Negreira, nado en Negreira o 16 de setembro de 1904 e finado o 9 de xullo de 1934, foi un escritor e avogado galego.\nTraxectoria.\nEntre 1923 e 1928 estudou Dereito en Santiago de Compostela. Foi membro fundador do Seminario de Estudos Galegos durante a s\u00faa etapa universitaria, xunto a Ferm\u00edn Bouza-Brey, Xos\u00e9 Filgueira Valverde e outros estudantes da \u00e9poca. En setembro de 1928 marchou a Madrid para preparar as oposici\u00f3ns a rexistrador da propiedade. En 1930 volveu a Negreira e establ\u00e9cese cun bufete de avogado. Escribiu na prensa (\"A Nosa Terra\", \"C\u00e9ltiga\", \"El Compostelano\", \"El Pa\u00eds Gallego\", \"La Voz de Barcala\", \"N\u00f3s\"), colaborou (con Cordal Car\u00fas, Filgueira Valverde e Lois Tob\u00edo Fern\u00e1ndez) nun \"Vocabulario popular Galego-Castel\u00e1n\" (Santiago, 1928) e publicou d\u00faas noveli\u00f1as curtas na hist\u00f3rica colecci\u00f3n Lar. Enfermo do coraz\u00f3n, faleceu na s\u00faa vila natal en 1934 \u00f3s 29 anos de idade."}
{"id": "158501", "revid": "12452", "url": "https://gl.wikipedia.org/wiki?curid=158501", "title": "Telecinco 2", "text": ""}
{"id": "158504", "revid": "1093", "url": "https://gl.wikipedia.org/wiki?curid=158504", "title": "Jos\u00e9 Lu\u00eds Pensado", "text": ""}
{"id": "158506", "revid": "56817", "url": "https://gl.wikipedia.org/wiki?curid=158506", "title": "CCTV-13", "text": "CCTV-13 (CCTV-13\u00a0\u65b0\u95fb) \u00e9 unha canle todo noticias da CCTV que transmite en mandar\u00edn desde 2003 e co\u00f1ecida como CCTV News Channel ata o ano 2011. Alg\u00fans dos seus informativos, como os da 06:00, o das 12:00 ou o Xinwen Lianbo son dos que emite a CCTV-1."}
{"id": "158508", "revid": "1093", "url": "https://gl.wikipedia.org/wiki?curid=158508", "title": "Fernando Seoane Antelo", "text": ""}
{"id": "158512", "revid": "1093", "url": "https://gl.wikipedia.org/wiki?curid=158512", "title": "Afonso Eanes do Cot\u00f3n", "text": ""}
{"id": "158516", "revid": "1093", "url": "https://gl.wikipedia.org/wiki?curid=158516", "title": "Bieito Ledo Cabido", "text": ""}
{"id": "158517", "revid": "98629", "url": "https://gl.wikipedia.org/wiki?curid=158517", "title": "Fernando Blanco", "text": "O nome de Fernando Blanco pode referirse a:"}
{"id": "158520", "revid": "1888", "url": "https://gl.wikipedia.org/wiki?curid=158520", "title": "Xuli\u00e1n M. Magari\u00f1os Negreira", "text": ""}
{"id": "158521", "revid": "1888", "url": "https://gl.wikipedia.org/wiki?curid=158521", "title": "\u00c1lvaro Mar\u00eda de las Casas", "text": ""}
{"id": "158523", "revid": "5863", "url": "https://gl.wikipedia.org/wiki?curid=158523", "title": "Liet-Lavlut", "text": "Liet-L\u00e1vlut ou Ynternasjonaal Liet \u00e9 un festival anual para os m\u00fasicos que falan calquera das linguas minoritarias de Europa que se celebrou por primeira vez en Frisia en 2002. O obxectivo do festival \u00e9 o de aumentar o interese nas linguas minoritarias de Europa, especialmente da xuventude.\nFestivais.\nLiet-L\u00e1vlut 2004.\nA edici\u00f3n de 2004, ao igual c\u00e1s d\u00faas anteriores, tio lugar en Leeuwarden (Pa\u00edses Baixos). Resultou ga\u00f1ador o fin\u00e9s Niko Valkeap\u00e4\u00e4. Galiza foi representada por Ux\u00eda Senlle, quen acadou o terceiro posto.\nLiet-L\u00e1vlut 2006.\nDado que os saami ga\u00f1aran d\u00faas das tres competici\u00f3ns, o festival celebrouse en \u00d6stersund, Suecia, que \u00e9 o extremo sur da zona que abarcan os pobos saami (situados nos pa\u00edses n\u00f3rdicos). Sesenta competidores, cantando en 25 linguas minoritarias, participaron na rolda eliminatoria preliminar. Once canci\u00f3ns, en representaci\u00f3n de 11 linguas, foron seleccionadas para a competici\u00f3n final.\nA\u00ednda que o ga\u00f1ador foi seleccionado polo xurado do festival, o p\u00fablico puido votar polo seu artista favorito no festival, en Internet e por SMS. O d\u00fao de Johan Kitti saami de Suecia e Ellen Sara Baehr de Noruega ga\u00f1ou o concurso con \"Lu\u0111iin muitalan\u201d, cantado en saami do norte. O favorito do p\u00fablico foi Liza Pannetier, coa s\u00faa canci\u00f3n en occitano, \"Soleu Roge\". Como representante galego competiu o artista compostel\u00e1n Narf.\nLiet-L\u00e1vlut 2008.\nO concurso tivo lugar o 18 de outubro en Lulea (Suecia) e houbo 11 participantes, que cantaron en galego, me\u00e4nkieli, bret\u00f3n, corso, arb\u00ebresh\u00eb, saami, fris\u00f3n, friulano, gal\u00e9s, asturiano e mordoviano. Resultou ga\u00f1ador o corso Jacques Culioli co tema \"Hosanna in excelsis\". Representando a Galiza foi Boy Elliott &amp; the Plastic Bags coa canci\u00f3n \"Planeta 19\", ga\u00f1adora do A polo ghit dese ano.\nLiet-L\u00e1vlut 2009.\nO concurso de 2009 celebrouse o 31 de outubro no teatro De Harmonie en Leeuwarden, a capital da provincia neerlandesa de Frisia.\nA banda de rock de saami finland\u00e9s Somby ga\u00f1ou o concurso. O favorito do p\u00fablico foi o Dr. Drer en Cre Posse de Sarde\u00f1a, coa s\u00faa canci\u00f3n en \"Soleu Roge\".\nLiet-L\u00e1vlut 2010.\nA edici\u00f3n de 2010 ten lugar o 27 de novembro en Lorient. Representando a Galiza ir\u00e1 o grupo de rap Mafia Galega, interpretando o tema \"Billarda sempre\". Ante a falta de apoio institucional, a candidatura galega foi proposta pola Liga Nacional de Billarda. A letra da canci\u00f3n foi escrita por Xabier Cordal."}
{"id": "158524", "revid": "1888", "url": "https://gl.wikipedia.org/wiki?curid=158524", "title": "Manuel Magari\u00f1os Negreira", "text": ""}
{"id": "158525", "revid": "1888", "url": "https://gl.wikipedia.org/wiki?curid=158525", "title": "Manuel Magari\u00f1os", "text": "O nome de Manuel Magari\u00f1os pode referirse a:"}
{"id": "158526", "revid": "56817", "url": "https://gl.wikipedia.org/wiki?curid=158526", "title": "Budapest Keleti p\u00e1lyaudvar", "text": "Budapest Keleti Palyaudvar ou, en h\u00fangaro, Estaci\u00f3n do Leste de Budapest, decote abreviado como Keleti Pu, \u00e9 a estaci\u00f3n ferroviaria m\u00e1is grande de Budapest. Est\u00e1 situado no distrito oitavo da cidade, co\u00f1ecido como J\u00f3zsefv\u00e1ros, cabo da praza Baross (Baross T\u00e9r). Comezou a funcionar en 1881 e os arquitectos encargado da s\u00faa construci\u00f3n foron\nGyula Rochlitz e Janos Feketehazy."}
{"id": "158527", "revid": "6939", "url": "https://gl.wikipedia.org/wiki?curid=158527", "title": "Estaci\u00f3n do Leste de Budapest", "text": ""}
{"id": "158528", "revid": "6939", "url": "https://gl.wikipedia.org/wiki?curid=158528", "title": "Keleti Pu", "text": ""}
{"id": "158530", "revid": "56817", "url": "https://gl.wikipedia.org/wiki?curid=158530", "title": "Magari\u00f1os", "text": "O top\u00f3nimo galego Magari\u00f1os pode referirse a:\nO apelido Magari\u00f1os \u00e9 levado en Galicia por 1760 persoas. Pode referirse a:"}
{"id": "158532", "revid": "23204", "url": "https://gl.wikipedia.org/wiki?curid=158532", "title": "Vampire Weekend", "text": "Vampire Weekend \u00e9 unha banda de indie rock estadounidense de Nova York, formada en 2006 e que asinou con XL Recordings. A banda lanzou o seu primeiro \u00e1lbum, \"Vampire Weekend\" en 2008, que produciu os sinxelos \"Mansard Roof\", \"A-Punk\u201d,\"Oxford Comma\" e \"Cape Cod Kwassa Kwassa\". O \u00faltimo \u00e1lbum da banda, \"Modern Vampires of the City\", foi lanzado en 2013.\nHistoria.\nOs primeiros d\u00edas e o \u00e1lbum debut (2006-2008).\nEzra Koenig, Chris Baio, Rostam Batmanglij, e Chris Tomson formaron a banda a principios de 2006, cando estaban terminando os seus estudos na Universidade de Columbia. O nome de Vampire Weekend deriva dunha pel\u00edcula afeccionada do cantante Ezra Koenig que ti\u00f1a o mesmo nome. Koenig e o bater\u00eda Chris Tomson primeiro colaboraron como membros da banda de comedia-rap \"L'Homme Run\". Foron contratados por XL Recordings, dos cales a banda dixo nunha entrevista: \"Antes que ningunha compa\u00f1\u00eda contactara connosco, nos efectivamente mencionaramos XL como o tipo de compa\u00f1\u00eda ideal para traballar. Non vai s\u00f3 na nosa tendencia, sen\u00f3n que te\u00f1en bo gusto e apoian aos seus artistas.\" Son xestionados por Ian Montone, quen tam\u00e9n administra The White Stripes.\nA banda ga\u00f1ou atenci\u00f3n a trav\u00e9s de diversos blogs, como Stereogum. A banda est\u00e1 influenciada tanto pola m\u00fasica africana como pola m\u00fasica cl\u00e1sica occidental, que describe o seu x\u00e9nero da m\u00fasica como \"Upper West Side Soweto\", con canci\u00f3ns como \"Cape Cod Kwassa Kwassa\" que fai referencia a m\u00fasica soukou congolesa.\nEn 2007, a canci\u00f3n de Vampire Weekend \"Cape Cod Kwassa Kwassa\" clasificouse 67\u00ba na lista de Rolling Stone das 100 mellores canci\u00f3ns do aAno. En novembro de 2007, a banda realiza unha xira que percorreu os Pa\u00edses Baixos con The Shins. A revista Spin decl\u00e1raos o mellor novo grupo do ano en marzo de 2008, e foron a primeira banda en ser fotografada para a portada da revista antes de lanzar o seu \u00e1lbum debut.\nO \u00e1lbum debut da banda, chamado tam\u00e9n \"Vampire Weekend\", foi lanzado 29 de xaneiro de 2008. Foi un \u00e9xito nos Estados Unidos e no Reino Unido, alcanzando o posto n\u00famero 15 na lista de \u00e1lbums do Reino Unido e n\u00famero 17 no Billboard 200. Lanz\u00e1ronse catro singles do \u00e1lbum, mentres que \"A-Punk\" alcanzou o lugar n\u00famero 25 no Billboard Modern Rock e o n\u00famero 55 na lista de sinxelos do Reino Unido, \"Oxford Comma\" alcanzou o lugar n\u00famero 38 no Reino Unido. \"A-Punk\" foi clasificada como a cuarta na lista das mellores canci\u00f3ns de 2008 da revista Rolling Stone. \"A-Punk\" tam\u00e9n aparece no programa de televisi\u00f3n do Reino Unido, The Inbetweeners, e nos xogos Guitar Hero 5 e LEGO Rock Band. Durante o ver\u00e1n de 2008, Vampire Weekend actuaron no SummerStage que se celebra no parque central de Nova York.\nContra (2009 - actualidade).\nO segundo \u00e1lbum da banda, \"Contra\", foi lanzado o 11 de xaneiro 2010 no Reino Unido e ao d\u00eda seguinte nos Estados Unidos. O 5 de outubro de 2009, \"Horchata\" foi lanzado como unha descarga gratu\u00edta no sitio web da banda. O primeiro sinxelo do \u00e1lbum, \"Cousins\", foi lanzado o 17 de novembro de 2009. As copias iniciais do CD e LP vendidas en tendas de discos independentes nos Estados Unidos incl\u00faen un CD extra de 3 pistas. \"Contra\" foi o primeiro \u00e1lbum da banda en debutar no #1 no Billboard 200.\nO 9 de xaneiro de 2010, a banda fixo un concerto ac\u00fastico para MTV Unplugged. Ao mes seguinte, a banda xirou por Europa e o Reino Unido co d\u00fao electro canadense Fan Death como abreconcertos. O v\u00eddeo do seu seguinte sinxelo \"Giving Up the Gun\" tam\u00e9n foi lanzado o 18 de febreiro de 2010 que incl\u00fae cameos de Joe Jonas, Lil Jon, RZA, Jake Gyllenhaal e Daft Punk.\nO 6 de marzo de 2010, a banda apareceu como invitado musical de Saturday Night Live co comediante Zach Galifianakis como anfitri\u00f3n. \u00c9 a segunda vez que a banda apareceu como m\u00fasico invitado no show, o primeiro foi durante a tempada de 33\u00aa da temporada do 2008 nun episodio que a actriz Amy Adams como anfitrioa. Tam\u00e9n participou en festivais en todo os Estados Unidos como Coachella, Bonnaroo e All Points West, as\u00ed como o festival do Groovin' The Moo en Australia.\nO 3 de xu\u00f1o de 2010, a banda foi entrevistada por Stephen Colbert no Colbert Report. Colbert sostivo que o sinxelo \"Oxford Comma\" era realmente importante a pesar do que opine a banda e o desacordo de Ezra. A banda tam\u00e9n tocou a canci\u00f3n \"Holiday\" de \"Contra\". O seu terceiro sinxelo, \"Holiday\", foi lanzado o 7 de xu\u00f1o de 2010. Outra nova canci\u00f3n, \"Jonathan Low\", apareceu na banda sonora de \"\", que foi lanzado o 8 de xu\u00f1o."}
{"id": "158534", "revid": "5132", "url": "https://gl.wikipedia.org/wiki?curid=158534", "title": "Rep\u00fablica da India", "text": ""}
{"id": "158536", "revid": "27155", "url": "https://gl.wikipedia.org/wiki?curid=158536", "title": "Parque Natural do Delta do Ebro", "text": "O parque natural do Delta do Ebro, chamado \"Parc Natural del Delta de l'Ebre\" en catal\u00e1n, local\u00edzase na desembocadura do r\u00edo Ebro, na provincia de Tarragona, entre as comarcas do Baix Ebre e do Montsi\u00e0, na parte m\u00e1is meridional de Catalu\u00f1a. Foi declarado parque natural en agosto de 1983, e ampliado en 1986. En 2010 contaba cunha extensi\u00f3n total de 7.736 hect\u00e1reas (3979 hect\u00e1reas no hemidelta dereito e 3757 hect\u00e1reas no hemidelta esquerdo).\nO r\u00edo Ebro, o m\u00e1is caudaloso da pen\u00ednsula Ib\u00e9rica, \u00e9 o principal responsable desta contorna, achegando os materiais arrincados da s\u00faa cabeceira para depositalos aqu\u00ed, na conxunci\u00f3n co Mediterr\u00e1neo. Os sedimentos son por tanto, materiais provenientes dos Pireneos, o sistema Ib\u00e9rico e a Cordilleira Cant\u00e1brica, lugares de onde nace o r\u00edo e afluentes del. A cantidade de materiais sedimentados crearon unha superficie de m\u00e1is de 320 km\u00b2, na que se formaron numerosos h\u00e1bitats. A actual forma do Delta \u00e9 unha \"frecha\" perfectamente debuxada que penetra preto de 22\u00a0km no mar, creando as\u00ed o terceiro maior delta do Mediterr\u00e1neo tras o Delta do Nilo con 24.000\u00a0km\u00b2 e o do R\u00f3dano, que abarca unha superficie de 500\u00a0km\u00b2.\nO delta do Ebro \u00e9 a zona h\u00famida m\u00e1is grande de Catalu\u00f1a e unha das m\u00e1is importantes de Europa Occidental detr\u00e1s do parque rexional da Camarga en Francia e do parque nacional de Do\u00f1ana no sur de Espa\u00f1a.\nH\u00e1bitats.\nArrozais.\nNo Delta do Ebro existen unhas 22.000 hect\u00e1reas de arrozais. Creando, este cultivo, un lugar id\u00f3neo de refuxio, alimento e cr\u00eda para moitas aves acu\u00e1ticas. Algunhas das aves m\u00e1is com\u00fans son as pernaslongas, a perdiz do mar ou o mazarico negro. Tam\u00e9n son frecuentes aves das familias Ardeidae, Laridae ou Sternidae.\nA presenza das aves nos arrozais tam\u00e9n causa danos \u00f3 cultivo. As\u00ed, por exemplo o Flamengo pisa a planta e ocasiona grandes perdas. Mediante a vixilancia, a espantada de aves e as axudas econ\u00f3micas reduc\u00edronse os danos econ\u00f3micos. Outra ave que pode ocasionar danos nos arrozais \u00e9 o Cam\u00f3n, neste caso por alimentarse directamente da planta do arroz; sendo este un fen\u00f3meno habitual en toda a costa mediterr\u00e1nea. Algunhas medidas que te\u00f1en mitigado o problema\nforon a separaci\u00f3n natural dos arrozais das canaveiras por balsas de auga salgada, o peche das leiras afectadas por tendidos el\u00e9ctricos ou a realizaci\u00f3n de fotograf\u00eda a\u00e9rea para acadar unha mellor peritaxe.\nPerigos.\nEspecies invasoras.\nComa noutros lugares naturais, o Delta do Ebro sufre as consecuencias da proliferaci\u00f3n de especies ex\u00f3ticas, que rematan sendo invasoras. A orixe destas invasi\u00f3ns \u00e9 m\u00faltiple, podendo estar vinculada a actividades pesqueiras ou n\u00e1uticas, \u00f3 turismo ou a solta e abandono de mascotas dom\u00e9sticas. Coma exemplo citar o fiuncho de auga ou o xacinto de auga dentro do reino vexetal. En canto \u00f3s animais citar tartarugas non aut\u00f3ctonas (coma o \"Trachemys spp.\" ou o \"Pseudemys spp.\"), o mexill\u00f3n cebra, a ameixa asi\u00e1tica, o caracol maz\u00e1, o caranguexo vermello ou o caranguexo sinal."}
{"id": "158537", "revid": "22570", "url": "https://gl.wikipedia.org/wiki?curid=158537", "title": "CCTV-HD", "text": "CCTV-HD \u00e9 a canle da CCTV chinesa que emite en alta definici\u00f3n. Comezou en probas o 1 de xaneiro de 2008 e o 30 de xu\u00f1o de 2008 foi a data de comezo de emisi\u00f3n oficial."}
{"id": "158539", "revid": "89787", "url": "https://gl.wikipedia.org/wiki?curid=158539", "title": "August Strindberg", "text": "Johan August Strindberg, nado en Estocolmo o 22 de xaneiro de 1849 e finado na mesma cidade o 14 de maio de 1912, foi un escritor e dramaturgo sueco.\nEst\u00e1 considerado como un dos escritores m\u00e1is importantes de Suecia e reco\u00f1ecido no mundo, principalmente, polas s\u00faas obras de teatro; foi o renovador do teatro sueco e precursor en certa maneira dos chamados teatro da crueldade e teatro do absurdo."}
{"id": "158540", "revid": "25871", "url": "https://gl.wikipedia.org/wiki?curid=158540", "title": "Teatro da crueldade", "text": "O teatro da crueldade foi un movemento teatral moi heterox\u00e9neo, inspirado nas ideas do escritor franc\u00e9s Antonin Artaud. Trata de sorprender e impresionar aos espectadores mediante situaci\u00f3ns impactantes e inesperadas. Ten a pretensi\u00f3n de deixar unha pegada no espectador, que a obra o marque. Peter Weiss, Fernando Arrabal, David Mamet, Martin McDonagh ou August Strindberg son autores influ\u00eddos pou cultivadores deste tipo de teatro."}
{"id": "158541", "revid": "98629", "url": "https://gl.wikipedia.org/wiki?curid=158541", "title": "Lu\u00eds XIII de Francia", "text": "Lu\u00eds XIII de Francia, chamado \"o Xusto\", nado en Fontainebleau o 27 de setembro de 1601 e finado en Saint-Germain-en-Laye o 14 de maio de 1643, Rei de Francia e de Navarra (1610\u20131643), co-pr\u00edncipe de Andorra (1610-1643) e conde de Barcelona (Lu\u00eds I) (1641-43). En 1641, trala sublevaci\u00f3n de Catalu\u00f1a, o principado p\u00faxose baixo a protecci\u00f3n de Francia e nomeou conde de Barcelona a Lu\u00eds XIII. Era fillo de Henrique IV de Francia e III de Navarra e de Mar\u00eda de M\u00e9dici e foi o pai de Lu\u00eds XIV, alcumado como o \u00abRei Sol\u00bb.\nTraxectoria.\nA infancia de Lu\u00eds XIII \u00e9 co\u00f1ecida grazas ao protocolo deixado polo seu m\u00e9dico persoal, o cal anotaba non s\u00f3 os detalles da sa\u00fade do seu paciente, sen\u00f3n que tam\u00e9n chegou a escribir apartes sobre a s\u00faa vida \u00edntima.\nLu\u00eds XIII creceu cos seus irm\u00e1ns no castelo de Saint-Germain-en-Laye. Foi criado \u00e1 beira dos fillos bastardos do seu pai, nunha atmosfera que segundo parece era algo disoluta. Un diplom\u00e1tico italiano, escribir\u00eda en 1608 non ver unha desorde m\u00e1is grande que a da corte de Francia. O futuro rei concibiu unha gran aversi\u00f3n pola desorde e a depravaci\u00f3n. O delf\u00edn non sa\u00edu de Saint-Germain ata 1609, cando partiu para vivir no Louvre \u00e1 beira do seu pai para aprender sobre o seu futuro cargo como rei.\nO novo rei recibe unha educaci\u00f3n superficial por parte do seu preceptor, Gilles de Souvr\u00e9. Pouco interesado no lat\u00edn e as letras, o novo rei inter\u00e9sase m\u00e1is que nada na caza e a m\u00fasica. Lu\u00eds XIII \u00e9 tam\u00e9n un bo debuxante e un bo cabaleiro, grazas aos ensinos do seu sub-gobernante, Antoine de Pluvinel, pero como confesa a s\u00faa tartamudez, \u00e9 t\u00edmido e non ten confianza en si mesmo. Moitos dos seus bi\u00f3grafos atrib\u00faenlle un car\u00e1cter violento, nervioso, inquedo, agresivo. Alg\u00fans testemu\u00f1os fan referencia aos malos tratos aos que foi sometido o delf\u00edn polo seu pai Henrique IV para modelar a s\u00faa personalidade e dotala da virilidade que cr\u00eda lle faltaba.\nEn 1610, cando morre Henrique IV, Lu\u00eds XIII accede ao trono con tan s\u00f3 nove anos. O poder \u00e9 ent\u00f3n asegurado pola s\u00faa nai Mar\u00eda de M\u00e9dici, quen asume a rexencia no reino. A maior\u00eda de idade do rei \u00e9 proclamada en 1614, pero Mar\u00eda declara que Lu\u00eds \u00e9 demasiado d\u00e9bil de corpo e alma para asumir os deberes do seu cargo, ap\u00e1rtao do consello e deixa que gobernen os seus favoritos Concino Concini e Leonora Dori, quen acaparan os cargos m\u00e1is altos e importantes do reino.\nTraumatizado pola morte brutal do seu pai, o pequeno rei non tivo unha infancia moi alegre. Primeiro, non puido atopar ning\u00fan substituto ao amor paternal \u00e1 beira da s\u00faa nai que non o consideraba para nada e sempre mostrou especial trato polo seu fillo pequeno, Gast\u00f3n. Lu\u00eds enc\u00e9rrase rapidamente en si mesmo. Ademais, o odio cara aos favoritos italianos da s\u00faa nai fai agrandar a s\u00faa tristeza. A medida que Lu\u00eds crece, conv\u00e9rtese nunha persoa taciturna e desconfiada.\n\u00c1 beira de todos os seus defectos, Lu\u00eds ti\u00f1a os instintos dun rei digno como o seu pai. Indign\u00e1base de ver a Concino Concini, un estranxeiro incapaz, segundo el, de usurpar o goberno do seu reino, mentres que a el deix\u00e1bano nun recuncho do Louvre. O rei sufr\u00eda tam\u00e9n de celos polo seu irm\u00e1n Gast\u00f3n, quen fora nomeado duque de Anjou e de Orle\u00e1ns, e quen fose o favorito de Rexenta.\nA rexencia de Mar\u00eda de M\u00e9dicis foi catastr\u00f3fica. A terrible xesti\u00f3n dos asuntos por parte da ra\u00ed\u00f1a fai que se creen problemas no reino, e crea no pequeno rei un gran sentimento de amargura. En 1615, Mar\u00eda casa ao seu fillo con Ana de Austria, infanta de Espa\u00f1a o 21 de novembro na cidade de Bordeos. Para Lu\u00eds non \u00e9 m\u00e1is que outra humillaci\u00f3n, pois segundo o recordo do seu pai, Lu\u00eds ve en Ana unha simple espa\u00f1ola e polo tanto unha inimiga. O rei, que s\u00f3 ti\u00f1a 14 anos, non consuma o seu matrimonio, e hai que esperar catro anos para que o rei, empuxado polo duque de Luynes, comparta os seus apousentos coa ra\u00ed\u00f1a.\nConflitos do reino.\nGrazas a un golpe de forza, o 24 de abril de 1617 Lu\u00eds XIII accede ao poder, ordenando a morte do favorito da s\u00faa nai, Concino Concini. Fai exiliar \u00e1 s\u00faa nai a Blois co fin de poder ocupar o trono. En realidade, Lu\u00eds XIII substitu\u00edu a Concini polo seu propio favorito, o duque de Luynes. Luynes acumula t\u00edtulos e fortuna, o que crea un sentimento de discordia entre alg\u00fans, xa que o favorito do rei \u00e9 ademais un p\u00e9simo home de estado.\nEn 1619 a ra\u00ed\u00f1a-nai esc\u00e1pase do castelo de Blois e levanta un ex\u00e9rcito contra o seu fillo, quen decide reconciliarse con ela asinando o tratado de Angulema, no que Lu\u00eds lle cede as cidades de Angers e Chinon, pero proh\u00edbelle que volva ao consello. En 1620, Mar\u00eda provoca unha guerra civil que conclu\u00edu coa s\u00faa derrota total na batalla de Ponts-de-C\u00e9 en agosto de 1620. Medorento de que a s\u00faa nai seguise maquinando para derrocalo, o rei decide aceptar o seu retorno \u00e1 corte de Francia. Pouco despois de que se dese a paz, o rei viaxa a Pau en Navarra, lugar onde tam\u00e9n \u00e9 soberano, para restablecer o culto cat\u00f3lico, prohibido polos protestantes desde hab\u00eda xa m\u00e1is de medio s\u00e9culo. Desde ent\u00f3n Lu\u00eds XIII quixo po\u00f1er fin aos privilexios pol\u00edticos dos que se beneficiaban os protestantes desde as guerras relixiosas.\nEn 1621 leva a cabo unha primeira campa\u00f1a contra os protestantes, o que permite a toma de Saint-Jean-d'Ang\u00e9ly, pero perde ante Montauban en gran parte grazas \u00e1 incompetencia de Luynes. Este \u00faltimo morre de escarlatina durante o sitio de Montheurt.\nLu\u00eds XIII decide participar activamente nos negocios do estado e de vincularse a un s\u00f3 ministro, goberna con Br\u00fblant de Sillery e o seu fillo, o marqu\u00e9s de Puisieux, as\u00ed como con Vieuville que perderon rapidamente o favor pola s\u00faa incompetencia.\nEn 1624, Mar\u00eda de M\u00e9dicis logra facer entrar ao cardeal Richelieu no consello do rei, prelado que fora representante do clero nos estados xerais de 1614 e ministro do gobernador Concini. A maior parte de historiadores resaltan a proximidade das relaci\u00f3ns entre Lu\u00eds XIII e o cardeal Richelieu, que escribiu: \u00ab\"Je soumets cette pens\u00e9e comme toutes les autres \u00e0 votre majest\u00e9\"\u00bb (\u00abSometo este pensamento como todos os outros \u00e1 s\u00faa maxestade\u00bb), para dicir ao rei que non intentar\u00eda gobernar xamais no seu lugar.\nOs dous homes comparten unha mesma concepci\u00f3n da grandeza de Francia e das prioridades que se impo\u00f1en no dominio pol\u00edtico. O programa pol\u00edtico de Richelieu manif\u00e9stase de varios xeitos: a racionalizaci\u00f3n do sistema administrativo, a loita contra a casa de Habsburgo no exterior e a submisi\u00f3n dos grandes se\u00f1ores feudais.\nFrecuentemente d\u00edxose que Richelieu combatera aos protestantes no interior, dunha forma planificada. Esta afirmaci\u00f3n resulta err\u00f3nea, xa que todas as guerras contra os Hugonotes foron provocadas polas sublevaci\u00f3ns dun dos seus xefes, (o duque de Rohan e pr\u00edncipe de Soubise). Incluso o sitio de La Rochelle non se iniciou ata que Rohan comezou as hostilidades.\nA rendici\u00f3n desta \u00faltima cidade, logo dun longo sitio que terminou en 1628, \u00e9 seguido pola promulgaci\u00f3n do edicto de graza de Ales (28 de xu\u00f1o de 1629), que prohib\u00eda as asembleas pol\u00edticas e suprim\u00eda os sitios de seguridade protestante, pero manti\u00f1a a liberdade de culto en todo o reino, salvo en Par\u00eds.\nLu\u00eds XIII debe plantar cara \u00e1 hostilidade dunha parte da familia real cara a Richelieu. A xornada das Dupes (10 de novembro de 1630), durante a cal a corte fai caso ao cardeal (quen fora despedido) logo dun violento altercado entre o rei e a ra\u00ed\u00f1a nai, que termina co exilio da ra\u00ed\u00f1a en Moulins (o rei non a ver\u00eda nunca m\u00e1is), a prisi\u00f3n do chanceler Michel de Marillac e a ejecuci\u00f3n do irm\u00e1n deste, o mariscal de Marillac, por motivos falaces.\nQuerendo humillar o orgullo dos grandes do reino, o rei m\u00f3strase inflexible en varias ocasi\u00f3ns logo da execuci\u00f3n do conde de Montmorency-Bouteville por violar a prohibici\u00f3n de duelos e logo da execuci\u00f3n do duque de Montmorency por rebeli\u00f3n. A lenda que fixo de Lu\u00eds un fantoche sometido a Richelieu ten orixe no rexeitamento de numerosos contempor\u00e1neos que non aceptan que o rei estivese conforme coas numerosas execuci\u00f3ns que tiveron lugar baixo o seu reinado.\nLu\u00eds XIII debe someter varias revoltas organizadas por Gast\u00f3n de Orle\u00e1ns e facer encerrar a varios dos seus medio irm\u00e1ns, como o duque de Vend\u00f4me. Consciente dos dilemas que axitaban ao rei, Pierre de Corneille ded\u00edcalle varias r\u00e9plicas do \"Cid\". A atenci\u00f3n do rei \u00e9 a partir de 1631 obnubilada pola guerra dos Trinta Anos. Logo da morte do seu pai, a guerra contra Espa\u00f1a fora en cada ocasi\u00f3n aprazada. O enderezamento de Francia feito por Richelieu levou ao crecemento das tensi\u00f3ns franco-espa\u00f1olas. Durante varios anos, os dous pa\u00edses viven unha pequena guerra fr\u00eda (pasaxe do paso de Susa e a liberaci\u00f3n de Mantua). O ano 1635 marca un verdadeiro cambio: Francia declara a guerra aberta a Espa\u00f1a. En diante, ata o final do seu reinado, o rei comprom\u00e9tese nunha terrible guerra durante a cal, en varias ocasi\u00f3ns, manda persoalmente o seu ex\u00e9rcito (sitio de Corbie). Tras alg\u00fans anos dif\u00edciles, o ex\u00e9rcito franc\u00e9s logra aos poucos a derrota do ex\u00e9rcito espa\u00f1ol.\nObra pol\u00edtica.\nLu\u00eds XIII foi un rei que se preocupou polo benestar do seu pobo, foi el quen impuxo a obrigaci\u00f3n dos bispos a dar unha remuneraci\u00f3n aos oficiais do culto. Tam\u00e9n axudou a San Vicente de Paul a fundar unha congregaci\u00f3n relixiosa na que se buscaba axudar aos m\u00e1is pobres. Terminou a construci\u00f3n do ponte Neuf (novo), fixo cavar a canle de Briare e creou a primeira oficina de censo de desempregados e inv\u00e1lidos.\nPermite tam\u00e9n o retorno das escolas dos xesu\u00edtas de Clermont en Par\u00eds, escolas que foron abertas aos fillos dos burgueses. \u00c9 Lu\u00eds XIII quen crea o corpo de Intendentes, quen substitu\u00edron aos bailios e senescais na administraci\u00f3n do territorio; tam\u00e9n baixo o seu reino ac\u00fa\u00f1ase o primeiro lu\u00eds de ouro.\nAs dificultades atopadas en 1638, as\u00ed como o seu temperamento piadoso, lev\u00e1rono a po\u00f1er a Francia baixo a protecci\u00f3n da Virxe Mar\u00eda. Tam\u00e9n redacta co seu confesor, o pai Nicol\u00e1s Caussin, un libro de rezos.\nSobre o plan territorial, Francia est\u00e9ndese considerablemente baixo o seu reino. O Reino de Navarra (Baixa Navarra; Ultraportos) (englobando ao Bearn) foi incorporado \u00e1 coroa, mentres que os protestantes deixaron de reivindicar un estado dentro do estado. Catalu\u00f1a, a cal atop\u00e1base en revoltas contra o resto de Espa\u00f1a, \u00e9 anexionada temporalmente a Francia (1640-1652), as\u00ed como Savoia e o Piemonte. A cidade de Casale Monferrat, na Lombard\u00eda, corre a mesma sorte. Perpi\u00f1\u00e1n e o condado do Rosell\u00f3n foron definitivamente anexionados a Francia, na Paz dos Pireneos, reinando xa o seu fillo Lu\u00eds XIV. Ao norte, unha gran parte de Hainaut foi conquistada coa toma de Arras. Ao leste, Lorena \u00e9 integramente ocupada polas tropas francesas. Finalmente, o rei subvenciona as expedici\u00f3ns de Samuel de Champlain ao Canad\u00e1 e favorece o desenvolvemento da Nova Francia.\nA s\u00faa relaci\u00f3n con Richelieu foi complicada, e sen d\u00fabida evolucionou co tempo cara a unha afecci\u00f3n verdadeira. \u00c1 morte do cardeal, o rei decide reconciliarse con alg\u00fans dos antigos conspiradores, como o seu medio-irm\u00e1n C\u00e9sar de Vend\u00f4me e os seus fillos, o duque de Mercoeur e o duque de Beaufort, a\u00ednda que non o nomea primeiro ministro e contin\u00faa a pol\u00edtica levada a cabo por Richelieu. Antes de morrer, con todo, o rei nomea como ministro principal a Mazarino, feitura e continuador de Richelieu, que haber\u00eda de prolongar a s\u00faa pol\u00edtica no reinado seguinte, no cal culminar\u00eda a tendencia absolutista de Lu\u00eds XIV.\nPersonalidade.\nLu\u00eds XIII foi un rei-soldado como o seu pai. Desde pequeno estivo fascinado polos cabalos e as armas. Foi un excelente cabaleiro, bateuse frecuentemente no campo de batalla. En tempos de paz a caza era o seu pasatempo favorito.\nEra un home moi piadoso e profundamente cat\u00f3lico. Si respectaba aos protestantes era s\u00f3 por respecto ao traballo pacificador que fixo o seu pai. A s\u00faa nai, Mar\u00eda de M\u00e9dici sempre velou porque o seu fillo recibise unha estrita educaci\u00f3n cat\u00f3lica, ao momento que Lu\u00eds XIII sent\u00eda horror do pecado. O seu rexeitamento das vaidades, fixeron que tivese unha gran desconfianza cara aos seus cortes\u00e1ns e sobre todo das mulleres, as cales consideraba fr\u00edvolas e viciosas.\nA misoxinia do rei fixo correr alg\u00fans rumores sobre a s\u00faa posible homosexualidade. Lu\u00eds XIII tivo un certo n\u00famero de favoritos (en orde: duque de Luynes, marqu\u00e9s de Toiras, Baradat, duque de San Sim\u00f3n e o marqu\u00e9s de Cinq-Mars). A\u00ednda que os seus contempor\u00e1neos parecen non ver nas s\u00faas amizades masculinas proba algunha de homosexualidade. Alg\u00fans historiadores examinaron a teor\u00eda da posible homosexualidade de Lu\u00eds XIII, a\u00ednda que ning\u00fan logrou achegar probas tanxibles que permitan corroborar a teor\u00eda.\nA sucesi\u00f3n do rei.\nA maior preocupaci\u00f3n de Lu\u00eds XIII durante o seu reinado foi a ausencia dun herdeiro var\u00f3n. Cunha sa\u00fade mediocre e sacudida por fortes enfermidades, o rei estivo a piques de morrer en varias ocasi\u00f3ns. O feito de que o rei puidese morrer subitamente sen deixar herdeiro, fixo crecer unha grande esperanza nos pretendentes ao trono, entre os que se atopaban o seu irm\u00e1n, os seus medio-irm\u00e1ns e os seus sobri\u00f1os. Ademais a dificultosa relaci\u00f3n entre rei e a ra\u00ed\u00f1a fac\u00eda que a esperanza dos pr\u00edncipes aumentase, esperando que o rei non tivese un herdeiro.\nEn 1626, a ra\u00ed\u00f1a, empuxada pola duquesa de Chevreuse, participa no complot do conde de Chalais, para asasinar ao rei. A partir da data, a parella vive separada. Logo de que Francia entrase na guerra dos Trinta Anos, Ana de Habsburgo trata de informar en segredo aos espa\u00f1ois sobre as disposici\u00f3ns militares e pol\u00edticas francesas. Unha vez que a traiz\u00f3n fose descuberta, falouse de divorcio e de repudio, pero o asunto foi finalmente sufocado polo rei mesmo.\nNa mesma \u00e9poca, o rei est\u00e1 nunha posici\u00f3n dif\u00edcil a nivel internacional xa que se atopa en conflito con dous soberanos Habsburgo: Fernando III do Sacro Imperio e Filipe IV de Espa\u00f1a. neste contexto, no 1638, e logo de 23 anos de matrimonio, naceu:\nEn 1640 os reis te\u00f1en un segundo fillo:\nTres anos m\u00e1is tarde, un 14 de maio (o mesmo d\u00eda que o seu pai Henrique IV de Francia) con 42 anos de idade e exactamente 33 anos de reinado, morre da enfermidade de Crohn, logo de pasar seis semanas con c\u00f3licos e v\u00f3mitos. O seu corpo foi levado ata a Bas\u00edlica de Saint-Denis, sen ningunha cerimonia segundo os desexos do rei, que non quer\u00eda angustiar o seu pobo cun gasto excesivo e in\u00fatil."}
{"id": "158542", "revid": "1131", "url": "https://gl.wikipedia.org/wiki?curid=158542", "title": "Xendive", "text": "O top\u00f3nimo galego Xendive pode referirse a:"}
{"id": "158547", "revid": "1131", "url": "https://gl.wikipedia.org/wiki?curid=158547", "title": "El Anunciador", "text": "El Anunciador foi o nome de varias publicaci\u00f3ns:"}
{"id": "158550", "revid": "56817", "url": "https://gl.wikipedia.org/wiki?curid=158550", "title": "El Anunciador (Pontevedra)", "text": "El Anunciador foi un xornal editado en Pontevedra entre 1877 e 1893.\nTraxectoria.\nSubtitulado Diario de noticias, anuncios, e intereses morales y materiales, apareceu 1 de xaneiro de 1877. Jos\u00e9 Mar\u00eda Madrigal foi o seu fundador e propietario. Foron os seus directores: Jos\u00e9 Mar\u00eda Madrigal, a quen sucedeu en 1879 Indalecio Armesto, Jos\u00e9 Su\u00e1rez, Juan Manuel Rodr\u00edguez, Cosme Fern\u00e1ndez Soler, Emilio Couto e Jos\u00e9 Sequeiros Matos. Foi un xornal de tendencia primeiramente independente, cunha segunda etapa liberal e unha terceira plenamente republicana, sempre ao servizo da democracia e con aversi\u00f3n \u00e1 monarqu\u00eda. En xaneiro de 1881 tivo unha denuncia pola s\u00faa pol\u00edtica liberal, polo que suspendeu a s\u00faa publicaci\u00f3n, aparecendo para substitu\u00edlo \"El Avisador\" os d\u00edas que durou a sanci\u00f3n. A partir de novembro de 1879 cambiou de subt\u00edtulo por Diario de intereses generales, noticias y anuncios e dende principios de 1885 Diario de Pontevedra. En maio de 1891 o Partido Republicano encargouse da s\u00faa redacci\u00f3n e serviulle de voceiro co subt\u00edtulo Diario Republicano, que cambiou a Diario republicano progresista cando a principios de 1892 por desavinzas na coalici\u00f3n republicana se fan cargo del os progresistas do partido. Cesou a s\u00faa publicaci\u00f3n en maio de 1893."}
{"id": "158551", "revid": "23204", "url": "https://gl.wikipedia.org/wiki?curid=158551", "title": "Indalecio Armesto", "text": "Indalecio Jos\u00e9 Armesto Cobi\u00e1n foi un fil\u00f3sofo, pol\u00edtico, xurista, avogado e xornalista galego nado o d\u00eda 29 de setembro de 1837, na cidade de Pontevedra. Hegeliano e secreto mas\u00f3n a voces, tivo unha axitada vida p\u00fablica, destacada pola continua loita a favor da rep\u00fablica e das reformas sociais. O 22 de febreiro de 1890, despois dun atentado con arma de fogo perpetrado por Carmen Aldao o 19 de abril de 1889, morre en Pontevedra, debido a un repentino derramamento cerebral froito dunha pos\u00edbel mala recuperaci\u00f3n das s\u00faas feridas.\nTraxectoria vital.\nInfancia e xuventude (1836-1865).\nIndalecio Armesto nace en Pontevedra o d\u00eda 29 de setembro de 1837, fillo de Ramona Armesto e de pai desco\u00f1ecido. \u00c9 bautizado na parroquia de San Bartolom\u00e9, recibindo o nome de Indalecio Jos\u00e9. Pertence a unha familia de certa fidalgu\u00eda, na que atopa un ambiente cultural propicio para unha fonda formaci\u00f3n, en tolerancia liberal. A saga dos Armesto coa que conviv\u00eda destacaba por acoller grandes nomes como o de Pedro Armesto (av\u00f3), Constantino Armesto (t\u00edo), Federico Saiz (cu\u00f1ado) ou V\u00edctor Said Armesto (sobri\u00f1o). \nA\u00ednda as\u00ed, a crise econ\u00f3mica familiar leva a I. Armesto a non acadar m\u00e1is que a formaci\u00f3n primaria, debido \u00e1 necesidade de traballar en oficinas de Pontevedra e, posteriormente, A Coru\u00f1a. Os estudos oficiais nunca reflectiron o seu verdadeiro nivel cultural. Autodidacta de serie, o seu precoz talento quedaba demostrado por m\u00faltiples poemas, destacando o seu soneto dedicado ao gobernador Jos\u00e9 Mar\u00eda de Michelena.\nAos 18 anos trasl\u00e1dase a Madrid, traballando nun primeiro intre no Monte P\u00edo, xunto con Melchor Ord\u00f3\u00f1ez, colaborando con publicaci\u00f3ns desa Sociedade. M\u00e1is tarde ac\u00f3llese baixo a tutela de Eduardo Chao, bo amigo, traballando na Compa\u00f1\u00eda \u00abLa Uni\u00f3n\u00bb e incluso escribindo no xornal \u00ab\"El Cr\u00e9dito\"\u00bb. Participa nas discusi\u00f3ns que se levan a cabo no caf\u00e9 \u00abEl Iris\u00bb, nas que participaban grandes figuras como Eugenio Montero R\u00edos, o seu declarado inimigo pol\u00edtico, Juan Bravo Murillo ou Roberto Robert y Casacuberta. Rexeita o krausismo da \u00e9poca, que ti\u00f1a ra\u00edces profundas en Madrid, criticando duramente os seus achegamentos, como a doutrina harm\u00f3nica de Juli\u00e1n Sanz del R\u00edo. Colabora nos xornais \u00ab\"La Discusi\u00f3n\"\u00bb, dirixido por Francisco Pi y Margall, e en \u00ab\"La Tutelar\"\u00bb, dirixido por Jos\u00e9 Canalejas. Estableceu amizade cos pol\u00edticos republicanos Emilio Castelar, Francisco Pi y Margall e Jos\u00e9 Mar\u00eda Rivero.\nNo ano 1864 \u00e9 part\u00edcipe da ruptura do partido dem\u00f3crata entre socialistas, como Nicol\u00e1s Salmer\u00f3n ou Francisco Pi y Margall, e individualistas, como Emilio Castelar ou Eugenio Garc\u00eda Ruiz. Armesto opta pola v\u00eda socialista, facendo gala do seu estilo sint\u00e9tico que trata de solucionar as tensi\u00f3ns entre sociedade e individuo sen rachar en ambos momentos. \u00c9 clara a afinidade coas ideas piymargallianas e con Nicol\u00e1s Salmer\u00f3n.\nDe Pontevedra ao exilio en Portugal (1865-1868).\nDespois da tr\u00e1xica \u00abNoite de San Daniel\u00bb, na que participa activamente, en 1865 regresa a Pontevedra. Formando parte do Comit\u00e9 Democr\u00e1tico, comeza a tomar parte na actividade pol\u00edtica e xornal\u00edstica da cidade. Colabora en \u00ab\"El Pa\u00eds\"\u00bb, \u00ab\"La Perseverancia\"\u00bb e \u00ab\"El Alerta\"\u00bb. A s\u00faa m\u00e1xima actividade ter\u00e1 lugar coa s\u00faa entrada no xornal \u00abEl progreso\u00bb, tratando tem\u00e1ticas moi variadas. Escribe filosof\u00eda, econom\u00eda, pol\u00edtica, \u2026 pasando por ensaios literarios e poes\u00eda. \nCoa sospeita xeneralizada de que I. Armesto e a s\u00faa familia son progresistas e liberais, agudizada polos contactos que este tivera en Madrid, nos que destacan membros do partido dem\u00f3crata e da intelectualidade do momento, as\u00ed como pola s\u00faa forte actividade pol\u00edtica, tr\u00e1tase de acusalo dalgunha forma fronte as autoridades. Nesta sospeita pesaba moito a s\u00faa filiaci\u00f3n \u00e1 masoner\u00eda e ao republicanismo. Fracasado o pronunciamento do 22 de xu\u00f1o de 1866 contra a monarqu\u00eda, v\u00edvese un ambiente de represalias nas que todos os sospeitosos de participar ideoloxicamente do feito foron perseguidos. I. Armesto \u00e9 avisado de que \u00eda ser prendido por conspirador, polo que a finais do ano 1867, coa axuda dun contrabandista, escapa a Portugal. \nRegreso do exilio e \u00abGloriosa\u00bb actividade (1868-1873).\nTras a \u00abRevoluci\u00f3n de La Gloriosa\u00bb, regresa a Pontevedra en outubro de 1868, nun ambiente de m\u00e1xima liberdade. No inicio do Sexenio Democr\u00e1tico foi nomeado pola Xunta Revolucionaria presidente da Deputaci\u00f3n de Pontevedra o 27 de outubro de 1868. Manifesta as s\u00faas ideas e identif\u00edcase co credo republicano federal, declar\u00e1ndose posteriormente, coa pol\u00e9mica levada a cabo cos seus colegas pertencentes a \"La Democracia\", como republicano federal \u00abben\u00e9volo\u00bb, en contraposici\u00f3n aos \u00abintransixentes\u00bb. \u00c9 director do xornal \u00ab\"La Voz del Pueblo\"\u00bb, que ven substitu\u00edr a \u00ab\"La Revista\"\u00bb, sendo a s\u00faa etapa mais achegada ao pensamento proudhoniano, preto de Francisco Pi y Margall. Chega a ser Secretario do Goberno da Provincia de Pontevedra. \nAproveita para obter o t\u00edtulo de bacharelato en artes por libre, matricul\u00e1ndose en todas as materias, obtendo o t\u00edtulo o 22 de setembro de 1869. Tendo xa un t\u00edtulo desde tipo, matric\u00falase na Universidade Central de Madrid, no curso 1869-1870, nas materias de Dereito Romano, Dereito Pol\u00edtico e Administrativo e Econom\u00eda Pol\u00edtica, propias da licenciatura en Dereito. O 9 de maio de 1870 conc\u00e9deselle o traslado \u00e1 Universidade Literaria de Santiago, onde aproba as materias mencionadas e prosigue matricul\u00e1ndose noutras por libre, ata o ano 1874, obtendo o t\u00edtulo oficial en Dereito Civil e Can\u00f3nico con 37 anos. \nA nivel xornal\u00edstico, colabora dende 1870 en \u00ab\"El Propagandista\"\u00bb e faise redactor de \u00ab\"El Derecho\"\u00bb, sendo o voceiro para a defensa das s\u00faas ideas pol\u00edticas republicanas. Tam\u00e9n colabora, a partir de 1872, en \u00ab\"La Cr\u00f3nica\"\u00bb, publicando \u00abCuentos filos\u00f3ficos\u00bb relativista-existenciais cun marcado car\u00e1cter moral. Destacan as s\u00faas pol\u00e9micas con xornais cat\u00f3licos como \u00ab\"La Patria\"\u00bb, \u00ab\"La Paz\"\u00bb, \u00ab\"La Concordia\"\u00bb ou \u00ab\"La Solidaridad\"\u00bb. \nO fracaso da Primeira Rep\u00fablica (1873-1877).\nNo ano 1873, I. Armesto sae elixido, nas elecci\u00f3ns do 10 de maio, deputado \u00f3 Congreso da nacente Primeira Rep\u00fablica espa\u00f1ola. Por\u00e9n, froito dunha campa\u00f1a contra el, levada a cabo polos republicanos federais \u00abintransixentes\u00bb do xornal \u00ab\"El Deber\"\u00bb, an\u00falanlle a acta en Madrid, por ser membro da Comisi\u00f3n Permanente e non ter dimitido con anterioridade (6 meses) as elecci\u00f3ns. D\u00e1se unha forte pol\u00e9mica entre republicanos federais \u00abben\u00e9volos\u00bb e \u00abintransixentes\u00bb, sendo o voceiro de Armesto o xornal, recentemente fundado por el, \u00ab\"La Rep\u00fablica\"\u00bb, o cal dirixe. \nTras o fracaso da Primeira Rep\u00fablica e coa Restauraci\u00f3n Borb\u00f3nica, ten lugar unha par\u00e9ntese de silencio, persoal e do partido. Son tempos de reflexi\u00f3n nos que aproveita para rematar a licenciatura en Dereito e pensar na s\u00faa futura grande obra filos\u00f3fica, \"Discusiones sobre la Metaf\u00edsica\".\nReactivaci\u00f3n pol\u00edtica e xornal\u00edstica (1877-1882).\nDespois da etapa silenciosa, retorna no ano 1877 a actividade, tanto pol\u00edtica como xornal\u00edstica, da man de \u00abEl Anunciador\u00bb, do que ser\u00e1 director a partir de 1879. Mant\u00e9n fortes pol\u00e9micas con \u00ab\"El Eco del Mi\u00f1o\"\u00bb, \u00ab\"El Porvenir\"\u00bb, \u00ab\"El Clamor\"\u00bb, \u00ab\"El Voto Popular\"\u00bb e \u00ab\"El Libred\u00f3n\"\u00bb. Nestes intres publica o seu famoso ensaio \"La crisis religiosa\". En 1880 comeza a colaborar con \u00ab\"La Ilustraci\u00f3n Gallega y Asturiana\"\u00bb, xunto cos grandes persoeiros do panorama galego, como Rosal\u00eda de Castro, Eduardo Pondal ou Emilia Pardo Baz\u00e1n. Publica \"Las Serenatas de Schubert\" e, no ano 1881, \"El pueblo y la revoluci\u00f3n. Carta al Sr. D. Nicanor Rey\".\nQuerela, desterro e emigraci\u00f3n (1882-1885).\nArmesto reproduce no seu peri\u00f3dico \u00ab\"El Anunciador\"\u00bb un solto que aparece en \u00ab\"La Verdad\"\u00bb, tam\u00e9n reproducido en \u00ab\"La Concordia\"\u00bb. Nel rel\u00e1tase o chamamento a Madrid de Jos\u00e9 Elduayen Gorriti, Marqu\u00e9s do Pazo da Mercede, para render contas sobre o seu anterior cargo como Presidente do Banco de Espa\u00f1a, podendo referir alg\u00fan tipo de actividade corrupta, como un desfalco. Jos\u00e9 Elduayen Gorriti denuncia aos tres directores dos respectivos peri\u00f3dicos e son condenados. No caso de Armesto, en segunda instancia, tendo que cumprir un desterro de 3 anos e 7 d\u00edas. Comun\u00edcanllo o 9 de marzo de 1883. As buscas de apoio por parte dos seus amigos e \u00abirm\u00e1ns\u00bb mas\u00f3ns, como Pr\u00e1xedes Mateo Sagasta ou Antonio Romero Ortiz, non serviron de nada para trocar o desterro en multa. \nO 31 de marzo de 1883 an\u00fanciase a partida de I. Armesto a Coru\u00f1a, lugar elixido para o desterro, e un d\u00eda despois marcha. Tense como unha v\u00edtima do xogo pol\u00edtico, orquestrado para librarse del e deixar en mans dos seus rivais pol\u00edticos, como Eugenio Montero R\u00edos, os asuntos p\u00fablicos, lonxe da s\u00faa potente e atenta cr\u00edtica. Torcuato Ulloa ded\u00edcalle un poema que expresa a tristeza da situaci\u00f3n e en \u00ab\"El Anunciador\"\u00bb den\u00fanciase a situaci\u00f3n de inxustiza que est\u00e1 a sufrir Armesto, as\u00ed como se pretenden mostrar as causas profundas da mesma.\nXa en Coru\u00f1a abre un bufete de avogados e participa da vida pol\u00edtica e cultural, colaborando no xornal \u00ab\"La Voz de Galicia\"\u00bb, baixo o pseud\u00f3nimo de \u00abRameau\u00bb, aceptando a oferta de Xo\u00e1n Fern\u00e1ndez Latorre, o seu fundador. Destaca a s\u00faa recensi\u00f3n cr\u00edtica de \u00abLa cuesti\u00f3n palpitante\u00bb de Emilia Pardo Baz\u00e1n, tratando de facer compat\u00edbel o naturalismo da autora co idealismo hegeliano. \nMal de sa\u00fade, mal economicamente, baixo de moral e sufrindo unha terr\u00edbel soidade, Indalecio decide marchar de Coru\u00f1a. O 18 de decembro de 1883 emigra a Arxentina, para conseguir ser nomeado c\u00f3nsul do pa\u00eds en Vigo. Non o consegue e regresa aos tres meses, o 12 de marzo de 1884. \u00ab\"El Porvenir\"\u00bb realizou unha s\u00edntese do proceso completo, dende a condena ata a ida \u00e1 emigraci\u00f3n.\n\u00daltimos anos e morte (1885-1890).\nVaise a Madrid a principios de 1885, onde abre un bufete de non moito \u00e9xito. Contin\u00faa publicando en \u00ab\"El Anunciador\"\u00bb. Sae \u00e1 luz o seu gran ensaio \"Pasado y Porvenir\", onde acomete o devir dende o fracaso da Primeira Rep\u00fablica, revisando a s\u00faa historia persoal e analizando as figuras dos principais representantes do partido republicano: Emilio Castelar, Francisco Pi y Margall e Nicol\u00e1s Salmer\u00f3n. A partir da metade de abril de 1885, volve a Galicia e inst\u00e1lase en A Estrada, onde contin\u00faa publicando en \u00ab\"El Anunciador\"\u00bb.\nPouco antes de rematar a s\u00faa condena, Jos\u00e9 Elduayen Gorriti perdoa a Armesto, o 7 de novembro de 1885. Regresa definitivamente a Pontevedra, continuando a s\u00faa actividade pol\u00edtica e entrando nunha grande pol\u00e9mica con Miguel Pay\u00e1 y Rico, Arcebispo de Santiago, que remata co seu abandono de \u00abEl Anunciador\u00bb, segundo Armesto, mais pola perda do esp\u00edrito republicano do xornal que por ver en perigo o seu sustento material. Aos poucos d\u00edas do abandono de \u00ab\"El Anunciador\"\u00bb funda \u00ab\"La Justicia\"\u00bb, xornal feito \u00e1 s\u00faa medida. Publica \"El Estado e Ruiz Zorrilla, Castelar, y Salmer\u00f3n\". Exercendo como avogado, ded\u00edcase a defender causas humildes ao longo da provincia, sendo nomeado no ano 1887 Presidente do Colexio de Avogados de Pontevedra.\nO 19 de abril de 1889 \u00e9 ferido de bala por Carmen Aldao, parente s\u00faa coa que se rumoreaban amores. Tras unha recuperaci\u00f3n aparentemente doada de 20 d\u00edas, reincorp\u00f3rase como director de \u00ab\"La Justicia\"\u00bb, tendo en maio unha pol\u00e9mica co xornal \u00ab\"La Integridad\"\u00bb por mor do asasinato de dous albixenses considerados herexes. Morre 10 meses despois, o 22 de febreiro de 1890, dun derramamento cerebral, seguramente consecuencia dunha secuela ou deficiente recuperaci\u00f3n. Foi soterrado no Cemiterio de Santo Amaro de Pontevedra.\nPensamento pol\u00edtico.\nIndalecio Armesto foi durante toda a s\u00faa vida un personaxe p\u00fablico comprometido coa reforma social e econ\u00f3mica, tendo como m\u00e1ximo ideal a xustiza. As reformas pol\u00edticas, a\u00ednda que relevantes, eran consideradas secundarias. O medio para acadar as reformas sempre foi, para el, a legalidade e o dereito, xa que descartaba totalmente as v\u00edas da violencia e da loita armada cidad\u00e1n. Era de vital importancia lograr un equilibrio harm\u00f3nico entre o individuo e a sociedade, superando na s\u00edntese da antinom\u00eda o colectivismo, asociado ao comunismo, e o anarquismo individualista, chegando incluso a falar do equilibrio entre traballo e capital, facendo gala das reminiscencias proudhonianas que lle acompa\u00f1ar\u00edan para sempre.\nUn exemplo claro do seu pensamento pode verse na defensa do proteccionismo. Ti\u00f1a reparos en adoptar a corrente librecambista, que se impu\u00f1a en Europa a partir das publicaci\u00f3ns de Adam Smith, xa que trata de evitar que, co librecambismo, a sociedade entre nunha liberdade salvaxe e rompa o equilibrio en favor do individuo, podendo chegar \u00e1 negaci\u00f3n do social mesmo caendo nunha anarqu\u00eda, na liberdade pola liberdade, onde a competencia non deixar\u00eda espazo para a correcci\u00f3n das inxustizas. Tam\u00e9n apoia a proposta por motivos pr\u00e1cticos, debido a que Espa\u00f1a non estaba preparada para soportar un comercio internacional baixo os postulados do librecambismo. \nTraxectoria republicana.\nDentro do paradigma republicano, pasou por tres etapas ben diferenciadas. Nun primeiro intre, ata o ano 1873, def\u00ednese como republicano socialista federal \u00abben\u00e9volo\u00bb, do lado de Nicol\u00e1s Salmer\u00f3n e Francisco Pi y Margall, participando das s\u00faas ideas democr\u00e1tico-progresistas, e moi influenciado polo proudhonismo e as ideas dos socialistas ut\u00f3picos. Oponse, polo tanto, \u00e1 tendencia conservadora de Emilio Castelar. Entrou en varias pol\u00e9micas cos republicanos federais \u00abintransixentes\u00bb, debido a que dubidaba en usar o termo federal cando estaba en per\u00edodo electoral por Pontevedra e a que os \u00abintransixentes\u00bb coa premisa federal impulsaban medios revolucionarios violentos para acadar os seus fins que Indalecio rexeitaba, pedindo reflexi\u00f3n e prudencia.\nCando a Primeira Rep\u00fablica fracasa, toma a decisi\u00f3n definitiva de deixar de lado as s\u00faas aspiraci\u00f3ns federais e prefire ser un republicano, sen mais. A violencia revolucionaria propia dos \u00abintransixentes\u00bb, en contraposici\u00f3n coa s\u00faa mesura pol\u00edtica apoiada na v\u00eda legal, l\u00e9vao a afastarse definitivamente do movemento e a criticar duramente a aqueles \u00abego\u00edstas\u00bb que considera que fan fracasar o proxecto republicano. Chega un momento de silencio e profunda reflexi\u00f3n pol\u00edtica no que se afasta de Francisco Pi y Margall e dos movementos obreiros. \nFinalmente, coa coalici\u00f3n de forzas progresistas levada a cabo para facer fronte ao sistema canovista, faise cargo de organizar o partido republicano en Pontevedra, por orde de Jos\u00e9 Zorrilla e Nicol\u00e1s Salmer\u00f3n. A partir de 1887, \u00e9 af\u00edn ao partido republicano centristas salmeroniano, debido \u00e1 escisi\u00f3n do partido progresista, encabezada polos mesmos. Jos\u00e9 Zorrilla \u00e9 visto por el como o paradigma dun vello republicanismo revolucionario e intransixente que comete os mesmos erros do pasado. O partido centrista de Nicol\u00e1s Salmer\u00f3n ser\u00eda a mellor s\u00edntese das distintas correntes republicanas, segundo Armesto, e comulgar\u00eda con el ata o final da s\u00faa vida en 1890. \nRelaci\u00f3n coa masoner\u00eda.\nO pensamento e a vida de Indalecio Armesto est\u00e1n atravesados pola s\u00faa pertenza a sociedades mas\u00f3nicas. Vive a \u00e9poca de efervescencia destes ideais, ao sa\u00edr da clandestinidade a partir de 1854 e comezar a manifestarse nas r\u00faas, sobre todo co aumento de liberdades, en 1868. Era moi com\u00fan que os grandes intelectuais af\u00edns ao republicanismo e, en definitiva, progresistas, pertencesen a algunha sociedade mas\u00f3nica. De feito, os peri\u00f3dicos mais tradicionais cualificaban de mas\u00f3n a todo aquel que tivese un pensamento liberal, racionalista ou progresista. \nArmesto pertenc\u00eda a unha sociedade mas\u00f3nica pontevedresa denominada \u00abHel\u00e9nica 63\u00bb, \u00fanica rexistrada en Pontevedra no s\u00e9culo XIX, na que era un dos membros destacados, xunto con Pascual Paz. O seu nome simb\u00f3lico era Ar\u00edstides. A\u00ednda as\u00ed, evitaba manifestar directamente a s\u00faa pertenza \u00e1 ideolox\u00eda mas\u00f3nica, mantendo un segredo de sobra co\u00f1ecido polos seus contempor\u00e1neos. Apoiaba a causa sobre todo de forma indirecta, reproducindo publicaci\u00f3ns doutros xornais a modo de soltos, e incluso estivo involucrado na publicaci\u00f3n dun C\u00f3digo Mas\u00f3nico no xornal \u00ab\"La Cr\u00f3nica\"\u00bb. Tam\u00e9n destacan as s\u00faas pol\u00e9micas coa prensa conservadora nas que \u00e9 patente por onde van os tiros do seu pensamento.\nPensamento filos\u00f3fico.\nFontes do pensamento filos\u00f3fico de Armesto.\nA s\u00faa principal fonte de inspiraci\u00f3n no referente ao pensamento filos\u00f3fico ser\u00e1 \u00c9tienne Vacherot (1809-1897), este \u00e9 un pensador ecl\u00e9ctico, asociado \u00e1 corrente espiritualista francesa desenvolta previamente por Victor Cousin (1792-1867).\nAmbos autores estar\u00e1n entre os m\u00e1is citados por Armesto, a trav\u00e9s da s\u00faa discusi\u00f3n continua coas posici\u00f3ns de Vacherot, vai Indalecio Armesto formando o seu pensamento metaf\u00edsico, empregando a Vacherot tanto como inspiraci\u00f3n positiva como tam\u00e9n de contrapunto negativo. \nVacherot ser\u00e1 decisivo na concepci\u00f3n de Armesto acerca da maneira de abordar a teorizaci\u00f3n da relixi\u00f3n, lev\u00e1ndoo a investigar a idea mesma de relixi\u00f3n, o que o conduce a unha investigaci\u00f3n sobre o papel deste concepto na natureza humana. Ao mesmo tempo, Vacherot representar\u00e1 unha figura mediadora, que por\u00e1 en contacto a Armesto coas escolas filos\u00f3ficas francesa e alem\u00e1. \nUnha segunda fonte de inspiraci\u00f3n atoparase na figura de Pierre-Joseph Proudhon, que influenciar\u00e1 a Armesto no seu pensamento pol\u00edtico, sobre todo na primac\u00eda que lle outorgara \u00e1 idea de xustiza. Con Proudhon afondar\u00e1 no concepto de dial\u00e9ctica, que por\u00e1 en discusi\u00f3n coa noci\u00f3n m\u00e1is radical deste concepto proposta por Georg Wilhelm Friedrich Hegel. Ao final da s\u00faa vida de feito, chegar\u00e1 a considerarse a si mesmo coma un socialista da escola de Proudhon.\nDeste xeito, Hegel ser\u00e1 tam\u00e9n unha das s\u00faas principais influencias, as\u00ed, Armesto adoptar\u00e1 o idealismo como o \u00abverdadeiro sistema metaf\u00edsico\u00bb, e tomar\u00e1 tam\u00e9n como modelo as posici\u00f3ns de Hegel acerca da \u00abhistoria universal\u00bb. Pese \u00e1 grande influencia que supor\u00e1 Hegel no seu pensamento, sempre o abordar\u00e1 dun xeito cr\u00edtico, estando en desacordo especialmente co seu concepto de relixi\u00f3n.\nRespecto do krausismo, o autor pontevedr\u00e9s manter\u00e1 sempre un di\u00e1logo cr\u00edtico, do mesmo modo que con outras correntes da s\u00faa \u00e9poca, como o evolucionismo e o positivismo, aos que non vai a obviar, pero dos que ser\u00e1 cr\u00edtico como non pode ser doutra maneira dende as s\u00faas posici\u00f3ns, m\u00e1is vinculadas a este \u00abidealismo metaf\u00edsico\u00bb, influenciado tam\u00e9n polo naturalismo rom\u00e1ntico, no que se pode sentir a pegada, non s\u00f3 de Hegel, sen\u00f3n tam\u00e9n de Friedrich Schelling.\nArmesto, apostar\u00e1 pola construci\u00f3n dunha metaf\u00edsica racional e cient\u00edfica, e por unha primac\u00eda da investigaci\u00f3n aprior\u00edstica, idealista e inmanentista, por unha metaf\u00edsica que sirva de apoio a ciencia, seguindo quizais neste aspecto o proxecto kantiano. Esta harmon\u00eda entre ciencias positivas e metaf\u00edsica \u00e9 unha das pezas vertebrais do pensamento de Indalecio Armesto.\nO monismo antropol\u00f3xico. Teor\u00eda do co\u00f1ecemento.\nIndalecio Armesto pretende en \"Discusiones\" (1878) tratar con claridade as m\u00e1is importantes cuesti\u00f3ns da metaf\u00edsica, proporcionando unha idea o m\u00e1is exacta posible do estado da ciencia. O fundamental no seu estudo \u00e9 a compaxinaci\u00f3n de metaf\u00edsica e ciencia.\nMonismo metaf\u00edsico. O home como termo da natureza.\nArmesto aposta claramente polo monismo metaf\u00edsico (e psicol\u00f3xico). A escola espiritualista sost\u00e9n que o home \u00e9 un composto de materia e esp\u00edrito que se relacionan entre si, pero que na separaci\u00f3n o esp\u00edrito conserva as s\u00faas enerx\u00edas e propiedades con independencia da materia. Enfrontando materialismo e espiritualismo; o espiritualismo sost\u00e9n que o materialismo non descubre a realidade das substancias e forzas qu\u00edmicas, f\u00edsicas ou fisiol\u00f3xicas e \u00e9 incapaz de explicar os procesos superiores do esp\u00edrito. \nO home aparece como a s\u00edntese de infinita variedade de formas, como se fose a causa final da creaci\u00f3n, a entelequia do universo. O mesmo principio que preside a harmon\u00eda corp\u00f3rea, preside igualmente a s\u00faa vida espiritual. A unidade de principio l\u00e9vanos \u00e1 concepci\u00f3n mon\u00edstica da realidade antropol\u00f3xica. \nPara Armesto non hai separaci\u00f3n entre esp\u00edrito e materia, sen\u00f3n que est\u00e1n unidos intimamente no home, necesarios dun s\u00f3 principio. O home \u00e9 un ser indivisible: ten por baseamento a animalidade e por natureza a raz\u00f3n. Por iso, o home non pode ser s\u00f3 esp\u00edrito sen\u00f3n sensaci\u00f3n, sentimento, intelixencia e vontade. \nA liberdade non \u00e9 exclusiva do esp\u00edrito as\u00ed como non o \u00e9 a fatalidade do corpo. A fatalidade d\u00e1se en ambos. No home, esta fatalidade organ\u00edzase e equil\u00edbrase baixo unha forza, que \u00e9 a verdadeira unidade do ser. A liberdade ent\u00f3n non \u00e9 exclusiva do esp\u00edrito puro sen\u00f3n que \u00e9 o mesmo home en canto que como ser sint\u00e9tico se ergue sobre o dobre fatalismo da natureza e o esp\u00edrito. As\u00ed a liberdade conv\u00e9rtese en lei e aspiraci\u00f3n constante da historia da humanidade.\nAdemais da propiedade fundamental da liberdade, considera como caracter\u00edsticas exclusivas do home a \"conciencia\" e a \"personalidade\". Para esta definici\u00f3n de \"personalidade\" Armesto segue a teor\u00eda de Proudhon (con influencias de Ren\u00e9 Descartes, V. Cousin e Guillermo Tiberghien) en tanto que considera que esta \u00e9 a integraci\u00f3n de distintos elementos: a vontade, o sentimento, o pensamento e a raz\u00f3n.\nConciencia e co\u00f1ecemento.\nAdemais da personalidade e a liberdade, Armesto considera a conciencia como propiedade constitutiva do home. A conciencia expresa \u00f3 co\u00f1ecemento dun co\u00f1ecemento; sempre indica un saber de algo.\nA definici\u00f3n de conciencia en xeral.\nA conciencia para Armesto \u00e9 o \"eu\" percib\u00edndose no fen\u00f3meno, en canto unidade indivisible, id\u00e9ntica e activa; percepci\u00f3n que a an\u00e1lise descubre no fondo de todo feito psicol\u00f3xico, e afirmando a s\u00faa existencia como ser pensante.\nFunci\u00f3ns intelectuais.\nConsid\u00e9rase que Armesto \u00e9, na l\u00f3xica e na doutrina da ciencia, kantiano; no referido \u00f3 valor obxectivo do co\u00f1ecemento \u00e9 hegeliano. Quere, desde Hegel, superar o dualismo e antinom\u00edas kantianas. Seguindo o pensamento de Immanuel Kant, reitera que en todo co\u00f1ecemento hai que distinguir a \"materia\" e a \"forma\". Establece a diferenza entre sensaci\u00f3ns afectivas (simples modificaci\u00f3ns do suxeito) e sensaci\u00f3ns representativas, que constit\u00faen a verdadeira materia do co\u00f1ecemento. A partir de aqu\u00ed comezan as funci\u00f3ns intelectuais, articuladas sucesivamente en \"percepci\u00f3n\" (sensibilidade) e \"entendemento\" e \"raz\u00f3n\". A \"percepci\u00f3n\" inicia a funci\u00f3n intelectual, elemento b\u00e1sico que sup\u00f3n doutro elemento b\u00e1sico previo. Sobre esta variedade de elementos dispares act\u00faa o esp\u00edrito, que as reduce \u00e1 unidade da imaxe -a imaxe sen ser puramente subxectiva tampouco existe na realidade como tal imaxe-. O eu percibe unha imaxe que representa un obxecto real pero non directamente o obxecto, interp\u00f3ndose o simulacro que a imaxinaci\u00f3n forma con motivo da sensaci\u00f3n. Armesto afirma, como Kant, que o espazo e o tempo non son realidades absolutas; son relaci\u00f3ns que existen entre as cousas con independencia do modo de percibilas. A diferenza de Kant, considera que espazo e tempo non son intuici\u00f3ns puras \"a priori\", sen\u00f3n que necesitan da experiencia (neste erro funda toda a s\u00faa esc\u00e9ptica). \nO \"entendemento\" por outra banda \u00e9 a verdadeira funci\u00f3n cient\u00edfica do esp\u00edrito. A imaxinaci\u00f3n sintetiza os elementos da experiencia (imaxe). O entendemento sintetiza as percepci\u00f3ns sensibles reduc\u00edndoas \u00e1 unidade de idea ou noci\u00f3n. As ideas reciben a s\u00faa forma do entendemento e toman o seu contido da experiencia. \nA \"raz\u00f3n\" \u00e9 a facultade superior da intelixencia e nela debemos buscar a orixe dos conceptos e xu\u00edzos que constit\u00faen o obxecto da metaf\u00edsica. A raz\u00f3n sintetiza as ideas do entendementos reduc\u00edndoas \u00e1 unidade superior do concepto.\nOs graos do co\u00f1ecemento.\nArmesto distingue entre os conceptos racionais e as ideas do entendemento: os primeiros non poden ser representados nin determinados mentres que as segundas si poden. Neste senso pretende corrixir a Kant no que atinxe \u00e1 valoraci\u00f3n obxectiva das ideas como pensables mais non co\u00f1ecibles. Est\u00e1 en desacordo tam\u00e9n na definici\u00f3n de categor\u00eda e a distinci\u00f3n \"fen\u00f3meno/no\u00fameno\". Armesto considera o universo \u00e9 enteiro e \u00e9 a manifestaci\u00f3n progresiva dun s\u00f3 principio -idea-. Por conseguinte entre a intelixencia e o intelixible hai unha necesaria identidade de leis que nos garanten o co\u00f1ecemento obxectivo. A demostraci\u00f3n desta identidade non se pode acadar f\u00f3ra do sistema. As\u00ed, critica as categor\u00edas en tanto que estas ademais de ser determinaci\u00f3n xerais do co\u00f1ecemento, designan propiedades com\u00fans das cousas. Igualmente nega a dicotom\u00eda \"fen\u00f3meno/no\u00fameno\". \nO cosmos e o progreso.\nIndalecio considera que o Cosmos non era un agregado artificial ou unha suma, sen\u00f3n un organismo vivo e coherente. Deste xeito, o mundo constituir\u00eda un Ser infinito dado a trav\u00e9s do raciocinio e non da experiencia. Pola inmanencia da infinidade, aparece unha autosuficiencia que elimina a necesidade dunha creaci\u00f3n \"ex nihilo\". \nAs\u00ed mesmo, o Ser infinito que \u00e9 o cosmos non resolve as contradici\u00f3ns como a de liberdade/necesidade sen\u00f3n que mant\u00e9n aberta unha loita dial\u00e9ctica, unha tensi\u00f3n patente (inclusive harm\u00f3nica) de contrarios.\nO progreso ocorre como un proceso levado a cabo pola Idea, que act\u00faa como motor mais non se ve afectada por aquel. Se ben o cosmos \u00e9 un Ser infinito, o que hai de infinito \u00e9 a perfecci\u00f3n dos individuos; a cantidade de especies a seren creadas constit\u00faen un n\u00famero limitado. Malia \u00e1 aparente separaci\u00f3n dos individuos, todos est\u00e1n suxeitos ao proceso da evoluci\u00f3n por medio da reproduci\u00f3n e transmisi\u00f3n xen\u00e9tica.\nC\u00f3mpre destacar que Indalecio acepta as ideas evolucionistas mais con reparos. As teor\u00edas de Jean-Baptiste Lamarck e de Charles Darwin te\u00f1en certo grao de verdade, mais non chegan para explicar o conxunto da natureza. Isto ocorre debido \u00e1 supervivencia de especies inferiores e desaparici\u00f3n de especies superiores. Pola s\u00faa banda, o fil\u00f3sofo defende que a Idea \u00e9 o motor da evoluci\u00f3n que gu\u00eda as especies cara os fins que deben realizar, ou acadar.\nA cuesti\u00f3n de Deus.\nIndalecio define a Deus como o Ser perfecto, un Ideal supremo, en clara contraposici\u00f3n aos seres imperfectos. Agora ben, Deus non \u00e9 unha creaci\u00f3n arbitraria do home sen\u00f3n que existe virtualmente no Cosmos como unha tendencia que non pode chegar nunca \u00e1 realidade. Deste xeito, o Cosmos \u00e9 infinito pero non perfecto; est\u00e1 enfocado a buscar unha perfecci\u00f3n inacabable. \nDeus, o ser perfecto, \u00e9 infinito porque carece de l\u00edmite e de negaci\u00f3n; universal porque comprende na s\u00faa unidade t\u00f3dalas esencias que se revelan no mundo; e inmutable porque \u00e9 perfecto desde a eternidade e no caso de cambiar s\u00f3 poder\u00eda facelo para facerse imperfecto.\nCon todo, Deus \u00e9, pero non existe. Isto \u00e9 porque en canto Ideal, como a mesma palabra est\u00e1 a indicar, excl\u00fae a existencia. Real e Ideal non corresponden a dous tipos de seres independentes entre si, sen\u00f3n que son d\u00faas esferas distintas dun principio \u00fanico que aspira \u00e1 s\u00faa perfecci\u00f3n absoluta.\nSendo Deus un ser puramente ideal, xorde a pregunta da moral. Para Indalecio, a moral non ten orixe de Deus, sen\u00f3n da realidade an\u00edmica (verdadeira forza interior) que impulsa ao individuo cara \u00e1 realizaci\u00f3n do Ideal, cara ao cumprimento do deber, cara \u00e1 implantaci\u00f3n da Xustiza. As\u00ed, o supremo ben e a felicidade do individuo consiste no seguimento desta verdadeira forza interior; o ser humano perfeccionase sen chegar a conseguilo na s\u00faa vida terreal mais coa tranquilidade de conciencia a causa de seguir a lei moral.\nEn canto \u00e1 relixi\u00f3n, Indalecio entende d\u00faas dimensi\u00f3ns da relixi\u00f3n. Por unha banda, a relixi\u00f3n \u00e9 unha forma transitoria, condenada a desaparecer diante da ciencia mesma, que tam\u00e9n \u00e9 perfectible e que a substituir\u00e1 sen se expor \u00e1s inevitables consecuencias da fe, da intolerancia e do inmobilismo. Por outra banda, a relixi\u00f3n \u00e9 unha dimensi\u00f3n necesaria e perenne do esp\u00edrito humano cuxo obxecto \u00e9 o mesmo que o obxecto da filosof\u00eda.\nRecepci\u00f3n e influencia posterior.\nIndalecio Armesto Cobi\u00e1n deixaba tras del unha longa obra publicada, a meirande parte dela, na prensa diaria e en revistas de divulgaci\u00f3n e follet\u00edns. A pesar de todo, a figura de Indalecio Armesto segue a ser esquecida e silenciada, e parte da s\u00faa obra at\u00f3pase in\u00e9dita, dif\u00edcil de identificar \u00f3 aparecer sen firma en xornais e revistas. \nPola s\u00faa magnitude e densidade destaca a obra \"Discusiones sobre la Metaf\u00edsica\", publicada no ano 1878, que tivo a maior resonancia no \u00e1mbito da filosof\u00eda. A maior\u00eda das avaliaci\u00f3ns filos\u00f3ficas son testemu\u00f1as de admiraci\u00f3n e de reco\u00f1ecemento, por fil\u00f3sofos e amigos, galegos e de \u00e1mbito estatal. Entre outros, foi encomiado por Manuel de la Revilla, Emilio Castelar ou Nicol\u00e1s Salmer\u00f3n. \nA obra \"Discusiones sobre la Metaf\u00edsica\" tam\u00e9n tivo cr\u00edticas negativas por motivos relixiosos. Sobre todo destacan tres avaliaci\u00f3ns condenatorias, a de Juan Sieiro, a de Octavio Lois e a cr\u00edtica de Miguel Pay\u00e1 y Rico, o Arcebispo de Santiago, que apareceu nun Bolet\u00edn Oficial \u00f3s seis meses da aparici\u00f3n da obra. As tres avaliaci\u00f3ns constatadas na Galicia do seu tempo subli\u00f1an un punto considerado escandaloso, a afirmaci\u00f3n na obra de que \u00abDios era, pero no exist\u00eda\u00bb. \u00c9 considerado \u00abel esc\u00e1ndalo de Dios\u00bb, porque era unha doutrina contraria ao dogma cat\u00f3lico do tempo. \nA avaliaci\u00f3n de Manuel de la Revilla consid\u00e9rase a fonte de inspiraci\u00f3n de posteriores recensi\u00f3ns cr\u00edticas. Afirma a non-vinculaci\u00f3n directa de Armesto a ningunha escola dogm\u00e1tica e destaca a adopci\u00f3n de certos principios ou teses da \u00abescola cr\u00edtica\u00bb, da filosof\u00eda alamana e da filosof\u00eda francesa, \u00e9 dicir, as influencias do kantismo, hegelianismo e do positivismo na obra de Armesto. Estas pautas ser\u00e1n seguidas, con variantes m\u00ednimas, polas posteriores apreciaci\u00f3ns cr\u00edticas, que enc\u00e1rganse nesta li\u00f1a de interpretaci\u00f3n de kantismo-hegelianismo-positivismo.\nEn 1991, Xos\u00e9 Luis Barreiro Barreiro publicou unha monograf\u00eda sobre a vida de Indalecio Armesto, coa que recuperou a s\u00faa obra e figura na actualidade, d\u00e1ndolle unha nova dimensi\u00f3n e presenza a nivel cient\u00edfico e filos\u00f3fico. O escrito de Xos\u00e9 Luis Barreiro Barreiro, \"Indalecio Armesto. Fil\u00f3sofo, republicano, mas\u00f3n\", consiste nun estudo profundo, que combina a investigaci\u00f3n da x\u00e9nese e a emerxencia do pensamento de Armesto co contexto cultural, cient\u00edfico e pol\u00edtico do tempo, en Galicia e Espa\u00f1a. Tam\u00e9n \u00e9 relevante a publicaci\u00f3n, no ano 1993, da obra principal de Armesto, \"Discusiones sobre la Metaf\u00edsica\", a partir dun orixinal, da man de Xos\u00e9 Luis Barreiro Barreiro, a trav\u00e9s do servizo de publicaci\u00f3ns e intercambio cient\u00edfico da Universidade de Santiago de Compostela."}
{"id": "158559", "revid": "1093", "url": "https://gl.wikipedia.org/wiki?curid=158559", "title": "Nauterra", "text": "Nauterra, anteriormente chamado Grupo Calvo, \u00e9 un grupo empresarial galego de alimentaci\u00f3n con sede en Carballo. Calvo ded\u00edcase \u00e1 pesca, produci\u00f3n, transformaci\u00f3n e comercializaci\u00f3n de conservas de peixe e pratos precoci\u00f1ados. A empresa vende os seus produtos en 60 pa\u00edses.\nHistoria.\nAs orixes da empresa est\u00e1n na \"Maragater\u00eda\" previo paso por Cuba. A familia Calvo estableceuse en Carballo a finais do s\u00e9culo XIX. Dende ent\u00f3n \u00e9 unha empresa familiar.\nCalvo foi creada en 1940 por Lu\u00eds Calvo Sanz. En 2004 Calvo mercou a marca brasileira Gomes da Costa, pasando a ser unha das cinco maiores empresas conserveiras do mundo. En 2008 Calvo colleitou unhas ganancias de dous mill\u00f3ns de euros.. O Grupo Calvo est\u00e1 agrupado baixo o nome de Luis Calvo Sanz, S.A.\nEn 2012 a multinacional Bolton International Group comprou o 40% das acci\u00f3ns da empresa por uns 125 mill\u00f3ns de euros.\nEn 2023 contaba con 5200 empregados, e mais con f\u00e1bricas e oficinas en siete pa\u00edses, entre eles O Salvador, Venezuela e Costa Rica e filiais en Italia (baixo a marca Nostromo) e o Brasil (baixo a marca Gomes da Costa). O grupo tivo un volume de negocio de 678 mill\u00f3ns de euros en 2022."}
{"id": "158561", "revid": "12452", "url": "https://gl.wikipedia.org/wiki?curid=158561", "title": "Calvo (conserveira)", "text": ""}
{"id": "158564", "revid": "1888", "url": "https://gl.wikipedia.org/wiki?curid=158564", "title": "La Rep\u00fablica", "text": "La Rep\u00fablica foi o nome de varias publicaci\u00f3ns:"}
{"id": "158565", "revid": "98629", "url": "https://gl.wikipedia.org/wiki?curid=158565", "title": "Tomo Mili\u010devi\u0107", "text": "Tomislav Mili\u010devi\u0107, nado en Saraxevo o 3 de setembro de 1979, \u00e9 un m\u00fasico de Bosnia e Hercegovina. \u00c9 guitarrista e teclista ocasional da banda 30 Seconds to Mars. \u00c9 o irm\u00e1n m\u00e1is novo da modelo e actriz Ivana Mili\u010devi\u0107.\nTraxectoria.\nNaceu nunha familia de orixe croata, pero pasou a maior parte da s\u00faa vida nos Estados Unidos, xa que os seus pais, Tonka e Damir Mili\u010devi\u0107, emigraron a Detroit, M\u00edchigan, na procura dunha vida mellor. Ademais da s\u00faa irm\u00e1 Ivana, tam\u00e9n ten un irm\u00e1n m\u00e1is novo chamado Filip.\nTomo comezou a tocar o viol\u00edn \u00e1 idade de 3 anos. O seu t\u00edo, Bill Mili\u010devi\u0107, \u00e9 violinista profesional e mestre na escola de m\u00fasica de M\u00edchigan. Na adolescencia descubriu o rock, sendo o \"Nevermind\" de Nirvana o primeiro disco que mercou cos seus cartos, e m\u00e1is tarde a s\u00faa irm\u00e1 Ivana levouno a ver Nirvana en directo, o que ser\u00eda o seu primeiro concerto de rock.\nCoa axuda do seu pai fabricou unha guitarra, que anos m\u00e1is adiante usar\u00eda para gravar o tema \"A Modern Myth\" do segundo \u00e1lbum de 30 Seconds to Mars, \"A Beautiful Lie\". Dende o 2000 ao 2002 tocou nunha pequena banda de M\u00edchigan chamada Morphic, e unha vez disolto o grupo decatouse grazas a Shannon Leto, a quen co\u00f1ec\u00eda dende anos antes, de que 30 Seconds to Mars buscaba guitarrista trala sa\u00edda de Solon Bixler. Realizou unha audici\u00f3n e consgu\u00edu entrar a formar parte do grupo no ano 2003."}
{"id": "158566", "revid": "85894", "url": "https://gl.wikipedia.org/wiki?curid=158566", "title": "Amido, A Peroxa, A Peroxa", "text": "Amido \u00e9 un lugar da parroquia da Peroxa, no concello ourens\u00e1n da Peroxa, na comarca de Ourense. Segundo o IGE, en 2009 ti\u00f1a 24 habitantes (11 homes e 13 mulleres), o que sup\u00f3n un aumento de 1 habitante con respecto ao ano 1999."}
{"id": "158568", "revid": "29029", "url": "https://gl.wikipedia.org/wiki?curid=158568", "title": "Amido", "text": "O top\u00f3nimo Amido pode referirse a varios lugares de Galicia:"}
{"id": "158578", "revid": "1888", "url": "https://gl.wikipedia.org/wiki?curid=158578", "title": "La Rep\u00fablica (1903)", "text": "La Rep\u00fablica foi un peri\u00f3dico editado en Ourense entre 1903 e 1908.\nHistoria e caracter\u00edsticas.\nApareceu en 1903, co subt\u00edtulo de \"Semanario Pol\u00edtico\". Estaba dirixido por Julio Carballo Enr\u00edquez e entre os seus colaboradores estaban Amador Villar Amor, Juan Manuel Amor, Emilio Amor, Jos\u00e9 L\u00f3pez Darriva, e Jos\u00e9 Lorenzo \u00c1lvarez. Foi o primeiro \u00f3rgano republicano de Ourense. Posiblemente tivera unha segunda \u00e9poca en 1907, cesando a s\u00faa edici\u00f3n en 1908."}
{"id": "158581", "revid": "23204", "url": "https://gl.wikipedia.org/wiki?curid=158581", "title": "Bandeira da India", "text": "A bandeira da India \u00e9 un estandarte tricolor rectangular de cores azafr\u00e1n, branco e verde indio, co Ashoka Chakra, unha roda de vinte e catro raios, de cor azul no centro. Foi aprobada na s\u00faa forma actual durante unha reuni\u00f3n da Asemblea Constitu\u00ednte celebrada o 22 de xullo de 1947, cando se fixo a bandeira oficial do Dominio da India. A bandeira foi posteriormente mantida como a da Rep\u00fablica da India. Na India, \u00fasase para denominar \u00e1 bandeira o termo \"tricolor\" (en hindi: \u0924\u093f\u0930\u0902\u0917\u093e, \"Tirang\u0101\"). A bandeira est\u00e1 baseada na bandeira \"Swaraj\", unha bandeira do Congreso Nacional Indio dese\u00f1ada por Pingali Venkayya.\nA bandeira, por lei, debe ser feita de \"khadi\", un tipo especial de pano fiado de algod\u00f3n ou seda que fixo popular Mahatma Gandhi. O proceso de fabricaci\u00f3n e as especificaci\u00f3ns para a s\u00faa sinalizaci\u00f3n est\u00e1 definido polo \"Bureau of Indian Standards\". O dereito de fabricaci\u00f3n da bandeira pos\u00faeo a superintendencia da \"Khadi and Village Industries Commission\". A partir de 2009, o \"Karnataka Khadi Gramodyoga Samyukta Sangha\" \u00e9 o \u00fanico fabricante da bandeira.\nUso da bandeira est\u00e1 rexido polo \"C\u00f3digo de Bandeira da India\" e outras leis relacionadas cos emblemas nacionais. O c\u00f3digo orixinal prohib\u00eda o uso da bandeira por particulares, excepto en festividades nacionais, como o D\u00eda da Independencia e o D\u00eda da Rep\u00fablica. En 2002, ao escoitar o chamamento dun cidad\u00e1n particular, a Corte Suprema da India dirixiuse ao Goberno da India para cambiar o c\u00f3digo e permitir o uso da bandeira polos cidad\u00e1ns. Posteriormente, o Consello de Ministros trocou o c\u00f3digo para permitir o uso limitado. O c\u00f3digo foi cambiado unha vez m\u00e1is, en 2005, para permitir algunha utilizaci\u00f3n adicional, inclu\u00edndo adaptaci\u00f3ns de certos tipos de roupa. O c\u00f3digo de bandeira tam\u00e9n regula o protocolo de voar a bandeira e a s\u00faa utilizaci\u00f3n xunto con outras bandeiras nacionais e non nacionais.\nSimbolismo.\nPoucos d\u00edas antes da independencia da India, o 15 de agosto de 1947, a Asemblea constitu\u00ednte decidiu que a bandeira da India ter\u00eda que ser aceptable para todos os partidos e grupos da \u00e9poca. Escolleuse unha bandeira con tres cores, azafr\u00e1n, branco e verde co \"ashoka chakra\", a roda da xustiza. Sarvepalli Radhakrishnan, que despois se converteu no primeiro vicepresidente da India, deixou claro que a bandeira adoptada ti\u00f1an un significado claro:"}
{"id": "158583", "revid": "6236727", "url": "https://gl.wikipedia.org/wiki?curid=158583", "title": "Jos\u00e9 Luis Prieto", "text": "Jos\u00e9 Luis Prieto Roca, nado en Nar\u00f3n en 1967, \u00e9 autor e director de escena galego.\nTraxectoria.\nOs seus comezos no teatro in\u00edcianse co ingreso na Escola de Teatro de Nar\u00f3n en 1989. En 1992 funda Caroza Teatro e desde ese momento principia unha vida polifac\u00e9tica arredor da escena como actor, director, mestre e autor de moitas obras de car\u00e1cter c\u00f3mico coas que acada varios premios."}
{"id": "158584", "revid": "23204", "url": "https://gl.wikipedia.org/wiki?curid=158584", "title": "Willie Aames", "text": "Albert William Upton, nado en Newport Beach (California) o 15 de xullo de 1960, \u00e9 un actor estadounidense de televisi\u00f3n e cine, m\u00e1is co\u00f1ecido como Willie Aames. Acadou sona interpretando a Tommy Bradford en \"Eight Is Enough\" e Buddy Lembeck en \"Charles in Charge\".\nTraxectoria.\nComezou a actuar a principios da d\u00e9cada de 1970, e as\u00ed apareceu en 1971 na serie \"The Odd Couple\" interpretando un fillo do protagonista, Tony Randall. En 1972 p\u00faxolle voz a Jamie Boyle na serie de debuxos animados \"Wait till Your Father Gets Home\". Aames proseguiu neses anos a s\u00faa carreira actuando como convidado en \"The Waltons\" e \"Adam-12\". En 1974 interpretou a Benjamin Franklin aos doce anos na miniserie \"Benjamin Franklin\". O ano seguinte coprotagonizou \"We'll Get By\", unha serie de curta vida.\nEn 1977 deu vida a Tommy Brandford, un dos fillos da familia numerosa de \"Eight is Enough\", neste per\u00edodo formou a s\u00faa propia banda de rock, \"Willie Aames &amp; Paradise\" e converteuse nun \u00eddolo de adolescentes de todo o mundo. Logo de rematar a serie protagonizou dous filmes de 1982 \"Zapped!\" con Scott Baio e\" Paradise\" con Phoebe Cates. En 1983 paticipou no serial \"The Edge of Night\" dando vida a Robbie Hamlin e foi a voz, ata 1985, de Hank na serie de animaci\u00f3n \"Cadeas e drag\u00f3ns\". Foi Buddy Lembeck de \"Charles in Charge\" entre 1985 e 1990 e ao rematar presentou o concurso \"The Krypton Factor\" durante un ano. Ordenado ministro protestante, entre 1995 e 2004 deu vida a Bibleman, un superheroe cristi\u00e1n, realizando v\u00eddeos e xiras por todo o pa\u00eds. En 2007 publicou xunto a s\u00faa ent\u00f3n dona Maylo McCaslin o libro \"Grace is Enough\" onde relata a s\u00faa etapa de \u00eddolo de adolescente e abuso de drogas e sexo. Debido a problemas financeiros intentou suicidarse en 2008."}
{"id": "158587", "revid": "98629", "url": "https://gl.wikipedia.org/wiki?curid=158587", "title": "Ashoka Chakra", "text": "O Ashoka Chakra \u00e9 unha representaci\u00f3n do Dharmachakra, a Roda do Dharma (en s\u00e1nscrito \"cakra\" significa \"roda\").\nHistoria.\nA roda ten 24 radios. O Chakra Ashoka foi amplamente inscrito en moitas reliquias do emperador Ashoka o Grande (que reinou entre 273 e 232\u00a0a.\u00a0C.), o m\u00e1is destacado de todos \u00e9 o que se atopa na columna do Le\u00f3n de Sarnath e o do Piar Ashoka.\nUso.\nO uso m\u00e1is visible da Chakra Ashoka est\u00e1 no centro da bandeira nacional da Rep\u00fablica da India (aprobada o 22 de xullo de 1947), onde se pode visualizar en cor azul mari\u00f1o sobre fondo branco, substitu\u00edndo o s\u00edmbolo de Chakra (fiado de rodas) da versi\u00f3n anterior \u00e1 independencia da bandeira. O Chakra Ashoka tam\u00e9n pode verse na base da columna de Le\u00f3n de Ashoka, que foi aprobado como o Emblema Nacional da India."}
{"id": "158588", "revid": "5132", "url": "https://gl.wikipedia.org/wiki?curid=158588", "title": "Ashoka chakra", "text": ""}
{"id": "158589", "revid": "5132", "url": "https://gl.wikipedia.org/wiki?curid=158589", "title": "Bandeira de India", "text": ""}
{"id": "158590", "revid": "624", "url": "https://gl.wikipedia.org/wiki?curid=158590", "title": "Prefectura de Hokkaido", "text": ""}
{"id": "158592", "revid": "5863", "url": "https://gl.wikipedia.org/wiki?curid=158592", "title": "Tom Selleck", "text": "Thomas William Selleck, nado en Detroit o 29 de xaneiro de 1945, \u00e9 un actor norteamericano m\u00e1is co\u00f1ecido polo seu papel no famoso seriado televisivo Magnum. Tam\u00e9n fixo recorrentes participaci\u00f3ns en Friends como Dr. Richard Burke, do que namorou Monica Geller, personaxe de Courteney Cox Arquette. Puxo voz a un personaxe en \"Meet the Robinsons\" de Walt Disney Pictures."}
{"id": "158593", "revid": "23204", "url": "https://gl.wikipedia.org/wiki?curid=158593", "title": "Sexploitation", "text": "Sexploitation ou sex-exploitation ref\u00edrese \u00e1 unha clase de filme producidas de maneira independente, cun orzamento baixo e que polo xeral foron realizadas durante a d\u00e9cada de 1960. Nestas produci\u00f3ns abondan as exhibici\u00f3n nudistas gratu\u00edtas e as situaci\u00f3ns sexuais non expl\u00edticas. Tr\u00e1tase dun subx\u00e9nero dos filme cinematogr\u00e1ficos pertencentes \u00e1 \"exploitation\".\nFiguras destacadas dentro do x\u00e9nero:"}
{"id": "158594", "revid": "624", "url": "https://gl.wikipedia.org/wiki?curid=158594", "title": "Concellos do Xap\u00f3n", "text": ""}
{"id": "158597", "revid": "23204", "url": "https://gl.wikipedia.org/wiki?curid=158597", "title": "Emblema da India", "text": "O emblema da India representa a figura do Le\u00f3n de Sarnath, preto de Benar\u00e9s, en Uttar Pradesh. O capitel dos le\u00f3ns foi erixido no s\u00e9culo III\u00a0a.\u00a0C. polo emperador Ashoka para sinalar o lugar onde Buda predicou por primeira vez. O emblema nacional \u00e9 s\u00edmbolo da vocaci\u00f3n da India contempor\u00e1nea de compromiso coa paz mundial e a boa vontade.\nO catro le\u00f3ns (unicamente son visibles tres no escudo) tam\u00e9n son os s\u00edmbolos do poder, a coraxe e a confianza. As figuras dos le\u00f3ns est\u00e1n situadas sobre un \u00e1baco de forma circular que est\u00e1 rodeado por catro pequenos animais que act\u00faan como gardi\u00e1ns do catro puntos cardinais: o le\u00f3n no norte, o elefante no leste, o cabalo no sur e o touro no oeste. O \u00e1baco aparece colocado sobre un loto en plena floraci\u00f3n, elemento alusivo \u00e1 orixe da vida e a inspiraci\u00f3n creativa.\nA lema nacional \u0938\u0924\u094d\u092f\u092e\u0947\u0935 \u091c\u092f\u0924\u0947 \"\"Satyameva Jayate\" aparece inscrito na parte inferior do escudo, o cal, en escritura devan\u00e1gari, significa \"s\u00f3 a verdade triunfa\"\". Na parte inferior tam\u00e9n aparece o Ashoka Chakra, a roda de vinte a catro radios, que figura no centro da bandeira."}
{"id": "158598", "revid": "43327", "url": "https://gl.wikipedia.org/wiki?curid=158598", "title": "Mitra", "text": "Mitra pode referirse a:"}
{"id": "158599", "revid": "624", "url": "https://gl.wikipedia.org/wiki?curid=158599", "title": "Rexi\u00f3n de Hokkaido", "text": ""}
{"id": "158600", "revid": "624", "url": "https://gl.wikipedia.org/wiki?curid=158600", "title": "Rexi\u00f3n de Kansai", "text": ""}
{"id": "158601", "revid": "624", "url": "https://gl.wikipedia.org/wiki?curid=158601", "title": "Rexi\u00f3n de Kinki", "text": ""}
{"id": "158602", "revid": "47401", "url": "https://gl.wikipedia.org/wiki?curid=158602", "title": "O carteiro Pat", "text": "O carteiro Pat \u00e9 unha serie de animaci\u00f3n de bonecos brit\u00e1nica creada por John Cunliffe e producida por Woodland Animations e HIT Entertainment para a BBC, dir\u00edxese a nenos en idade preescolar e conta as aventuras de Pat Clifton, un carteiro de Greendale, unha vila de ficci\u00f3n inspirada nunha real de Cumbria. En 1986 edit\u00e1ronse un v\u00eddeo en tres volumes da serie, en anos sucesivos edit\u00e1ronse outros 18 e varios DVD as\u00ed como libros did\u00e1cticos e para colorear. A Televisi\u00f3n de Galicia emitiu a serie en 1985.\nTraxectoria.\nA primeira tempada consistiu en 13 cap\u00edtulos que se emitiron en 1981 dirixidos por Ivor Wood, Kate Fawkes e Theresa Plummer-Andrews e patrocinados polo correo brit\u00e1nico, entre 1991 e 1994 realiz\u00e1ronse catro especiais e en 1996 emitiuse unha segunda tempada de 14 cap\u00edtulos na que lle engadiron unha familia ao carteiro Pat . A partir de 2004 retomouse de novo a serie producida por Cosgrove Hall Films e sen o apoio do correo brit\u00e1nico, realizando catro tempadas ata 2008, a \u00faltima co t\u00edtulo Postman Pat: Special Delivery Service realizada pola produtora norteamericana Classic Media que recibiu numerosas cr\u00edticas por se arredar do esp\u00edrito orixinal. \nArgumento.\nEn cada episodio desenv\u00f3lvense as aventuras e desventuras de Pat Clifton, un carteiro rural sorrideiro e amigable que co seu gato Jess distrib\u00fae co seu furg\u00f3n o correo no val de Greendale, a\u00ednda que sempre prentende repartir o correo con toda a s\u00faa atenci\u00f3n, sempre alg\u00fan veci\u00f1o lle pide consello distra\u00e9ndoo do seu cometido laboral. Outros caracteres son a xefa de correos, a se\u00f1ora Goggins, o granxeiro Alf Thompson e o inventor local, Ted Glen.\nRepercusi\u00f3ns.\nEn 2009 realizouse unha serie co gato Jess como protagonista \"Guess with Jess\", coproducida entre o Reino Unido e o Canad\u00e1. O veh\u00edculo que utiliza Pat serviu de inspiraci\u00f3n para contru\u00edr o autom\u00f3bil m\u00e1is pequeno do mundo apto para circular legalmente. En outubro de 2009 Classic Media anunciou que chegara a un acordo con Timeless Films para producir unha longametraxe en 3D baseado no car\u00e1cter do carteiro Pat que se estrear\u00eda no outono de 2011. Finalmente a pel\u00edcula \"Postman Pat: The Movie\" foi presentada en maio de 2014 no Reino Unido."}
{"id": "158603", "revid": "21293", "url": "https://gl.wikipedia.org/wiki?curid=158603", "title": "Carteiro Pat", "text": ""}
{"id": "158607", "revid": "98629", "url": "https://gl.wikipedia.org/wiki?curid=158607", "title": "Agust\u00edn Rodr\u00edguez Santiago", "text": "Agust\u00edn Rodr\u00edguez Santiago, nado en Mar\u00edn o 10 de setembro de 1959, \u00e9 un exfutbolista galego. Xogaba de porteiro e pasou a maior parte da s\u00faa carreira no Real Madrid, co que ga\u00f1ou seis ligas, d\u00faas Copas do Rei, d\u00faas Supercopas e d\u00faas Copas da UEFA. Na tempada 1982/83 ga\u00f1ou o trofeo Zamora como porteiro menos goleado da Primeira Divisi\u00f3n. Xogous os seus \u00faltimos anos como profesional no Tenerife.\nFoi internacional coas categor\u00edas inferiores da selecci\u00f3n espa\u00f1ola e participou nos Xogos Ol\u00edmpicos de 1980 en Moscova. \u00c9 sobri\u00f1o do tam\u00e9n porteiro Pereira, que destacou entre outros no Pontevedra e no Valencia.\nTraxectoria.\nSeguiu os pasos no f\u00fatbol de seu t\u00edo Pereira e comezou a xogar de porteiro. Formouse nas categor\u00edas inferiores do Real Madrid e pasou ao primeiro equipo na tempada 80-81, estre\u00e1ndose na primeira divisi\u00f3n o d\u00eda 4 de abril de 1981 contra a UD Salamanca por mor dunha lesi\u00f3n de Mariano Garc\u00eda Rem\u00f3n, o porteiro titular do equipo.\nEntre 1981 e 1983 xogou con regularidade, conseguindo o trofeo Zamora na tempada 82-83 ao encaixar 25 goles en 29 partidos. A pesar dese bo comezo perdeu a titularidade ante a competencia de Miguel \u00c1ngel, Ochotorena e Francisco Buyo. Volver\u00eda recuperar o posto de titular na segunda metade da tempada 85-86 debido \u00e1 lesi\u00f3n de Ochotorena, chegando a xogar dous partidos da Copa da UEFA, un deles o da final contra o 1. FC K\u00f6ln, no que o Real Madrid ga\u00f1ou 5-3.\nAgust\u00edn deixou o equipo ao remate da tempada 89-90 e fichou co CD Tenerife. Durante os seus catro anos no mesmo o equipo clasificar\u00edase por ver primeira para unha competici\u00f3n europea (a Copa da UEFA).\nRetirouse no ano 1994 despois de xogar 131 partidos en primeira divisi\u00f3n, e tras o seu retiro foi adestrador de porteiros durante un breve per\u00edodo de tempo no CD Tenerife.\nParticipou coa selecci\u00f3n espa\u00f1ola nos Xogos Ol\u00edmpicos de 1980 en Moscova. Foi un dos dous gardametas do combinado espa\u00f1ol, xunto a Paco Buyo, e disputou o partido contra Siria no Estadio Dinamo de Minsk (1-1)."}
{"id": "158609", "revid": "85894", "url": "https://gl.wikipedia.org/wiki?curid=158609", "title": "O Ra\u00f1adoiro, Furco, Carballedo", "text": "O Ra\u00f1adoiro \u00e9 un lugar da parroquia de Furco no concello de Carballedo, na comarca de Chantada. En 2009 ti\u00f1a 11 habitantes. En 2016 eran 8 habitantes, 3 mulleres e 5 homes, segundo o INE.\nToponimia.\nO top\u00f3nimo est\u00e1 relacionado con \"Ra\u00f1a\": sitio ra\u00eddo ou arrasado pola auga ou terreo alto e de monte pobre"}
{"id": "158612", "revid": "1888", "url": "https://gl.wikipedia.org/wiki?curid=158612", "title": "O Ra\u00f1adoiro", "text": "O top\u00f3nimo O Ra\u00f1adoiro pode referirse a varios lugares de Galicia:"}
{"id": "158613", "revid": "56817", "url": "https://gl.wikipedia.org/wiki?curid=158613", "title": "Ra\u00f1adoiro", "text": "O top\u00f3nimo Ra\u00f1adoiro pode referirse a dous lugares de Galicia:"}
{"id": "158627", "revid": "85894", "url": "https://gl.wikipedia.org/wiki?curid=158627", "title": "Gasam\u00e1ns, Agr\u00f3n, Ames", "text": "Gasam\u00e1ns \u00e9 un lugar da parroquia de Agr\u00f3n no concello coru\u00f1\u00e9s de Ames na comarca de Santiago. Ti\u00f1a 44 habitantes no ano 2009 segundo datos do Instituto Nacional de Estad\u00edstica, dos cales eran 23 homes e 21 mulleres."}
{"id": "158628", "revid": "85894", "url": "https://gl.wikipedia.org/wiki?curid=158628", "title": "A Igrexa, Agr\u00f3n, Ames", "text": "A Igrexa \u00e9 un lugar da parroquia de Agr\u00f3n no concello coru\u00f1\u00e9s de Ames na comarca de Santiago. Ti\u00f1a 11 habitantes no ano 2009 segundo datos do Instituto Nacional de Estad\u00edstica, dos cales eran 5 homes e 6 mulleres.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "158629", "revid": "85894", "url": "https://gl.wikipedia.org/wiki?curid=158629", "title": "Insua, Agr\u00f3n, Ames", "text": "Insua \u00e9 un lugar da parroquia de Agr\u00f3n no concello coru\u00f1\u00e9s de Ames na comarca de Santiago. Ti\u00f1a 39 habitantes no ano 2009 segundo datos do Instituto Nacional de Estad\u00edstica, dos cales eran 22 homes e 17 mulleres."}
{"id": "158630", "revid": "85894", "url": "https://gl.wikipedia.org/wiki?curid=158630", "title": "Novais, Agr\u00f3n, Ames", "text": "Novais \u00e9 un lugar da parroquia de Agr\u00f3n no concello coru\u00f1\u00e9s de Ames na comarca de Santiago. Ti\u00f1a 11 habitantes no ano 2009 segundo datos do Instituto Nacional de Estad\u00edstica, dos cales eran 2 homes e 9 mulleres."}
{"id": "158631", "revid": "85894", "url": "https://gl.wikipedia.org/wiki?curid=158631", "title": "O Pazo, Agr\u00f3n, Ames", "text": "O Pazo \u00e9 un lugar da parroquia de Agr\u00f3n no concello coru\u00f1\u00e9s de Ames na comarca de Santiago. Non ti\u00f1a habitantes no ano 2009 segundo datos do Instituto Nacional de Estad\u00edstica."}
{"id": "158632", "revid": "85894", "url": "https://gl.wikipedia.org/wiki?curid=158632", "title": "Pi\u00f1or, Agr\u00f3n, Ames", "text": "Pi\u00f1or \u00e9 un lugar da parroquia de Agr\u00f3n no concello coru\u00f1\u00e9s de Ames na comarca de Santiago. Ti\u00f1a 74 habitantes no ano 2009 segundo datos do Instituto Nacional de Estad\u00edstica, dos cales eran 33 homes e 41 mulleres."}
{"id": "158633", "revid": "56817", "url": "https://gl.wikipedia.org/wiki?curid=158633", "title": "Pi\u00f1or (hom\u00f3nimos)", "text": "O top\u00f3nimo galego Pi\u00f1or pode referirse a:"}
{"id": "158634", "revid": "85894", "url": "https://gl.wikipedia.org/wiki?curid=158634", "title": "A Ponte Maceira, Agr\u00f3n, Ames", "text": "A Ponte Maceira \u00e9 un lugar da parroquia de Agr\u00f3n no concello coru\u00f1\u00e9s de Ames na comarca de Santiago. Ti\u00f1a 20 habitantes no ano 2009 segundo datos do Instituto Nacional de Estad\u00edstica, dos cales eran 11 homes e 9 mulleres."}
{"id": "158635", "revid": "85894", "url": "https://gl.wikipedia.org/wiki?curid=158635", "title": "A Ponte Nova, Agr\u00f3n, Ames", "text": "A Ponte Nova \u00e9 un lugar da parroquia de Agr\u00f3n no concello coru\u00f1\u00e9s de Ames na comarca de Santiago. Ti\u00f1a 77 habitantes no ano 2009 segundo datos do Instituto Nacional de Estad\u00edstica, dos cales eran 39 homes e 38 mulleres."}
{"id": "158636", "revid": "85894", "url": "https://gl.wikipedia.org/wiki?curid=158636", "title": "Sandar, Agr\u00f3n, Ames", "text": "Sandar \u00e9 un lugar da parroquia de Agr\u00f3n no concello coru\u00f1\u00e9s de Ames na comarca de Santiago. Ti\u00f1a 22 habitantes no ano 2009 segundo datos do Instituto Nacional de Estad\u00edstica, dos cales eran 11 homes e 11 mulleres."}
{"id": "158638", "revid": "85894", "url": "https://gl.wikipedia.org/wiki?curid=158638", "title": "Trasmil, Agr\u00f3n, Ames", "text": "Trasmil \u00e9 un lugar da parroquia de Agr\u00f3n no concello coru\u00f1\u00e9s de Ames na comarca de Santiago. Ti\u00f1a 15 habitantes no ano 2009 segundo datos do Instituto Nacional de Estad\u00edstica, dos cales eran 7 homes e 8 mulleres."}
{"id": "158639", "revid": "85894", "url": "https://gl.wikipedia.org/wiki?curid=158639", "title": "Ameixenda, Ameixenda, Ames", "text": "Ameixenda (\u00e1 espera da oficializaci\u00f3n da forma A Ameixenda) \u00e9 un lugar da parroquia de Ameixenda no concello coru\u00f1\u00e9s de Ames na Comarca de Santiago. Ti\u00f1a 37 habitantes no ano 2009 segundo datos do Instituto Nacional de Estad\u00edstica, dos cales eran 17 homes e 20 mulleres."}
{"id": "158640", "revid": "85894", "url": "https://gl.wikipedia.org/wiki?curid=158640", "title": "Cortegada, Ameixenda, Ames", "text": "Cortegada \u00e9 un lugar da parroquia de Ameixenda no concello coru\u00f1\u00e9s de Ames na comarca de Santiago. Ti\u00f1a 86 habitantes no ano 2009 segundo datos do Instituto Nacional de Estad\u00edstica, dos cales eran 44 homes e 42 mulleres."}
{"id": "158641", "revid": "85894", "url": "https://gl.wikipedia.org/wiki?curid=158641", "title": "A Folgueira, Ameixenda, Ames", "text": "A Folgueira \u00e9 un lugar da parroquia de Ameixenda no concello coru\u00f1\u00e9s de Ames na comarca de Santiago. Ti\u00f1a 16 habitantes no ano 2009 segundo datos do Instituto Nacional de Estad\u00edstica, dos cales eran 9 homes e 7 mulleres."}
{"id": "158642", "revid": "22570", "url": "https://gl.wikipedia.org/wiki?curid=158642", "title": "CCTV-F", "text": "CCTV -F \u00e9 unha cadea internacional en lingua francesa da CCTV chinesa. \nHistoria.\nCCTV-F comezou as s\u00faas emisi\u00f3ns, xunto con CCTV-E, a partir do 1 de outubro de 2007 como unha das cadeas substitutas de CCTV-E&amp;F. \nProgramaci\u00f3n.\nA s\u00faa programaci\u00f3n incl\u00fae noticias, deportes, negocios e ademais curiosidades sobre China e outras partes de Asia, as\u00ed como series chinesas subtituladas e documentais de viaxes polo interior deste pa\u00eds, xunto con percorridos culturais e art\u00edsticos. Esta canle emite tam\u00e9n cursos de aprendizaxe da lingua chinesa."}
{"id": "158643", "revid": "56817", "url": "https://gl.wikipedia.org/wiki?curid=158643", "title": "Trasmil", "text": "O top\u00f3nimo Trasmil pode referirse a varios lugares de Galicia:"}
{"id": "158649", "revid": "1131", "url": "https://gl.wikipedia.org/wiki?curid=158649", "title": "Folgueira", "text": "Unha folgueira \u00e9 un fento, planta vascular. Como fit\u00f3nimo, Folgueira pode referirse a:"}
{"id": "158650", "revid": "88215", "url": "https://gl.wikipedia.org/wiki?curid=158650", "title": "Federaci\u00f3n Alem\u00e1 de F\u00fatbol", "text": "A Federaci\u00f3n Alem\u00e1 de F\u00fatbol (DFB) (en alem\u00e1n: \"Deutscher Fu\u00dfball-Bund\") \u00e9 o m\u00e1ximo corpo reitor do f\u00fatbol en Alema\u00f1a, con sede en Frankfurt. Foi fundada en 1900 e \u00e9 membro fundador da FIFA e a UEFA. Organiza as ligas alem\u00e1s (\"Deutsche Meisterschaft\") de f\u00fatbol, o campionato de Copa (\"DFB-Pokal\") e a Copa da Liga (\"Premiere Ligapokal\"). Ademais, est\u00e1 ao cargo da Selecci\u00f3n de f\u00fatbol de Alema\u00f1a nas s\u00faas distintas categor\u00edas. M\u00e1is de 26.000 clubs son membros, cun total de ao redor de 6 mill\u00f3ns de afiliados, o maior n\u00famero de calquera federaci\u00f3n deportiva no mundo. A DFB conta con 870.000 mulleres afiliadas e 8.600 equipos femininos. Div\u00eddese en cinco federaci\u00f3ns rexionais.\nHistoria.\nFoi fundada en 1900 en Leipzig por representantes de 86 clubs. Entre 1945 e 1990, durante a divisi\u00f3n de Alema\u00f1a, o f\u00fatbol da Alema\u00f1a Democr\u00e1tica foi controlado pola \"Deutscher Fu\u00dfball Verband der DDR (DFV)\", a cal foi absorbida pola DFB despois da reunificaci\u00f3n. A mascota oficial \u00e9 unha aguia con plumas negras e o peteiro amarelo chamada \"Paule\" (dende o 26 de marzo de 2006)."}
{"id": "158651", "revid": "5132", "url": "https://gl.wikipedia.org/wiki?curid=158651", "title": "Federaci\u00f3n de F\u00fatbol de Alema\u00f1a", "text": ""}
{"id": "158652", "revid": "5132", "url": "https://gl.wikipedia.org/wiki?curid=158652", "title": "Deutscher Fu\u00dfball-Bund", "text": ""}
{"id": "158653", "revid": "5132", "url": "https://gl.wikipedia.org/wiki?curid=158653", "title": "Federaci\u00f3n Alem\u00e1 de f\u00fatbol", "text": ""}
{"id": "158655", "revid": "1131", "url": "https://gl.wikipedia.org/wiki?curid=158655", "title": "Exposici\u00f3n Rexional de 1909", "text": "A Exposici\u00f3n Rexional Galega de 1909 foi un macroacontecemento celebrado en Santiago de Compostela en 1909, primeiro Ano Santo do s\u00e9culo XX, concretamente no parque da Alameda e mais no colexio de San Clemente.\nHistoria e caracter\u00edsticas.\nOrganizada pola Sociedade de Amigos do Pa\u00eds de Santiago de Compostela, foi o presidente do seu comit\u00e9 executivo Pedro Pais Lapido. Contaba con once pavill\u00f3ns e arredor de 600 expositores e 10\u00a0000 pezas de valor arqueol\u00f3xico as\u00ed como tam\u00e9n obras de arte. Foi inaugurada o 24 de xullo polo rei Afonso XIII e mais polo daquela presidente do goberno, Antonio Maura, e recibiu un total aproximado de 53\u00a0000 visitantes. Alg\u00fans dos edificios constru\u00eddos para o evento ficaron tras o remate deste, como o Centro Galego da Habana, cuxo patr\u00f3n arquitect\u00f3nico foi usado para configurar posteriormente o Campus Sur da Universidade de Santiago de Compostela. As\u00ed mesmo, a actual escola infantil de Santa Susana, obra de Antonio Palacios, foi, durante a Exposici\u00f3n, o pavill\u00f3n de Recreo Art\u00edstico e Industrial.\nFix\u00e9ronse eco alg\u00fans diarios locais como \"El Eco de Santiago\" ou \"Diario de Galicia\", ademais de espa\u00f1ois como o madrile\u00f1o \"El Imparcial\" ou o rotativo catal\u00e1n \"La Vanguardia\". Tam\u00e9n foi obxecto de atenci\u00f3n das revistas gr\u00e1ficas do momento (a viguesa \"Vida Gallega\" ou a madrile\u00f1a \"Nuevo Mundo\")."}
{"id": "158657", "revid": "5863", "url": "https://gl.wikipedia.org/wiki?curid=158657", "title": "Francisco Veiga Soto", "text": "Francisco Andr\u00e9s Veiga Soto, nado en Mar\u00edn o 30 de xaneiro de 1974, \u00e9 un pol\u00edtico galego.\nTraxectoria.\nFoi deputado por Pontevedra no Congreso dos Deputados de 2004 a 2008 e foi alcalde de Mar\u00edn dende o ano 2007 ata o 2011.\n\u00c9 licenciado en Ciencias Pol\u00edticas e dentro do PSdeG-PSOE \u00e9 secretario xeral do partido na comarca do Morrazo e secretario de organizaci\u00f3n na agrupaci\u00f3n local de Mar\u00edn."}
{"id": "158660", "revid": "85894", "url": "https://gl.wikipedia.org/wiki?curid=158660", "title": "Folgueiras", "text": "Unha folgueira \u00e9 un fento, planta vascular. Como fit\u00f3nimo, Folgueiras pode referirse a:"}
{"id": "158663", "revid": "56817", "url": "https://gl.wikipedia.org/wiki?curid=158663", "title": "Alexandre III", "text": "Co nome de Alexandre III gobernaron diversas personalidades:"}
{"id": "158668", "revid": "85894", "url": "https://gl.wikipedia.org/wiki?curid=158668", "title": "O Mercuto, Ameixenda, Ames", "text": "O Mercuto \u00e9 un lugar da parroquia de Ameixenda no concello coru\u00f1\u00e9s de Ames na comarca de Santiago. Ti\u00f1a 84 habitantes no ano 2009 segundo datos do Instituto Nacional de Estad\u00edstica, dos cales eran 41 homes e 43 mulleres."}
{"id": "158669", "revid": "85894", "url": "https://gl.wikipedia.org/wiki?curid=158669", "title": "Montemaior, Ameixenda, Ames", "text": "Montemaior \u00e9 un lugar da parroquia de Ameixenda no concello coru\u00f1\u00e9s de Ames na comarca de Santiago. Ti\u00f1a 8 habitantes no ano 2009 segundo datos do Instituto Nacional de Estad\u00edstica, dos cales eran 5 homes e 3 mulleres."}
{"id": "158670", "revid": "85894", "url": "https://gl.wikipedia.org/wiki?curid=158670", "title": "Quint\u00e1ns, Ameixenda, Ames", "text": "Quint\u00e1ns \u00e9 un lugar da parroquia de Ameixenda no concello coru\u00f1\u00e9s de Ames na Comarca de Santiago. Ti\u00f1a 73 habitantes no ano 2009 segundo datos do Instituto Nacional de Estad\u00edstica, dos cales eran 32 homes e 41 mulleres."}
{"id": "158671", "revid": "85894", "url": "https://gl.wikipedia.org/wiki?curid=158671", "title": "Sura, Ameixenda, Ames", "text": "Sura \u00e9 un lugar da parroquia de Ameixenda no concello coru\u00f1\u00e9s de Ames na comarca de Santiago. Ti\u00f1a 24 habitantes no ano 2009 segundo datos do Instituto Nacional de Estad\u00edstica, dos cales eran 10 homes e 14 mulleres."}
{"id": "158672", "revid": "85894", "url": "https://gl.wikipedia.org/wiki?curid=158672", "title": "O Vilar, Ameixenda, Ames", "text": "O Vilar \u00e9 un lugar da parroquia de Ameixenda no concello coru\u00f1\u00e9s de Ames na comarca de Santiago. Ti\u00f1a 13 habitantes no ano 2009 segundo datos do Instituto Nacional de Estad\u00edstica, dos cales eran 6 homes e 7 mulleres."}
{"id": "158673", "revid": "85894", "url": "https://gl.wikipedia.org/wiki?curid=158673", "title": "Augapesada, Ames, Ames", "text": "Augapesada \u00e9 un lugar da parroquia de Ames no concello coru\u00f1\u00e9s de Ames na comarca de Santiago. Ti\u00f1a 135 habitantes no ano 2009 segundo datos do Instituto Nacional de Estad\u00edstica, dos cales eran 65 homes e 70 mulleres."}
{"id": "158674", "revid": "85894", "url": "https://gl.wikipedia.org/wiki?curid=158674", "title": "Castelo, Ames, Ames", "text": "Castelo \u00e9 un lugar da parroquia de Ames no concello coru\u00f1\u00e9s de Ames na comarca de Santiago. Ti\u00f1a 193 habitantes no ano 2009 segundo datos do Instituto Nacional de Estad\u00edstica, dos cales eran 98 homes e 95 mulleres."}
{"id": "158675", "revid": "85894", "url": "https://gl.wikipedia.org/wiki?curid=158675", "title": "Barouta, Ames, Ames", "text": "Barouta \u00e9 un lugar da parroquia de Ames no concello coru\u00f1\u00e9s de Ames na comarca de Santiago. Ti\u00f1a 51 habitantes no ano 2009 segundo datos do Instituto Nacional de Estad\u00edstica, dos cales eran 27 homes e 24 mulleres."}
{"id": "158676", "revid": "85894", "url": "https://gl.wikipedia.org/wiki?curid=158676", "title": "Carreira, Ames, Ames", "text": "Carreira \u00e9 un lugar da parroquia de Ames no concello coru\u00f1\u00e9s de Ames na comarca de Santiago. Ti\u00f1a 54 habitantes no ano 2009 segundo datos do Instituto Nacional de Estad\u00edstica, dos cales eran 25 homes e 29 mulleres."}
{"id": "158678", "revid": "85894", "url": "https://gl.wikipedia.org/wiki?curid=158678", "title": "Casti\u00f1eiro de Lobo, Ames, Ames", "text": "Casti\u00f1eiro de Lobo \u00e9 un lugar da parroquia de Ames no concello coru\u00f1\u00e9s de Ames na comarca de Santiago. Ti\u00f1a 200 habitantes no ano 2009 segundo datos do Instituto Nacional de Estad\u00edstica, dos cales eran 104 homes e 96 mulleres."}
{"id": "158679", "revid": "1131", "url": "https://gl.wikipedia.org/wiki?curid=158679", "title": "A pousadeira", "text": "A pousadeira (en italiano La locandiera) \u00e9 unha comedia italiana escrita por Carlo Goldoni en 1751, estreada en Venecia en 1752. Foi traducida ao galego por C\u00e1ndido Paz\u00f3, estreada en 1987 polo CDG e publicada nese mesmo ano por Edici\u00f3ns Xerais.\nA obra est\u00e1 escrita en italiano, e incl\u00fae xerga do mundo do teatro e palabras do dialecto veneciano da lingua v\u00e9neta. Pertence \u00e1 etapa m\u00e1is c\u00f3mica de Goldoni.\nA historia ten lugar en Florencia, na pousada de Mirandolina, unha moza astuta e atractiva que se encarga de levar o negocio co seu axudante Fabrizio.\nTrama.\nPrimeiro acto.\nMirandolina \u00e9 cortexada constantemente por cada home que pasa pola pousada, e dun modo moi particular polo Marqu\u00e9s de Forlip\u00f3poli (un arist\u00f3cr\u00e1ta que non pos\u00fae m\u00e1is c\u00f3 t\u00edtulo nobiliario), e polo Conde de Albaflorida, un mercador que debido ao seu \u00e9xito nos negocios pasou a formar parte da nobreza. Os dous personaxes representan os extremos da alta sociedade veneciana da \u00e9poca. O marqu\u00e9s, apoi\u00e1ndose na s\u00faa honra, pensa que basta a s\u00faa protecci\u00f3n para conquistar o coraz\u00f3n dunha muller. Pola contra, o conde cre que as\u00ed como mercou o t\u00edtulo nobiliario, pode ga\u00f1ar o amor de Mirandolina, d\u00e1ndolle numerosos agasallos. Mirandolina, como boa comerciante, non se deixa levar por ning\u00fan dos dous homes, deix\u00e1ndolles a esperanza dunha posible conquista. As\u00ed os nobres clientes tardan en abandonar a hoster\u00eda, contribu\u00edndo deste xeito ao aumento das ganancias de Mirandolina.\nA chegada do Cabaleiro de Penacrecha, un alto aristocr\u00e1tico e un mis\u00f3xino que despreza toda muller, rompe o equilibrio instaurado na hostar\u00eda. O cabaleiro, pola s\u00faa orixe nobre, lam\u00e9ntase do servizo da pousada, d\u00e1 ordes a Mirandolina e critica ao marqu\u00e9s e ao conde por rebaixarse a cortexar unha muller com\u00fan. Mirandolina, aferrada ao seu orgullo feminino e non estando habituada a ser tratada coma unha serva, proponse facer que o cabaleiro enamore dela.\nSegundo acto.\nMirandolina comeza a mostrarse m\u00e1is amable e a ofrecer coidados ao Cabaleiro, quen comeza a ceder, deixando de ver as mulleres simplemente como unhas lerchas que s\u00f3 queren atopar un bo matrimonio. M\u00e1is tarde ela comprom\u00e9tese ante o cabaleiro a non seguir dando esperanzas ao marqu\u00e9s, que quere fachendarse cun vi\u00f1o de Chipre que non sabe nada rico, e mentres que o cabaleiro non \u00e9 quen de dicirllo, ela si lle di a verdade, polo que o cabaleiro comeza a admirar a Mirandolina pola s\u00faa franqueza.\nA protagonista segue no seu intento de seducir ao cabaleiro con diverxas estratexias nunha serie de escenas c\u00f3micas. O cabaleiro acaba por ceder, e o sentimento de odio que ti\u00f1a conv\u00e9rtese nun amor apaixonado que o atormenta.\n\u00c1 pousada chegan d\u00faas comediantes, que se fan pasar por nobres ante o Marqu\u00e9s.\nTerceiro acto.\nMirandolina arrep\u00edntese ao ver que o xogo est\u00e1 a escap\u00e1rselle das mans. O marqu\u00e9s e o conde, con celos pola especial atenci\u00f3n de Mirandolina cara ao cabaleiro, queren vingarse do seu rival. O cabaleiro, enfrontado polos seus dous sentimentos totalmente distintos, non quere demostrar que foi atra\u00eddo por unha muller, pero quere ansiosamente ter a pousadeira para el e est\u00e1 disposto a usar a violencia para conseguilo.\nMirandolina logra calmar as ansias dos nobres e promete casar con Fabricio, que sempre a amara, e proponse non volver xogar cos sentimentos dos homes. Mirandolina non ama a Fabricio, mais prometera ao seu pai antes da s\u00faa morte que casar\u00eda con el.\nRepresentaci\u00f3ns.\nEleonora Duse foi unha das actrices que interpretou o papel principal de Mirandolina. O 18 de maio de 1894 actuou no Castelo de Windsor para a ra\u00ed\u00f1a Vitoria.\nA obra foi unha das producidas na primeira tempada do Teatro da Arte de Moscova, estreada o 2 de decembro de 1898, dirixida por Constantin Stanislavski, que tam\u00e9n interpretaba o papel do Cabaleiro Penacrecha. Stanislavski volveu dirixir a obra no TAM, estreada en febreiro de 1914, e interpretando de novo ao cabaleiro. Nesa ocasi\u00f3n a escenograf\u00eda foi dese\u00f1ada polo artista Alexandre Benois, que a concibiu como unha especie de cabina para a actriz Olga Gzovskaya.\nA adaptaci\u00f3n en galego foi estreada polo Centro Dram\u00e1tico Galego no Teatro Principal de Pontevedra o 16 de maio de 1987. Foi dirixida por Xan Cejudo, e o elenco estaba composto por Susana Dans (Deianira), Juan Lu\u00eds Goberna (Cabaleiro), Cruz Gonz\u00e1lez Comesa\u00f1a (Mirandolina), Xavier R. Lourido (Fabricio), Vicente Montoto (Conde), Xos\u00e9 Manuel Olveira \"Pico\" (Marqu\u00e9s), Fernando Pedrido (criado) e Laura Ponte (Hortensia).\nAdaptaci\u00f3ns.\nA obra foi levada \u00e1 \u00f3pera en 1773 por Antonio Salieri (\"La locandiera\", con libreto de Domenico Poggi). e Bohuslav Martin\u016f (\"Mirandolina\"). En 1800 Simon Mayr e o libretista Gaetano Rossi fixeron unha adaptaci\u00f3n en dous actos. O compositor Henry Kimball Hadley fixo unha adptaci\u00f3n para unha comedia nun acto chamada \"Bianca\", estreada en 1918. Bohuslav Martin\u016f tam\u00e9n fixo unha versi\u00f3n en tres actos, chamada \"Mirandolina\" e estreada en 1959.\nProduc\u00edronse cinco pel\u00edculas co t\u00edtulo de \"La locandiera\": en 1929 (dirixido por Telemaco Ruggeri), 1944 (Luigi Chiarini), 1975 (telefilme de Jean-Pierre De Decker e Jo Dua), 1980 (Paolo Cavara) e 1982 (Yves-Andr\u00e9 Hubert).\nDo teatro da \"Comedia dell'arte\" ao teatro de autor.\n\"A pousadeira\" \u00e9 a obra m\u00e1is salientable do novo teatro de Goldoni, que substit\u00fae os esquemas arcaicos da obsoleta Commedia dell'Arte. As m\u00e1scaras que os actores usaban ata ent\u00f3n para interpretar personaxes est\u00e1ticos foron substitu\u00eddas polos propios rostros dos actores, que encarnaban o papel de personaxes coti\u00e1ns e reais. O transcurso da trama, antes confiado \u00e1 inventiva dos actores, foi substitu\u00eddo por unha secuencia ordenada de sucesos admirablemente planificada por Goldoni, que deste xeito pasa a ser o poeta do teatro. As personaxes de Deianira e Hortensia, pr\u00f3ximas ao mundo da Commedia dell'arte, son descritas como personaxes incapaces de prever e de deducir. Mirandolina, no canto, planifica e calcula: neste sentido \u00e9 m\u00e1is pr\u00f3xima a Goldoni. Esta personaxe, entre os outros, non \u00e9 outra cousa que o desenvolvemento da m\u00e1scara Colombina, tal e como se atopa na Commedia dell'arte; por\u00e9n, a diferenza de Colombina, tr\u00e1tase dunha personaxe diferenciada e imprevisible. Esta tendencia ao realismo confire \u00e1 comedia caracter\u00edsticas humanas e \u00e9 v\u00e1lido universalmente e en toda \u00e9poca, representando sobre o escenario o mundo coas s\u00faas contradici\u00f3ns.\n\"A pousadeira\" no seu contexto hist\u00f3rico.\nClaramente tr\u00e1tase dunha obra accesible a todos os p\u00fablicos, que ten o fin de divertir a xente de todas as clases sociais. Neste sentido non se pode dicir que sexa un texto especialmente representativo do Illuminismo. A pesar disto a obra reflicte o debate sobre as clases sociais ten vivo no s\u00e9culo XVIII. En efecto, n\u00f3tase como Mirandolina se preocupa polos seus intereses encarnando nun certo sentido os novos ideais da burgues\u00eda emerxente. Os nobres, no canto, son representados baixo os diferentes tipos humanos que caracterizaban a aristocracia no s\u00e9culo XVIII: nobres de antiga estirpe pero vidos a menos e privados de medios, nobres provistos de relaciones pero non de cartos, burgueses recentemente ennobrecidos e ollados con desprezo polos \"verdadeiros\" arist\u00f3cratas. O conxunto representa aos parasitos da sociedade que non contrib\u00faen nin un pouco ao seu desenvolvemento e aspiran a privilexios e sinecuras, fac\u00e9ndose rid\u00edculos e irritantes aos ollos dos espectadores (a diferenza de Mirandolina, o conde e o marqu\u00e9s non traballan). Se do punto de vista social, a visi\u00f3n de Goldoni foi profundamente cr\u00edtica, o mesmo p\u00f3dese dicir sobre o finximento dos nobres nos di\u00e1logos do dramaturgo. Esta \u00e9 unha das raz\u00f3ns polas que m\u00e1is adiante Goldoni abandonar\u00eda Venecia \u00e1 volta de Par\u00eds.\nPor outra banda, nesta peza emerxe o concepto iluminista da autodeterminaci\u00f3n do individuo, especialmente significativo porque \u00e9 sostido por unha personaxe feminina."}
{"id": "158681", "revid": "12452", "url": "https://gl.wikipedia.org/wiki?curid=158681", "title": "Gran Premio de motociclismo de Xap\u00f3n", "text": ""}
{"id": "158686", "revid": "56817", "url": "https://gl.wikipedia.org/wiki?curid=158686", "title": "Barouta", "text": "O top\u00f3nimo galego Barouta pode referirse a:"}
{"id": "158687", "revid": "23204", "url": "https://gl.wikipedia.org/wiki?curid=158687", "title": "Gran Premio de Motociclismo de Indianapolis", "text": "El Gran Premio de motociclismo de Indian\u00e1polis \u00e9 unha carreira de motociclismo de velocidade que ten lugar en Estados Unidos desde o ano 2008, como data puntuable do Campionato do Mundo de Motociclismo. Disp\u00fatase no Indianapolis Motor Speedway, utilizando un percorrido similar ao que a F\u00f3rmula 1 usara no Gran Premio dos Estados Unidos a principios da d\u00e9cada de 2000, pero neste caso con sentido de xiro antihorario, evitando a curva 1 do \u00f3valo e unha secci\u00f3n interna modificada. O Gran Premio de Indian\u00e1polis serve como complemento del Gran Premio de Motociclismo dos Estados Unidos, que ten lugar en Laguna Seca. A diferenza desa carreira, en Indian\u00e1polis compiten as tres categor\u00edas de motocicletas do Mundial."}
{"id": "158691", "revid": "25871", "url": "https://gl.wikipedia.org/wiki?curid=158691", "title": "Gran Premio de Motociclismo de Estados Unidos", "text": "O Gran Premio de Motociclismo dos Estados Unidos \u00e9 unha carreira de motociclismo de velocidade que se disputou en dous aut\u00f3dromos de Estados Unidos: Daytona International Speedway durante a d\u00e9cada de 1960 e en Laguna Seca desde a d\u00e9cada de 1980. Ag\u00e1s a edici\u00f3n inaugural de 1963, o resto das edici\u00f3ns formaron parte do Campionato do Mundo de Motociclismo. \u00c9 a partir da d\u00e9cada de 2000 cando no circu\u00edto de Laguna Seca s\u00f3 recibe carreiras de motocicletas con motores de catro tempos, a categor\u00eda de MotoGP desde 2005 e Moto2 posiblemente a partir de 2011.\nO piloto estadounidense Wayne Rainey \u00e9 o \u00fanico que ga\u00f1ou o Gran Premio dos Estados Unidos tres veces na categor\u00eda principal. Das catorce carreiras disputadas ata 2010, s\u00f3 en oito delas venceron pilotos estadounidenses."}
{"id": "158693", "revid": "10599", "url": "https://gl.wikipedia.org/wiki?curid=158693", "title": "Campionato do Mundo de Motociclismo 2010", "text": ""}
{"id": "158698", "revid": "85894", "url": "https://gl.wikipedia.org/wiki?curid=158698", "title": "Cruxeiras, Ames, Ames", "text": "Cruxeiras \u00e9 un lugar da parroquia de Ames no concello coru\u00f1\u00e9s de Ames na comarca de Santiago. Ti\u00f1a 79 habitantes no ano 2009 segundo datos do Instituto Nacional de Estad\u00edstica, dos cales eran 37 homes e 42 mulleres."}
{"id": "158699", "revid": "85894", "url": "https://gl.wikipedia.org/wiki?curid=158699", "title": "Lamas, Ames, Ames", "text": "Lamas \u00e9 un lugar da parroquia de Ames no concello coru\u00f1\u00e9s de Ames na comarca de Santiago. Ti\u00f1a 49 habitantes no ano 2009 segundo datos do Instituto Nacional de Estad\u00edstica, dos cales eran 22 homes e 27 mulleres.\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "158700", "revid": "85894", "url": "https://gl.wikipedia.org/wiki?curid=158700", "title": "Oca, Ames, Ames", "text": "Oca \u00e9 un lugar da parroquia de Ames no concello coru\u00f1\u00e9s de Ames na Comarca de Santiago. Ti\u00f1a 141 habitantes no ano 2009 segundo datos do Instituto Nacional de Estad\u00edstica, dos cales eran 61 homes e 80 mulleres."}
{"id": "158701", "revid": "22570", "url": "https://gl.wikipedia.org/wiki?curid=158701", "title": "Castel di Sangro", "text": "Castel di Sangro \u00e9 un concello italiano situado no territorio da provincia de L'Aquila, na rexi\u00f3n dos Abruzos.\nEst\u00e9ndese por unha \u00e1rea de 83\u00a0km\u00b22, facendo l\u00edmites cos concellos de Montenero Val Cocchiara, Rionero Sannitico, Rivisondoli, Roccaraso, San Pietro Avellana, Scontrone e Vastogirardi.\nTi\u00f1a unha poboaci\u00f3n de pouco m\u00e1is de 6000 habitantes no 2010."}
{"id": "158702", "revid": "85894", "url": "https://gl.wikipedia.org/wiki?curid=158702", "title": "Outeiro, Ames, Ames", "text": "Outeiro \u00e9 un lugar da parroquia de Ames no concello coru\u00f1\u00e9s de Ames na comarca de Santiago. Ti\u00f1a 66 habitantes no ano 2009 segundo datos do Instituto Nacional de Estad\u00edstica, dos cales eran 30 homes e 36 mulleres.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "158703", "revid": "85894", "url": "https://gl.wikipedia.org/wiki?curid=158703", "title": "Padr\u00f3n, Ames, Ames", "text": "Padr\u00f3n \u00e9 un lugar da parroquia de Ames no concello coru\u00f1\u00e9s de Ames na comarca de Santiago. Segundo o Instituto Nacional de Estad\u00edstica en 2009 tTi\u00f1a 49 habitantes (22 homes e 27 mulleres)."}
{"id": "158704", "revid": "85894", "url": "https://gl.wikipedia.org/wiki?curid=158704", "title": "Pedras, Ames, Ames", "text": "Pedras \u00e9 un lugar da parroquia de Ames no concello coru\u00f1\u00e9s de Ames na comarca de Santiago. Ti\u00f1a 76 habitantes no ano 2009 segundo datos do Instituto Nacional de Estad\u00edstica, dos cales eran 38 homes e 38 mulleres."}
{"id": "158705", "revid": "1657181", "url": "https://gl.wikipedia.org/wiki?curid=158705", "title": "\u00c1lxebra linear", "text": ""}
{"id": "158706", "revid": "85894", "url": "https://gl.wikipedia.org/wiki?curid=158706", "title": "Pegari\u00f1os, Ames, Ames", "text": "Pegari\u00f1os \u00e9 un lugar da parroquia de Ames no concello coru\u00f1\u00e9s de Ames na comarca de Santiago. Ti\u00f1a 22 habitantes no ano 2009 segundo datos do Instituto Nacional de Estad\u00edstica, dos cales eran 10 homes e 12 mulleres."}
{"id": "158707", "revid": "85894", "url": "https://gl.wikipedia.org/wiki?curid=158707", "title": "Pousada, Ames, Ames", "text": "Pousada \u00e9 un lugar da parroquia de Ames no concello coru\u00f1\u00e9s de Ames na comarca de Santiago. Ti\u00f1a 73 habitantes no ano 2009 segundo datos do Instituto Nacional de Estad\u00edstica, dos cales eran 38 homes e 35 mulleres."}
{"id": "158710", "revid": "85894", "url": "https://gl.wikipedia.org/wiki?curid=158710", "title": "Proup\u00edn, Ames, Ames", "text": "Proup\u00edn \u00e9 un lugar da parroquia de Ames no concello coru\u00f1\u00e9s de Ames na comarca de Santiago. Ti\u00f1a 50 habitantes no ano 2009 segundo datos do Instituto Nacional de Estad\u00edstica, dos cales eran 29 homes e 21 mulleres."}
{"id": "158711", "revid": "7596", "url": "https://gl.wikipedia.org/wiki?curid=158711", "title": "IPhone", "text": "iPhone \u00e9 unha li\u00f1a de tel\u00e9fonos intelixentes dese\u00f1ados e comercializados por Apple Inc. Funcionan baixo o sistema operativo m\u00f3bil de Apple iOS. A primeira xeraci\u00f3n do iPhone foi lanzada o 29 de xu\u00f1o de 2007, os modelos m\u00e1is recentes son o iPhone X, o iPhone 8 e o iPhone 8 Plus, presentados nun evento celebrado no Steve Jobs Theatre o 12 de setembro de 2017.\nIntroduci\u00f3n no mercado.\nApple anunciou o iPhone no 2007, tras varios rumores e especulaci\u00f3ns que circulaban desde varios meses atr\u00e1s. O iPhone introduciuse inicialmente nos Estados Unidos o 29 de xu\u00f1o de 2007 e foi nomeado o \"Invento do Ano\" pola revista Time no ano 2009.\nO d\u00eda 11 de xullo de 2008 sa\u00edu a venda o iPhone 3G, estando dispo\u00f1ible en 22 pa\u00edses. Esta versi\u00f3n do tel\u00e9fono soportaba a transmisi\u00f3n de datos por 3G a unha velocidade m\u00e1is r\u00e1pida e tecnolox\u00eda AGPS.\nPara o evento WWDC'09 presentouse o iPhone 3GS (S de Speed), presentando o mesmo dese\u00f1o c\u00f3 3G, m\u00e1is completamente renovado no seu interior. O iPhone 3GS \u00e9 ata d\u00faas veces m\u00e1is r\u00e1pido c\u00f3 seu predecesor cargando p\u00e1xinas web ou executando aplicaci\u00f3ns, ofrecendo mellores gr\u00e1ficos 3D e cunha c\u00e1mara de 3 megap\u00edxeles.\nO d\u00eda 7 de xu\u00f1o de 2010 presentouse na WWDC'10 o iPhone 4, cun dese\u00f1o totalmente renovado tanto no hardware como esteticamente. Cont\u00e9n o procesador Apple A4 que \u00e9 o mesmo que ten o iPad, 512 MB de memoria RAM, Retina Display, d\u00faas c\u00e1maras unha delas con opci\u00f3n de gravar en 720p HD.\nCaracter\u00edsticas xerais.\nConta con conexi\u00f3n a Internet, pantalla t\u00e1ctil de tecnolox\u00eda multit\u00e1ctil e unha interface de hadware minimalista. Posto que carece dun teclado f\u00edsico, cont\u00e9n un virtual na s\u00faa pantalla multit\u00e1ctil tanto en vertical como horizontal.\nO iPhone permite a chamada en espera, conferencia entre 3, identificaci\u00f3n de chamada, e a integraci\u00f3n con outras funci\u00f3ns do iPhone. Non soporta marcaci\u00f3n por voz (iPhone, iPhone 3G) nin videochamada (iPhone, iPhone 3G, iPhone 3GS, o \u00fanico que soporta videochamada \u00e9 o iPhone 4), a difereza da maior parte dos tel\u00e9fonos cos que compite.\nO iPhone incl\u00fae unha caracter\u00edstica visual para a caixa de correos de voz, que permite aos usuarios ver unha lista das mensaxes da caixa de correos, sen necesidade de chamar \u00e1 caixa de correos de voz. A diferenza doutros sistemas, pode escoitar mensaxes e suprimilos cunha orde, escollendo calquera mensaxe dunha lista que aparece na pantalla. AT&amp;T, O2, T-Mobile Germany, e Orange, modificaron a infraestrutura da caixa de correos de voz para acomodar este novo trazo dese\u00f1ado por Apple. Arquivouse un preito contra Apple e AT&amp;T por Tecnolox\u00edas Klausner reclamando que a caracter\u00edstica da caixa de correos de voz visual do iPhone infrinxe d\u00faas patentes.\nA caracter\u00edstica dos tons musicais, foi presentada nos Estados Unidos o 5 de setembro de 2008. Os tons poden ser de 3 a 40 segundos e pode ser calquera parte dunha canci\u00f3n, poden facer unha pausa de medio segundo cada 5 segundos, e nunca terminar. Toda a personalizaci\u00f3n pode facerse mediante iTunes, e os sinais de chamada tam\u00e9n poden ser usadas para alarmas do iPhone. Os sinais de chamada por encargo, poden ser creadas usando o software GarageBand de Apple 4.1.1 (dispo\u00f1ible s\u00f3 para Mac OS X) e ferramentas que non sexan de Apple.\nAplicaci\u00f3ns.\nExisten varias aplicaci\u00f3ns na pantalla principal do iPhone:\nExisten outras catro aplicaci\u00f3ns, na parte inferior da pantalla, que son as principais do iPhone:\nC\u00e1mara.\nEste iPhone cont\u00e9n unha c\u00e1mara de 2.0 megap\u00edxeles, que non pos\u00fae funci\u00f3n macro ou flash. A calidade da c\u00e1mara \u00e9 moi criticada polos especialistas en fotograf\u00eda, que consideran o modelo moi d\u00e9bil para os recursos que o tel\u00e9fono ofrece.\nO usuario pode dar zoom s\u00f3 nas fotograf\u00edas estirando os dedos con movemento de pinza do polgar e do indicador sobre a pantalla multi-touch. O software pode conectar co iPhoto, dispo\u00f1ible en ordenadores Macintosh.\nO modelo iPhone 3GS cont\u00e9n unha c\u00e1mara de 3.1 megap\u00edxeles, que non pos\u00fae funci\u00f3n flash. O modelo pos\u00fae funci\u00f3n macro, toque para foco e foco autom\u00e1tico. Pos\u00fae zoom dixital de 5 veces. Grava v\u00eddeos en calidade VGA. Algunhas funci\u00f3ns descritas aqu\u00ed s\u00f3 son posibles coa actualizaci\u00f3n do iPhone OS para iOS 4 a trav\u00e9s do iTunes.\nO modelo iPhone 4 cont\u00e9n unha c\u00e1mara de 5 megap\u00edxeles, que pos\u00fae funci\u00f3n flash, macro, toque para foco, zoom dixital de 5 veces e gravaci\u00f3n de v\u00eddeos en HD (720p). Pos\u00fae unha c\u00e1mara frontal, da cal permite facer auto-retratos e posibilita a realizaci\u00f3n de v\u00eddeo chamadas a trav\u00e9s do Face Time.\nO iPhone X conta con d\u00faas c\u00e1maras traseiras de 12 megap\u00edxeles e unha frontal de 7 mpx. co\u00f1ecida como \"TrueDepth\". Tam\u00e9n conta cun flash de catro LEDs denominado \"True Tone\".\nModelos.\niPhone.\nPrimeiro iPhone, presentado no 2007, pos\u00fae pantalla multit\u00e1ctil, altofalantes, c\u00e1mara de 2.0 megap\u00edxeles, jack para auriculares, conectividade EDGE e Wi-Fi. Pode reco\u00f1ecerse pola s\u00faa banda traseira, que est\u00e1 dividida en 2, a parte superior \u00e9 de cor aluminio, mentres que a inferior \u00e9 negra.\niPhone 3G.\nFisicamente moi similar ao iPhone orixinal. Este modelo incorpora conectividade v\u00eda 3G, como o seu nome indica, A-GPS e unha nova carcasa enteiramente de pl\u00e1stico, ademais das caracter\u00edsticas do primeiro iPhone.\niPhone 3GS.\nFisicamente igual ao iPhone 3G. O iPhone 3GS, obt\u00e9n o seu nome da palabra inglesa \"speed\" (velocidade) , posto que \u00e9 at\u00e9 d\u00faas veces m\u00e1is r\u00e1pido que o iPhone 3G. Incorpora gravaci\u00f3n de v\u00eddeo, comp\u00e1s e c\u00e1mara de 3 megap\u00edxeles con autofocus e balance de brancos, comandos de voz, ademais dunha maior duraci\u00f3n da bater\u00eda. Outras caracter\u00edsticas novas, como a gravaci\u00f3n de voz, copiar, pegar e cortar, entre outras, non son exclusivas do iPhone 3GS, sen\u00f3n do iPhone VOS 3.1, que tam\u00e9n est\u00e1 dispo\u00f1ible para os modelos anteriores.\niPhone 4.\nLanzado en Estados Unidos, Xap\u00f3n, Reino Unido, Francia e Alema\u00f1a o 24 de xu\u00f1o de 2010. De entrada a primeiro gran diferenza desta versi\u00f3n do tel\u00e9fono \u00e9 o seu dese\u00f1o. Tanto a parte frontal como a traseira est\u00e1n feitas de vidro con silicato de aluminio ademais de posu\u00edr un marco de aceiro inoxidable o cal funciona tam\u00e9n como antena. O iPhone 4 agora \u00e9 m\u00e1is delgado con 9.3\u00a0mm de espesor, sendo por agora, o m\u00e1is delgado no mercado.\nA pantalla tam\u00e9n presenta melloras. O seu tama\u00f1o \u00e9 de 3.5 polgadas e con 960\u00d7460 p\u00edxeles. Denominado \"Display Retina\", ten catro veces m\u00e1is resoluci\u00f3n que a do iPhone 3GS e con 326 p\u00edxeles por polgada, pos\u00fae un 78% dos p\u00edxeles do iPad. Como se esperaba, o iPhone 4 agora conta con dous c\u00e1maras, unha frontal para v\u00eddeo chamadas e outra traseira, cunha calidade 5 megap\u00edxeles e flash fotogr\u00e1fico de LED. Agora \u00e9 posible gravar v\u00eddeo en HD a 720p e a funci\u00f3n de autofocus xa esta habilitada para v\u00eddeo. Como \u00e9 de esperarse o iPhone 4 sair\u00e1 de fabrica co novo sistema operativo, que foi renomeado a iOS4 (un nome m\u00e1is coherente dado que o iPod Touch e o iPad fan uso del), e ademais das caracter\u00edsticas que xa foran anunciadas do sistema operativo, a nova resoluci\u00f3n brindase automaticamente mellor calidade aos textos e bot\u00f3ns, e os desenvolvedores poder\u00e1n facer compatible as s\u00faas aplicaci\u00f3ns con esta nova resoluci\u00f3n. iMovie farase presente para poder editar directamente os v\u00eddeos HD tomados no tel\u00e9fono.\nTam\u00e9n incorpora a nova aplicaci\u00f3n de iBooks, compra e le os teus libros electr\u00f3nicos, Accesibilidade ofrece a lectura de pantalla e outras prestaci\u00f3ns de accesibilidade e Cartafol para apps que nos permitir\u00e1 organizar as aplicaci\u00f3ns en cartafol para atopalas nun segundo.\nAxuntado aos demais sensores do tel\u00e9fono, un xiroscopio foi inclu\u00eddo o cal axudar\u00e1 a ter m\u00e1is precisi\u00f3n nos videoxogos dese\u00f1ados para o iPhone 4 provendo en conxunto co aceler\u00f3metro, unha mellor an\u00e1lise de 6 eixos (arriba, abaixo, esquerda, dereita, enfronte e atr\u00e1s).\nO encore da presentaci\u00f3n foi a funci\u00f3n de v\u00eddeo chamada entre iPhones 4G, nomeada \"FaceTime\" e dispo\u00f1ible por agora s\u00f3 v\u00eda WiFi, funciona sen necesidade de configuraci\u00f3n algunha e \u00e9 posible facer uso de ambas as c\u00e1maras do iPhone. E por \u00faltimo o buscador de Microsoft, Bing, foi engadido aos buscadores do tel\u00e9fono aumentando as opci\u00f3ns a tres (Bing, Google e Yahoo).\niPhone 4 v\u00e9n en d\u00faas cores, branco (esta vez por ambos os lados) e negro, con capacidades de 16 e 32 GB, estando dispo\u00f1ible en Estados Unidos, Alema\u00f1a, Francia, Xap\u00f3n e Reino Unido o 24 de xu\u00f1o, o 30 de xullo en Espa\u00f1a e para finais de setembro atoparase dispo\u00f1ible nun total de 88 pa\u00edses, comezando en xullo por Australia, Austria, B\u00e9lxica, Canad\u00e1, Dinamarca, Finlandia, Hong Kong, Irlanda, Italia, Luxemburgo, Pa\u00edses Baixos, Noruega, Nova Zelandia, Singapur, Corea do Sur, Suecia e Su\u00edza.\nAs \u00faltimas noticias acerca do novo produto da empresa de Cupertino apuntan a un posible fallo relacionado coa antena producido polo curtocircu\u00edto entre a parte da mesma encargada do sinal Bluetooth, Wi-fi e GPS e a encargada do sinal UMTS e GSM. Este fen\u00f3meno en teor\u00eda produce un descenso notorio do sinal telef\u00f3nico e o corte da chamada no caso de estar \u00e1 realizar. Dita informaci\u00f3n foi desmentida por Apple na s\u00faa rolda de prensa do 16 de xullo na que afirmou que todos os m\u00f3biles, especialmente os tel\u00e9fonos intelixentes, sofren unha deficiencia de recepci\u00f3n ao tapar a antena, que o iPhone 4 oc\u00f3rrelle o mesmo e que por tanto o atribu\u00edr o fallo ao dese\u00f1o da antena resulta un erro mundialmente estendido, que causou gran pol\u00e9mica e que casualmente se contrad\u00ed co \u00edndice de vendas, a porcentaxe de fallos rexistrados respecto diso e o grao de satisfacci\u00f3n dos usuarios de Apple.\nApple acaba reco\u00f1ecendo que alg\u00fans dos seus tel\u00e9fonos te\u00f1en problemas coa cobertura depende de como se agarre o tel\u00e9fono e ofreceu at\u00e9 o 30 de setembro gratuitamente a todos os posuidores dun iPhone 4 dunha funda protectora.\niPhone 4 Branco.\nO lanzamento do modelo branco do iPhone 4 atrasouse case un ano con respecto ao modelo negro debido a uns problemas coa c\u00e1mara e a carcasa branca. Finalmente sa\u00edu ao mercado a finais do mes de abril de 2011 sendo este 0.2\u00a0mm m\u00e1is ancho co modelo negro.\niPhone 5.\nApple presentou o novo iPhone 5 o 12 de setembro de 2012. Celebrouse no Yerba Buena Center for the Arts, na cidade de San Francisco.\nO iPhone 5 ten unha pantalla m\u00e1is grande, que acepta cinco filas de iconas. Est\u00e1 constru\u00eddo en aluminio. \u00c9 o m\u00e1is fino que se fixera nunca (s\u00f3 7,6\u00a0mm de grosor), e \u00e9 un 20% m\u00e1is lixeiro. A resoluci\u00f3n da s\u00faa pantalla \u00e9 1136 x 640 pixels. Esta nova pantalla ten un 44% m\u00e1is de saturaci\u00f3n ca a anterior. O novo iPhone incorpora LTE, as\u00ed como nova tecnolox\u00eda Wi-Fi, que permite usar a banda de 5 Ghz e alcanzar velocidades de 150 Mbits/s. Trae novo procesador, A6, d\u00faas veces m\u00e1is r\u00e1pido que o A5 que levaba o iPhone 4S e un 22% m\u00e1is pequeno. Tam\u00e9n mellorou a bater\u00eda; agora dura 10 horas de navegaci\u00f3n con Wi-Fi e 8 horas con LTE. O sensor da c\u00e1mara \u00e9 de 8 megapixels, cunha resoluci\u00f3n de 2364 x 2448. A c\u00e1mara \u00e9 un 25% m\u00e1is pequena que no modelo anterior. Pode tomar panor\u00e1micas de ata 28 megapixels. P\u00f3dese usar Facetime a trav\u00e9s da conexi\u00f3n de datos. Disp\u00f3n de tres micr\u00f3fonos. Incl\u00fae o novo sistema operativo iOS6. Est\u00e1 dispo\u00f1ible en branco e negro.\nO tel\u00e9fono estar\u00e1 dispo\u00f1ible en 16 GB, 32 GB e 64 GB. O 21 de setembro poderase mercar en Estados Unidos, Reino Unido, Alema\u00f1a, Canad\u00e1, Singapur, Xap\u00f3n e Hong Kong. Antes de final de ano chegar\u00e1 a 100 pa\u00edses m\u00e1is.\niPhone 5c (7.\u00aa xeraci\u00f3n).\nO iPhone 5c foi anunciado o 10 de setembro de 2013, leva a mesma tecnolox\u00eda que o iPhone 5, coa diferenza de que os seus acabados traseiros son de policarbonato, conta con iOS 7 e mellora nas c\u00e1maras. Neste modelo existen 5 cores distintas (azul, verde, amarelo, rosa e branco) e capacidades de 8, 16 e 32 GB. Incl\u00fae unha c\u00e1mara de 8 megap\u00edxeles con gravaci\u00f3n en Full HD (1080p) e zoom dixital en gravaci\u00f3n de v\u00eddeo (3X). Leva o SoC A6, o mesmo que leva o iPhone 5 e similar ao do iPad con pantalla retina (4.\u00aa xeraci\u00f3n).\niPhone 5s (7.\u00aa xeraci\u00f3n, xunto co iPhone 5c).\nO iPhone 5s, anunciado o 10 de setembro de 2013, \u00e9 a s\u00e9tima xeraci\u00f3n e incorpora moitas e mellores, como o novo sensor de pegadas dactilares Touch ID, a c\u00e1mara iSight completamente redese\u00f1ada, o novo chip A7 e M7. Ademais est\u00e1 dispo\u00f1ible en tres cores (gris espacial, prata e ouro). A s\u00faa nova pantalla retina \u00e9 de 4 polgadas e ten a c\u00e1mara iSight de 8 megap\u00edxeles con flash TrueTone, gravaci\u00f3n a c\u00e1mara lenta (120 fps), modo refacho de 10 fotos por segundo e foto panor\u00e1mica. Tam\u00e9n conta cun SoC A7 e cun coprocesador de movemento M7 e est\u00e1 dispo\u00f1ible en 16, 32 e 64 GB.\niPhone 6 e iPhone 6 Plus (8.\u00aa xeraci\u00f3n).\nO iPhone 6 e o iPhone 6 Plus son a oitava xeraci\u00f3n como sucesores do iPhone 5S, anunciados o 9 de setembro de 2014. Ambos incorporan pantallas m\u00e1is grandes que os seus predecesores, 4,7 polgadas e 5,5 polgadas respectivamente. Tam\u00e9n o SoC A8 e M8 e con maior rendemento, e tanto a s\u00faa c\u00e1mara que conta con Focus Pixels e coma a conexi\u00f3n Wi-Fi est\u00e1n melloradas. Tam\u00e9n o seu dese\u00f1o \u00e9 m\u00e1is delgado coas marxes redondeadas e o bot\u00f3n de acendido na parte lateral para maior comodidade. Tam\u00e9n conta con Touch ID e Apple Pay.\niPhone 6s e iPhone 6s Plus (9.\u00aa xeraci\u00f3n).\nO iPhone 6s e o iPhone 6s Plus son a novena xeraci\u00f3n como sucesores do iPhone 6 e iPhone 6 Plus, anunciados o 9 de setembro de 2015. Ambos incorporan nova tecnolox\u00eda na pantalla, esta tecnolox\u00eda \u00e9 chamada \"3D Touch Display\", ambos iPhone conservan o tama\u00f1o da pantalla do seu modelo anterior 4,7 polgadas e 5,5 polgadas respectivamente. Tam\u00e9n o SoC A9 e con maior rendemento, e tanto a s\u00faa nova c\u00e1mara de 12mp coma a conexi\u00f3n Wi-Fi e LTE est\u00e1n melloradas. O seu dese\u00f1o de marxes redondeadas mantense e agr\u00e9gase unha nova cor Rose Gold (Ouro Rosa).\niPhone SE (continuaci\u00f3n da 9.\u00aa xeraci\u00f3n).\nO iPhone SE, anunciado o 21 de marzo de 2016, forma parte da novena xeraci\u00f3n, compartindo procesador (e co-procesador), c\u00e1mara principal e RAM co iPhone 6S e o iPhone 6S Plus. Contin\u00faa coa li\u00f1a de dese\u00f1o imposta polo iPhone 5S, inclu\u00edndo a nova cor Rose Gold (Ouro Rosa) xa presente na novena xeraci\u00f3n.\niPhone 7 e iPhone 7 Plus (10.\u00aa xeraci\u00f3n).\nForon anunciados o 7 de setembro de 2016. Forman parte da d\u00e9cima xeraci\u00f3n, procesador A10 Fusion, cunha c\u00e1mara principal de 12 megapixeles cunha apertura de \u0192/1.8 no iPhone 7 que lle permite ter mellores fotos en condici\u00f3ns de pouca luz, unha c\u00e1mara dual no iPhone 7 Plus, o iPhone 7 tam\u00e9n conta con Quad-Led Flash True Trone que logra un mellor alcance do flash e m\u00e1is luz, ademais cunha dianteira de sete megapixeles, integra son de parlante est\u00e9reo, o seu dese\u00f1o segue sendo de aluminio pero aluminio serie 7000 ultrarresistente, e as antenas situ\u00e1ronse para mellorar o seu dese\u00f1o. Agora ofr\u00e9cese en d\u00faas novas cores: negro brillante (Jet Black) e negro opaco (Matte Black). Coma na anterior xeraci\u00f3n de iPhone 6s, o iPhone 7 tam\u00e9n conta con 3D Touch, Live Photos, Retina Flash e v\u00eddeos en 4K.\niPhone 8 e iPhone 8 Plus (11.\u00aa xeraci\u00f3n).\nForon anunciados o 12 de setembro de 2017. Mante\u00f1en o mesmo dese\u00f1o que o iPhone 7 (cunha parte traseira de cristal) e ve\u00f1en equipados cun chip A11 Bionic, o m\u00e1is pequeno e potente creado ata esa data. Unha das maiores novidade \u00e9 que pode cargarse de forma inal\u00e1mbrica. As s\u00faas vendas foron menores cas do iPhone 7.\niPhone X (12.\u00aa xeraci\u00f3n).\nEstrea un dese\u00f1o completamente novo e diferente ao utilizado ata o de agora. Conta cunha pantalla OLED de 5.8 polgadas que ocupa practicamente toda a parte frontal do dispositivo e desaparece o bot\u00f3n \"home\". Incorpora tam\u00e9n a tecnolox\u00eda de reco\u00f1ecemento facial \"Face ID\", substitu\u00edndo o anterior \"Touch ID\". Conta cunha c\u00e1mara dual na parte traseira, formada por un teleobxectivo e un grande angular, nos dous casos de 12 megap\u00edxeles.\nDispo\u00f1ibilidade.\nAbaixo mostrase a lista dos pa\u00edses nos cales o iPhone est\u00e1 a venda oficialmente..\nGalego, \u00e9uscaro e catal\u00e1n no iPhone.\nEn Espa\u00f1a, o iPhone v\u00e9n preconfigurado en castel\u00e1n mais presenta a opci\u00f3n de cambiar a lingua ao catal\u00e1n como lingua principal do tel\u00e9fono. O galego e o \u00e9uscaro tam\u00e9n est\u00e1n presentes no aparello pero tan s\u00f3 na opci\u00f3n do calendario para a visualizaci\u00f3n da data."}
{"id": "158712", "revid": "85894", "url": "https://gl.wikipedia.org/wiki?curid=158712", "title": "Quint\u00e1ns, Ames, Ames", "text": "Quint\u00e1ns \u00e9 un lugar da parroquia de Ames no concello coru\u00f1\u00e9s de Ames na Comarca de Santiago. Ti\u00f1a 94 habitantes no ano 2009 segundo datos do Instituto Nacional de Estad\u00edstica, dos cales 50 eran homes e 54 mulleres."}
{"id": "158713", "revid": "89787", "url": "https://gl.wikipedia.org/wiki?curid=158713", "title": "IB3 Televisi\u00f3", "text": "IB3 Televisi\u00f3 ou Televisi\u00f3 de les Illes Balears \u00e9 o servizo p\u00fablico de televisi\u00f3n das Illas Baleares pertencente ao grupo \"Ens P\u00fablic de Radiotelevisi\u00f3 de les Illes Balears\" (EPRTVIB).\nEsta denominaci\u00f3n tam\u00e9n pode referirse \u00e1 canle de televisi\u00f3n principal deste grupo de comunicaci\u00f3n.\nHistoria e caracter\u00edsticas.\nA\u00ednda que o EPRTVIB se creou mediante a lei 7/85 do 22 de maio de 1985, non se constitu\u00edu como tal ata moito m\u00e1is tarde, foi o 26 de marzo de 2004, e a televisi\u00f3n auton\u00f3mica das Illas Baleares non comezou a emitir, en fase de probas, deica a Diada das Illas Baleares, o 1 de marzo de 2005, e os seus informativos non arrincaron ata maio de 2005. Comezou as s\u00faas emisi\u00f3ns regulares o 5 de setembro de 2005. \nIB3 \u00e9 membro da \"Federaci\u00f3n de Organismos de Radio y Televisi\u00f3n Auton\u00f3micos\" (FORTA). Os seus estudos centrais enc\u00f3ntranse no Pol\u00edgono de Son Bugadelles, en Calvi\u00e0, un municipio da illa de Mallorca, preto da capital Palma. Tam\u00e9n disp\u00f3n de delegaci\u00f3ns nas illas de Menorca, Eivisa e Formentera, as\u00ed como en Madrid. Emite a s\u00faa programaci\u00f3n propia e os programas infant\u00eds en catal\u00e1n e os filmes, series e documentais de produci\u00f3n allea en castel\u00e1n, non obstante entre outubro de 2007 e novembro de 2011 emitiu toda a s\u00faa programaci\u00f3n en catal\u00e1n, mercando a produci\u00f3n allea xa dobrada en Catalu\u00f1a ou realizando a dobraxe nas illas."}
{"id": "158717", "revid": "21293", "url": "https://gl.wikipedia.org/wiki?curid=158717", "title": "IB3", "text": ""}
{"id": "158718", "revid": "23204", "url": "https://gl.wikipedia.org/wiki?curid=158718", "title": "Cupertino", "text": "Cupertino \u00e9 unha cidade do condado de Santa Clara, no estado de California (Estados Unidos). Segundo o censo de 2000 ti\u00f1a unha poboaci\u00f3n de 50.546 habitantes, e no 2005 contaba con 52.171 habitantes.\nCupertino est\u00e1 situado na zona co\u00f1ecida como Silicon Valley. Ao sur de Sunnyvale, e preto da costa da ba\u00eda de San Francisco. Actualmente nesta cidade est\u00e1 situada a sede central de Apple Inc., e outras moitas compa\u00f1\u00edas de inform\u00e1tica e tecnolox\u00eda."}
{"id": "158720", "revid": "89787", "url": "https://gl.wikipedia.org/wiki?curid=158720", "title": "Parlamento (programa da TVG)", "text": "Parlamento \u00e9 un programa da Televisi\u00f3n de Galicia que se v\u00e9n realizando ininterrompidamente desde os comezos da emisi\u00f3n da canle, constitu\u00edndo un dos programas m\u00e1is antigos en emisi\u00f3n. \u00c9 un programa dos servizos informativos que se dedica \u00e1 informar da actividades do Parlamento de Galicia e os seus deputados."}
{"id": "158721", "revid": "1131", "url": "https://gl.wikipedia.org/wiki?curid=158721", "title": "Club Atl\u00e9tico Boca Juniors", "text": "O Club Atl\u00e9tico Boca Juniors, co\u00f1ecido popularmente como Boca, \u00e9 un club de f\u00fatbol arxentino, da cidade de Buenos Aires. Foi fundado o 3 de abril de 1905 e compite na Primeira Divisi\u00f3n da Arxentina. Xoga os seus partidos como local no Estadio Alberto J. Armando, co\u00f1ecido como \"La bombonera\". Mant\u00e9n unha intensa rivalidade co River Plate.\nXogadores.\n\"Actualizado a 1 de decembro de 2018.\""}
{"id": "158722", "revid": "895", "url": "https://gl.wikipedia.org/wiki?curid=158722", "title": "Boca Juniors", "text": ""}
{"id": "158723", "revid": "895", "url": "https://gl.wikipedia.org/wiki?curid=158723", "title": "CA Boca Juniors", "text": ""}
{"id": "158724", "revid": "1131", "url": "https://gl.wikipedia.org/wiki?curid=158724", "title": "Pazo de Tovar", "text": "O pazo de Tovar, tam\u00e9n co\u00f1ecido como fortaleza de Tovar, \u00e9 unha edificaci\u00f3n que data de comezos do s\u00e9culo XIII, unha xoia do g\u00f3tico isabelino e Ben de Interese Cultural. Local\u00edzase en Pacio de Tovar, parroquia de San Tom\u00e9 de Lourenz\u00e1, no concello de Lourenz\u00e1.\nDescrici\u00f3n.\nConsta de varios corpos cuadrangulares. O corpo principal rectangular est\u00e1 flanqueado por d\u00faas torres cadradas. As torres te\u00f1en pegadas d\u00faas estruturas forman un patio interior xunto cun lenzo da muralla. As torres te\u00f1en ameas, troneiras, seteiras e barbac\u00e1s. A porta principal do pazo \u00e9 de arco g\u00f3tico isabelino con dous bustos en baixorrelevo labrados nos salmeres e enriba dous pequenos escudos. Toda a f\u00e1brica \u00e9 de cachotar\u00eda de lousa con cadeirado de granito nas partes nobres.\nHistoria.\nTorre de Canedo.\nOs primeiros documentos sobre esta edificaci\u00f3n datan de finais do s\u00e9culo XIII e ref\u00edrense a ela como Torre de Canedo. Documentos posteriores indican a s\u00faa progresiva deterioraci\u00f3n. Os \u00faltimos escritos descr\u00edbena como unha vella torre en estado deplorable.\nFortaleza de Tovar.\nAntonio de Tovar, parente de Pardo de Cela e home de confianza do emperador Carlos V, constru\u00edu en 1530 unha fortaleza sobre a torre cun car\u00e1cter menos defensivo; remodel\u00e1ndoa ao gusto da \u00e9poca, con maiores xanelas para outorgar m\u00e1is luz ao interior, ademais doutros elementos decorativos para dar m\u00e1is importancia ao conxunto.\nA fortaleza herdouna Brianda de Tovar e Pimentel, pasando en 1548 a ser propiedade, por herdanza, dos V\u00e1zquez de Seixas na persoa de don Fern\u00e1n, se\u00f1or de San Paio de Narla, Condes, Castelo das Seixas, e cotos anexos.\nA partir desta data, diferentes familias viviron na fortaleza ao longo do tempo; a maior parte como arrendatarios, chegando en momentos a vivir m\u00e1is dunha familia no inmoble. Todos deixaron as s\u00faas pegadas no edificio.\nSituaci\u00f3n actual.\nNa actualidade o edificio est\u00e1 nun estado bastante ruinoso, conserva en case perfecto estado todas as s\u00faas paredes e muros, pero ten os tellados e pisos seriamente danados. Vai ser restaurado pola Conseller\u00eda de Cultura e Turismo."}
{"id": "158725", "revid": "1410", "url": "https://gl.wikipedia.org/wiki?curid=158725", "title": "Club Atl\u00e9tico San Lorenzo de Almagro", "text": "O Club Atl\u00e9tico San Lorenzo de Almagro \u00e9 un club de f\u00fatbol arxentino da cidade de Buenos Aires. Fundouse o 1 de abril de 1908 e xoga os seus partidos como local no Estadio Pedro Bidegain.\nXogadores.\nCadro actual.\n "}
{"id": "158727", "revid": "25871", "url": "https://gl.wikipedia.org/wiki?curid=158727", "title": "Juan Antonio Pedre Limia", "text": "Juan Antonio Pedre Limia, co\u00f1ecido como Juachi, nado na Coru\u00f1a o 2 de xu\u00f1o de 1986, \u00e9 un futbolista galego. Xoga de defensa.\nTraxectoria.\nO 2 de xaneiro de 2010 anunciouse a incorporaci\u00f3n do xogador \u00e1 UD Lanzarote, procedente do Caravaca CF. O 14 de xullo de 2010 anunciouse a s\u00faa contrataci\u00f3n polo UB Conquense."}
{"id": "158728", "revid": "895", "url": "https://gl.wikipedia.org/wiki?curid=158728", "title": "Juachi", "text": ""}
{"id": "158729", "revid": "85894", "url": "https://gl.wikipedia.org/wiki?curid=158729", "title": "Seares de Abaixo, Ames, Ames", "text": "Seares de Abaixo \u00e9 un lugar da parroquia de Ames no concello coru\u00f1\u00e9s de Ames na comarca de Santiago. Ti\u00f1a 30 habitantes no ano 2009 segundo datos do Instituto Nacional de Estad\u00edstica, dos cales 15 eran homes e 15 mulleres."}
{"id": "158730", "revid": "85894", "url": "https://gl.wikipedia.org/wiki?curid=158730", "title": "Seares de Arriba, Ames, Ames", "text": "Seares de Arriba \u00e9 un lugar da parroquia de Ames no concello coru\u00f1\u00e9s de Ames na comarca de Santiago. Ti\u00f1a 64 habitantes no ano 2009 segundo datos do Instituto Nacional de Estad\u00edstica, dos cales 32 eran homes e 32 mulleres."}
{"id": "158731", "revid": "1888", "url": "https://gl.wikipedia.org/wiki?curid=158731", "title": "Fortaleza de Tovar", "text": ""}
{"id": "158732", "revid": "85894", "url": "https://gl.wikipedia.org/wiki?curid=158732", "title": "Pedrouzos, Ames, Ames", "text": "Pedrouzos \u00e9 un lugar da parroquia de Ames no concello coru\u00f1\u00e9s de Ames na comarca de Santiago. Xunto co lugar de Vilar ti\u00f1\u00e1n 106 habitantes no ano 2009 segundo datos do Instituto Nacional de Estad\u00edstica, dos cales 56 eran homes e 50 mulleres."}
{"id": "158734", "revid": "85894", "url": "https://gl.wikipedia.org/wiki?curid=158734", "title": "Vilar, Ames, Ames", "text": "Vilar \u00e9 un lugar da parroquia de Ames no concello coru\u00f1\u00e9s de Ames na Comarca de Santiago. Xunto co lugar de Pedrouzos ti\u00f1\u00e1n 106 habitantes no ano 2009 segundo datos do Instituto Nacional de Estad\u00edstica, dos cales 56 eran homes e 50 mulleres."}
{"id": "158735", "revid": "85894", "url": "https://gl.wikipedia.org/wiki?curid=158735", "title": "Vent\u00edn, Bidu\u00eddo, Ames", "text": "Vent\u00edn \u00e9 un lugar da parroquia de Bidu\u00eddo no concello coru\u00f1\u00e9s de Ames na comarca de Santiago. Ti\u00f1a 187 habitantes no ano 2009 segundo datos do Instituto Nacional de Estad\u00edstica, dos cales 78 eran homes e 109 mulleres. \nNeste lugar at\u00f3pase o CEP Pluriling\u00fce de Vent\u00edn."}
{"id": "158736", "revid": "23204", "url": "https://gl.wikipedia.org/wiki?curid=158736", "title": "Franck Songo'o", "text": "Franck Steve Songo'o, nado en Yaound\u00e9 o 14 de maio de 1987, \u00e9 un exfutbolista camerun\u00e9s. Xogaba de centrocampista\u00a0e dianteiro e desenvolveu a s\u00faa carreira principalmente en Espa\u00f1a e Inglaterra. Foi internacional coa selecci\u00f3n do Camer\u00fan.\n\u00c9 fillo do ex-porteiro Jacques Songo'o e irm\u00e1n do centrocampista Yann Songo'o.\nTraxectoria.\nComezos.\nFillo do gardameta camerun\u00e9s Jacques Songo'o, naceu en Yaound\u00e9, traslad\u00e1ndose a curta idade a Europa, tralo salto de seu pai ao f\u00fatbol franc\u00e9s. Comezou a xogar nas categor\u00edas inferiores do Metz, club no que militou seu pai entre 1993 e 1996, e trala fichaxe deste polo Deportivo da Coru\u00f1a, a familia instalouse en Galicia.\nAo pouco de chegar \u00e1 Coru\u00f1a, e por mediaci\u00f3n de Jos\u00e9 \u00c1ngel Franganillo, Franck comezou a xogar de dianteiro no equipo dos Salesianos, dependente do Orillamar SD. Xogou m\u00e1is tarde no propio Orillamar e formou parte da selecci\u00f3n coru\u00f1esa de f\u00fatbol 7. En xu\u00f1o de 1999 participou no Torneo de Brunete representando ao Deportivo da Coru\u00f1a, que daquela a\u00ednda non ti\u00f1a equipo alev\u00edn, e realizoun unha destacada actuaci\u00f3n. En 2001 entrou na canteira do FC Barcelona, despois de rexeitar unha oferta do Real Madrid.\nPortsmouth.\nDespois de catro anos en Barcelona, e de debutar en Terceira Divisi\u00f3n co FC Barcelona C, no ver\u00e1n de 2005 fichou polo Portsmouth ingl\u00e9s, co que debutou na Premier League da man do adestrador Alain Perrin o 24 de setembro fronte ao Bolton Wanderers. Ao non contar apenas con minutos, en 2006 sa\u00edu cedido ao Bournemouth, da Football League One (terceira divisi\u00f3n do f\u00fatbol ingl\u00e9s), e a continuaci\u00f3n foi cedido a tres equipos da Football League Championship: o Preston North End, o Crystal Palace e o Sheffield Wednesday. O 13 de xaneiro de 2008 xogou o seu terceiro e derradeiro partido na Premier, nunha derrota por 2-0 contra o Sunderland.\nReal Zaragoza.\nEn agosto de 2008 fichou polo Real Zaragoza, co que disputou 26 partidos esa tempada, a maior\u00eda entrando dende o banco, e anotou un gol fronte ao Las Palmas. O equipo, adestrado por Marcelino Garc\u00eda, logrou ese ano o ascenso \u00e1 Primeira Divisi\u00f3n. Debutou na m\u00e1xima categor\u00eda na xornada 3 da tempada 2009/10, contra o Valladolid na Romareda, pero a falta de minutos fixo que fose cedido no mercado invernal \u00e1 Real Sociedad, que estaba l\u00edder da Segunda Divisi\u00f3n. Disputou oito encontros co equipo vasco, adestrado por Mart\u00edn Lasarte, e acabou proclam\u00e1ndose campi\u00f3n da categor\u00eda.\n\u00daltimos anos como profesional.\nNa tempada 2010/11 fichou polo Albacete, co que xogou s\u00f3 seis partidos e descendeu \u00e1 Segunda Divisi\u00f3n B. Deixou o equipo tralo descenso e despois dun tempo adestr\u00e1ndose co Monta\u00f1eros da Coru\u00f1a, realizou unha proba co Portland Timbers da MLS, co que asinou finalmente un contrato. Xogou un ano no equipo estadounidense, disputando 27 encontros, marcando un gol e repartindo cinco asistencias.\nDespois dun breve paso polo Glyfada, da segunda divisi\u00f3n grega, fichou en decembro de 2013 polo PAS Giannina, da Superliga de Grecia, onde pouco despois puxo fin \u00e1 s\u00faa carreira como futbolista profesional. F\u00f3ra do f\u00fatbol dirixiu na Coru\u00f1a negocios postos en marcha por seu pai.\nSelecci\u00f3n nacional.\nFoi internacional coa selecci\u00f3n francesa sub-19 e en 2008 pediu \u00e1 FIFA un cambio de selecci\u00f3n, para poder representar ao Camer\u00fan nos Xogos Ol\u00edmpicos de 2008. A solicitude foi aceptada e Songo'o participou na cita ol\u00edmpica, tendo como compa\u00f1eiros entre outros a Mbia, Song e Nkoulou. Disputou os catro partidos do seu equipo, que caeu eliminado en oitavos de final contra o Brasil, grazas a dous goles na pr\u00f3rroga de S\u00f3bis e Marcelo. \nDebutou coa selecci\u00f3n absoluta do Camer\u00fan en setembro de 2008, nun partido de clasificaci\u00f3n para o Mundial de 2010 contra Cabo Verde, e sumou un total de tres internacionalidades.\nPalmar\u00e9s.\nReal Sociedad"}
{"id": "158737", "revid": "5132", "url": "https://gl.wikipedia.org/wiki?curid=158737", "title": "Reunificaci\u00f3n Alem\u00e1", "text": ""}
{"id": "158738", "revid": "5863", "url": "https://gl.wikipedia.org/wiki?curid=158738", "title": "Di\u00e1spora galega", "text": "Co\u00f1\u00e9cese como di\u00e1spora galega o proceso de emigraci\u00f3n masiva do pobo galego que se produciu durante as tres \u00faltimas d\u00e9cadas do s\u00e9culo XIX ata ben pasada a metade do s\u00e9culo XX. As\u00ed, entre 1850 e 1960 marcharon cara a Am\u00e9rica m\u00e1is de dous mill\u00f3ns de galegos e galegas. C\u00f3mpre destacar a importancia deste fen\u00f3meno nos contextos socioecon\u00f3mico, pol\u00edtico e cultural da Galicia territorial e da Galicia exterior. O historiador Antonio Eiras Roel estima en 2\u00a0041\u00a0603 o n\u00famero de galegos emigrados a Am\u00e9rica entre o 1836 e 1960, o 38,5\u00a0% do total de migrantes espa\u00f1ois (5\u00a0311\u00a0906), o que supuxo que Galicia tivese unha taxa de sa\u00edda por cada mil habitantes superior a Irlanda nos momentos \u00e1lxidos das correntes migratorias.\nPosteriormente, xa na segunda d\u00e9cada do s\u00e9culo XXI, por mor da crise en Galicia e Espa\u00f1a, iniciouse unha segunda vaga de emigraci\u00f3n galega, principalmente cara a pa\u00edses de Europa (Alema\u00f1a e Inglaterra), formada normalmente por mozos con estudos e un nivel cultural medio-alto.\nX\u00e9nese do proceso.\nNas s\u00faas orixes obedeceu a raz\u00f3ns econ\u00f3micas e sociais, especialmente \u00e1 pobreza como consecuencia da falta de traballo, a isto sum\u00e1ronselle raz\u00f3ns pol\u00edticas, orixinadas na represi\u00f3n do pa\u00eds polos Reis Cat\u00f3licos e a\u00ednda moi presente no momento da chegada da represi\u00f3n franquista, que en Galicia comezou en xullo de 1936, \u00f3 pouco de estalar a guerra civil.\nPara Ram\u00f3n Villares:\nPara Xos\u00e9 Ram\u00f3n Barreiro:\nA emigraci\u00f3n foi un factor estrutural da econom\u00eda e da sociedade galega contempor\u00e1nea pois o 30\u00a0% dos migrantes espa\u00f1ois nas d\u00e9cadas finais do s\u00e9culo XIX proced\u00edan de Galicia segundo as Estat\u00edsticas de Pasaxeiros estudadas; logo da Primeira Guerra Mundial ti\u00f1an orixe galega o 50\u00a0% e un 40\u00a0% durante os anos 1940 a 1970.\nEn 1993, dez anos despois da entrada en vigor da Lei de reco\u00f1ecemento da galeguidade de 1983, a Xunta de Galicia, cuantificou o n\u00famero total de emigrantes nacidos en Galicia en 1,3 mill\u00f3ns (sen contar os seus fillos e netos). As\u00ed a distribuci\u00f3n foi a seguinte:\nLugares de destino.\nOs principais pa\u00edses receptores da emigraci\u00f3n galega a finais do s\u00e9culo XIX e principios do XX foron Arxentina, Cuba, Brasil e Uruguai, pa\u00edses necesitados de man de obra barata e persoal nos servizos e industrias que se estaban creando. Ademais, son sociedades dunha gran permeabilidade social.\nPolo que se refire aos destinos, as catro provincias galegas mostran comportamentos diferenciados: mentres que a maior parte dos emigrantes lucenses se dirixiron a Cuba e os de Ourense ao Brasil, os de Pontevedra preferiron a Arxentina e os coru\u00f1eses tam\u00e9n Cuba, o que indica a existencia en Galicia dunha cultura migratoria moi antiga xa especializada, onde as cadeas migratorias e as redes de axentes seguen desempe\u00f1ando un papel de grande importancia.\nAs provincias interiores incorpor\u00e1ronse m\u00e1is tarde \u00f3 fen\u00f3meno migratorio ultramarino xa que no s\u00e9culo XIX seguir\u00e1n alimentando a corrente migratoria do interior peninsular, pero a\u00ednda as\u00ed p\u00f3dese observar como a participaci\u00f3n conxunta da Galicia interior na emigraci\u00f3n a Am\u00e9rica xa se aproxima a unha cuarta parte do total da emigraci\u00f3n galega.\nPor exemplo, no per\u00edodo 1885-1895 dos 62\u00a0273 galegos que chegaron \u00e1 Arxentina (dun total de 167\u00a0575 emigrantes), as provincias atl\u00e1nticas son as que achegan m\u00e1is poboaci\u00f3n: 54\u00a0954 persoas, que ven a ser un 88,2% dos emigrantes galegos no pa\u00eds (24\u00a0043 da Coru\u00f1a e 30\u00a0911 de Pontevedra), mentres que das interiores son 7\u00a0339, representando o 11\u00a0% dos galegos na Arxentina (4\u00a0008 de Lugo e 3\u00a0331 de Ourense).\nLugares de sa\u00edda.\nOs portos de sa\u00edda foron A Coru\u00f1a, Vigo e Vilagarc\u00eda de Arousa. O primeiro ten maior volume de pasaxeiros ata principios do s\u00e9culo XX, concretamente ata os anos 20 cando Vigo se converte no porto m\u00e1is importante a partir de ent\u00f3n. Da Coru\u00f1a sae maior n\u00famero de emigrantes cara a Cuba (80\u00a0% entre 1912-18 e 62,8\u00a0% en 1920-30), Porto Rico e M\u00e9xico. A maior\u00eda proceden das provincias da Coru\u00f1a e Lugo. De Vigo parten cara a Arxentina (66\u00a0% en 1912-18, 69,6\u00a0% en 1920-30), Brasil e Uruguai, por este porto saen ourens\u00e1ns e pontevedreses. Polo que a proximidade do porto vai influ\u00edr na elecci\u00f3n do pa\u00eds de destino.\nSegundo unha mostra de inmigrantes do noroeste hisp\u00e1nico que chegaron a Buenos Aires no primeiro trimestre de 1949 e 1950, o 97\u00a0% proveu de Vigo, o 2\u00a0% de Xibraltar e o 1\u00a0% de Barcelona. Calculouse que en Vigo embarcou case o 50\u00a0% da totalidade da emigraci\u00f3n peninsular cara ao exterior, entre 1946 e 1954.\nPerfil do emigrante.\nNicol\u00e1s S\u00e1nchez-Albornoz caracterizou \u00e1 emigraci\u00f3n espa\u00f1ola da seguinte maneira:\nDentro do perfil medio do emigrante galego, moi parecido \u00f3 anterior, \u00e9 preciso salientar as seguintes caracter\u00edsticas:\nPreferentemente masculina: M\u00e1is do 70\u00a0% dos emigrantes de Am\u00e9rica foron homes, diminu\u00edndo a porcentaxe a partir da segunda d\u00e9cada do s. XX cando a muller se incorpora definitivamente ao \u00e9xodo. As mulleres te\u00f1en menos mobilidade que os homes: debido \u00e1 estrutura patriarcal existente na sociedade e nas ofertas de traballo. A muller irase incorporando progresivamente \u00e1 emigraci\u00f3n adquirindo esta un car\u00e1cter m\u00e1is familiar. \nDende que a emigraci\u00f3n se xeneraliza e como consecuencia l\u00f3xica dunha emigraci\u00f3n que afecta principalmente \u00f3s homes en idade de casar, a muller galega ir\u00e1 paulatinamente casando a idades m\u00e1is tard\u00edas.\nA distribuci\u00f3n segundo o sexo dos galegos emigrados a ultramar por v\u00eda mar\u00edtima, 1946-1964 fac\u00eda un total de 185\u00a0908 homes (55,89\u00a0%) e de 146\u00a0718 mulleres (44,10\u00a0%). Por exemplo: en Venezuela a partir de 1958 s\u00f3 se permitiu o reagrupamento familiar, polo que en 1961 o n\u00famero de mulleres ceduladas chegou a ser superior \u00f3s dos homes, e no ano 1859 emigrar\u00eda con destino a Cuba tan s\u00f3 unha muller por cada 24 emigrantes var\u00f3ns \nA idade media oscila entre os 18 e os 20 anos. M\u00e1is do 50\u00a0% \u00e9 menor de 23 anos (entre 1917-21, o 39\u00a0% dos emigrados te\u00f1en entre 15 e 23 anos). A idade media das mulleres era de 22 anos e a dos var\u00f3ns de 20, ou incluso de 18 para os var\u00f3ns chegados a Cuba entre o ano 1910 e 1929. Sendo a maior\u00eda homes solteiros. \nO 24\u00a0% dos que emigran de forma definitiva nas tres primeiras d\u00e9cadas do s\u00e9culo XX, ti\u00f1an menos de vinte anos e, polo menos, as d\u00faas terceiras partes ti\u00f1an menos de 25, sendo m\u00e1is dun 83\u00a0% os que non superaban os trinta anos.\nPor exemplo o Rexistro da Matr\u00edcula do Consulado Xeral de Espa\u00f1a en Buenos Aires estableceu que no per\u00edodo 1887 - 1930 a media dos galegos (entre os chegados a Lan\u00fas e Avellaneda) era de 22,9 anos.\nFormaci\u00f3n ou instruci\u00f3n: A meirande parte dos emigrantes eran analfabetos, non sab\u00edan nin ler nin escribir e cunha instruci\u00f3n primaria, que non chegaba, na maior\u00eda dos casos \u00e1 obtenci\u00f3n do certificado de estudos primarios (supo\u00f1en o 94\u00a0% do total). De 1860, data do primeiro ano censal, a 1900 a taxa de alfabetizaci\u00f3n neta do conxunto da poboaci\u00f3n galega pasou do 23\u00a0% \u00f3 37\u00a0%.\nPodemos traer a modo de exemplo que os emigrantes chegados a Cuba entre 1910-29 practicamente a s\u00faa totalidade eran analfabetos: homes 87,3\u00a0%, mulleres 92,4\u00a0%.\nInda que a nivel comparativo, os inmigrantes espa\u00f1ois na Arxentina superaron \u00f3s italianos no seu grao de alfabetizaci\u00f3n, 56\u00a0% fronte ao 41\u00a0% en 1855, 79\u00a0% fronte ao 61\u00a0% en 1887, 74\u00a0% fronte ao 64\u00a0% en 1914, 88\u00a0% fronte ao 80\u00a0% en 1936, sendo a taxa galega incluso lixeiramente superior \u00e1 espa\u00f1ola entre 1918 e 1934. Doutra banda, as taxas de alfabetizaci\u00f3n da emigraci\u00f3n de cada provincia foron cada vez m\u00e1is similares, isto \u00e9 foron converxendo desde niveis pr\u00f3ximos ao 80-87\u00a0% ao 86-89\u00a0%. \nEsta tendencia crecente e converxente mant\u00edvose, e refl\u00edctese para o per\u00edodo 1946-1964, nas Estat\u00edsticas de Emigraci\u00f3n Exterior publicadas pola Direcci\u00f3n Xeral de Emprego do Ministerio de Traballo, que lanzan unha taxa de alfabetizaci\u00f3n dos emigrantes galegos a ultramar do 95,1\u00a0%, fronte \u00e1 espa\u00f1ola do 94,8\u00a0%. \nProcedencia: A maior\u00eda provi\u00f1a dunha contorna ou medio rural (m\u00e1is do 80\u00a0%). Por exemplo a maior parte da poboaci\u00f3n emigrante espa\u00f1ola que se dirix\u00eda a Alema\u00f1a a principios dos anos 60 proced\u00edan do sector agr\u00edcola.\nCausas da emigraci\u00f3n.\nOs factores da emigraci\u00f3n p\u00f3dense analizar, seguindo a teor\u00eda econ\u00f3mica de Ersnt Georg Ravenstein e posteriormente por Everett S. Lee, dende a perspectiva do pa\u00eds emisor da emigraci\u00f3n (factores \"push\" ou de expulsi\u00f3n) e dende a perspectiva do pa\u00eds receptor (factores \"pull\" ou de atracci\u00f3n), \u00e1mbolos dous factores interact\u00faan entre si. Esta teor\u00eda, non exenta de cr\u00edticas, foi dominante ata os anos 60.\nNa d\u00e9cada dos 60 xorden como contestaci\u00f3n ao modelo anterior, un conxunto de teor\u00edas que, a\u00ednda presentando importantes diverxencias entre si, van coincidir nas s\u00faas premisas b\u00e1sicas: \"teor\u00eda do mercado de traballo fragmentado, teor\u00eda marxista da acumulaci\u00f3n capitalista e a teor\u00eda do sistema mundial;\" teor\u00edas que se basean no pensamento neo marxista. Para estas proposici\u00f3ns os movementos migratorios forman parte non dunha etapa hist\u00f3rica conxuntural, sen\u00f3n estrutural. Na s\u00faa base est\u00e1 a divisi\u00f3n internacional do traballo que resulta dun r\u00e9xime de intercambio desigual entre as econom\u00edas dos pa\u00edses, segundo o sector ao que pertenzan \u2013centro, semiperiferia ou periferia\u2013 do sistema capitalista mundial. Estas teor\u00edas enc\u00e1dranse, por tanto, dentro da vertente te\u00f3rica que analiza a realidade dende a \u00f3ptica da desigualdade, a explotaci\u00f3n e o conflito.\nO historiador Antonio Eiras Roel sinalou que a orixe das migraci\u00f3ns no noroeste peninsular foi o resultado da uni\u00f3n de dous factores b\u00e1sicos sobre os que incid\u00edan en determinados momentos outras variables de maior ou menor duraci\u00f3n. Por unha parte a alta densidade demogr\u00e1fica, que de por si non \u00e9 determinante, combinada cunha econom\u00eda agr\u00edcola de subsistencia que \u00e9 deficitaria e est\u00e1 sometida a un proceso de descapitalizaci\u00f3n permanente pola dobre v\u00eda do imposto e da renda.\nGalicia a nivel econ\u00f3mico era o pa\u00eds do atraso agrario, incapaz de xerar un proceso de industrializaci\u00f3n sostido e cun desequilibrio crecente con respecto \u00e1 econom\u00eda espa\u00f1ola. Polo que a escaseza de emprego industrial, o raquitismo dos servizos e a alta densidade de poboaci\u00f3n rural configuraron un espazo econ\u00f3mico no que Galicia asum\u00eda o papel de subministradora de man de obra, de enerx\u00eda e de materias primas, ademais de recursos financeiros a trav\u00e9s do aforro e das remesas de emigrantes.\nAs\u00ed, considerando a Galicia como pa\u00eds emisor, podemos resumir os factores \"push\" ou de expulsi\u00f3n da emigraci\u00f3n galega, nos seguintes:\nFactores econ\u00f3micos.\nEscasa industrializaci\u00f3n: a econom\u00eda galega a finais do s\u00e9culo XIX ti\u00f1a unha base eminentemente agraria, precapitalista e escasamente industrializada, manifestada na crise da industria rural de tecidos, a base agraria estaba escasamente modernizada. Cara a mediados do s\u00e9culo XIX , a econom\u00eda de Galicia alcanzara os seus l\u00edmites. Os trazos que a defin\u00edan proced\u00edan do seu car\u00e1cter preindustrial e tradicional. Preindustrial na medida en que predominaban as actividades rurais, en especial a\u00ednda que non unicamente, a agricultura. E tradicional, pola s\u00faa escasa orientaci\u00f3n comercial.\nA revista \"Alborada\" sinalaba a este respecto o seguinte:\nMinifundismo: a excesiva atomizaci\u00f3n das terras supo\u00f1\u00eda por tanto que foran escasamente rendibles para o campesi\u00f1ado. Uns autores como Jes\u00fas Garc\u00eda Fern\u00e1ndez incid\u00edan nas miserias sociais dos sistemas agrarios minifundistas, mentres outros autores como Xos\u00e9 Manuel Beiras (1981), Abel Bouhier (1979) e Lourenzo Fern\u00e1ndez Prieto (1995) xa deixaban entrever unha certa interpretaci\u00f3n positiva criticando en certa medida a visi\u00f3n excesivamente economicista que se ti\u00f1a do minifundio. Segundo os datos do Catastro de R\u00fastica correspondentes a 1954, Galicia ti\u00f1a a menor extensi\u00f3n media de terra por propietario de Espa\u00f1a (3,55 ha), o maior n\u00famero de parcelas por propietario (16,59) e a menor superficie das mesmas (0,21\u00a0ha). Tr\u00e1tase dun minifundio \"\u201cdesesperante\u201d\" con 530\u00a0000 hect\u00e1reas cultivadas, divididas en 15 mill\u00f3ns de parcelas, o que \u00e9 indicador dun pa\u00eds cunha \u201cmiserable\u201d econom\u00eda agraria, onde o galego \u00e9 \"\u201chabitante pobre dunha terra rica\u201d.\"\nSistema foral ou de rendas: este sistema asfixiaba o campesi\u00f1ado e sobreviviu ata ben entrado o primeiro terzo do s\u00e9culo XX. O r\u00e9xime foral galego divid\u00eda a propiedade en dous dominios, o \"dominio directo\" dos propietarios ou rentistas e o \"dominio \u00fatil\" dos labregos, esta separaci\u00f3n era considerada como \"imperfecta\" e contraria \u00f3 r\u00e9xime liberal da libre circulaci\u00f3n da propiedade que consideraba a esta como individual, plena, libre e perfecta. O primeiro intento para rematar con esta situaci\u00f3n foi a promulgaci\u00f3n da Lei da rendenci\u00f3n foral do 20 de agosto de 1873 aprobada durante a I Rep\u00fablica pero foi suspendida pouco despois o 20 de febreiro de 1874. Foi unha lei promulgada por Miguel Primo de Rivera no 1926 a que acabou definitivamente co Foro, dita lei obrigou a t\u00f3dolos propietarios a vender os seus dereitos sobre a terra aos campesi\u00f1os para que ao fin estes puidesen traballar a s\u00faa propia terra. O avogado, pol\u00edtico e xornalista galego, Prudencio Rovira, sinala o seguinte:\nA moderna historiograf\u00eda galega concorda en destacar o importante peso do sistema foral sobre o conxunto, ata tal punto que ocupa case as 2/3 do total das terras de aproveitamento directo, a importancia afecta \u00e1s mellores terras xa que, dentro das cultivadas, o foro incide sobre m\u00e1is das 3/4 partes do total. A plena propiedade campesi\u00f1a, aparentemente considerable \u2014m\u00e1is dun 1/3 das terras\u2014 \u00e9 en realidade feble, se pensamos que se trata de terras de baixa calidade, de terras subsidiarias das explotaci\u00f3ns campesi\u00f1as\nSistema de transporte: Non cabe d\u00fabida de que, efectivamente, na Galicia daquel tempo as deficiencias da rede de cami\u00f1os presentaba serios atrancos \u00e1 expansi\u00f3n e \u00e1 organizaci\u00f3n dos mercados ou, se se quere menos ampulosamente, \u00f3 aumento da produci\u00f3n e \u00f3 favorecemento da s\u00faa circulaci\u00f3n, requisitos previos, \u00e1 s\u00faa vez, para a remisi\u00f3n da miseria. A precariedade dos cami\u00f1os era, dende logo, un feito agudo e xeneralizado, e moitas zonas do pa\u00eds carec\u00edan dalg\u00fan que fose apto tan sequera para o tr\u00e1fico de carros campesi\u00f1os, debendo realizarse a maior parte do transporte \u00f3 lombo dunha mula, incluso para acceder a Castela cos escasos produtos exportables que se lograban.\nPascual Madoz sinala:\nEconom\u00eda de tipo primitivo: na que o di\u00f1eiro apenas circulaba e os produtos da terra serv\u00edan como pago e troco, polo que nos atopabamos ante unha econom\u00eda moi pechada, aut\u00e1rquica. Us\u00e1banse t\u00e9cnicas de explotaci\u00f3n moi arcaicas e pouco diversificadas. Estrut\u00farase en torno a tres n\u00facleos esenciais: casa, parroquia e comarca, caracterizados pola esencia comunitaria. As\u00ed inda no ano 1958 exist\u00edan en Galicia uns 400\u00a0000 arados romanos.\nCrise do vi\u00f1edo: Esta situaci\u00f3n v\u00edase agravada por exemplo coas malas colleitas como a crise do o\u00eddio que afectou especialmente \u00f3s vi\u00f1edos de Galicia a partir do 1853 (co\u00f1ecido como o ano da fame), a comezos do s\u00e9culo XIX o vi\u00f1edo atravesou unha etapa de crise, que est\u00e1 ben documentada en toda Galicia, hai incluso campesi\u00f1os que ante a perda continuada de colleitas v\u00edronse obrigados a arrincar as vi\u00f1as para sementar no seu lugar patacas e millo. O o\u00eddio ser\u00eda o responsable da extinci\u00f3n case total dos vi\u00f1edos do norte de Lugo e das zonas m\u00e1is expostas \u00f3 Atl\u00e1ntico da Coru\u00f1a e Pontevedra. \nTam\u00e9n fixeron aparici\u00f3n nestes momentos a filoxera sobre todo a partir de 1882 no sur da provincia de Ourense. Tras ser detectada en Vilardev\u00f3s, en 1882, a filoxera estendeuse nos dous anos seguintes por toda a conca alta do T\u00e1mega, invadindo os vi\u00f1edos de Ver\u00edn, Monterrei e Ri\u00f3s, antes de salvar a Serra de Servoi e pasar en 1885 ao val do Bibei, onde atacou os vi\u00f1edos de Viana do Bolo. Seguindo o curso do val pronto chegou \u00e1s ribeiras do Sil \u00e1 altura da Pobra de Trives, onde se desdobrou en dous ramais. Un tomou r\u00edo arriba polos vi\u00f1edos do Barco de Valdeorras (1887) e O Bierzo (1889) e a\u00ednda seguiu ata as mesmas fontes do R\u00edo Sil e cruzou o Cordal Cant\u00e1brico. O segundo ramal, tomando r\u00edo abaixo desde Trives, invadiu os vi\u00f1edos de Quiroga e Monforte de Lemos e chegou \u00f3 Ribeiro do Mi\u00f1o en 1887 (Chantada e Ourense), onde a filoxera freou a s\u00faa propagaci\u00f3n \u00f3 atopar con chans pouco propicios para o seu desenvolvemento como eran as areas sil\u00edceas e xistos onde se cultivaban a vi\u00f1as do Ribeiro, estendeuse con velocidade e intensidade variable por t\u00f3dolos vi\u00f1edos da Galicia meridional, afectados ademais periodicamente polo mildiu dende 1885.\nCrise do casti\u00f1eiro: Nesta \u00e9poca tam\u00e9n os casti\u00f1eiros sufriron a praga da \"tinta\" que devastou os soutos de Galicia en 1875. Esta enfermidade criptog\u00e1mica desprazara definitivamente a esa \u00e1rbore do papel protagonista que ti\u00f1a na econom\u00eda rural tradicional de toda Galicia. A Misi\u00f3n Biol\u00f3xica de Galicia aconsellou a prohibici\u00f3n da introduci\u00f3n de casti\u00f1eiros asi\u00e1ticos polo risco de que \u00e1 tinta se sumase o fungo \"Endothia parasitica\", petici\u00f3n que nun principio foi atendida, posteriormente a introduci\u00f3n de sementes das especies asi\u00e1ticas en 1920, desenvolv\u00e9ronse t\u00e9cnicas de hibridaci\u00f3n que permitiron a obtenci\u00f3n de h\u00edbridos C. crenata x C. sativa resistentes a esta praga \nCrise da econom\u00eda tradicional: Hai referencias abundantes sobre o cultivo do li\u00f1o en Galicia dende o s\u00e9culo XV, existindo unha importante industria a finais do s\u00e9culo XVIII. A pesar da s\u00faa demanda non existiu un aumento da superficie cultivada o que supuxo depender en exceso das exportaci\u00f3ns (o 80\u00a0% provi\u00f1a de f\u00f3ra, principalmente do B\u00e1ltico v\u00eda Bilbao, a partir de 1770 a trav\u00e9s dos portos de Ribadeo, Carril e Vigo,) \u00f3 que hai que engadir a aparici\u00f3n do algod\u00f3n e das fibras sint\u00e9ticas, o cal provocou unha crise a finais do s\u00e9culo XIX, sobre todo a partir do 1885 cando a produci\u00f3n t\u00e9xtil catal\u00e1 completou a s\u00faa penetraci\u00f3n en Espa\u00f1a, relegando a produci\u00f3n galega. Este contexto acelerou a desaparici\u00f3n paulatina do cultivo. \nAlgo parecido aconteceu cos arsenais de Ferrol, moi activos na segunda metade do s\u00e9culo XVIII chegando a botar 45 nav\u00edos de li\u00f1a entre 1752 e 1778. A crise da Facenda e o declive da Armada explican que Ferrol fora visto no ano 1798 como un \"espazoso hospital e vasto cemiterio onde moran espectros\", despois de acadar unha poboaci\u00f3n de 25 000 habitantes, a aglomeraci\u00f3n urbana mais importante da Galicia da \u00e9poca. \nA todo isto s\u00famase o declive das abundantes ferrer\u00edas tradicionais ou dos curtidoiros pola falta de adaptaci\u00f3n a t\u00e9cnicas de produci\u00f3n m\u00e1is intensivas.\nCrise gandeira: acentuada pola perda do mercado brit\u00e1nico para a produci\u00f3n bovina galega na segunda metade do s\u00e9culo XIX. A crise ocasionou unha superproduci\u00f3n en Galicia e foi relevante a partir do ano 1882, despois de que o goberno ingl\u00e9s prohibise por Decreto de 16 de maio de 1881, a introduci\u00f3n de gando vivo orixinario de Galicia e Portugal en Inglaterra, Gales e Escocia. De case 20\u00a0000 cabezas de gando no 1882 cun valor de vinte mill\u00f3ns de reais, pasouse a apenas 8\u00a0000 cabezas no ano 1887.\nO factor causante da crise estar\u00eda, nas fortes chuvias ca\u00eddas nos meses de agosto, setembro e outubro de 1852. Os temporais causaron a perda da colleita dese ano e mesmo unha boa parte da do 1853. A situaci\u00f3n era descrita polo diario \"El Heraldo\" de Madrid da seguinte maneira:\nDa penosa situaci\u00f3n que atravesaba Galicia, f\u00edxose eco a \"Junta de la Caridad de las Cuatro Provincias de Galicia\" no Memorial dirixido \u00e1 ra\u00ed\u00f1a Isabel II en 1857:\nCrise do cereal: o cereal vive neste per\u00edodo un momento de crise pola guerra de Crimea, este conflito b\u00e9lico ocasionar\u00e1 o peche dos portos de Odesa e Sebastopol, e con iso, a imposibilidade de dar sa\u00edda \u00e1 produci\u00f3n do trigo ruso. Ademais, os ex\u00e9rcitos franc\u00e9s e brit\u00e1nico necesitan grandes abastos que os seus fornecedores habituais non puideron satisfacer. A Espa\u00f1a, pois, pres\u00e9ntaselle unha conxuntura propicia que saber\u00eda aproveitar, pasando a ser, por primeira vez, unha potencia exportadora de cereais. No per\u00edodo 1853-1856 sa\u00edron de Espa\u00f1a cantidades inxentes de cereais: trigo, centeo, millo, esta exportaci\u00f3n masiva distorceu o mercado interior e provocou o desabastecemento da poboaci\u00f3n. A partir de 1859 o escenario cambiou por completo, as exportaci\u00f3ns reduc\u00edronse drasticamente, sendo s\u00f3 dalgunha significaci\u00f3n en 1860 e 1861, e non volveron alcanzar os niveis de 1853-1856 ata 1866.\nCrise de prezos: Intimamente relacionado co anterior, Galicia sufriu unha suba importante dos prezos dos cereais, as\u00ed a suba do prezo do millo na provincia da Coru\u00f1a foi de 184\u00a0% e do 197\u00a0% (base 1850\u20141851=100) na provincia de Santiago de Compostela, tendo en conta que este cereal era altamente consumido en Galicia. Hai que engadirlle un encarecemento do trigo (e por conseguinte o pan) debido \u00e1 pol\u00edtica proteccionista do Goberno de Espa\u00f1a que imped\u00eda a importaci\u00f3n de trigo estranxeiro para favorecer aos cerealeiros castel\u00e1ns.\nCrise de subsistencia: Na d\u00e9cada de 1850 os tribunais galegos atop\u00e1ronse cun importante incremento dos delitos contra a propiedade, que coincide coa crise de subsistencias e o aumento do prezo dos alimentos. Entre 1853 e 1859 os delitos econ\u00f3micos xa son maior\u00eda, entre o 54 e o 62,9\u00a0% do total. Nos anos centrais da d\u00e9cada, 1853-1856, atopamos simultaneamente as cifras m\u00e1is altas de causas vistas pola Audiencia de todo o per\u00edodo e as taxas m\u00e1is altas de crime econ\u00f3mico en relaci\u00f3n ao total. Como afirma Enrique Mart\u00ednez Ruiz \"Os anos de crises de subsistencias, pois, son anos nos que os \u00edndices delituosos soben destacadamente\".\nCrise sanitaria: Despois dunha crise agr\u00edcola moi grave, orixinada por continuadas chuvias e baixas temperaturas estivais que podrecen a escasa colleita de cereais, sobre todo do millo, provocou unha epidemia de c\u00f3lera sobre unha poboaci\u00f3n moi depauperada. O 19 de novembro de 1853 o \"Isabel la Cat\u00f3lica\", vapor correo coa Habana, chegou ao porto de Vigo con tres enfermos de c\u00f3lera, polo que foi derivado ao lazareto da illa de San Sim\u00f3n, as malas condici\u00f3ns propiciaron a propagaci\u00f3n da epidemia, estend\u00e9ndose polo resto de Espa\u00f1a no 1854 e sendo especialmente virulenta en febreiro de 1855, finalmente a comezos de xaneiro de 1857 xa non hab\u00eda ningunha localidade espa\u00f1ola sen o c\u00f3lera. Ademais do c\u00f3lera hai que engadir a febre tifoide, que s\u00f3 en catro municipios galegos (Santiago de Compostela, Noia, Arz\u00faa e Betanzos) no ano 1853 acabou coa vida de 947 persoas.\nFactores sociais.\nPresi\u00f3n demogr\u00e1fica: o aumento da poboaci\u00f3n galega supo\u00f1\u00eda un excedente de man de obra que a feble econom\u00eda galega era incapaz de asumir ou facerlle fronte, o que provoca o chamado \"desequilibrio malthusiano\" entre o crecemento demogr\u00e1fico e as capacidades de absorber man de obra das econom\u00edas org\u00e1nicas. A emigraci\u00f3n, por tanto, foi unha v\u00eda de fuxida da poboaci\u00f3n rural de Galicia ante o fracaso da modernizaci\u00f3n agraria e das experiencias industrializadoras e axudou a ralentizar o crecemento demogr\u00e1fico de Galicia (2,4 por mil) que foi inferior o de Espa\u00f1a (4,3 por mil).\nObrigatoriedade do servizo militar: A partir da lei promulgada por Antonio C\u00e1novas del Castillo o 21 de xullo de 1876, o servizo militar estabeleceuse como obrigatorio. Esta lei afectou \u00f3s mozos novos e por tanto moitos ante esta situaci\u00f3n decidiron fuxir clandestinamente de Galicia. Esta causa \u00e9 fundamental no s\u00e9culo XIX e a comezos do s\u00e9culo XX particularmente pola Guerra de Marrocos 1907-1927, as\u00ed:\nSegundo Moreno Fraginals e Moreno Mas\u00f3, entre 1840 e 1859, os soldados galegos representaban o 27,87\u00a0% do total de soldados espa\u00f1ois desprazados. Era unha proporci\u00f3n alt\u00edsima que case dobraba ao grupo rexional seguinte, o de andaluces (14,75\u00a0%).\nPublicidade: A publicidade era especialmente a trav\u00e9s dos peri\u00f3dicos da \u00e9poca e dos chamados \"ganchos\".\nA propaganda das compa\u00f1\u00edas navieiras fac\u00edana os consignatarios e axentes recrutadores co obxectivo de fomentar a emigraci\u00f3n e captar pasaxeiros. A publicidade a trav\u00e9s da prensa era controlada polos mesmos navieiros. En Galicia, os representantes das grandes compa\u00f1\u00edas navieiras e dos axentes do transporte de emigrantes, formaban parte dos consellos de administraci\u00f3n de diarios como \"La Voz de Galicia\", \"El Eco de Galicia\" ou \"Faro de Vigo\", o que lles facilitaba o control da propaganda e explica a abundante publicidade na prensa da \u00e9poca.\nOs \"ganchos:\" Tam\u00e9n chamados \"garroteros\" ou para Castro L\u00f3pez \"\u00abtraficantes de carne humana\u00bb\" recorr\u00edan as aldeas de Galicia na procura de posibles emigrantes. Os ganchos ofrec\u00edan \u00f3s emigrantes todo tipo de facilidades para conseguir o billete de sa\u00edda e os tr\u00e1mites para a partida cara a Am\u00e9rica. As contratas masivas puntuais e os programas de pasaxes subvencionadas polos gobernos arxentino (1889-1890) ou brasileiro (1880-1926) fracasaron, reduciuse a zonas do val de Monterrei en Ourense e outras zonas do interior de Lugo e Ourense onde non exist\u00edan profundas cadeas migratorias.\nAs\u00ed, a diferenza doutros emigrantes do territorio peninsular, os galegos adoitaban emprestar os cartos da familia, veci\u00f1anza e co\u00f1ecidos para pagar a pasaxe, evitando as problem\u00e1ticas proposici\u00f3ns dos ganchos e das recrutas de pranteis. As maiores recrutas ilegais tiveron lugar con relaci\u00f3n a Brasil, a construci\u00f3n da canle de Panam\u00e1 e o traslado de emigrantes, andaluces na s\u00faa maior\u00eda, a Hawai. A desastrosa situaci\u00f3n de moitos emigrantes espa\u00f1ois en Brasil e en Panam\u00e1 e a odisea do vapor \u00abHeli\u00f3polis\u00bb que en marzo de 1907 embarcou en M\u00e1laga a 4\u00a0000 andaluces para Hawai, tiveron unha enorme resonancia na opini\u00f3n p\u00fablica e provocaron campa\u00f1as de prensa en contra da emigraci\u00f3n clandestina.\nHai constancia de \"ganchos\" enviados polas compa\u00f1\u00edas norteamericanas \"Ponupo Manganese Company\" e \"The Spanish American Iron Company\" para traballar nas minas de Daiquir\u00ed, Firmeza e El Cobre, situadas nas proximidades de Santiago de Cuba.\nCadeas migratorias: o establecemento dos galegos nas Am\u00e9ricas e que estes chamasen \u00e1 s\u00faa vez os seus familiares ou veci\u00f1os perpetuaba a corrente migratoria, as\u00ed se incorporaban continuamente migrantes \u00e1 emigraci\u00f3n. Sobre o funcionamento deste mecanismo cabe traer a colaci\u00f3n a seguinte pasaxe:\nImitaci\u00f3n: nas zonas de tradici\u00f3n migratoria como Galicia, os retornados que volv\u00edan con riquezas, difunden a idea de emigrar entre a comunidade \u00e1 que pertencen. Dos moitos exemplos cabe salientar a pasaxe do ex-emigrante Antonio Fern\u00e1ndez Saavedra, que nas s\u00faas memorias narra a repercusi\u00f3n da chegada triunfal de dous \"americanos\" a Sillobre (Fene) en 1923:\n\u00c9poca colonial: s\u00e9culos XVI a XVIII.\nMigraci\u00f3n cara \u00e1 Pen\u00ednsula Ib\u00e9rica.\nEntre finais do s\u00e9culo XVI e durante as primeiras d\u00e9cadas do s\u00e9culo XVII deb\u00e9ronse alcanzar grandes cotas de emigraci\u00f3n protagonizadas polos galegos, \u00f3 igual que sucedeu noutras rexi\u00f3ns do norte peninsular, tras este per\u00edodo observouse unha aton\u00eda migratoria que se manter\u00eda ata as d\u00e9cadas centrais da centuria.\nMadrid.\nO movemento migratorio galego cara Madrid foi realmente importante nesta \u00e9poca, as\u00ed segundo Vi\u00f1as e Mey, que se apoia en tratados e obras literarias da \u00e9poca, nos s\u00e9culos XVI e XVII a poboaci\u00f3n ocupada en servizos (escudeiros, criados e oficios dom\u00e9sticos), tan numerosa no Madrid dos Austrias, nutr\u00edase, sobre todo, de galegos e asturianos. Os galegos eran os que abarcaban unha gama m\u00e1is variada de oficios (ferreiros, tecedores, albaneis), a\u00ednda que entre eles predominaban os ocupados como serventes. Alg\u00fans deles eran tratantes ou taberneiros. \nEntre os inmigrantes de procedencia galega que casaron en San Gin\u00e9s entre os anos 1827 e 1832, podemos desagregar os seguintes oficios:\nC\u00e1diz.\nA partir da d\u00e9cada do 80, do s\u00e9culo XVII, obs\u00e9rvase nalgunhas zonas de Galicia, migraci\u00f3ns cara o Sur, sendo C\u00e1diz un destino privilexiado e substitu\u00edndo a Sevilla. En 1773, o 6,29\u00a0% da poboaci\u00f3n masculina residente era natural de Galicia. Os factores que explican a importancia de C\u00e1diz como punto de chegada da migraci\u00f3n galega, son os seguintes: conversi\u00f3n en capital do comercio con Am\u00e9rica desde 1680, traslado da Casa de Contrataci\u00f3n desde Sevilla en 1717, a reactivaci\u00f3n vin\u00edcola na zona e o dinamismo comercial como consecuencia da eliminaci\u00f3n do sistema de frotas en 1730.\nA Rioxa.\nOutro lugar que recibiu a migraci\u00f3n galega foi A Rioxa, que durante os s\u00e9culos XVII e XVIII aumentou significativamente a s\u00faa produci\u00f3n vin\u00edcola, isto supuxo a necesidade de aumentar os xornaleiros para a cava e a vendima. A presenza dos galegos queda documentada a finais do s\u00e9culo XVII e chegando a m\u00e1ximos nos 1750 e 1780-1799.\nCastela.\nCastela e incluso Estremadura recibiron tam\u00e9n importantes contixentes de galegos para traballar na colleita do cereal durante o ver\u00e1n, estes traballos eran estacionais ou por un per\u00edodo de tempo concreto, o que requir\u00eda a dispo\u00f1ibilidade de grandes cantidades de forza laboral. As informaci\u00f3ns sobre a existencia destes desprazamentos atop\u00e1molas na \u00e9poca moderna, principalmente no s\u00e9culo XVIII. O propio Benito Xer\u00f3nimo Feijoo escribe sobre: \"las tropas de gallegos que van a Castilla a la siega\".\nA cantidade de galegos emigrados podemos estimala entre 25\u00a0000 e 30\u00a0000, algunhas fontes do s\u00e9culo XVIII elevan a cifra ata os 60\u00a0000. Proced\u00edan das localidades do centro e oriente do pa\u00eds galego as que proporcionaban o groso deste colectivo. Desde os anos finais dos anos 1950 o n\u00famero de segadores a Castela dimin\u00fae significativamente, situaci\u00f3n que contin\u00faa nos anos 1960, nos que, a pesar de persistir algunhas cuadrillas, son un fen\u00f3meno anecd\u00f3tico en comparaci\u00f3n con outros per\u00edodos. O historiador galego Antonio Meijide Pardo respecto \u00e1s d\u00faas migraci\u00f3ns anteriores comenta o seguinte:\nPortugal.\nPortugal tam\u00e9n ocupa un lugar destacado, a presenza da emigraci\u00f3n galega aparece no primeiro cuarto do s\u00e9culo XVIII, debido principalmente \u00f3 ouro que recibe o pa\u00eds luso do Brasil e o baleiro demogr\u00e1fico pola emigraci\u00f3n portuguesa as s\u00faas colonias de ultramar. A meirande parte deles provi\u00f1an das comarcas de Pontevedra, da Paradanta e do Condado, ademais dos concellos de Pazos de Borb\u00e9n, Fornelos de Montes, O Porri\u00f1o e Tui, e dentro da Provincia de Ourense, da comarca de Celanova, do Carballi\u00f1o e da Baixa Limia. A maior\u00eda da colonia espa\u00f1ola en Portugal era galega e na s\u00faa meirande parte resid\u00edan nas \u00e1reas de Lisboa e Porto (64\u00a0%). No ano 1890, os espa\u00f1ois ascend\u00edan a un total de 27\u00a0138.\nEsta emigraci\u00f3n a Portugal xa \u00e9 comentada por Mart\u00edn Sarmiento:\nMigraci\u00f3n cara a Am\u00e9rica.\nOs galegos te\u00f1en unha presenza case simb\u00f3lica na colonizaci\u00f3n de Am\u00e9rica. Segundo o hispanista norteamericano Peter Boyd-Bowman, dos 5\u00a0481 primeiros poboadores europeos de Am\u00e9rica entre 1493-1519, s\u00f3 111 son galegos, o que sup\u00f3n o 2\u00a0% do total. Durante o s\u00e9culo XVI, esta proporci\u00f3n manter\u00edase case inalterable, chegando ata o 2,5\u00a0%. a distancia do porto de Sevilla, daquela o \u00fanico habilitado legalmente para a sa\u00edda, restrinxiu moi probablemente as cifras dos ori\u00fandos de Galicia.\nOs galegos non senten a necesidade de emigrar nesta centuria ao vivirse unha etapa de expansi\u00f3n econ\u00f3mica debido a varios factores tales como; \u00e1 posta en explotaci\u00f3n de terras dispo\u00f1ibles; a ampliaci\u00f3n do espazo cultivado e a mellora nas t\u00e9cnicas (a integraci\u00f3n do cultivo do millo mi\u00fado nunha rotaci\u00f3n m\u00e1is complexa que permit\u00eda a substituci\u00f3n do barbeito por unha agricultura intensiva; a xeneralizaci\u00f3n do cultivo dunha planta tipicamente americana e cuxa produci\u00f3n xa era moi com\u00fan desde fins do s\u00e9culo XVI nas comarcas atl\u00e1nticas, o millo ou \u201cmillo gra\u00fado\u201d e por suposto a aparici\u00f3n da pataca como alimento b\u00e1sico na Galicia da \u00e9poca.\nAs\u00ed, a presenza galega no imperio espa\u00f1ol americano foi escasa e marxinal no per\u00edodo colonial e mais en comparaci\u00f3n coas provincias andaluzas, estreme\u00f1as e manchegas. Galicia ti\u00f1a ent\u00f3n moi poucos contactos co Novo Mundo, e durante os s\u00e9culos XVI, XVII e a primeira metade do XVIII, a s\u00faa inserci\u00f3n no sistema colonial espa\u00f1ol foi indirecta, limitada a unha corrente minoritaria de individuos relacionados coas instituci\u00f3ns imperiais (exploradores, militares, funcionarios, eclesi\u00e1sticos etc.) alistados a trav\u00e9s da burocracia, e que non pode considerarse migratoria \"stricto sensu\", pois o concepto remite necesariamente a traballadores libres que exercitan un acto de vontade.\nEn todo caso, a situaci\u00f3n cambia drasticamente a partir da segunda metade do s\u00e9culo XVIII, os galegos fan presenza en Am\u00e9rica con car\u00e1cter case torrencial. Entre 1749 e 1787 estimouse en 5\u00a0400 persoas/ano a media de sa\u00edda do pa\u00eds, o que nos da para este per\u00edodo unha cantidade de 195\u00a0200 persoas. Entre 1788 e 1797, o n\u00famero de individuos que emigran alcanza os 14\u00a0000 por ano. Estamos a falar, para contextualizar, que a poboaci\u00f3n galega total era de 1\u00a0340\u00a0192 de acordo ao Censo de Floridablanca de 1787.\nGran vaga migratoria a Am\u00e9rica: s\u00e9culos XIX e XX.\nCuba.\nA mediados do S. XIX, a comunidade galaica representaba cos seus 8\u00a0463 compo\u00f1entes, o terceiro grupo rexional en Cuba despois dos canarios e dos catal\u00e1ns e por diante dos asturianos. O n\u00famero de galegos embarcados cara a Cuba entre 1800 e 1835 representaba tan s\u00f3 o 2,7\u00a0% do total de emigrantes espa\u00f1ois, e a porcentaxe non cesou de aumentar ao longo do s\u00e9culo ata chegar a converterse no principal colectivo peninsular. Pola importancia da presenza galega, creouse en 1804 outra instituci\u00f3n de apoio mutuo: \"\u00abLa Santa Hermandad de Santiago el Mayor de los naturales y originarios del Reyno de Galicia\u00bb\". Entre 1790 e 1830, Cuba estaba pasando dunha posici\u00f3n secundaria nos mercados do azucre e do caf\u00e9 a ser o primeiro produtor mundial.\nEn 1841 o Xefe Pol\u00edtico da Provincia de Pontevedra informaba \u00e1 Rexencia Provisional que:\nAo final do s. XIX, os galegos representaban o 33,9\u00a0% dos 130\u00a0000 residentes espa\u00f1ois. Porcentualmente a colonia galaica incrementara a s\u00faa presenza, desde 1859 nun 300\u00a0%.\nEntre o ano 1899 e o ano 1910 emigraron dende Galicia ata Cuba uns 84\u00a0260 galegos. A este n\u00famero hai que engadir 293\u00a0669 persoas que o fixeron entre os anos 1911 e 1960 segundo as estat\u00edsticas oficiais espa\u00f1olas, o que d\u00e1 un resultado total aproximado de 378\u00a0000 galegos emigrados a Cuba no s\u00e9culo XX, o que sup\u00f3n o 45\u00a0% do continxente espa\u00f1ol. No per\u00edodo que abrangue os anos 1887-1895: Cuba recibe o maior n\u00famero de galegos, seguida de preto pola Arxentina e o Brasil, en terceiro lugar. A emigraci\u00f3n a Cuba sofre un forte receso pola crise de 1903 - 1904, orixinada pola ca\u00edda das exportaci\u00f3ns de caf\u00e9 debido \u00e1 superproduci\u00f3n.\nArxentina.\nO comezo dos movementos migratorios cara a Arxentina dunha forma masiva ven marcado pola ca\u00edda de Juan Manuel de Rosas o 3 de febreiro de 1852. No ano seguinte a propia Constituci\u00f3n da Naci\u00f3n Arxentina no seu \"\u201cPre\u00e1mbulo\u201d\" deixa ben claro que o fin da mesma ten que ser \"\u201cpromover el bienestar general, y asegurar los beneficios de la libertad, para nosotros, para nuestra posteridad y para todos los hombres del mundo que quieran habitar el suelo argentino\u201d.\"\nEsta idea tam\u00e9n \u00e9 recollida polo pol\u00edtico Juan Bautista Alberdi, na s\u00faa obra \"Bases y puntos de partida para la organizaci\u00f3n pol\u00edtica de la Rep\u00fablica Argentina\": Nestas bases do ano 1852 af\u00edrmase que: \"gobernar es poblar\".\nEntre os anos 1857 e 1962 chegaron ao pa\u00eds ao redor de 1\u00a0110\u00a0000 galegos, dos que uns 610\u00a0000 radic\u00e1ronse nel de maneira definitiva, convert\u00e9ndoo no principal destino mundial da s\u00faa emigraci\u00f3n e ao galego no grupo \u00e9tnico-rexional m\u00e1is numeroso entre os que arribaron do Vello Continente \u00e1 Rep\u00fablica Arxentina (17\u00a0% dos inmigrantes europeos). Dende o ano 1912, a maior\u00eda dir\u00edxese \u00e1 Arxentina, que recibiu m\u00e1is da metade da emigraci\u00f3n galega a Am\u00e9rica:\nPrecisamente no ano 1912, alcanzouse a cota m\u00e1xima de chegada de galegos, con 46.735, cifra que non ti\u00f1a precedentes e que nunca ser\u00eda igualada con posterioridade, sendo o ano no que tam\u00e9n saen mais espa\u00f1ois cara a Am\u00e9rica: 202\u00a0218. Cabe salientar a s\u00faa presenza en Avellaneda, zona fabril da Arxentina, o terceiro censo de 1914, realizado baixo o mandato de Roque S\u00e1enz Pe\u00f1a, estimou o colectivo de galegos en 20\u00a0000/22\u00a0000, iso equival\u00eda ao 13-15\u00a0% da poboaci\u00f3n total de Avellaneda, unha proporci\u00f3n da sociedade local que en termos relativos era mesmo m\u00e1is importante que a da colonia galega da cidade de Buenos Aires, onde roldaba o 7-10\u00a0%, aproximadamente. \nEntre 1946 e 1950 a Arxentina acaparou o 55\u00a0% da emigraci\u00f3n galega que se desprazou a Am\u00e9rica, a \u00faltima vaga de emigraci\u00f3n galega cara \u00e1 Arxentina alcanzar\u00eda o seu pico m\u00e1ximo no ano 1950, para decaer progresivamente a partir de 1951.\nSegundo a enquisa realizada en 1961 e tomando en consideraci\u00f3n d\u00faas xeraci\u00f3ns, tres cuartas partes da poboaci\u00f3n ti\u00f1a ascendencia europea (76\u00a0%). A achega demogr\u00e1fica e cultural da migraci\u00f3n galega foi, sen d\u00fabidas, moi significativa. Case un cuarto da poboaci\u00f3n da AMBA (\u00c1rea Metropolitana de Buenos Aires) era de orixe espa\u00f1ola (24\u00a0%) e ao redor de dous terzos (70\u00a0%) eran de orixe galega. \nEntre 1946 e 1962, chegaron \u00e1 Arxentina uns 110\u00a0288 galegos.\nNa figura de Alfonso Daniel Rodr\u00edguez Castelao, xornalista, escritor, m\u00e9dico, e artista pl\u00e1stico que morreu exiliado na Arxentina, at\u00f3pase unha icona deste proceso e das s\u00faas consecuencias.\nVenezuela.\nNa segunda metade do s\u00e9culo XIX houbo alg\u00fans ensaios de colonizaci\u00f3n con inmigrantes europeos que tiveron resultados moi pobres e desalentadores, polo que a comezos da centuria seguinte s\u00f3 quedaban uns poucos deses asentamentos como testemu\u00f1o desa frustrada experiencia colonizadora.\nVenezuela non se incorporou ata o s\u00e9culo XX ao grupo de pa\u00edses americanos receptores de inmigraci\u00f3n masiva especialmente a partir do goberno do xeneral Marcos P\u00e9rez Jim\u00e9nez (1953) e a s\u00faa pol\u00edtica de portas abertas \u00e1 inmigraci\u00f3n.\nO descubrimento e a explotaci\u00f3n masiva de xacementos petrol\u00edferos dende o segundo decenio do s\u00e9culo XX supuxo unha profunda transformaci\u00f3n da econom\u00eda e da sociedade venezolanas. O petr\u00f3leo converteuse na base econ\u00f3mica do pa\u00eds e, dende 1926, o valor da produci\u00f3n petroleira superou ao dos produtos agr\u00edcolas tradicionais: cacao e caf\u00e9. Venezuela pasou, as\u00ed, dunha econom\u00eda agro-exportadora a unha econom\u00eda mineiro-exportadora ou simplemente petroleira, o que supuxo a revaloralizaci\u00f3n do bol\u00edvar polo efecto do petr\u00f3leo.\nA emigraci\u00f3n cara a Venezuela intensificouse a partir de 1952 ata 1958, e dende 1954 excede \u00e1 Arxentina como o pa\u00eds do continente americano de maior recepci\u00f3n de inmigrantes espa\u00f1ois, ano no que tam\u00e9n se converteu no pa\u00eds de maior recepci\u00f3n de inmigrantes de toda Am\u00e9rica Latina. O n\u00famero de inmigrantes que ingresan a Venezuela entre 1952 e 1958, \u00e9 400\u00a0000, cifra significativa para un total poboacional en Venezuela de 5\u00a0003\u00a0438 habitantes para 1950, na s\u00faa maior\u00eda procedentes de Espa\u00f1a, Italia e Portugal. Simultaneamente cre\u00e1ronse os consulados venezolanos en Santa Cruz de Tenerife e na Coru\u00f1a o que produciu unha gran vaga de inmigrantes espa\u00f1ois.\nA metade de todos os espa\u00f1ois chegados a Venezuela f\u00edxoo nos seis anos comprendidos entre 1952 e 1958 (150\u00a0000 inmigrantes). A emigraci\u00f3n galega a Venezuela foi, dentro da espa\u00f1ola, a segunda m\u00e1is numerosa, a pouca distancia da canaria. Berglund e Hern\u00e1ndez Calim\u00e1n afirman que dos espa\u00f1ois chegados a Venezuela:\nEn Galicia, \u00f3s poucos, vilas como A Estrada, no interior da provincia de Pontevedra, convert\u00e9ronse en focos da emigraci\u00f3n cara Venezuela:\nEntre os anos 1948 e 1961 o n\u00famero de galegos con c\u00e9dula ascendeu a 78\u00a0698, o que supo\u00f1er\u00eda o 36,42\u00a0% do total de espa\u00f1ois chegados a Venezuela, chegando a ser o 50\u00a0% no ano 1955.\nBrasil.\nA emigraci\u00f3n galega ao Brasil comeza a cobrar importancia a partir da \u00faltima d\u00e9cada do s\u00e9culo XIX. A abolici\u00f3n da escravitude (1888) provocou unha gran crise de man de obra, e a nivel federal comezan as estratexias que abrisen as portas \u00e1 devandita inmigraci\u00f3n. Por ese ent\u00f3n a m\u00e1xima das pol\u00edticas migratorias foi: \"\u201cbrazos para o caf\u00e9\u201d\".Esta primeira emigraci\u00f3n, a do ciclo do caf\u00e9, segue sendo unha gran desco\u00f1ecida a\u00ednda que parece ser tam\u00e9n a m\u00e1is s\u00f3rdida e terrible polo alto n\u00famero de fracasados e explotados nas condici\u00f3ns inhumanas\nEntre os anos 1880 e 1930 saen do porto de Vigo aproximadamente 500\u00a0000 galegos rumbo ao Brasil. En cambio, a emigraci\u00f3n galega cara ao Brasil nas d\u00e9cadas centrais do s\u00e9culo XX foi menos importante, como consecuencia dunha pol\u00edtica migratoria restritiva que se reflectiu nun sistema de cotas estabelecido na Constituci\u00f3n de 1934 e que se mantivo ata o ano 1937, pasouse dunha media anual de 80\u00a0000 emigrantes que recib\u00eda Brasil no per\u00edodo 1880-1929 \u00f3s 17\u00a0000 entre 1931-1936 expl\u00edcase pola pol\u00edtica restritiva do \"Estado Novo\" de Get\u00falio Vargas, antes mencionada.\nOs 750\u00a0000 inmigrantes espa\u00f1ois a Brasil entre 1880 e 1970 constit\u00faen o 15% dos cinco mill\u00f3ns de europeos -sobre todo italianos e portugueses- e asi\u00e1ticos que entraron no pa\u00eds\nNo s\u00e9culo XIX estabeleceuse un gran continxente de galegos no norte do pa\u00eds, m\u00e1is exactamente no estado de Par\u00e1. Chegaron para traballar nas colonias agr\u00edcolas, pero finalmente estabelec\u00e9ronse na cidade de Bel\u00e9m, e dedic\u00e1ronse a actividades dentro do sector terciario; cara \u00e1 d\u00e9cada do trinta fundaron un Centro Galaico. Tam\u00e9n noutros estados houbo presenza galega: no de Amazonas participaron na construci\u00f3n da li\u00f1a f\u00e9rrea Madeira-Mamor\u00e9. No Estado do R\u00edo de Xaneiro fundaron en 1900 un Centro Gallego, e constitu\u00edron unha colonia numerosa, de pontevedreses, na s\u00faa maior\u00eda, dedicados sobre todo ao comercio e negocios de hostaler\u00eda.\nCon car\u00e1cter xeral, estabelec\u00e9ronse na s\u00faa maior\u00eda na cidade, dedic\u00e1ndose fundamentalmente ao comercio en pequenos almac\u00e9ns de ultramarinos, panader\u00edas, zapater\u00edas e comercios de todo tipo, xa que o acceso a empregos administrativos en oficinas e postos t\u00e9cnicos nas industrias emerxentes dos anos sesenta era m\u00e1is dif\u00edcil por esixir unha cualificaci\u00f3n da que os nosos emigrantes moitas veces carec\u00edan e, sobre todo, porque eses postos estaban case monopolizados polos italianos, que os consideraban unha excelente plataforma de ascenso social.\nSen d\u00fabida unha presenza galega singular \u00e9 a de Salvador, capital do Estado de Ba\u00eda. A corrente migratoria comezou a partir do ano 1880, e estendeuse ata a d\u00e9cada do sesenta.Presenza galega, houbo tam\u00e9n nos estados do sur, como en Porto Alegre que, a\u00ednda que non \u00e9 comparable \u00e1 de Salvador, R\u00edo de Xaneiro ou S\u00e3o Paulo, foi significativa dado o seu car\u00e1cter fronteirizo coa Arxentina e o Uruguai.\nUruguai.\nNos comezos, os canarios foron os grandes protagonistas, coa fundaci\u00f3n da cidade de Montevideo en 1726. No Uruguai, a inmigraci\u00f3n faise intensa a partir de 1835, composta principalmente por espa\u00f1ois: canarios, vascos e navarros, aos que se integrar\u00edan logo franceses, ingleses, italianos e m\u00e1is espa\u00f1ois: galegos, vascos e canarios. O crecemento de Montevideo como cidade-porto representaba un evidente atractivo para os inmigrantes de variadas procedencias, entre os cales dominaban italianos e espa\u00f1ois, e dentro dos \u00faltimos os orixinarios de Galicia cuxa importancia neste per\u00edodo, a\u00ednda que desco\u00f1ezamos as cifras exactas do seu volume, queda reflectida na fundaci\u00f3n do \"Centro Gallego\" de Montevideo en 1879. Est\u00edmase que aproximadamente entre 1860-1880 o 60,5% dos espa\u00f1ois radicados en Montevideo eran de procedencia galega e asturiana, mentres que outros c\u00e1lculos estiman en 12\u00a0931 o n\u00famero de galegos no Uruguai \u00e1 altura de 1878.\nNo censo de 1908, o 82\u00a0% dos estranxeiros do pa\u00eds concentr\u00e1banse en Montevideo. \u00c1 cabeza figuraban os italianos, que formaban ent\u00f3n a colonia m\u00e1is numerosa (62\u00a0537), seguidos dos espa\u00f1ois (54\u00a0885). Tras eles, e a bastante distancia, o resto das colectividades inmigrantes\nEn Uruguai, os galegos participaron no proceso de industrializaci\u00f3n do pa\u00eds a trav\u00e9s de diversas iniciativas relacionadas coa pequena e mediana empresa, chegando a conseguir o monopolio total ou parcial de determinadas actividades econ\u00f3micas (panader\u00edas, f\u00e1bricas de bebidas, f\u00e1bricas de mobles).\nDa importancia da emigraci\u00f3n galega a Uruguai, cabe salientar a cadea de almac\u00e9ns m\u00e1is importante de Uruguai; Manzanares S.A., que foi creada por galegos orixinarios de Gondomar. Dende o principio mantivo entre os seus empregados un volume considerable de galegos, entre o 70\u00a0% e o 80\u00a0%, o cal foi habitual en todos os negocios cuxos propietarios eran galegos\nM\u00e9xico.\nA emigraci\u00f3n galega a M\u00e9xico rem\u00f3ntase a principios do s\u00e9culo XX. Proced\u00eda na s\u00faa maior\u00eda da costa cant\u00e1brica lucense e do interior pontevedr\u00e9s. Ata a segunda guerra mundial a maior parte eran coru\u00f1eses e lucenses, substitu\u00eddos m\u00e1is tarde por pontevedreses e ourens\u00e1ns; entre estes \u00faltimos o grupo m\u00e1is representativo \u00e9 o do concello ourens\u00e1n de Avi\u00f3n, dedic\u00e1ndose principalmente \u00f3 sector servizos e \u00f3 comercio, concretamente \u00e1 venda de mobles, que foi un eido laboral exclusivo dos galegos. \nDespois da guerra civil espa\u00f1ola, chegou un significativo grupo de exiliados pol\u00edticos, moitos deles destacados intelectuais. Os exiliados galegos en M\u00e9xico realizaron un labor destacado no eido cultural e, m\u00e1is especificamente, dentro da literatura, as\u00ed cabe salientar o labor editorial levada a cabo polo \"Padroado d\u00e1 Cultura Galega de M\u00e9xico\", que publicou obras de Xos\u00e9 Neira Vilas, Xos\u00e9 N\u00fa\u00f1ez B\u00faa, Manuel Mar\u00eda e Xos\u00e9 Lu\u00eds M\u00e9ndez Ferr\u00edn.\nPorto Rico.\nPorto Rico recibiu uns catro ou cinco mil galegos oriundos na seu maior\u00eda, da Coru\u00f1a e Pontevedra. Traballaron principalmente no sector comercial de cidades como Ponce ou San Xo\u00e1n; foron pequenos comerciantes, dependentes de comercio e mesmo se integraron dentro dos oficios industriais. Moitos deles alcanzaron un importante status social, chegando a ser donos de facendas e comerciantes de alto nivel. En cambio, outros seguiron diferentes cami\u00f1os, como \u00e9 o do coru\u00f1\u00e9s Santiago Iglesias Pant\u00edn, que no s\u00e9culo XIX traballou primeiro como carpinteiro e logo converteuse nun dos l\u00edderes obreiros m\u00e1is importantes do pa\u00eds, baixo cuxa iniciativa se creou a Federaci\u00f3n Libre de Traballadores (1909) que anos despois reorgan\u00edzase no Partido Socialista, polo que foi senador entre os anos 1917 e 1932. \nEsta emigraci\u00f3n iniciouse de forma regular a partir de 1821, tivo o seu despregamento nas d\u00e9cadas de 1840 e 1850 e medrou de forma sostida ata a fin de s\u00e9culo. A partir do cambio de soberan\u00eda de 1898 comezou o seu imparable descenso ata que se cortou definitivamente a partir da Lei de cotas de 1921 e se desviou \u00e1 veci\u00f1a Rep\u00fablica Dominicana. A presenza social definida da burgues\u00eda galega na sociedade portorrique\u00f1a mant\u00edvose ata a d\u00e9cada de 1960, cando os peninsulares entran xa no seu ocaso biol\u00f3xico ao non teren continuidade as cadeas migratorias dende 1921. Por outro lado, dende comezos dos anos sesenta comezaron a arribar a Porto Rico outros galegos distintos aos da inmigraci\u00f3n secular desta illa. Tr\u00e1tase dos galegos cubanos que vi\u00f1an fuxindo da revoluci\u00f3n castrista do ano 1959.\nCabe salientar a orixe guardesa de moitos migrantes que chegaron a Porto Rico, estes guardeses pioneiros que se beneficiaron da conxuntura econ\u00f3mica favorable de mediados do s\u00e9culo XIX, unha vez asentados na econom\u00eda e na sociedade de acollida, comezaron a exercer a s\u00faa atracci\u00f3n sobre unha gran maior\u00eda de inmigrantes guardeses, dedic\u00e1ndose principalmente \u00f3 comercio.\nRep\u00fablica Dominicana.\nUn dos destinos da emigraci\u00f3n galega foi a Rep\u00fablica Dominicana. O auxe de desprazamentos de espa\u00f1ois a esta illa sit\u00faase nas d\u00faas primeiras d\u00e9cadas do s\u00e9culo XX. Por esas datas, os espa\u00f1ois constitu\u00edan o cuarto grupo en importancia num\u00e9rica dentro dos inmigrantes en xeral, e o primeiro entre os inmigrantes europeos. \nA inmigraci\u00f3n espa\u00f1ola por estes anos estaba composta na s\u00faa maior\u00eda por homes novos, ori\u00fandos de Galicia e de Asturias, que chegaran ao pa\u00eds dende Porto Rico e Cuba, dedicados principalmente ao comercio. A importancia num\u00e9rica e socioecon\u00f3mica dos inmigrantes espa\u00f1ois obs\u00e9rvase en entidades como o \"Centro Ben\u00e9fico Espa\u00f1ol\" (1894) e a \"Sociedade Ben\u00e9fica Espa\u00f1ola\" (1908). No ano 1917, fundouse a \"Casa de Espa\u00f1a\", o \"Centro Espa\u00f1ol\" e a \"Sociedade Espa\u00f1ola Mutua de Beneficencia\" (1922), e en Santiago creouse o \"Casino Espa\u00f1ol\" no ano 1927.\nUn inventario dos intereses demogr\u00e1ficos, econ\u00f3micos e culturais de Espa\u00f1a en Santo Domingo, elaborado pola Legaci\u00f3n Espa\u00f1ola en 1932, determinou que a procedencia maioritaria dos inmigrantes espa\u00f1ois era asturiana (en primeiro lugar) e galega (en segundo lugar), quedando o Pa\u00eds Vasco, Catalu\u00f1a e Baleares relegadas a certa distancia. Despois da guerra civil espa\u00f1ola, arribaron \u00e1 Rep\u00fablica (1939-1940) un grupo de entre tres a catro mil refuxiados pol\u00edticos, que pronto fixeron notar a s\u00faa influencia cultural no novo pa\u00eds.\nPanam\u00e1.\nA emigraci\u00f3n galega a Panam\u00e1 para traballar na construci\u00f3n da canle interoce\u00e1nica foi un fen\u00f3meno limitado a un espazo temporal de oito anos de duraci\u00f3n e, pola s\u00faa natureza estacional, non tivo unha continuidade significativa no tempo, o que a diferenza das principais correntes migratorias que se desenvolveron no per\u00edodo das grandes migraci\u00f3ns a Am\u00e9rica, entre 1870 e 1930. A imaxe que ofreceron os principais xornais estadounidenses sobre os inmigrantes galegos que traballaron no istmo foi positiva, tal e como demostran as reportaxes e cr\u00f3nicas analizadas en \"The New York Times\", \"The Washington Herald\", \"The Boston Globe\" ou\" The Outlook\", este \u00faltimo diario americano describe as\u00ed \u00f3s galegos:\nDesde o inicio de 1906 ata o final de 1908, partiron de maneira legal para o pa\u00eds centroamericano 8\u00a0298 espa\u00f1ois dos cales 5\u00a0983 eran galegos, o 72,7\u00a0%, segundo os c\u00e1lculos de Juan Manuel P\u00e9rez. Segundo as estimaci\u00f3ns deste autor, a esta cifra haber\u00eda que engadir uns 3\u00a0000 m\u00e1is que, trala prohibici\u00f3n gobernamental de mediados de novembro de 1908, fix\u00e9rono de forma ilegal dende diferentes portos de Francia e Espa\u00f1a, v\u00eda Costa Rica e Cuba, ata finais de 1912, o que suma unha cifra total de 11\u00a0298, dos cales, de manterse a porcentaxe anterior, ao redor de 8\u00a0000 proceder\u00edan de Galicia. O incremento da forza laboral importada pola Comisi\u00f3n da Canle de Panam\u00e1 superou os 45\u00a0000 homes. Os obreiros espa\u00f1ois constitu\u00edron un 19,50\u00a0% do total de obreiros estranxeiros importados pola ICC. Ocuparon o primeiro posto dentro do grupo de europeos, seguidos polos italianos e os gregos.\nA construci\u00f3n do canal de Panam\u00e1 foi complicada, tras varios intentos errados, primeiro \u00e1 hora de contratar obreiros chineses e tralo recrutamento entre os inmigrantes europeos que chegaban a Nova York, a CCI (Comisi\u00f3n del Canal \u00cdstmico) orientou a s\u00faa procura cara a Cuba, captando medio milleiro de inmigrantes espa\u00f1ois, a meirande parte de Galicia, os informes dos administradores norteamericanos defin\u00edan os galegos como brancos manexables, d\u00f3ciles, bos traballadores, ambiciosos e intelixentes ata certo punto. A CCI estableceu unha oficina de contrataci\u00f3n en Par\u00eds. Un dos seus lugares de recrutamento en Galicia foron as dependencias do consignatario de buques Estanislao Dur\u00e1n, no porto de Vigo, contando coa complicidade de Eugenio Montero R\u00edos e coas reticencias do seu sucesor Segismundo Moret. O Goberno acordou a prohibici\u00f3n temporal de emigrar a Panam\u00e1, mediante a publicaci\u00f3n do Real decreto do 12 de novembro de 1908.\nChile.\nA primeira premisa destacada no estudo da emigraci\u00f3n galega a Chile \u00e9 a da s\u00faa escasa importancia cuantitativa e cualitativa se \u00e9 comparada cos fen\u00f3menos de migraci\u00f3n galega a outros estados latinoamericanos como Arxentina, Cuba ou Uruguai, xa que este proceso caracterizouse por ser altamente selectivo, e ademais o continxente galego dentro do espa\u00f1ol era minoritario comparado co de Catalu\u00f1a, Castela e Le\u00f3n e sobre todo co do Pa\u00eds Vasco.\nNo 1822 cando se creou a Axencia Xeral de Colonizaci\u00f3n. A Axencia dese\u00f1ou un contrato polo que se conced\u00eda a cada colono 38 hect\u00e1reas e 18 hect\u00e1reas m\u00e1is por cada fillo home, ademais dos custos da viaxe xunto co di\u00f1eiro necesario para estabelecerse, estes dous \u00faltimos suxeitos a reembolso. Froito do traballo da Axencia, xa en 1883 sae de Bordeos o primeiro embarque de 200 colonos con destino a Chile. Destes 200, 185 eran espa\u00f1ois procedentes das provincias vascas. Ata 1884 o n\u00famero total de espa\u00f1ois chegados Chile a trav\u00e9s da Axencia \u00e9 de 237 dun total de 2\u00a0000 emigrantes de diversas nacionalidades europeas. O fluxo contin\u00faa aumentando de forma tal que desde 1882 ata 1891, chegan a Chile un total de 9\u00a0500 emigrantes espa\u00f1ois.\nDos 2,069 socios rexistrados na Sociedade Espa\u00f1ola de Socorros Mutuos que comprende de 1895 ata 1965, o 39\u00a0% provi\u00f1a de Asturias. S\u00e9guelle co 33,8\u00a0% Galicia. Os galegos tam\u00e9n deixaron testemu\u00f1os de redes, como ocorre no caso xerado por Antonio Bonzo P\u00e9rez orixinario de Ourense e que chegou a Santiago en 1916, procedente de Mendoza. Casou con Manuela Pav\u00f3n P\u00e9rez, tam\u00e9n ourens\u00e1, e entre \u00e1mbolos dous contribu\u00edron \u00e1 chegada de case unha trintena de parentes e amigos, dende A Peroxa.\nA emigraci\u00f3n galega at\u00f3pase espallada entre as cidades de Antofagasta, Concepci\u00f3n, e, en maior medida, Valpara\u00edso e Santiago de Chile. A comunidade galega en Santiago de Chile caracter\u00edzase polo seu asentamento na pequena e mediana industria e comercio, especialmente en torno \u00f3 sector panadeiro-confiteiro, proced\u00edan na s\u00faa meirande parte da provincia de Ourense: Celanova, Chaguazoso e A Peroxa.\nPer\u00fa.\nPer\u00fa non foi un destino importante para a emigraci\u00f3n galega. Con todo, cabe mencionar alg\u00fans per\u00edodos hist\u00f3ricos: \nEstados Unidos de Am\u00e9rica.\nDende a d\u00e9cada de 1880 ata a primeira guerra mundial, m\u00e1is de tres mill\u00f3ns de espa\u00f1ois partiron cara a destinos estranxeiros, unha maior\u00eda deses emigrantes foron a Arxentina, Brasil, Cuba e Uruguai, entre 1900 e 1913, menos dun 2\u00a0% chegaron aos Estados Unidos de Am\u00e9rica, o maior destino para a emigraci\u00f3n europea en xeral.\nEntre os aproximadamente os 8,5 mill\u00f3ns de emigrantes que chegaron ao porto de Nova York dende a d\u00e9cada de 1880 ata a de 1920 emigraron preto de 30\u00a0000 espa\u00f1ois. A maior\u00eda destes inmigrantes eran homes novos e solteiros, principalmente galegos, asturianos e vascos.\nAs leis de cotas impostas durante os anos 20 do s\u00e9culo XX reduciron a inmigraci\u00f3n espa\u00f1ola en xeral e a galega en particular, as\u00ed a lei de cotas de 1921 marcou o comezo do control exhaustivo da inmigraci\u00f3n en Estados Unidos e favoreceu a inmigraci\u00f3n do norte de Europa mentres limitaba o n\u00famero de inmigrantes espa\u00f1ois a s\u00f3 912 persoas. Cara ao final da d\u00e9cada dos anos 30, \u00e1 afluencia de inmigrantes galegos uniuse a dos exiliados pol\u00edticos, que se instalaron en Astoria, Queens, e no sur de Manhattan.\nDe 1917 a 1941, Nova York foi o principal destino migratorio nas vilas de Bueu, Boiro, Ribeira, Muros, Carnota, Bergondo, Sada ou Oleiros. Garc\u00eda-Rodeja e P\u00e9rez Rey apuntan que a porcentaxe de emigrantes a Nova York na zona da Mari\u00f1a nesta \u00e9poca foi dun 36\u00a0% fronte a destinos normalmente m\u00e1is habituais como Buenos Aires (23\u00a0%) e A Habana (17,1\u00a0%). Salientan tam\u00e9n que en Sada, no ano 1935, o 84\u00a0% dos emigrados desta vila estaban en Nova York.\nJuan Francisco de C\u00e1rdenas, embaixador de Espa\u00f1a nos Estados Unidos, nos seus diversos informes consulares especificou as orixes dentro de cada demarcaci\u00f3n consular. No informe do embaixador \u00f3 ministro, referido a 1935, e nos informes consulares de 1933, 1934 e 1935 ao embaixador, mat\u00edzase m\u00e1is ao distinguir por zonas actuais de asentamento divididas polas demarcaci\u00f3ns consulares. Cabe salientar a importancia num\u00e9rica dos galegos en Nova York (sobre unha base de 12\u00a0000 inscritos no consulado). As\u00ed Galicia (50\u00a0%) e Asturias (17\u00a0%) representan \u00e1s d\u00faas terceiras partes dos espa\u00f1ois. Os galegos son tam\u00e9n os m\u00e1is numerosos en Filadelfia e Nova Orle\u00e1ns, e os segundos mais numerosos despois dos asturianos en Tampa, Galveston e Chicago.\nNas d\u00e9cadas dos 60 e 70 a falta de estabilidade pol\u00edtica e econ\u00f3mica debida \u00e1 crise petroleira en Cuba, M\u00e9xico, Arxentina e Venezuela tam\u00e9n conspirou para conducir a un n\u00famero sen precedentes de galegos destes pa\u00edses aos Estados Unidos. A maior\u00eda destes novos inmigrantes, a\u00ednda principalmente da Coru\u00f1a, seguiron traballando nos peiraos como mari\u00f1eiros, estibadores ou instaladores de calefacci\u00f3n. Ademais de Manhattan e Brooklyn en Nova York, Newark \u2014en Nova Jersey\u2014 converteuse no porto preferido de estibadores e mari\u00f1eiros procedentes da provincia de Ourense, especialmente das municipalidades de Ramir\u00e1s, Celanova e O Carballi\u00f1o.\nVagas migratorias no s\u00e9culo XX: Ultramar e Europa Occidental.\nContexto econ\u00f3mico.\nTrala Guerra Civil, o proceso de modernizaci\u00f3n da agricultura galega iniciado a finais do s\u00e9culo XIX est\u00e1ncase, xa que o franquismo non soluciona ning\u00fan dos graves problemas end\u00e9micos de Galicia, m\u00e1is ben agr\u00e1vaos. As d\u00e9cadas de 1940 e 1950 poden considerarse as peores da historia econ\u00f3mica e social do s\u00e9culo XX, marcando unha importante regresi\u00f3n t\u00e9cnica e produtiva. Galicia sufriu un per\u00edodo de contraci\u00f3n da s\u00faa econom\u00eda, co estancamento do sector agrogandeiro e das iniciativas agroindustriais orixinadas nos anos vinte e trinta e o mesmo sucedeu cos sectores pesqueiro, conserveiro e da construci\u00f3n naval, mentres que os cambios ou melloras, coa excepci\u00f3n do sector hidroel\u00e9ctrico e da miner\u00eda do volframio, foron reducidos. Todo isto viuse agravado coa ineficacia das pol\u00edticas aut\u00e1rquicas vixentes no franquismo, ata o Plan de Estabilizaci\u00f3n de 1959, cuxo obxectivo estaba en captar divisas para as arcas estatais a trav\u00e9s de d\u00faas v\u00edas: o turismo e a emigraci\u00f3n.\nA emigraci\u00f3n galega a ultramar mant\u00e9nse.\nEntre 1946 e 1960, dun total de 634\u00a0604 espa\u00f1ois que emigraron a Am\u00e9rica, Galicia forneceu ela soa case a metade: 292\u00a0399 emigrantes, cifra que alcanza o 46\u00a0% do total da emigraci\u00f3n espa\u00f1ola. Por provincias, a emigraci\u00f3n galega transoce\u00e1nica repartiuse da seguinte maneira: Pontevedra: 95\u00a0038 (representa o 32,50\u00a0% do total galego e o 14,97\u00a0% sobre o total de Espa\u00f1a); A Coru\u00f1a: 94\u00a0661 (32,37\u00a0% e 14,91\u00a0%); Ourense: 64\u00a0587 (22,08\u00a0% e 10,17\u00a0%) e Lugo: 41\u00a0995 (15,7\u00a0% e 7,25\u00a0%). S\u00f3 d\u00faas provincias galegas, A Coru\u00f1a e Pontevedra achegan o 30\u00a0% da emigraci\u00f3n espa\u00f1ola a ultramar. De t\u00f3dalas rexi\u00f3ns espa\u00f1olas, neste per\u00edodo s\u00f3 d\u00faas presentan taxas elevadas de emigraci\u00f3n: Galicia e Canarias, con \u00edndices medios anuais ao redor dos 75 emigrantes transoce\u00e1nicos por cada dez mil habitantes dos seus respectivos censos de 1950. \nEsta emigraci\u00f3n continuou sendo maioritariamente masculina pero as porcentaxes tenden a achegarse: o 55,9\u00a0% eran homes e as 44,1\u00a0% mulleres ao que hai que engadir que en relaci\u00f3n ao conxunto da poboaci\u00f3n, as mulleres emigraron m\u00e1is de Galicia que de calquera outra parte de Espa\u00f1a. O perfil do emigrante a Am\u00e9rica complem\u00e9ntase cos seguintes datos: solteiro, ten entre 15 e 35 anos, sabe ler e escribir (porcentaxe de alfabetos: o 95,1\u00a0%, unhas d\u00e9cimas por encima da porcentaxe espa\u00f1ola) e \u00e9 de orixe campesi\u00f1a. \nA emigraci\u00f3n a Am\u00e9rica nestes anos 40, e 50 dir\u00edxese con preferencia a Arxentina e Venezuela, ademais de Uruguai, Brasil e Cuba en menor medida. \u00c9 dicir, salvo Venezuela que a mediados dos anos cincuenta conv\u00e9rtese no obxectivo preferente dos galegos que emigran a Am\u00e9rica, tr\u00e1tase dos destinos tradicionais.\nA vaga migratoria cara Europa.\nA partir de 1959, en Galicia produciuse unha inversi\u00f3n de correntes migratorias, ao abandonarse paulatinamente o tradicional desprazamento de poboaci\u00f3n cara ao continente americano. Dir\u00edxese maioritariamente cara a aqueles pa\u00edses europeos que se atopaban en pleno desenvolvemento industrial e tecnol\u00f3xico e que precisaban man de obra estranxeira. Mentres que noutras zonas de Espa\u00f1a o corte do fluxo migratorio cara a Am\u00e9rica foi m\u00e1is radical, o caso galego presentou un per\u00edodo en que se produc\u00edan correntes simult\u00e1neas cara aos dous continentes. Foi a \u00fanica rexi\u00f3n na que coexistiron nos anos sesenta as d\u00faas correntes migratorias exteriores: a transoce\u00e1nica (xunto a provincia de Santa Cruz de Tenerife) e a europea.\nNa etapa comprendida entre 1946 e 1973, mobilizou a 2\u00a0600\u00a0000 traballadores espa\u00f1ois, dos cales 2\u00a0000\u00a00000 a partir de 1960, tiveron como destino os principais pa\u00edses europeos.\nEntre o ano 1961 e 1975 sa\u00edron de Galicia cara a Europa aproximadamente 350\u00a0000 persoas, isto \u00e9 o 65\u00a0% da emigraci\u00f3n galega total, sendo Su\u00edza e a Rep\u00fablica Federal Alem\u00e1 os principais pa\u00edses receptores representando o 80\u00a0% da migraci\u00f3n galega, ou incluso chegando \u00f3 90\u00a0% entre o 1961 e o 1980.\nNeste per\u00edodo (1961-1975), os emigrantes galegos representan o 23,14\u00a0% do total do continxente espa\u00f1ol (o segundo m\u00e1is numeroso despois dos andaluces) e dentro dos galegos cabe salientar os ourens\u00e1ns que representan o 42,10\u00a0% do continxente galego.\nO economista Antonio Taboada (30/11/1969), Secretario Xeral da C\u00e1mara de Comercio da Coru\u00f1a en 1969, afirmaba que Galicia achegaba \u00e1 econom\u00eda espa\u00f1ola: o 40\u00a0% das remesas de emigrantes, o 29\u00a0% das carnes de vac\u00fan, o 19\u00a0% da madeira, o 34\u00a0% dos peixes e mariscos, o 40\u00a0% das conservas, o 50\u00a0% de construci\u00f3ns navais e o 15\u00a0% de enerx\u00eda el\u00e9ctrica.\nSu\u00edza.\nEn abril de 1959, Espa\u00f1a e Su\u00edza asinaban un convenio de supresi\u00f3n de visados entre ambos que daba impulso \u00e1 incipiente emigraci\u00f3n, sobre todo galega. Poucas semanas antes rubricouse outro sobre seguros sociais que daba mellor cobertura aos traballadores. A principios do 61, un tratado bilateral regulaba esas relaci\u00f3ns laborais. Empezaba as\u00ed a emigraci\u00f3n masiva cara o pa\u00eds Helv\u00e9tico, a meirande parte procedentes da Costa da Morte e comarcas lim\u00edtrofes.\nNo per\u00edodo 1961-1975, obs\u00e9rvase un claro predominio de Su\u00edza como pa\u00eds receptor (principalmente a partir do ano 1970) ao acoller a m\u00e1is da metade dos emigrantes galegos (53,62\u00a0%), seguido de Alema\u00f1a con algo menos da terceira parte (32,96\u00a0%). O terceiro lugar oc\u00fapao Francia cunha porcentaxe m\u00e1is modesta (6,52\u00a0%) e o cuarto Holanda co (4,25\u00a0%). Neste per\u00edodo, a emigraci\u00f3n galega a Su\u00edza representou o 34,32\u00a0% da emigraci\u00f3n espa\u00f1ola.\nNos anos sesenta e setenta as leis de inmigraci\u00f3n facilitaban os permisos de residencia temporais ou de traballo. Conseguir un permiso de residencia permanente, con todo, era moito m\u00e1is dif\u00edcil. Por raz\u00f3ns econ\u00f3micas, sociais e pol\u00edticas, que os inmigrantes fosen residentes permanentes non era de interese para os pa\u00edses como Su\u00edza, sen\u00f3n m\u00e1is ben o retorno da man de obra e a s\u00faa constante renovaci\u00f3n; de a\u00ed sa\u00edu tam\u00e9n o termo de \"\u201cGastarbeiter\u201d\" que significa traballador hospedado ou convidado. Con esta pol\u00edtica, Su\u00edza marcaba as condici\u00f3ns das relaci\u00f3ns laborais (curtos permisos de residencia renovables ou non, trabas \u00e1 autorizaci\u00f3n de actividades aut\u00f3nomas, dificultades \u00f3 reagrupamento familiar por implicar maiores obrigaci\u00f3ns), asegur\u00e1ndose as\u00ed un m\u00e1ximo de rendibilidade e un m\u00ednimo de contraprestaci\u00f3ns sociais e estatais (seguros, xubilaci\u00f3n ou baixas laborais)\nTradicionalmente a man de obra galega estivo empregada no sector da construci\u00f3n, inclu\u00edda a pintura e o xeso, e tam\u00e9n no sector industrial, principalmente \u00f3s emigrantes da primeira xeraci\u00f3n. No caso das persoas da segunda e da terceira xeraci\u00f3n a situaci\u00f3n \u00e9 moi diferente, xa que son persoas altamente cualificadas que traballan, por exemplo, para empresas do sector farmac\u00e9utico. \nNo ano 2010, os galegos eran uns 40\u00a0000 (55\u00a0% dos espa\u00f1ois) e o galego era o quinto idioma estranxeiro mais falado co 0,7\u00a0%, despois do serbocroata (1,4\u00a0%), o alban\u00e9s (1,3\u00a0%), o portugu\u00e9s (1,2\u00a0%) e o ingl\u00e9s (1\u00a0%).\nAlema\u00f1a.\nEn 1961, os emigrantes galegos permanentes e asistidos polo Instituto Espa\u00f1ol de Emigraci\u00f3n dirix\u00edronse exclusivamente a tres pa\u00edses, dos cales a Rep\u00fablica Federal Alem\u00e1 foi o m\u00e1is importante ao absorber \u00e1 case totalidade (87,74\u00a0%). Pouca importancia tiveron Francia (7,57\u00a0%) e Su\u00edza (4,69\u00a0%). Alema\u00f1a seguiu ocupando o primeiro posto na d\u00e9cada dos 60, a excepci\u00f3n do ano 1967, no que foi o pais Helv\u00e9tico o primeiro nas preferencias galegas debido a crise moment\u00e1nea de Alema\u00f1a. Por\u00e9n, os espa\u00f1ois no ano 1967 eran o segundo contixente estranxeiro mais importante despois dos italianos.\nA emigraci\u00f3n galega a Alema\u00f1a representou a quinta parte do total estatal (20,78\u00a0%), estando abastecida fundamentalmente por ourens\u00e1ns (11,82\u00a0% de Espa\u00f1a e 56,86\u00a0% de Galicia) e pontevedreses (4,52\u00a0% do total estatal e 21,77\u00a0% do total galego). Unha importancia lixeiramente m\u00e1is feble tivo A Coru\u00f1a (3,71 e 17,89\u00a0% respectivamente) e, case nula, Lugo (0,71 e 3,45 respectivamente).\nTrat\u00e1base dunha emigraci\u00f3n fundamentalmente andaluza, galega, madrile\u00f1a, estreme\u00f1a, murciana e valenciana (por esta orde), orientada ao sector industrial, atra\u00edda polos landers de Renania do Norte-Westfalia, Baden-W\u00fcrttemberg e Hessen, os m\u00e1is industrializados do pa\u00eds. O sector industrial (do metal e da transformaci\u00f3n) daba traballo \u00f3 70\u00a0% dos espa\u00f1ois emigrados a Alema\u00f1a.\nO declive desta corrente iniciouse no ano 1973 baixo os efectos do impacto da crise econ\u00f3mica, pero tam\u00e9n pola pol\u00edtica alem\u00e1 de dificultar e mesmo impedir a continuidade laboral deses traballadores, pretendendo as\u00ed eludir prestaci\u00f3ns sociais e substitu\u00edrlles por outros m\u00e1is baratos: iugoslavos, gregos e portugueses inicialmente, e turcos m\u00e1is tarde.\nFrancia.\nA emigraci\u00f3n laboral a Francia do s\u00e9culo XX non \u00e9 un feito novo, cabe salientar todo un fluxo de braceiros galegos, estreme\u00f1os e andaluces do s\u00e9culo XIX que abriron cami\u00f1os na xeograf\u00eda francesa.\nPolo que a emigraci\u00f3n galega a Francia se refire, inda que non sendo tan masiva como a Alema\u00f1a ou Su\u00edza, foi constante, as\u00ed entre os anos 1960 e 1980 dirix\u00edronse aproximadamente 289\u00a0792 galegos. os espa\u00f1ois en Francia alcanzaron en 1968 o seu n\u00famero m\u00e1ximo: m\u00e1is de 600\u00a0000 censados, case un cuarto do total dos estranxeiros, e un 1,22\u00a0% da poboaci\u00f3n total do pa\u00eds.\nOs galegos radic\u00e1ronse principalmente nas \u00e1reas industriais especialmente na de Par\u00eds onde chega haber ata 22\u00a0000 galegos.\nA Casa Galicia en Par\u00eds f\u00fandase no ano 1958 coa chegada dos primeiros emigrantes, e \u00e9 reco\u00f1ecida polas autoridades francesas en 1959. Esta \u00e9 a primeira Asociaci\u00f3n galega en Par\u00eds. A partir do ano 1974, primeiro ano da crise econ\u00f3mica europea, o fluxo de chegadas min\u00f3rase polo peche das fronteiras, ata minguar completamente nos anos 80.\nPa\u00edses Baixos.\nA emigraci\u00f3n galega \u00f3s Pa\u00edses Baixos foi minoritaria comparada co resto dos pa\u00edses europeos como Alema\u00f1a ou Su\u00edza. \u00c1mbolos dous pa\u00edses firmaron o 8 de abril de 1961 un Acordo para a Migraci\u00f3n, Contrataci\u00f3n e Colocaci\u00f3n de Traballadores Espa\u00f1ois iniciou unha relaci\u00f3n bilateral entre os dous pa\u00edses que se inser\u00eda dentro da pol\u00edtica xeral de emigraci\u00f3n espa\u00f1ola.\nA emigraci\u00f3n \u00f3s Pa\u00edses Baixos \u00e9 comezou a ser relevante ben entrados os anos 60. No relativo \u00e1 emigraci\u00f3n asistida, o teito foi alcanzado en 1970 con 39\u00a0000 espa\u00f1ois emigrados, pero a recesi\u00f3n econ\u00f3mica, que non tardar\u00eda en manifestarse, afectou o colectivo espa\u00f1ol moito m\u00e1is que en B\u00e9lxica, por canto as s\u00faas actividades ocupacionais relacion\u00e1banse preferentemente coa industria. En 1975 comp\u00fatanse 29\u00a0492 traballadores espa\u00f1ois, 23\u00a0500 en 1980 e 17\u00a0381 en 1989. Nos anos 90 det\u00e9ctase un lixeiro incremento, estabiliz\u00e1ndose o colectivo laboral espa\u00f1ol ao redor das 21\u00a0000 unidades, cifra que non incl\u00fae aos clandestinos. Galicia e Andaluc\u00eda foron sempre as rexi\u00f3ns de m\u00e1xima emigraci\u00f3n \u00f3s Pa\u00edses Baixos, seguidas das Castelas e Estremadura.\nComo consecuencia desta emigraci\u00f3n galega, creouse o centro galego \u201c\"Semente Nova\"\u201d en \u00c1msterdam no ano 1991 e a Sociedade Cultural e Recreativa \u201c\"O Lar Galego\"\u201d en Rotterdam no ano 1977, onde ten a s\u00faa s\u00e9 social.\nReino Unido.\nDentro da emigraci\u00f3n espa\u00f1ola \u00f3 Reino Unido, a galega foi a m\u00e1is numerosa, polo que a migraci\u00f3n galega alcanzou aqu\u00ed cotas cuantitativas mais elevadas, e de igual forma que en B\u00e9lxica, afectoulle menos a crise dos 70 por vincularse preferentemente a uns sectores concretos pouco danados: a hostaler\u00eda e o servizo dom\u00e9stico. A importancia que ten a emigraci\u00f3n galega a Gran Breta\u00f1a obs\u00e9rvase en que representa o 45,97\u00a0% da espa\u00f1ola, debido case exclusivamente \u00e1s provincias setentrionais: A Coru\u00f1a (31,43\u00a0% do total nacional) e Lugo (12,60\u00a0%), neste caso as provincias do sur, Ourense e Pontevedra apenas te\u00f1en representaci\u00f3n.\nSe en 1970 o n\u00famero de traballadores espa\u00f1ois residentes nese pa\u00eds cifr\u00e1base en 39\u00a0014, en 1975 eran 51\u00a0329, baixando aos 40\u00a0000 un lustro despois por causa dos desaxustes suscitados pola crise, remontada en anos posteriores, como o indica os 69\u00a0362 residentes computados en 1989. Na d\u00e9cada \u00faltima, despois de descender esa cifra por debaixo dos 50\u00a0000, superou ese m\u00e1ximo a partir de 1996.\nLiechtenstein.\nA presenza dos galegos rem\u00f3ntase \u00f3s anos sesenta e est\u00e1 marcada por redes de contactos intensas e unha coherencia de grupo que mant\u00e9n costumes e tradici\u00f3ns e que, as\u00ed mesmo, tam\u00e9n contrib\u00fae \u00e1 conservaci\u00f3n das linguas de orixe, o galego e o castel\u00e1n. A presenza de galegos en Liechtenstein e importante, con m\u00e1is de 300 persoas procedentes de Mux\u00eda, Mazaricos e outros puntos da Costa da Morte que mante\u00f1en un centro social en Schaan, chamado Centro Ap\u00f3stolo Santiago fundado no ano 1979 por uns cen socios, inda que actualmente pos\u00faen un novo local en Bendern dende o ano 2021.\nVaga migratoria \u00e1 Pen\u00ednsula: s\u00e9culo XX.\nNa d\u00e9cada dos 50, a provincia de Barcelona recibiu o 43\u00a0% do saldo inmigratorio total, Madrid un 39\u00a0%, e o Pa\u00eds Vasco un 14\u00a0%, e as restantes provincias (Alacante, Xirona, Illas Baleares, Oviedo e Tenerife) soamente un 4\u00a0%. \u00c9 dicir, que un 4\u00a0% do territorio nacional absorbeu aproximadamente un 96\u00a0% da migraci\u00f3n interior espa\u00f1ola \nCatalu\u00f1a.\nCatalu\u00f1a foi, desde sempre, un destino preferente para a emigraci\u00f3n galega, polo que conta co seu Centro Galego de Barcelona, nacido xa en 1923. Dic\u00edase que despois do catal\u00e1 e o castel\u00e1n, o galego era a terceira lingua m\u00e1is usada en Catalu\u00f1a.\nA emigraci\u00f3n galega a Catalu\u00f1a inda sendo importante, non \u00e9 comparable por exemplo coa andaluza, as\u00ed dos 1,6 mill\u00f3ns de andaluces emigrados a outras Comunidades Aut\u00f3nomas m\u00e1is da metade -850\u00a0000- resid\u00edan en Catalu\u00f1a, chegando a representar o 15% da poboaci\u00f3n da provincia de Barcelona ou case o 12\u00a0% de Xirona, e subindo considerablemente esa porcentaxe en poboaci\u00f3ns como Santa Coloma de Gramenet, Cornell\u00e0 de Llobregat e L'Hospitalet de Llobregat. Os galegos na \u00c1rea Metropolitana de Barcelona no 1970 representaban o 4,5\u00a0% da poboaci\u00f3n inmigrante, mentres que os andaluces representaban o 42,5\u00a0%.\nEuskadi.\nA primeira gran vaga de galegos emigrados a Euskadi foi a finais do s\u00e9culo XIX e a comezos do s\u00e9culo XX, provi\u00f1an do interior e ti\u00f1an unha escasa cualificaci\u00f3n. \nA segunda chegada masiva tivo lugar ao redor dos anos 1920-30 e a s\u00faa procedencia e asentamento foron ben distintos. Provi\u00f1an de poboaci\u00f3ns moi concretas da costa galega: Santa Ux\u00eda de Ribeira, Corme, Corrubedo, Porto do Son, Poio e o seu lugar de asentamento foi Pasaia, creando un barrio, Trintxerpe, co\u00f1ecido como a quinta provincia galega. \nE a terceira vaga acudiu \u00e1s terras \u00e9uscaras con motivo da segunda industrializaci\u00f3n dos anos 1950-1970. Este fluxo migratorio foi moito maior en n\u00famero que o de finais do XIX, e que durante esa d\u00e9cada e a de 1960, chegou a Biscaia e Guip\u00fascoa principalmente, para posteriormente dirixirse a \u00c1raba e Navarra, a\u00ednda que nesta \u00faltima resultou menos significativa. Concentr\u00e1ronse basicamente en zonas urbanas, onde foran atra\u00eddos tanto pola demanda de man de obra na puxante industria, como polas redes sociais establecidas por outros inmigrantes que, como \u00e9 habitual, resultan tan importantes nos procesos migratorios. As maiores porcentaxes de inmigraci\u00f3n, superior ao 30\u00a0%, d\u00e9ronse nas capitais e nas comarcas m\u00e1is industrializadas, destac\u00e1ndose, entre outras, Vitoria, Bilbao, a Marxe Esquerda bisca\u00ed\u00f1a ou Ir\u00fan.\nA inmigraci\u00f3n galega \u00e9 considerada como \"\u00abinmigraci\u00f3n amable\u00bb\", termo acu\u00f1ado por Jos\u00e9 Ignacio Ruiz Olabu\u00e9naga. A cantidade m\u00e1xima de galegos no Pa\u00eds Vasco situouse cara a 1970, cuns 75\u00a0000 galegos, que se foi reducindo paulatinamente ata alcanzar os case 42\u00a0000 no 2018.\nCambio dos movementos migratorios:1973-2008.\nA partir da d\u00e9cada dos 1970, especialmente trala crise do petr\u00f3leo, a cifra de emigrantes espa\u00f1ois e con ela a de galegos red\u00facese, xorde paulatinamente un novo e in\u00e9dito escenario, pois \u00e1s correntes tradicionais s\u00famase a inmigraci\u00f3n de poboaci\u00f3n latinoamericana e a propia inmigraci\u00f3n de espa\u00f1ois dende Am\u00e9rica Latina, non s\u00f3 a de retorno sen\u00f3n tam\u00e9n a chamada migraci\u00f3n diferida xeracionalmente.\n\u00c1brese con iso un per\u00edodo de transici\u00f3n na historia migratoria da maior parte dos pa\u00edses, dende a emigraci\u00f3n \u00e1 inmigraci\u00f3n no caso de Espa\u00f1a, e desde a inmigraci\u00f3n \u00e1 emigraci\u00f3n no de Am\u00e9rica Latina, a\u00ednda que con distintas pautas segundo de que pa\u00edses se trate. Alg\u00fans dos que recibiran moi poucos emigrantes espa\u00f1ois converten a Espa\u00f1a nun destino alternativo a Am\u00e9rica do Norte (Colombia, Ecuador, Bolivia e Paraguai, entre outros); outros, cun pasado de gran atraci\u00f3n inmigratoria, ven multiplicarse os fluxos en ambos os sentidos (Arxentina, Cuba, Chile, M\u00e9xico, Venezuela, entre outros) e, finalmente, alg\u00fans outros se mante\u00f1en m\u00e1is afastados de Espa\u00f1a como destino (pa\u00edses de Centroam\u00e9rica e o Caribe).\nVaga migratoria no s\u00e9culo XXI: fuga de cerebros.\nA emigraci\u00f3n actual cara ao estranxeiro e a outras zonas de Espa\u00f1a aumentou de forma significativa tras a crise econ\u00f3mica do 2008 e segue a ser unha das m\u00e1is elevadas de Espa\u00f1a, pero perdeu o diferencial caracter\u00edstico da historia migratoria galega e non constit\u00fae agora un fen\u00f3meno tan extraordinario. \nPara Isidro Dubert, Galicia sufriu cinco vagas migratorias, a \u00faltima no per\u00edodo comprendido entre os anos 2002-2015, para el \u00aba d\u00eda de hoxe est\u00edmase que esta quinta vaga afectaba en 2015 a uns 380\u00a0000 mozos e mozas\u00bb.\nAp\u00f3s desta crise, a vaga migratoria en Galicia tomou dous cami\u00f1os. O exterior, principalmente a pa\u00edses europeos, e o interior. \u00c1mbolos dous te\u00f1en unhas caracter\u00edsticas com\u00fans que se poden resumir nas seguintes:\nFactores econ\u00f3micos: Esta emigraci\u00f3n foi principalmente por unha conxunci\u00f3n de diversas causas de \u00edndole econ\u00f3mica tales como: alt\u00edsimos niveis de desemprego xuvenil, malas condici\u00f3ns laborais, alta temporalidade e baixos salarios. O impacto da crise econ\u00f3mica mundial do ano 2008 deixouse notar nos saldos migratorios de Espa\u00f1a, Irlanda e Islandia, pa\u00edses que pasaron de rexistrar saldos migratorios positivos dende finais da d\u00e9cada dos anos noventa a rexistrar valores negativos no ano 2012.\nLugares de destino: Os principais pa\u00edses de destino foron o Reino Unido, Su\u00edza, Francia, Alema\u00f1a e os Estados Unidos de Am\u00e9rica. \nO interese deste problema trasladouse, as migraci\u00f3ns internas e as s\u00faas consecuencias en termos de desequilibrio territorial. A idea dun gran centro, Madrid, que aglomera o conxunto de empregos de alta cualificaci\u00f3n grazas a ser a localizaci\u00f3n predilecta das sedes das multinacionais e dos organismos p\u00fablicos, drenando o talento das areas circundantes, est\u00e1 detr\u00e1s de boa parte da narrativa sobre a Espa\u00f1a baleira. De acordo coa clasificaci\u00f3n dos traballadores inscritos nas oficinas de emprego de Galicia, contratados no resto de Espa\u00f1a e clasificados segundo a comunidade aut\u00f3noma de destino, no per\u00edodo 2003-2010, cabe salientar Madrid (22\u00a0%), Catalu\u00f1a (12\u00a0%) e as Illas Canarias (10\u00a0%) por mor da hostaler\u00eda e a construci\u00f3n, seguida por Castela e Le\u00f3n (7,93\u00a0%) como os lugares preferidos dos emigrantes galegos.\nPerfil do novo emigrante: Atop\u00e1monos con car\u00e1cter xeral ante unha emigraci\u00f3n con formaci\u00f3n universitaria. Por exemplo case o 65\u00a0% dos emigrantes galegos no Reino Unido (un dos destinos paradigm\u00e1ticos da vaga migratoria m\u00e1is recente) contar\u00eda con estudos terciarios, por apenas un 13\u00a0% dos que residen na Arxentina e un 24\u00a0% dos que residen en Su\u00edza (pa\u00edses cl\u00e1sicos da emigraci\u00f3n galega). \nEsta emigraci\u00f3n \u00e9 esencialmente masculina, o 68,49\u00a0% dos que saen a traballar son homes, por un 31,51\u00a0% que corresponde ao x\u00e9nero feminino; ademais un 46,7\u00a0% do total ten menos de 29 anos de idade e un 39\u00a0% ten entre os 30 e os 44 anos. Practicamente un 40\u00a0% corresponde a contratados con estudos de formaci\u00f3n profesional, bacharelato e universitarios. A cifra de emigrantes con estudos superiores \u00e9 moi alta (un 12,56\u00a0% do total e 39\u00a0581 persoas en termos absolutos).\nDi\u00e1spora galega no cine.\nEntre os filmes e os documentais que narran a emigraci\u00f3n ou a di\u00e1spora galega, cabe salientar os seguintes:"}
{"id": "158740", "revid": "47537", "url": "https://gl.wikipedia.org/wiki?curid=158740", "title": "Les Trois Accords", "text": "Les Trois Accords \u00e9 unha banda de rock de Drummondville, Quebec. A banda lanzou o seu primeiro \u00e1lbum \"Gros mammouth album\" no ano 2003. Algunhas das canci\u00f3ns notables, extra\u00eddas dese \u00e1lbum, son \"Hawa\u00efenne\", \"Saskatchewan\" e \"Lucille\". Xunto cos seus v\u00eddeos, as canci\u00f3ns foron ben recibidas no Quebec. En 2004, foi lanzado \"Gros mammouth album turbo\" con dous temas adicionais, \"Loin d'ici\" e \"Turbo sympathique\". En 2006, lanzaron o seu segundo \u00e1lbum, titulado \"Grand champion international de course\". O concerto m\u00e1is importante da banda ata a data foi en setembro de 2005, cando foron abreconcertos de The Rolling Stones en Moncton, Novo Brunswick. O concerto atraeu a uns 85.000 espectadores.\nEstilo musical.\nO segundo \u00e1lbum de Les Trois Accords foi lanzado 5 de setembro de 2006. Este \u00e1lbum non rompeu co estilo rock-pop de \"Gros Mammouth\" e era m\u00e1is escandaloso nas s\u00faas letras. O v\u00eddeo musical de \"Grand Champion\" pode ser visto en Bande \u00e0 part. O segundo v\u00eddeo musical \u00e9 \"Tout sur la plage nu\". O \u00e1lbum chegou \u00e1 cima das listas logo da s\u00faa primeira semana.\nMoitas das s\u00faas canci\u00f3ns m\u00e1is recentes p\u00f3dense clasificar como surrealistas debido \u00e1 frecuente presenza de paronomasias, xogos de palabras e imaxes infrecuentes.\nTam\u00e9n lles gusta adornar os seus concertos con pequenas pezas de humor. O sentido do humor tam\u00e9n \u00e9 evidente nos seus v\u00eddeos musicais onde as imaxes que se mostran non te\u00f1en nada que facer coa canci\u00f3n. Vemos, por exemplo, no v\u00eddeo musical de \"Saskatchewan\", os membros do grupo practicar movementos de karate o longo de todo o v\u00eddeo. O mesmo ocorre co v\u00eddeo musical de \" Turbo sympathique\", onde o grupo conv\u00e9rtese en bombeiros e apaga o lume nun celeiro."}
{"id": "158741", "revid": "22570", "url": "https://gl.wikipedia.org/wiki?curid=158741", "title": "CCTV International Russian", "text": "CCTV International Russian \u00e9 unha cadea internacional en lingua rusa da CCTV chinesa. \nHistoria.\nCCTV International Russian comezou as s\u00faas emisi\u00f3ns o 10 de setembro de 2009 coincidindo co 60 aniversario do establecemento de relaci\u00f3ns entre Beijing e Moscova.\nProgramaci\u00f3n.\nA s\u00faa programaci\u00f3n incl\u00fae noticias, deportes, negocios e ademais de curiosidades sobre China e outras partes de Asia, as\u00ed como series chinesas subtituladas e documentais de viaxes polo interior deste pa\u00eds, xunto con percorridos culturais e art\u00edsticos. Esta canle emite tam\u00e9n cursos de aprendizaxe da lingua chinesa."}
{"id": "158742", "revid": "1131", "url": "https://gl.wikipedia.org/wiki?curid=158742", "title": "Cruxeiras", "text": "O top\u00f3nimo galego Cruxeiras pode referirse a:"}
{"id": "158744", "revid": "17467", "url": "https://gl.wikipedia.org/wiki?curid=158744", "title": "Ano Santo", "text": ""}
{"id": "158748", "revid": "22570", "url": "https://gl.wikipedia.org/wiki?curid=158748", "title": "Favara, Sicilia", "text": "Favara \u00e9 unha localidade e comuna do centro sur de Sicilia, en Italia, na provincia de Agrigento, a 8\u00a0km ao leste da capital provincial.\nEst\u00e9ndese por unha \u00e1rea duns 81\u00a0km\u00b2 e no 2005 ti\u00f1a unha poboaci\u00f3n de 33.558 habitantes.\nTen l\u00edmites cos concellos de Agrigento, Aragona, Castrofilippo, Comitini, Grotte, Naro e Racalmuto."}
{"id": "158749", "revid": "6279", "url": "https://gl.wikipedia.org/wiki?curid=158749", "title": "Favara", "text": "Favara p\u00f3dese referir a:"}
{"id": "158753", "revid": "85894", "url": "https://gl.wikipedia.org/wiki?curid=158753", "title": "Bidu\u00eddo de Abaixo, Bidu\u00eddo, Ames", "text": "Bidu\u00eddo de Abaixo \u00e9 un lugar da parroquia de Bidu\u00eddo no concello coru\u00f1\u00e9s de Ames na comarca de Santiago. Ti\u00f1a 141 habitantes no ano 2009 segundo datos do Instituto Nacional de Estad\u00edstica, dos cales 69 eran homes e 72 mulleres."}
{"id": "158754", "revid": "85894", "url": "https://gl.wikipedia.org/wiki?curid=158754", "title": "Bidu\u00eddo de Arriba, Bidu\u00eddo, Ames", "text": "Bidu\u00eddo de Arriba \u00e9 un lugar da parroquia de Bidu\u00eddo no concello coru\u00f1\u00e9s de Ames na comarca de Santiago. Ti\u00f1a 95 habitantes no ano 2009 segundo datos do Instituto Nacional de Estad\u00edstica, dos cales 48 eran homes e 47 mulleres."}
{"id": "158755", "revid": "85894", "url": "https://gl.wikipedia.org/wiki?curid=158755", "title": "Casanova, Bidu\u00eddo, Ames", "text": "Casanova \u00e9 un lugar da parroquia de Bidu\u00eddo no concello coru\u00f1\u00e9s de Ames na comarca de Santiago. Ti\u00f1a 76 habitantes no ano 2009 segundo datos do Instituto Nacional de Estad\u00edstica, dos cales 41 eran homes e 35 mulleres.\nToponimia.\nSegundo Nicandro Ares \"Casanova\" coincide co lat\u00edn: \"casa nova\"."}
{"id": "158756", "revid": "85894", "url": "https://gl.wikipedia.org/wiki?curid=158756", "title": "Coira, Bidu\u00eddo, Ames", "text": "Coira \u00e9 un lugar da parroquia de Bidu\u00eddo no concello coru\u00f1\u00e9s de Ames na comarca de Santiago. Ti\u00f1a 40 habitantes no ano 2009 segundo datos do Instituto Nacional de Estad\u00edstica, dos cales 21 eran homes e 19 mulleres."}
{"id": "158757", "revid": "85894", "url": "https://gl.wikipedia.org/wiki?curid=158757", "title": "Costoia, Bidu\u00eddo, Ames", "text": "Costoia \u00e9 un lugar da parroquia de Bidu\u00eddo no concello coru\u00f1\u00e9s de Ames na comarca de Santiago. Ti\u00f1a 115 habitantes no ano 2009 segundo datos do Instituto Nacional de Estad\u00edstica, dos cales 58 eran homes e 57 mulleres."}
{"id": "158761", "revid": "5863", "url": "https://gl.wikipedia.org/wiki?curid=158761", "title": "Gran Premio de Motociclismo de Malaisia", "text": "O Gran Premio de Motociclismo de Malaisia \u00e9 unha carreira de motociclismo de velocidade pertencente ao Campionato do Mundo de Motociclismo desde 1991 de xeito ininterrompido. A competici\u00f3n realizouse no circu\u00edto de Shah Alam ata 1997 e en Johor en 1998. Desde 1999, o Gran Premio de Motociclismo de Malaisia disp\u00fatase en Sepang.\nNa categor\u00eda superior, o australiano Michael Doohan ga\u00f1ou cinco edici\u00f3ns ao longo da d\u00e9cada de 1990, e o italiano Valentino Rossi outras tantas na d\u00e9cada de 2000, m\u00e1is unha adicional en 125cc en 1997. O tam\u00e9n italiano Max Biaggi tivo catro triunfos consecutivos en 250cc entre os anos 1994 e 1997, ademais doutra en 500cc en 2002."}
{"id": "158763", "revid": "12452", "url": "https://gl.wikipedia.org/wiki?curid=158763", "title": "Ministerio de Agricultura de Espa\u00f1a", "text": ""}
{"id": "158764", "revid": "56817", "url": "https://gl.wikipedia.org/wiki?curid=158764", "title": "Gran Premio de Motociclismo da China", "text": "O Gran Premio de Motociclismo de China \u00e9 unha carreira de motociclismo de velocidade que se celebrou entre os anos 2005 e 2008 como carreira do Campionato do Mundo de Motociclismo. Disputouse no Circu\u00edto Internacional de Shanghai durante o mes de maio."}
{"id": "158765", "revid": "1131", "url": "https://gl.wikipedia.org/wiki?curid=158765", "title": "Sociedad An\u00f3nima de Fomento del L\u00fapulo", "text": "A Sociedad An\u00f3nima de Fomento del L\u00fapulo foi unha empresa agr\u00edcola de capital p\u00fablico que funcionou na Espa\u00f1a do franquismo e que controlou a produci\u00f3n do l\u00fapulo nese pa\u00eds.\nHistoria.\nFundouse en 1946 como continuaci\u00f3n do Servicio Oficial para el Fomento del Cultivo del L\u00fapulo, un departamento do Ministerio de Agricultura espa\u00f1ol que fora creado en 1937 na zona sublevada. Era unha empresa de capital p\u00fablico que recibira a concesi\u00f3n do monopolio de explotaci\u00f3n e aproveitamento do l\u00fapulo en todo o estado.\nTi\u00f1a o enderezo social en Madrid e a s\u00faa base operativa en Betanzos, onde ti\u00f1a a delegaci\u00f3n Primeira (Norte). Os seus delegados para esta zona norte foron o betanceiro Ra\u00fal Fern\u00e1ndez Me\u00e1s (1946-1953) e Luis Sevilla Gonz\u00e1lez (1953-1983), ano en que desaparece a empresa."}
{"id": "158766", "revid": "54336", "url": "https://gl.wikipedia.org/wiki?curid=158766", "title": "Ministerio de Igualdade (Espa\u00f1a)", "text": "O Ministerio de Igualdade de Espa\u00f1a \u00e9 o departamento da Administraci\u00f3n Xeral do Estado responsable da proposta e execuci\u00f3n da pol\u00edtica do Goberno de Espa\u00f1a en materia de igualdade e das pol\u00edticas dirixidas a facer real e efectiva a igualdade entre homes e mulleres, a prevenci\u00f3n e erradicaci\u00f3n das distintas formas de violencia contra a muller e a eliminaci\u00f3n de toda forma de discriminaci\u00f3n por raz\u00f3n de sexo, orixe racial ou \u00e9tnica, relixi\u00f3n ou ideolox\u00eda, orientaci\u00f3n sexual, identidade de x\u00e9nero, idade, discapacidade ou calquera outra condici\u00f3n ou circunstancia persoal ou social. \nCorresp\u00f3ndelle, en particular, a elaboraci\u00f3n e desenvolvemento das normas, actuaci\u00f3ns e medidas dirixidas a asegurar a igualdade de trato e de oportunidades, especialmente entre homes e mulleres, o fomento da participaci\u00f3n social e pol\u00edtica das mulleres, e a prevenci\u00f3n e erradicaci\u00f3n de calquera forma de violencia contra a muller.\u200b Do 13 de xaneiro de 2020 ao 21 de novembro de 2023 a s\u00faa titular foi Irene Montero, membro da coalici\u00f3n Unidas Podemos. Desde o 21 de novembro do 2023 pasa a selo Ana Redondo Garc\u00eda, do PSOE.\nHistoria.\nCreouse en 2008, durante a IX Lexislatura do renovado per\u00edodo democr\u00e1tico, baixo a presidencia do socialista Jos\u00e9 Luis Rodr\u00edguez Zapatero, foi o ministerio encargado de impulsar as pol\u00edticas sociais recollidas na \"Ley para la Igualdad\" e na \"Ley Integral contra la Violencia sobre la Mujer\", as\u00ed como os programas sociais do Instituto de la Mujer e do Instituto de la Juventud. O Ministerio recolle as competencias de Igualdade que na VIII Lexislatura de Espa\u00f1a ti\u00f1a o Ministerio de Traballo e Asuntos Sociais, o cal pasou a chamarse Ministerio de Traballo e Inmigraci\u00f3n. A primeira ministra de igualdade foi Bibiana A\u00eddo, a ministra m\u00e1is nova da historia da democracia en Espa\u00f1a. Tam\u00e9n foi a \u00fanica, pois o ministerio integrou as s\u00faas competencias no de Sanidade e Consumo en 2010. "}
{"id": "158767", "revid": "22570", "url": "https://gl.wikipedia.org/wiki?curid=158767", "title": "Gran Premio de Motociclismo de Turqu\u00eda", "text": "O Gran Premio de Motociclismo de Turqu\u00eda foi unha proba do Campionato do Mundo de motociclismo que se disputou entre os anos 2005 e 2007. Os \u00fanicos pilotos que conseguiron ga\u00f1ar d\u00faas veces foron Casey Stoner, que ga\u00f1ou nas categor\u00edas MotoGP e 250cc, e o italiano Marco Melandri que acadou d\u00faas vitorias consecutivas en MotoGP.\nO Gran Premio disputouse no Circu\u00edto de Istambul"}
{"id": "158768", "revid": "101044", "url": "https://gl.wikipedia.org/wiki?curid=158768", "title": "Gran Premio de Motociclismo de San Marino", "text": "O Gran Premio de Motociclismo de San Marino ou Gran Premio de Motociclismo da Cidade de Imola \u00e9 unha carreira de motociclismo de velocidade organizada en Italia para que este pa\u00eds poida celebrar d\u00faas carreiras na mesma temporada do Campionato do Mundo de Motociclismo (xunto co Gran Premio de Italia de Motociclismo). Os circu\u00edtos utilizados para a celebraci\u00f3n desta carreira foron o circu\u00edto de Misano, o de Mugello e o Aut\u00f3dromo Enzo e Dino Ferrari."}
{"id": "158769", "revid": "101044", "url": "https://gl.wikipedia.org/wiki?curid=158769", "title": "Gran Premio de Motociclismo de Qatar", "text": "O Gran Premio de Motociclismo de Qatar \u00e9 unha carreira de motociclismo de velocidade que forma parte do Campionato do Mundo de Motociclismo. Disp\u00fatase desde o ano 2004 no Circu\u00edto Internacional de Losail.\nO piloto australiano Casey Stoner acadaou catro vitorias na m\u00e1xima categor\u00eda, MotoGP. En 2008 celebrouse a primeira carreira nocturna da historia do campionato."}
{"id": "158771", "revid": "47401", "url": "https://gl.wikipedia.org/wiki?curid=158771", "title": "David Albahari", "text": "David Albahari, nado en Pe\u0107 (Kosovo) o 15 de marzo de 1948 e finado en Belgrado o 30 de xullo de 2023, foi un escritor serbio.\nTraxectoria.\nNado nunha familia xud\u00eda sefard\u00ed cuxa lingua \u00e9 o serbocroata. M\u00e1is tarde, viviu en Zemun preto de Belgrado. Logo dos seus estudos de lingua e literatura anglo-americana, comezou unha carreira como escritor en 1973 e f\u00edxose co\u00f1ecido grazas \u00e1s novelas posmodernas ao estilo de Danilo Kis.\nFuxiu do pa\u00eds en 1994 e pasou a vivir en Calgary (Canad\u00e1), onde continuou escribindo en serbio. Residiu al\u00ed ata 2012 en que volveu a Belgrado.\nPublicou oito novelas e oito libros de contos, alg\u00fans dos cales traducidos en doce linguas. A s\u00faa novela \"A descrici\u00f3n da morte\" ga\u00f1ou o premio Ivo Andri\u0107 en 1983. Tam\u00e9n traduciu as obras de moitos escritores ingleses ao serbio."}
{"id": "158772", "revid": "25871", "url": "https://gl.wikipedia.org/wiki?curid=158772", "title": "Rasmus Lerdorf", "text": "Rasmus Lerdorf, nado en Qeqertarsuaq (Groenlandia) o 22 de novembro de 1968, \u00e9 un programador canadense-dinamarqu\u00e9s e o autor da primeira versi\u00f3n da linguaxe de programaci\u00f3n PHP. Rasmus foi co-autor das versi\u00f3ns seguintes do PHP, xuntamente cos israelitas fundadores da Zend Technologies, Andi Gutmans e Zeev Suraski. Desde setembro de 2002 traballa para a Yahoo!."}
{"id": "158773", "revid": "35560", "url": "https://gl.wikipedia.org/wiki?curid=158773", "title": "Yahoo!", "text": "Yahoo! \u00e9 unha empresa estadounidense de servizos de internet que ten como obxectivo ser \"o servizo de Internet global m\u00e1is esencial para consumidores e negocios\". Conta cun portal web, un directorio web e outros servizos, inclu\u00edndo o popular \"Yahoo! Mail\". Foi fundado por David Filo e Jerry Yang, formados na Universidade Stanford, en xaneiro de 1994 e incorporado o d\u00eda 2 de marzo de 1995. A sede da empresa fica en Sunnyvale (California)."}
{"id": "158774", "revid": "1888", "url": "https://gl.wikipedia.org/wiki?curid=158774", "title": "Lu\u00eds Trigo Chao", "text": "Lu\u00eds Trigo Chao, co\u00f1ecido como Gardarr\u00edos e Chao, nado en San Pantale\u00f3n de Cabanas (Ourol) o 24 de decembro de 1889 e finado en Lourenz\u00e1 o 25 de xu\u00f1o de 1948, foi un guerrilleiro antifranquista galego.\nTraxectoria.\nEmigrou moi novo a Cuba, onde traballou na hostaler\u00eda e nunha f\u00e1brica de mobles. Despois marchou a Arxentina, regresando a Mondo\u00f1edo en 1921 como gardarr\u00edos. Foi presidente a Agrupaci\u00f3n Socialista de Mondo\u00f1edo. Ao producirse o golpe de Estado do 18 de xullo de 1936 fuxiu ao monte, permanecendo agochado nas casas dos amigos.\nA s\u00faa actividade guerrilleira comezou en 1939, desenvolv\u00e9ndose no norte da provincia de Lugo, nas zonas de Lourenz\u00e1, Abad\u00edn, Viveiro e Mondo\u00f1edo, mantendo contacto cos membros do Grupo Neira. Foi acusado polas autoridades de ser o autor do axustizamento do xefe falanxista Jos\u00e9 Viador Traseira o 9 de abril de 1940. Actuou case sempre en solitario e nalgunhas acci\u00f3ns acompa\u00f1ado de Perfecto Requeijo Rouco ou Roberto Alonso D\u00edaz. Morreu a mans dunha contrapartida en Vilanova de Lourenz\u00e1 o 25 de xu\u00f1o de 1948. Co \"Gardarr\u00edos\" caeu a s\u00faa compa\u00f1eira Antonia D\u00edaz P\u00e9rez."}
{"id": "158775", "revid": "23204", "url": "https://gl.wikipedia.org/wiki?curid=158775", "title": "Paul Kane", "text": "Paul Kane, nado en Mallow (Condado de Cork) o 3 de setembro de 1810 e finado en Toronto (Ontario) o 20 de febreiro de 1871, foi un pintor irland\u00e9s-canadense. Quizais o m\u00e1is famoso de quen crearon pinturas das \"First Nations\" (ind\u00edxenas canadenses) localizadas no oeste do Canad\u00e1 e doutros en Oregon Country."}
{"id": "158776", "revid": "22570", "url": "https://gl.wikipedia.org/wiki?curid=158776", "title": "Chronicon Compostellanum", "text": "O Chronicon Compostellanum ou, en galego, \"Cronic\u00f3n compostel\u00e1n\" \u00e9 unha cr\u00f3nica narrativa en lat\u00edn medieval sobre a historia da Pen\u00ednsula Ib\u00e9rica, desde o asentamento dos visigodos no s\u00e9culo V at\u00e9 a morte de Urraca de Le\u00f3n o 8 de marzo de 1126. Probablemente foi escrita pouco despois daquela data, e seguramente en Galiza.\nContido.\nComprende a historia do reino visigodo as\u00ed como unha lista de reis ovetenses (a\u00ednda que en realidade non todos tiveron a s\u00faa sede en Oviedo) \"Laterculum regum ovetensium\" (\u00abLista dos reis de Oviedo\u00bb), e que comeza con Paio de Asturias at\u00e9 Afonso II, escrita cara ao 791, e tam\u00e9n incorporada no \"Chronicon Iriense\" e no \"Annales Portugalenses veteres\". Tam\u00e9n no s\u00e9culo XI, posiblemente en Sahag\u00fan ou na cidade de Le\u00f3n, redactouse a \"Historia Silense\" (1109\u201318), polo que o \"Chronicon Compostellanum\" \u00e9 a segunda fonte m\u00e1is antiga que chegou \u00e1 actualidade. A causa da morte de Urraca (traballando co fillo do seu amante, Pedro Gonz\u00e1lez de Lara) aparece no \"Chronicon\".\nFoi editado por vez primeira en 1767 por Enrique Fl\u00f3rez, quen describiu as\u00ed o texto:"}
{"id": "158777", "revid": "85894", "url": "https://gl.wikipedia.org/wiki?curid=158777", "title": "Fra\u00edz, Bidu\u00eddo, Ames", "text": "Fra\u00edz \u00e9 un lugar da parroquia de Bidu\u00eddo no concello coru\u00f1\u00e9s de Ames na comarca de Santiago. Ti\u00f1a 40 habitantes no ano 2009 segundo datos do Instituto Nacional de Estad\u00edstica, dos cales 18 eran homes e 22 mulleres."}
{"id": "158778", "revid": "85894", "url": "https://gl.wikipedia.org/wiki?curid=158778", "title": "Framil, Bidu\u00eddo, Ames", "text": "Framil \u00e9 un lugar da parroquia de Bidu\u00eddo no concello coru\u00f1\u00e9s de Ames na comarca de Santiago. Ti\u00f1a 212 habitantes no ano 2009 segundo datos do Instituto Nacional de Estad\u00edstica, dos cales 108 eran homes e 104 mulleres."}
{"id": "158779", "revid": "85894", "url": "https://gl.wikipedia.org/wiki?curid=158779", "title": "A Agrela, Bidu\u00eddo, Ames", "text": "A Agrela \u00e9 un lugar da parroquia de Bidu\u00eddo no concello coru\u00f1\u00e9s de Ames na comarca de Santiago. Ti\u00f1a 90 habitantes no ano 2009 segundo datos do Instituto Nacional de Estad\u00edstica, dos cales 47 eran homes e 43 mulleres.\nToponimia.\nO termo Agrela procede do lat\u00edn \"agr\u0115lla\", diminutivo de \"agra\", ou peza de terra."}
{"id": "158781", "revid": "5863", "url": "https://gl.wikipedia.org/wiki?curid=158781", "title": "Jakob Nielsen", "text": "Jakob Nielsen, nado en Copenhague o 5 de outubro de 1957, \u00e9 un matem\u00e1tico co\u00f1ecido pola s\u00faa faceta como asesor sobre a usabilidade da web. Ten un doutoramento en \"Interacci\u00f3n entre humano e computador\", feito na Universidade T\u00e9cnica de Dinamarca, sita en Copenhague."}
{"id": "158782", "revid": "75439", "url": "https://gl.wikipedia.org/wiki?curid=158782", "title": "BM Barakaldo", "text": "O Club Balonmano Barakaldo ou Barakaldo Eskubaloi Kluba \u00e9 un club de balonm\u00e1n da localidade de Barakaldo, Biscaia (Euskadi). O club foi fundado en 1979 e actualmente compite na Divisi\u00f3n de Honra B, a segunda categor\u00eda do balonm\u00e1n no Estado espa\u00f1ol, a pesar de que competiu 6 tempadas na m\u00e1xima categor\u00eda, a Liga ASOBAL (1995-96, 1996-97, 1998-99, 2001-02, 2002-03 e 2003-04) sendo a s\u00faa mellor clasificaci\u00f3n catro 14\u00ba postos. Dende o 2004 disputa os seus partidos como local no Pavill\u00f3n Lasesarre, pavill\u00f3n con capacidade para 3 200 espectadores, ata ese momento xogaba como local no \nPolideportivo de Gorostiza, cunha capacidade para 700 espectadores."}
{"id": "158783", "revid": "72012", "url": "https://gl.wikipedia.org/wiki?curid=158783", "title": "Marcelino Rodr\u00edguez Fern\u00e1ndez", "text": "Marcelino Rodr\u00edguez Fern\u00e1ndez, co\u00f1ecido como Valent\u00edn e Marrofer, nado en Los Arcos (Oviedo) o 7 de xullo de 1915 e morto en Aranga o 26 de xu\u00f1o de 1946, foi un guerrilleiro antifranquista.\nTraxectoria.\nMestre nacional e militante comunista. Como consecuencia da folga xeral revolucionaria de 1934 foi detido e cumpriu condena na prisi\u00f3n de Oviedo, onde coincidiu con Marcelino Fern\u00e1ndez Villanueva. Ao producirse a sublevaci\u00f3n do 18 de xullo de 1936 volveu ser detido en novembro e procesado por rebeli\u00f3n militar. Condenado a reclusi\u00f3n perpetua, foi internado no c\u00e1rcere da Coru\u00f1a. Obtida a liberdade en xullo de 1940, instalouse en Viveiro dando clases particulares en Celeiro. Vicente Lage Fern\u00e1ndez p\u00faxoo en contacto cos fuxidos do norte de Lugo e cando esas relaci\u00f3ns foron descubertas, tivo que botarse ao monte polas s\u00faas actividades antifranquistas en 1942. Contactou co Grupo Neira que operaba nas comarcas de Viveiro e Ortegal, e substitu\u00edu ao cenetista Jos\u00e9 Neira Fern\u00e1ndez na xefatura. Participou en 1944 na xuntanza de Abegondo, onde se consolidou a IV Agrupaci\u00f3n. Foi respons\u00e1bel da creaci\u00f3n dos destacamentos operativos dentro das agrupaci\u00f3ns.\nA finais de 1945 a direcci\u00f3n do PCE encargoulle a creaci\u00f3n e direcci\u00f3n da IV Agrupaci\u00f3n do Ex\u00e9rcito Guerrilleiro que operou na zona de Ordes-Cesuras-Curtis-Betanzos e na que se atopaba o n\u00facleo guerrilleiro de Benigno Andrade Garc\u00eda; quedou ao mando da partida do Alto Ulla Benedicto Fuentes D\u00edaz. Despois da ca\u00edda do Comit\u00e9 Rexional Galego en Vigo en febreiro de 1946, Marrofer continuou as s\u00faas actividades e creou grupos guerrilleiros m\u00f3biles. Coa chegada a Galicia de Antonio Seoane xefe do Ex\u00e9rcito Guerrilleiro, Marcelino foi confirmado \u00e1 fronte da IV Agrupaci\u00f3n chamada Agrupaci\u00f3n Pasionaria.\nO 26 de xu\u00f1o de 1946, mentres o destacamento Santiago Alvarez comandado por Lisardo Freixo se dirix\u00eda a Trasparga para establecer contacto cos grupos da provincia de Lugo, foi avistado o seu grupo por unha contrapartida en Milreu, no concello de Aranga. Marcelino foi executado xunto cos guerrilleiros Lisardo Freixo, \u00c1ngel \u00c1lvarez Rego e Jos\u00e9 Dold\u00e1n. Agochados noutra casa da vila, os demais membros do grupo non foron localizados pola Garda Civil. As\u00ed puideron escapar Manuel D\u00edaz Pan, Emilio P\u00e9rez Vilari\u00f1o, Ramon Cousillas, Avelino Rivas Pombo, Pedro Calvete, Benigno Andrade Garc\u00eda e Jos\u00e9 da Silva Bartolom\u00e9. Foi substitu\u00eddo por Manuel Ponte ao mando da IV Agrupaci\u00f3n.\nVida persoal.\nCasou con Elvira Iglesias Miranda o 20 de abril de 1934, coa que tivo dous fillos, Marcelino e Elvira."}
{"id": "158784", "revid": "1888", "url": "https://gl.wikipedia.org/wiki?curid=158784", "title": "Marrofer", "text": ""}
{"id": "158785", "revid": "1888", "url": "https://gl.wikipedia.org/wiki?curid=158785", "title": "Lisardo Freijo L\u00f3pez", "text": ""}
{"id": "158786", "revid": "1131", "url": "https://gl.wikipedia.org/wiki?curid=158786", "title": "La locandiera", "text": ""}
{"id": "158787", "revid": "72012", "url": "https://gl.wikipedia.org/wiki?curid=158787", "title": "Jos\u00e9 Dold\u00e1n", "text": "Jos\u00e9 Dold\u00e1n Don, co\u00f1ecido como Daniel, nado en San Pedro de N\u00f3s (Oleiros) o 18 de agosto de 1912 e finado en Aranga o 26 de xu\u00f1o de 1946, foi un guerrilleiro antifranquista galego.\nTraxectoria.\nFillo de Manuel Dold\u00e1n Caridad, afiliado \u00e1 CNT e pr\u00f3ximo ao PSOE. Nado en Oleiros, electricista de profesi\u00f3n. Coa sublevaci\u00f3n do 18 de xullo de 1936 tratou de fuxir por mar, pero fracasou. Participou na loita guerrilleira dende 1945 dentro da IV Agrupaci\u00f3n do Ex\u00e9rcito Guerrilleiro de Galicia ao mando de Marcelino Rodr\u00edguez Fern\u00e1ndez \"Marrofer\". Foi morto por unha contrapartida en Milreu (Aranga), o 26 de xu\u00f1o de 1946, xunto con \"Marrofer\" e outros dous guerrilleiros.\nDatos persoais.\nEstaba casado con Francisca Casal S\u00e1nchez, e ti\u00f1a unha filla chamada Francisca Dold\u00e1n Casal."}
{"id": "158788", "revid": "85894", "url": "https://gl.wikipedia.org/wiki?curid=158788", "title": "Milreu, San Vicente de Fervenzas, Aranga", "text": "Milreu \u00e9 un lugar da parroquia de San Vicente de Fervenzas no concello Coru\u00f1\u00e9s de Aranga, na comarca de Betanzos. Ti\u00f1a 41 habitantes en 2009 segundo datos do Instituto Galego de Estat\u00edstica dos cales 21 eran homes e 20 mulleres, o que sup\u00f3n unha diminuci\u00f3n con relaci\u00f3n ao ano 1999 cando ti\u00f1a 49 habitantes.\nHistoria.\nO 24 de xu\u00f1o de 1946, foi avistado en Milreu por unha contrapartida, un grupo de guerrilleiros da IV Agrupaci\u00f3n do Ex\u00e9rcito Guerrilleiro. Foron mortos Marrofer, Lisardo Freixo, \u00c1ngel \u00c1lvarez Rego e Jos\u00e9 Dold\u00e1n, logrando fuxir os demais guerrilleiros."}
{"id": "158789", "revid": "1131", "url": "https://gl.wikipedia.org/wiki?curid=158789", "title": "Framil", "text": "O top\u00f3nimo galego Framil pode referirse a:"}
{"id": "158792", "revid": "1131", "url": "https://gl.wikipedia.org/wiki?curid=158792", "title": "Federaci\u00f3n de Guerrillas de Le\u00f3n-Galicia", "text": "A Federaci\u00f3n de Guerrillas de Galicia-Le\u00f3n foi unha organizaci\u00f3n guerrilleira antifranquista, con car\u00e1cter pluripartidista, a\u00ednda que con predominio de socialistas leoneses e asturianos, que agrupou a guerrilleiros anarquistas, comunistas e socialistas que operou na inmediata posguerra espa\u00f1ola.\nHistoria.\nA pesar de que grupos de guerrilleiros antifranquistas operaban na zona desde a ca\u00edda da fronte norte en 1937, a Federaci\u00f3n de Guerrillas de Le\u00f3n-Galicia non se creou ata o 17 de xullo de 1942 con grupos de Le\u00f3n, Ourense e Lugo, mediante unha reuni\u00f3n nos montes de Ferradillo (Montes Aquilanos), preto de Ponferrada, que fixou como obxectivos canalizar a loita contra o franquismo, non facer proselitismo de partido dentro da guerrilla, manter a democracia interna pero con obediencia aos superiores, e buscar o apoio da poboaci\u00f3n. Elixiuse un comit\u00e9 director presidido polo socialista Marcelino Fern\u00e1ndez Villanueva, co cenetista Marcelino de la Parra e o socialista C\u00e9sar R\u00edos como axudantes. O obxectivo da Federaci\u00f3n non era derrubar o franquismo mediante a loita armada, sen\u00f3n manter viva a chama da resistencia ata que se producise a intervenci\u00f3n das potencias aliadas que todos daban por segura.\nEn abril de 1943 editaron o primeiro n\u00famero de \"El Guerrillero\", \u00f3rgano de expresi\u00f3n da Federaci\u00f3n, impreso clandestinamente en Santalla do Bierzo.\nAta 1944 a Federaci\u00f3n de Guerrillas de Le\u00f3n-Galicia mant\u00edvose illada dos partidos e sindicatos antifranquistas, tanto do interior como do exterior, creando a s\u00faa propia li\u00f1a pol\u00edtica. Deuse o paradoxo de que os principais dirixentes eran socialistas, a pesar de que o PSOE como tal non apoiaba a loita guerrilleira.\nA Federaci\u00f3n actuaba no oeste de Le\u00f3n (O Bierzo, Laciana, Cabrera, Maragater\u00eda), norte de Zamora (Seabra), leste de Ourense (Viana do Bolo, A Pobra de Trives, O Barco de Valdeorras) e sueste de Lugo (A Fonsagrada, Becerre\u00e1 e Quiroga).\nDesvinculados dos partidos e sen axuda externa, os guerrilleiros viv\u00edan do que lles daban os seus enlaces e, sobre todo, dos golpes econ\u00f3micos, executados sempre contra persoas af\u00edns ao r\u00e9xime franquista, e cuxo resultado destin\u00e1base normalmente \u00e1 compra de armamento no mercado negro de Portugal. A guerrilla tam\u00e9n daba charlas pol\u00edticas entrando por sorpresa nas aldeas, e fac\u00eda abundantes sabotaxes contra os veh\u00edculos de li\u00f1a e o tendido el\u00e9ctrico."}
{"id": "158793", "revid": "895", "url": "https://gl.wikipedia.org/wiki?curid=158793", "title": "UD Lanzarote", "text": ""}
{"id": "158794", "revid": "12452", "url": "https://gl.wikipedia.org/wiki?curid=158794", "title": "Caravaca CF", "text": ""}
{"id": "158795", "revid": "56817", "url": "https://gl.wikipedia.org/wiki?curid=158795", "title": "Club Polideportivo La Uni\u00f3n", "text": "O Club Polideportivo La Uni\u00f3n \u00e9 un club de f\u00fatbol espa\u00f1ol da cidade de La Uni\u00f3n, en Murcia. Fundouse en 1969 como Caravaca CF e en 2011 trasladouse a La Uni\u00f3n. Actualmente compite na Terceira Divisi\u00f3n Espa\u00f1ola."}
{"id": "158796", "revid": "1888", "url": "https://gl.wikipedia.org/wiki?curid=158796", "title": "Manuel Sim\u00f3n Campos", "text": "Manuel Sim\u00f3n Campos, co\u00f1ecido como Xanote e Luis Pe\u00f1a, nado en Lavadores en 1914 e finado o 21 de maio de 1947, foi un guerrilleiro antifranquista galego.\nTraxectoria.\nFoi repartidor de peixe no peirao do Berb\u00e9s e militante do PCE. Mobilizado en 1936, desertou para estar coa s\u00faa muller e o seu fillo acabado de nacer, e permaneceu agochado. En 1938 integrouse no grupo de Rogelio Garc\u00eda Morales \"O Maletas\". En 1939 presentouse ao chamamento do Gobernador civil de Pontevedra Manuel G\u00f3mez Cantos, que prometeu unha amnist\u00eda, e pola s\u00faa condici\u00f3n de desertor foi obrigado a repetir o tempo do servizo militar. Destinado a un Rexemento con gornici\u00f3n en Zaragoza, aproveitando un permiso fuxiu de forma definitiva a mediados de 1941.\nEn 1943 contactou co PCE que pretend\u00eda organizar a guerrilla no sur da provincia de Pontevedra. En abril de 1943 foi procesado por roubo e asasinato do veci\u00f1o de Petelos Fructuoso Costas Gir\u00e1ldez (o garda c\u00edvico que rematou a Manuel Gonz\u00e1lez Fresco), con Jos\u00e9 Garc\u00eda Morales, Ram\u00f3n Pereira Antelo, Jos\u00e9 Lu\u00eds Quintas Figueroa e Abraham Lloriente S\u00e1nchez. En 1946 creou o destacamento Paco Barreiro integrado na V Agrupaci\u00f3n do Ex\u00e9rcito Guerrilleiro de Galicia con Avelino Otero Montes como lugartenente. No grupo integr\u00e1ronse os fuxidos pola represi\u00f3n policial Basilio Calvar Solla, Agust\u00edn \u00c1lvarez Araujo e Claudio Rodr\u00edguez V\u00e1zquez. Foi acusado co seu lugartenente Avelino Otero da morte do falanxista de Cabral Eusebio Lago Campos acontecida o 30 de xaneiro de 1947. Morreu o 21 de maio de 1947 nun enfrontamento coa Garda civil preto de Lavadores. Con el faleceu Avelino Otero Montes. Foron detidos Ram\u00f3n Villar Paz e Eladio Covelo \u00c1lvarez."}
{"id": "158797", "revid": "1888", "url": "https://gl.wikipedia.org/wiki?curid=158797", "title": "Xanote", "text": ""}
{"id": "158798", "revid": "1888", "url": "https://gl.wikipedia.org/wiki?curid=158798", "title": "Arturo L\u00f3pez Delgado", "text": "Arturo L\u00f3pez Delgado, co\u00f1ecido como Artur\u00edn, nado en Correxais (Vilamart\u00edn de Valdeorras) e finado o 6 de agosto de 1942, foi un guerrilleiro antifranquista galego.\nTraxectoria.\nMineiro, militante da CNT e do Partido Galeguista dende 1934, logo do golpe de Estado do 18 de xullo de 1936 agochouse. Loitou na fronte asturiana. Foi xulgado en Ourense por rebeli\u00f3n militar e declarado en rebeld\u00eda. Foi membro da guerrilla liderada por Seraf\u00edn Fern\u00e1ndez Ram\u00f3n \"Santeiro\". En xullo de 1940 formou parte dun grupo de guerrilleiros que estaban reunidos nas monta\u00f1as de Casaio para pasar a Portugal. Regresou de Portugal en 1941 e instalouse en Casaio con Domingo Rodr\u00edguez, Mario Mor\u00e1n Garc\u00eda, Manuel Monteser\u00edn e Arcadio R\u00edos Rodr\u00edguez.\nDespois da fundaci\u00f3n da Federaci\u00f3n de Guerrillas de Le\u00f3n-Galicia, foi nomeado xefe dunha unidade que loitou na bisbarra de Valdeorras. O 6 de agosto de 1942 morreu nun enfrontamento coa Garda civil preto da s\u00faa aldea natal, con Ovidio Gonz\u00e1lez V\u00e1zquez \"Pollon\", Ildefonso Fern\u00e1ndez Seoane \"Cu\u00f1eira\" e Manuel Monteser\u00edn \"Gerardo\". O grupo foi denunciado por un labrego que os aprovisionou de vi\u00f1o. Despois de comer e beber, os guerrilleiros estaban durmindo e foron sorprendidos pola Garda Civil. Outro membro do grupo, Roberto L\u00f3pez Rodr\u00edguez \"Pajarito\", logrou fuxir."}
{"id": "158800", "revid": "7523", "url": "https://gl.wikipedia.org/wiki?curid=158800", "title": "Xavi Forcada", "text": "Xavier Forcada S\u00e1nchez, nado o 25 de novembro de 1988 en Barcelona, \u00e9 un xogador profesional de baloncesto catal\u00e1n, que actualmente xoga para o Chorale Roanne Basket da LNB Pro A. Cunha alzada de 1,95 metros pode ocupar as posici\u00f3ns de escolta e ala. Foi internacional coa selecci\u00f3n espa\u00f1ola nas categor\u00edas inferiores.\nBiograf\u00eda.\nFormouse nas categor\u00edas inferiores do FC Barcelona, despois de destacar no club do seu colexio, o San Juan Bosco Horta. Na tempada 2005-06 xogou nas filas do UB Esplugues da liga EBA. A seguinte campa\u00f1a fichou polo CB L'Hospitalet da liga LEB, equipo no que permaneceu at\u00e9 que na tempada 2007-08 enrolouse nas filas do Alimentos de Palencia da LEB Prata, co que un ano m\u00e1is tarde proclamouse campi\u00f3n de Liga e Copa desa mesma categor\u00eda.\nNo ver\u00e1n de 2009 fichou polo C\u00e1ceres 2016 da liga LEB Ouro, club co que tras iniciar a tempada de forma discreta acabou a mesma como un dos seus xogadores m\u00e1is destacados axudando ao club a chegar a disputar por primeira vez na s\u00faa historia os play-off de ascenso \u00e1 liga ACB. O adestrador do C\u00e1ceres 2016, Gustavo Aranzana, fixou a renovaci\u00f3n do xogador como unha das prioridades para a confecci\u00f3n do cadro cara a tempada 2010-11. Por\u00e9n, as negociaci\u00f3ns finalmente non chegaron a concretarse e a comezos de agosto o Club Baloncesto Breog\u00e1n confirmou a s\u00faa contrataci\u00f3n. Coa selecci\u00f3n espa\u00f1ola destaca a s\u00faa vitoria no Campionato do Mundo sub-19 de Novi Sad 2007 no que fixo unha media de 17,9 puntos por encontro."}
{"id": "158801", "revid": "5132", "url": "https://gl.wikipedia.org/wiki?curid=158801", "title": "Xavier Forcada", "text": ""}
{"id": "158802", "revid": "5863", "url": "https://gl.wikipedia.org/wiki?curid=158802", "title": "Ruada (programa da TVG)", "text": "Ruada foi un programa da Televisi\u00f3n de Galicia presentado por Xos\u00e9 Lu\u00eds Blanco Campa\u00f1a que se emitiu na tempada 1985-1986. Emit\u00edase os m\u00e9rcores e venres pola noite. \"Ruada\" consist\u00eda en actuaci\u00f3ns de m\u00fasicos, bandas e grupos de baile tradicionais galegos e entrevistas a personaxes populares e do eido da cultura."}
{"id": "158803", "revid": "56817", "url": "https://gl.wikipedia.org/wiki?curid=158803", "title": "CCTV International Arabic", "text": "CCTV International Arabic \u00e9 unha cadea internacional en lingua \u00e1rabe da CCTV chinesa.\nProgramaci\u00f3n.\nA s\u00faa programaci\u00f3n incl\u00fae noticias, deportes, negocios e ademais de curiosidades sobre China e outras partes de Asia, as\u00ed como series chinesas subtituladas e documentais de viaxes polo interior deste pa\u00eds, xunto con percorridos culturais e art\u00edsticos. Esta canle emite tam\u00e9n cursos de aprendizaxe da lingua chinesa."}
{"id": "158804", "revid": "5749", "url": "https://gl.wikipedia.org/wiki?curid=158804", "title": "Xerox", "text": ""}
{"id": "158806", "revid": "85894", "url": "https://gl.wikipedia.org/wiki?curid=158806", "title": "A Igrexa, Bidu\u00eddo, Ames", "text": "A Igrexa \u00e9 un lugar da parroquia de Bidu\u00eddo no concello coru\u00f1\u00e9s de Ames na Comarca de Santiago. Ti\u00f1a 10 habitantes no ano 2009 segundo datos do Instituto Nacional de Estad\u00edstica, dos cales 4 eran homes e 6 mulleres.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "158807", "revid": "85894", "url": "https://gl.wikipedia.org/wiki?curid=158807", "title": "A Moni\u00f1a, Bidu\u00eddo, Ames", "text": "A Moni\u00f1a \u00e9 un lugar da parroquia de Bidu\u00eddo no concello coru\u00f1\u00e9s de Ames na comarca de Santiago. Segundo o Instituto Nacional de Estad\u00edstica en 2009 ti\u00f1a 99 habitantes (47 homes e 52 mulleres)."}
{"id": "158808", "revid": "85894", "url": "https://gl.wikipedia.org/wiki?curid=158808", "title": "Paramu\u00ed\u00f1o, Bidu\u00eddo, Ames", "text": "Paramu\u00ed\u00f1o \u00e9 un lugar da parroquia de Bidu\u00eddo no concello coru\u00f1\u00e9s de Ames na comarca de Santiago. Ti\u00f1a 67 habitantes no ano 2009 segundo datos do Instituto Nacional de Estad\u00edstica, dos cales 37 eran homes e 30 mulleres."}
{"id": "158809", "revid": "85894", "url": "https://gl.wikipedia.org/wiki?curid=158809", "title": "Ra\u00edces, Bidu\u00eddo, Ames", "text": "Ra\u00edces \u00e9 un lugar da parroquia de Bidu\u00eddo no concello coru\u00f1\u00e9s de Ames na comarca de Santiago. Ti\u00f1a 191 habitantes no ano 2009 segundo datos do Instituto Nacional de Estad\u00edstica, dos cales 94 eran homes e 97 mulleres."}
{"id": "158810", "revid": "56817", "url": "https://gl.wikipedia.org/wiki?curid=158810", "title": "Ra\u00edces", "text": "Co top\u00f3nimo Ra\u00edces podemos atopar os lugares de:"}
{"id": "158811", "revid": "85894", "url": "https://gl.wikipedia.org/wiki?curid=158811", "title": "Barreiro, Bugallido, Ames", "text": "Barreiro \u00e9 un lugar da parroquia de Bugallido no concello coru\u00f1\u00e9s de Ames na comarca de Santiago. Ti\u00f1a 46 habitantes no ano 2009 segundo datos do Instituto Nacional de Estad\u00edstica, dos cales 20 eran homes e 26 mulleres."}
{"id": "158814", "revid": "2074", "url": "https://gl.wikipedia.org/wiki?curid=158814", "title": "Pontes de hidr\u00f3xeno", "text": ""}
{"id": "158815", "revid": "12452", "url": "https://gl.wikipedia.org/wiki?curid=158815", "title": "Ponte de hidroxeno", "text": ""}
{"id": "158817", "revid": "27155", "url": "https://gl.wikipedia.org/wiki?curid=158817", "title": "Citoquina", "text": "A citoquina ou citocina \u00e9 un termo xen\u00e9rico empregado para designar a un extenso grupo de mol\u00e9culas implicadas na emisi\u00f3n de sinais intercelulares durante o desencadeamento das respostas inmunes. Constit\u00faen un grupo de factores extracelulares que poden ser producidos por diversas c\u00e9lulas, coma mon\u00f3citos, macr\u00f3fagos, linf\u00f3citos e outras c\u00e9lulas non linfoc\u00edticas. Todas as citoquinas son pequenas prote\u00ednas ou p\u00e9ptidos, algunhas delas contendo mol\u00e9culas de azucre ligadas (glicoprote\u00ednas). As diferentes citoquinas poden ser encadradas en diversas categor\u00edas: interfer\u00f3ns (IFN), interleucinas (IL), factores estimuladores de colonias (CSF), factor de necrose tumoral (TNF-alfa e TNF-beta), e factor de crecemento transformante beta (TGF-beta).\nClasificaci\u00f3n das citoquinas.\nA nivel estrutural.\nSegundo a s\u00faa estrutura molecular, podemos subdividir as citoquinas en dous tipos:\nA nivel funcional.\nMediadores e reguladores da inmunidade innata.\nSon producidos polos macr\u00f3fagos e estimulados polos microorganismos alleos ao noso corpo. Son os encargados de preparar o organismo para defendelo de axentes pat\u00f3xenos ou estra\u00f1os. Ademais, estimulan ou inhiben as reacci\u00f3ns de tipo inflamatorio. Neste grupo at\u00f3panse as IL-1, IL-6, IL-12, IL-16, TNF-alfa, IFN-alfa e o INF-\u00df.\nQuimiocinas.\nSon citoquinas quimiot\u00e1ticas que atraen leuc\u00f3citos \u00e1s zonas de infecci\u00f3n.\nMediadores de regulaci\u00f3n da inmunidade espec\u00edfica.\nProd\u00facense como resposta \u00e1 activaci\u00f3n dos linf\u00f3citos T. Potencian ademais as reacci\u00f3ns inmunitarias. Son a IL-2, IL-4, TGF-\u00df, INF-y.\nEstimuladores da proliferaci\u00f3n e diferenciaci\u00f3n dos percursores hematopi\u00e9ticos.\nDeste subgrupo forman parte o SCF, IL-3, IL-7, G-CSF, GM-CSF, M-CSF.\nEfectos.\nCada citocina \u00fanese a un receptor da superficie celular espec\u00edfico xerando cascadas de sinalizaci\u00f3n celular que alteran a funci\u00f3n celular. Isto incl\u00fae a regulaci\u00f3n positiva ou negativa de diversos xenes e os seus factores de transcrici\u00f3n que resultan na produci\u00f3n doutras citocinas, ou un aumento no n\u00famero de receptores de superficie para outras mol\u00e9culas, ou a supresi\u00f3n do seu propio efecto mediante retroregulaci\u00f3n.\nA sobreestimulaci\u00f3n das citoquinas pode disparar unha s\u00edndrome perigosa chamada tormenta de citoquinas.\nAs citocinas caracter\u00edzanse pola s\u00faa redundancia: moitas citocinas distintas comparten funci\u00f3ns similares. Ademais, as citocinas son pleiotr\u00f3picas: act\u00faan sobre moitos tipos celulares diferentes e unha c\u00e9lula pode expresar receptores para m\u00e1is dunha citoquina.\nFacer unha xeneralizaci\u00f3n dos seus efectos \u00e9 practicamente impos\u00edbel. De acordo coas s\u00faas funci\u00f3ns clasif\u00edcanse en:"}
{"id": "158818", "revid": "1576", "url": "https://gl.wikipedia.org/wiki?curid=158818", "title": "Quimiocinas", "text": "As quimiocinas ou quimioquinas forman parte dunha familia especializada de citoquinas, que funcionan como potentes mediadores ou reguladores da inflamaci\u00f3n, pola habilidade de recrutar e activar subpoboaci\u00f3ns espec\u00edficas de leucocitos. As quimiocinas son unha grande familia de citoquinas estruturalmente hom\u00f3logas que estimulan o movemento dos leuc\u00f3citos e regulan a migraci\u00f3n destes do sangue para os tecidos. Son tam\u00e9n chamadas citoquinas quimiot\u00e1ticas. As quimiocinas implicadas nas reacci\u00f3ns inflamatorias son producidas por leucocitos ou c\u00e9lulas residentes na zona de inflamaci\u00f3n local, en resposta a est\u00edmulos externos, mentres que as quimiocinas que regulan o tr\u00e1fico celular a trav\u00e9s dos tecidos son producidas constitutivamente por varias c\u00e9lulas neses tecidos."}
{"id": "158819", "revid": "12452", "url": "https://gl.wikipedia.org/wiki?curid=158819", "title": "Quimiocina", "text": ""}
{"id": "158820", "revid": "2520", "url": "https://gl.wikipedia.org/wiki?curid=158820", "title": "Quimioquina", "text": ""}
{"id": "158821", "revid": "89787", "url": "https://gl.wikipedia.org/wiki?curid=158821", "title": "True Corporation", "text": "True Corporation \u00e9 un conglomerado de empresas de comunicaci\u00f3n de Tailandia, filial do grupo Charoen Pokphand. True controla o primeiro operador de televisi\u00f3n por cable do pa\u00eds, TrueVisions, o principal provedor de internet, True Internet e o terceiro operador de telefon\u00eda m\u00f3bil, True Move.\nHistoria.\nTrue Corporation estableceuse en 1990, ent\u00f3n denomin\u00e1base TelecomAsia, e manti\u00f1a unha alianza estrat\u00e9xica coa compa\u00f1\u00eda estadounidense Verizon; en 1993 comezou a cotizar na Bolsa de Tailandia . No 2001 acordou con Orange establecer unha filial para o servizo de telefon\u00eda m\u00f3bil, e a\u00ednda que Orange vendeu a s\u00faa participaci\u00f3n en 2003, seguiu a utilizar o nome de Orange ata 2006 cando mudou o nome para True Move.\nNo 2004 a compa\u00f1\u00eda mudou de nome para pasar a denominarse True Corporation."}
{"id": "158822", "revid": "12452", "url": "https://gl.wikipedia.org/wiki?curid=158822", "title": "Marettimo", "text": ""}
{"id": "158823", "revid": "85894", "url": "https://gl.wikipedia.org/wiki?curid=158823", "title": "As Buceleiras, Bugallido, Ames", "text": "As Buceleiras (\u00e1 espera da oficializaci\u00f3n da forma Buceleiras)\u00e9 un lugar da parroquia de Bugallido no concello coru\u00f1\u00e9s de Ames na comarca de Santiago. Ti\u00f1a 198 habitantes no ano 2009 segundo datos do Instituto Nacional de Estad\u00edstica, dos cales 92 eran homes e 106 mulleres."}
{"id": "158824", "revid": "85894", "url": "https://gl.wikipedia.org/wiki?curid=158824", "title": "Eirapedri\u00f1a, Bugallido, Ames", "text": "Eirapedri\u00f1a \u00e9 un lugar da parroquia de Bugallido no concello coru\u00f1\u00e9s de Ames na comarca de Santiago. Ti\u00f1a 226 habitantes no ano 2009 segundo datos do Instituto Nacional de Estad\u00edstica, dos cales 99 eran homes e 127 mulleres.\nEn 1935 naceu nesta aldea o escritor e acad\u00e9mico Ram\u00f3n Lorenzo."}
{"id": "158825", "revid": "85894", "url": "https://gl.wikipedia.org/wiki?curid=158825", "title": "Firmist\u00e1ns, Bugallido, Ames", "text": "Firmist\u00e1ns \u00e9 un lugar da parroquia de Bugallido no concello coru\u00f1\u00e9s de Ames na comarca de Santiago. Ti\u00f1a 176 habitantes no ano 2009 segundo datos do Instituto Nacional de Estad\u00edstica, dos cales 92 eran homes e 84 mulleres."}
{"id": "158826", "revid": "85894", "url": "https://gl.wikipedia.org/wiki?curid=158826", "title": "Fram\u00e1n, Bugallido, Ames", "text": "Fram\u00e1n \u00e9 un lugar da parroquia de Bugallido no concello coru\u00f1\u00e9s de Ames na comarca de Santiago. Ti\u00f1a 92 habitantes no ano 2009 segundo datos do Instituto Nacional de Estad\u00edstica, dos cales 45 eran homes e 47 mulleres."}
{"id": "158827", "revid": "85894", "url": "https://gl.wikipedia.org/wiki?curid=158827", "title": "Guimar\u00e1ns, Bugallido, Ames", "text": "Guimar\u00e1ns \u00e9 un lugar da parroquia de Bugallido no concello coru\u00f1\u00e9s de Ames na comarca de Santiago. Ti\u00f1a 187 habitantes no ano 2009 segundo datos do Instituto Nacional de Estad\u00edstica, dos cales 88 eran homes e 99 mulleres."}
{"id": "158828", "revid": "85894", "url": "https://gl.wikipedia.org/wiki?curid=158828", "title": "O Instrumento, Bugallido, Ames", "text": "O Instrumento \u00e9 un lugar da parroquia de Bugallido no concello coru\u00f1\u00e9s de Ames na comarca de Santiago. Segundo o Instituto Nacional de Estad\u00edstica en 2009 ti\u00f1a sete habitantes (tres homes e catro mulleres)."}
{"id": "158829", "revid": "85894", "url": "https://gl.wikipedia.org/wiki?curid=158829", "title": "Mourigade, Bugallido, Ames", "text": "Mourigade \u00e9 un lugar da parroquia de Bugallido no concello coru\u00f1\u00e9s de Ames na comarca de Santiago. Ti\u00f1a 90 habitantes no ano 2009 segundo datos do Instituto Nacional de Estad\u00edstica, dos cales 47 eran homes e 43 mulleres."}
{"id": "158830", "revid": "85894", "url": "https://gl.wikipedia.org/wiki?curid=158830", "title": "O Outeiro, Bugallido, Ames", "text": "O Outeiro \u00e9 un lugar da parroquia de Bugallido no concello coru\u00f1\u00e9s de Ames na Comarca de Santiago. Ti\u00f1a 119 habitantes no ano 2009 segundo datos do Instituto Nacional de Estad\u00edstica, dos cales 52 eran homes e 67 mulleres.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "158831", "revid": "85894", "url": "https://gl.wikipedia.org/wiki?curid=158831", "title": "Quistil\u00e1ns, Bugallido, Ames", "text": "Quistil\u00e1ns \u00e9 un lugar da parroquia de Bugallido no concello coru\u00f1\u00e9s de Ames na comarca de Santiago. Ti\u00f1a 216 habitantes no ano 2009 segundo datos do Instituto Nacional de Estad\u00edstica, dos cales 103 eran homes e 113 mulleres."}
{"id": "158832", "revid": "85894", "url": "https://gl.wikipedia.org/wiki?curid=158832", "title": "Tarr\u00edo, Bugallido, Ames", "text": "Tarr\u00edo \u00e9 un lugar da parroquia de Bugallido no concello coru\u00f1\u00e9s de Ames na comarca de Santiago. Ti\u00f1a 122 habitantes no ano 2009 segundo datos do Instituto Nacional de Estad\u00edstica, dos cales 57 eran homes e 65 mulleres."}
{"id": "158833", "revid": "1131", "url": "https://gl.wikipedia.org/wiki?curid=158833", "title": "Circu\u00edto de Misano Marco Simoncelli", "text": "O circu\u00edto de Misano Marco Simoncelli (ata 2006: Circuito Internazionale Santamonica) \u00e9 un aut\u00f3dromo na fracci\u00f3n de Santa M\u00f3nica, comuna de Misano Adri\u00e1tico, rexi\u00f3n de Emilia-Roma\u00f1a, Italia. Inaugurouse en 1972 cunha extensi\u00f3n de 3.488 metros. En 1993, a s\u00faa lonxitude aumentou a 4.060 metros (coa opci\u00f3n dunha variante curta), e as instalaci\u00f3ns se actualizaron varias veces durante esa d\u00e9cada. Para que o Campionato Mundial de Motociclismo volvera a Misano, modificou o sentido de xiro (agora no sentido horario) e a pista ensanchouse a 14 metros, polo que a extensi\u00f3n pasou a ser de 4.180 metros.\nMisano albergou numerosos grandes premios do Campionato do Mundo de Motociclismo: o Gran Premio de Motociclismo de Italia en 1980, 1984, 1989, 1990, 1991 e 1993; e o Gran Premio de Motociclismo de San Marino entre 1985 e 1987, e m\u00e1is tarde desde 2007. O Campionato Mundial de Superbikes correuse por vez primeira en 1991 e m\u00e1is tarde desde 1994.\nMisano tam\u00e9n albergou carreiras da F\u00f3rmula 2 Europea (desde 1977 ata 1984), o Campionato Mundial de Resistencia (en 1978), a BPR Global GT Series (en 1998), o Campionato da FIA de Sport Prototipos (en 1998) e o Campionato Alem\u00e1n de Superturismos (en 1999). Na d\u00e9cada de 2000, foi utilizado para campionatos internacionais de monoprazas, como a F\u00f3rmula 3000 Europea (en 1999, 2000, 2005, 2006 e 2008), a World Series by Renault (en 2006) e a F\u00f3rmula Master Internacional (en 2005), as\u00ed como os campionatos italianos de F\u00f3rmula 3, F\u00f3rmula Renault, turismos e gran turismos."}
{"id": "158834", "revid": "785", "url": "https://gl.wikipedia.org/wiki?curid=158834", "title": "Tarr\u00edo", "text": "O top\u00f3nimo Tarr\u00edo pode referirse a:\nAmais, como apelido pode referirse a:"}
{"id": "158835", "revid": "1131", "url": "https://gl.wikipedia.org/wiki?curid=158835", "title": "Guimar\u00e1ns", "text": "O top\u00f3nimo galego Guimar\u00e1ns pode referirse a:"}
{"id": "158836", "revid": "98629", "url": "https://gl.wikipedia.org/wiki?curid=158836", "title": "Nicol\u00e1s Terol", "text": "Nicol\u00e1s Terol Peidro, co\u00f1ecido como Nico Terol, nado en Alcoi, Alacant, o 27 de setembro de 1988, \u00e9 un piloto espa\u00f1ol de motociclismo do equipo Bancaja Aspar Team. En 2011 procl\u00e1mase por primeira vez campi\u00f3n mundial de 125cc, categor\u00eda na que debutou en 2005.\nCarreira Deportiva.\nInicios.\nEn 1999 tivo a oportunidade de competir por vez primeira. Foi na f\u00f3rmula Airtel de minimotos.\nO ano 2000 foi o contacto definitivo coa competici\u00f3n dentro do equipo \"Team Xavi racing\" no campionato territorial da Comunidade Valenciana, alz\u00e1ndose co subcampionato.\nEn 2001 disputou a Copa Bancaja 70cc, a nivel estatal, quedando cuarto clasificado. Tam\u00e9n debutou no Campionato de Espa\u00f1a, na cilindrada de 50cc.\nXa no 2002 disputou a Copa Aprilia Bancaja 125cc, tam\u00e9n a nivel estatal, onde quedou subcampi\u00f3n logo dunha rotura do motor na \u00faltima carreira.\n2003 foi o primeiro ano que disputou o Campionato de Espa\u00f1a (CEV) de 125cc, co apoio do Circu\u00edto Ricardo Tormo e Sergio Gadea. Quedou no 16\u00ba posto da clasificaci\u00f3n, e 5\u00ba na f\u00f3rmula Bancaja que tam\u00e9n disputou ese ano."}
{"id": "158837", "revid": "10599", "url": "https://gl.wikipedia.org/wiki?curid=158837", "title": "Campionato do mundo de motociclismo de 2010", "text": ""}
{"id": "158838", "revid": "1131", "url": "https://gl.wikipedia.org/wiki?curid=158838", "title": "Mourigade", "text": "O top\u00f3nimo galego Mourigade pode referirse a:"}
{"id": "158840", "revid": "1131", "url": "https://gl.wikipedia.org/wiki?curid=158840", "title": "Relato de un n\u00e1ufrago", "text": "Relato de un n\u00e1ufrago (t\u00edtulo orixinal completo en castel\u00e1n \"Relato de un n\u00e1ufrago que estuvo diez d\u00edas a la deriva en una balsa sin comer ni beber, que fue proclamado h\u00e9roe de la patria, besado por las reinas de la belleza y hecho rico por la publicidad, y luego aborrecido por el gobierno y olvidado para siempre\"), \u00e9 unha obra narrativa de Gabriel Garc\u00eda M\u00e1rquez baseada nos feitos que lle aconteceron a un rapaz que aguantou dez d\u00edas nunha balsa no mar. Est\u00e1 narrado en primeira persoa, e foi publicado en 14 d\u00edas consecutivos no xornal colombiano \"El Espectador\" en 1955, durante a ditadura militar de Gustavo Rojas Pinilla. A primeira edici\u00f3n como libro foi publicada en Barcelona en 1970.\nTrama.\nN\u00e1rrase a historia de Luis Alejandro Velasco, un tripulante colombiano de vinte anos do destrutor militar \"A. R. C. Caldas\", que sobreviviu durante dez d\u00edas en alto mar tras caer del. Logo dunha estancia de 8 meses en Mobile (Alabama) para reparar o buque, regresan cara a Cartaxena de Indias (Colombia). O 28 de febreiro el e mais outros sete tripulantes foron golpeados e tirados ao mar por unha onda, debido a que o buque escoraba por mor dunha carga mal estibada de electrodom\u00e9sticos de contrabando. Aqu\u00ed comeza a odisea do n\u00e1ufrago, que debe loitar contra m\u00faltiples adversidades ao longo de dez d\u00edas.\nNun principio ag\u00e1rrase a unhas caixas ca\u00eddas do barco, e despois logra chegar a unha balsa. Desde ela observa catro compa\u00f1eiros, e malia que intenta remar cara a eles, a corrente imp\u00eddelle rescatalos e ve como morren afogados, iniciando as\u00ed un per\u00edodo de total soidade. Os seus inimigos son o Sol (que xunto coa auga salgada comezan a queimarlle a pel), a sede, a fame e as quenllas. Conta cun reloxo, e para non perder de todo a conciencia do paso do tempo, vai facendo marcas cunha chave na balsa para contar o paso dos d\u00edas.\nDurante o primeiro d\u00eda est\u00e1 seguro de que vai ser rescatado, pero tras o avistamento de varios avi\u00f3ns e un barco que non o ven, comeza a perder a esperanza do rescate. Logo de ter unha alucinaci\u00f3n coa pantasma de Jaime Manjarr\u00e9s, un dos n\u00e1ufragos, empeza a pensar en procurar comida. Primeiro come unhas tarxetas de cart\u00f3n que levaba nun dos petos. Intenta mascar o cinto e os zapatos de caucho, pero res\u00faltanlle moi duros. Mata unha pequena gaivota, pero en parte polo sentimento de culpa e en parte polo noxo que lle produce, non \u00e9 quen de comela. Captura un peixe grande que saltou ao interior da balsa, e d\u00e1lle d\u00faas dentadas, pero cando intentaba lavalo para conservalo, unha quenlla leva o resto do peixe e un anaco dun remo.\nCo paso dos d\u00edas inv\u00e1deo un sentimento de desesperaci\u00f3n, chegando a desexar a morte, pero tras o mencer do d\u00e9cimo d\u00eda, avista a terra. Cun \u00faltimo esforzo deixa a balsa e comeza a nadar uns dous quil\u00f3metros. Pensa que est\u00e1 nunha illa ou nun pa\u00eds estranxeiro, pero tras ser atopado por un home, este conf\u00edrmalle que est\u00e1 en Colombia.\nO home l\u00e9vao a Mulatos, a s\u00faa aldea, onde lle dan auga e azucre. Despois l\u00e9vano \u00e1 vila de San Juan de Urab\u00e1, onde recibe a visita dun m\u00e9dico. Ao regreso a Cartaxena, nos d\u00edas que est\u00e1 no hospital, recibe a visita dalg\u00fans xornalistas, pero o ex\u00e9rcito non lles permite facerlle preguntas, sen\u00f3n simplemente tomarlle fotos. Un xornalista, fac\u00e9ndose pasar por un psiquiatra, consegue dous debuxos, que aparecen publicados ao d\u00eda seguinte nun xornal. Velasco \u00e9 aclamado coma un heroe, \u00e9 ascendido a cadete e mesmo recibe unha medalla do presidente, pero el non se sente tal heroe, sen\u00f3n que di que simplemente loitou pola s\u00faa supervivencia. Asina varias ofertas con axencias de publicidade para anunciar reloxos, zapatos e outros produtos, que lle fan ga\u00f1ar cartos.\nPublicaci\u00f3n e consecuencias.\nO relato publicouse en 1955 en 14 cap\u00edtulos, coa firma de Velasco. Tivo forte repercusi\u00f3n nacional ao desvelarse que ca\u00edda se producira por culpa de cargamentos de contrabando que se soltaron na cuberta, e non por unha tormenta como se informara inicialmente. Dado que o relato estaba a ter unha boa acollida entre o p\u00fablico, o goberno non o censurou, pero posteriormente provocou o peche do xornal. Garc\u00eda M\u00e1rquez pasou a ser persoa non grata e emigrou a Italia. Garc\u00eda M\u00e1rquez non era moi partidario da publicaci\u00f3n en libro, consciente de que era unha obra menor publicada porque naquel momento xa era un autor que vend\u00eda moitos exemplares.\nLuis Alejandro Velasco Rodr\u00edguez deixou a armada e comezou a traballar no sector privado, comezando nunha compa\u00f1\u00eda de autobuses, e posteriormente como axente comercial nunha compa\u00f1\u00eda de seguros de Bogot\u00e1. Cando se publicou o libro en 1970 Garc\u00eda M\u00e1rquez cedeulle os dereitos de autor. En 1983 reclamou os dereitos de traduci\u00f3n, pero perdeu a demanda. Velasco morreu en Bogot\u00e1 o 2 de agosto de 2000, aos 66 anos."}
{"id": "158841", "revid": "85894", "url": "https://gl.wikipedia.org/wiki?curid=158841", "title": "A Igrexa, Covas, Ames", "text": "A Igrexa \u00e9 un lugar da parroquia de Covas no concello coru\u00f1\u00e9s de Ames na Comarca de Santiago. Ti\u00f1a 127 habitantes no ano 2009 segundo datos do Instituto Nacional de Estad\u00edstica, dos cales 64 eran homes e 63 mulleres.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "158842", "revid": "56817", "url": "https://gl.wikipedia.org/wiki?curid=158842", "title": "Eric Hayes", "text": "Eric Kendall Hayes, nado o 26 de febreiro de 1987 en Woodbridge, Virxinia, \u00e9 un xogador profesional de baloncesto estadounidense que xogou entre outros para o Club Baloncesto Breog\u00e1n e Klaip\u0117dos Nept\u016bnas. Cunha altura de 1,93 metros xoga tanto de base como de escolta. Actualmente tras formar parte do equipo t\u00e9cnico de baloncesto da Universidade de Maryland firma co \"Fuerza Regia\" mexicano.\nDespois de rematar a s\u00faa etapa na NCAA na Universidade de Maryland en 2010, foi invitado polos Washington Wizards para participar nun campamento de adestramento durante o ver\u00e1n. Na s\u00faa derradeira tempada na liga universitaria estadounidense finalizou cunha gran porcentaxe en tiros de tres puntos (45,4%), de tiros libres superou o (87%) e de lanzamentos de dous puntos (60%). Foi ademais o ga\u00f1ador do concurso de triplas da liga.\nTraxectoria.\nInstituto.\nAdrien acudiu ao Instituto Potomac en Maryland, onde fixo un rexistro de 100 partidos ga\u00f1ados e 9 perdidos (79 ga\u00f1ados e 3 perdidos nas tres \u00faltimas tempadas), guiando aos \"Panthers\" a unha tempada sen co\u00f1ecer a derrota no seu ano \"s\u00e9nior\" (22-0), a\u00ednda que finalmente sa\u00edron derrotados nas semifinais rexionais. Esa tempada foi nomeado en diversos quintetos ideais da competici\u00f3n por parte da prensa. Acabou a s\u00faa carreira de instituto con 1.698 puntos (21,3 por encontro).\nUniversidade.\nDespois do instituto ingresou na universidade de Maryland, onde liderou ao equipo en asistencias, sendo ademais nomeado xogador con mellor porcentaxe de anotaci\u00f3n tiros libres. Na s\u00faa \u00faltima tempada na liga universitaria estadounidense finalizou cunha gran porcentaxe en tiros de tres puntos (45,4%), de tiros libres superou o (87%) e de lanzamentos de dous puntos (60%). Foi ademais o ga\u00f1ador do concurso de triplas da liga. Foi ademais o ga\u00f1ador do concurso de triplas da liga e levou ao seu equipo aos cuartos de final da NCAA. Posteriormente en 2010, despois de rematar na universidade, foi invitado polos Washington Wizards para participar nun campamento de adestramento durante o ver\u00e1n.\nNBA e Europa.\nDespois do ver\u00e1n Hayes decidiu xogar en Europa, asinando co Club Baloncesto Breog\u00e1n, sendo cortado a metade de tempada para asinar \u00e1 Eric Hicks. De Lugo marchar\u00eda \u00e1 Lituania, ao Klaip\u0117dos Nept\u016bnas, onde non xogar\u00eda moitos partidos. Tras estar un tempo sen xogar profesionalmente xogou na NBA D-League cos Canton Charge. Posteriormente anuncia deixa o baloncesto como xogador para pasar formar parte do staff t\u00e9cnico da Universidade de Maryland, a\u00ednda que en setembro de 2012 volve \u00e1s canchas para xogar no Fuerza Regia mexicano."}
{"id": "158844", "revid": "5132", "url": "https://gl.wikipedia.org/wiki?curid=158844", "title": "James Feldeine", "text": "James Earl Feldeine Padilla, nado o 26 de xu\u00f1o de 1988 en Nova York, Estados Unidos, \u00e9 un xogador profesional de baloncesto con pasaporte dominicano. Formado na Universidade de Quinnipiac, actualmente xoga para o Fortitudo Bologna da Lega Basket Serie A. Cunha altura de 1,93 metros ocupa a posici\u00f3n de escolta.\nTraxectoria.\nNado na cidade de Nova York, Feldeine comezou a xogar no instituto cos Cardinal Hayes, pasando posteriormente a participar na Liga Universitaria de baloncesto dos Estados Unidos cos Quinnipiac Bobcats. No seu derradeiro ano coma xogador da liga universitaria, fixo unhas medias de 16,5 puntos, 5,8 rebotes e 2,5 asistencias por partido, cunha porcentaxe en tiros de tres do 35% de acerto. A\u00ednda que nado en Nova York, \u00e9 fillo dunha muller dominicana, polo que ten a nacionalidade dese pa\u00eds. En dous anos no Club Baloncesto Breog\u00e1n cpnverteuse no cuarto m\u00e1ximo anotador da s\u00faa historia (s\u00f3 contando desde a fundaci\u00f3n da Liga ACB). Posteriormente asinara un contrato por tres anos co Baloncesto Fuenlabrada, dos cales cumpre dous, xa que en 2014 asina polo Pallacanestro Cant\u00f9. Tras xogar nos Vaqueros de Bayam\u00f3n, volta a Europa para xogar no Panathinaikos, no Crvena zvezda e no Hapoel Jerusalem."}
{"id": "158846", "revid": "56817", "url": "https://gl.wikipedia.org/wiki?curid=158846", "title": "TrueVisions", "text": "TrueVisions \u00e9 unha operadora de televisi\u00f3n por cable e sat\u00e9lite de Tailandia pertencente a True Corporation, ata febreiro de 2007 denomin\u00e1base United Broadcasting Corporation (UBC).\nDesenvolvemento.\nEn 1989 froito dun acordo da MCOT e IBC estableceuse un servizo de subscrici\u00f3n de televisi\u00f3n de nome IBC, que se fixo efectivo en outubro en Bangkok utilizando o sistema MMDS, ao longo de 1994 implementou o servizo nas principais cidades tailandesas utilizando o sat\u00e9lite Thaicom 1, os sinais televisivos transmit\u00edanse mediante MMDS. TelecomAsia estaba interesado en establecer un servizo de televisi\u00f3n por cable e para iso estableceu a s\u00faa propia compa\u00f1\u00eda UTV, que comezou a dar servizo en Bangkok en setembro de 1995. Finalmente o 1 de xullo de 1998 IBC uniuse con UTV formando a UBC que m\u00e1is tarde cambiar\u00eda de nome para TrueVisions que a finais de 2008 ti\u00f1a 799.837 subscritores, aos que ofrece case 200 canles de televisi\u00f3n, inclu\u00eddos alg\u00fans producidos pola propia TrueVisions."}
{"id": "158847", "revid": "25871", "url": "https://gl.wikipedia.org/wiki?curid=158847", "title": "William Lipscomb", "text": "William Nunn Lipscomb, Jr, nado o 9 de decembro de 1919 en Cleveland, Ohio, (EUA) e finado o 14 de abril de 2011, \u00e9 un qu\u00edmico e profesor universitario estadounidense galardoado co Premio Nobel de Qu\u00edmica do ano 1976.\nTraxectoria.\nEstudou na Universidade de Kentucky e doutorouse no Instituto Tecnol\u00f3xico de California en 1946. Foi profesor de qu\u00edmica inorg\u00e1nica na Universidade de Minnesota e desta mesma disciplina na de Harvard desde 1959.\nInvestigaci\u00f3ns cient\u00edficas.\nEspecialista en qu\u00edmica experimental e te\u00f3rica, as\u00ed como en bioqu\u00edmica, Lipscomb utilizou t\u00e9cnicas de difracci\u00f3n de raios X no estudo das enzimas da concavalina e o glicag\u00f3n entre outras. Tam\u00e9n estudou os hidruros de boro ou borano, desenvolvendo unha teor\u00eda de enl\u00e1celos interat\u00f3micos que explica a estrutura poli\u00e9drica destes compostos qu\u00edmicos.\nFoi elixido para a Academia Nacional de Ciencias dos Estados Unidos en 1961.\nEn 1976 foi galardoado co Premio Nobel de Qu\u00edmica \"polos seus traballos sobre a estrutura do borano\"."}
{"id": "158848", "revid": "1987", "url": "https://gl.wikipedia.org/wiki?curid=158848", "title": "William Nunn Lipscomb, Jr", "text": ""}
{"id": "158854", "revid": "1131", "url": "https://gl.wikipedia.org/wiki?curid=158854", "title": "Revolta Irmandi\u00f1a", "text": ""}
{"id": "158855", "revid": "101044", "url": "https://gl.wikipedia.org/wiki?curid=158855", "title": "Gran Premio de Motociclismo de Portugal", "text": "O Gran Premio de Motociclismo de Portugal \u00e9 unha proba de motociclismo de velocidade que forma parte do Campionato Mundial de Motociclismo. O gran ga\u00f1ador do Gran Premio de Portugal na m\u00e1xima categor\u00eda \u00e9 o piloto italiano Valentino Rossi con cinco triunfos.\nAs d\u00faas primeiras edici\u00f3ns corr\u00e9ronse en circu\u00edtos de Espa\u00f1a: Jarama en 1987 e Xerez en 1988 (a edici\u00f3n de 1988 denominouse Gran Premio Expo 92). Deste xeito Espa\u00f1a recibiu d\u00faas carreiras do mundial, ao igual que Italia cos grandes premios de Italia e San Marino. Desde a d\u00e9cada de 2000, o gran premio comp\u00edtese no circu\u00edto lusitano de Estoril."}
{"id": "158856", "revid": "27155", "url": "https://gl.wikipedia.org/wiki?curid=158856", "title": "Interleucina 2", "text": "A interleucina 2 (IL-2 ou IL2) \u00e9 unha prote\u00edna interleucina integrante das citocinas do sistema inmune, composta por 133 amino\u00e1cidos e de masa 15,4 kDa. Act\u00faa coma factor de crecemento dos linfocitos T, induce todos os tipos de subpoboaci\u00f3ns de linfocitos e activa a proliferaci\u00f3n de linfocitos B. O seu xene local\u00edzase no cromosoma 4 (4q26-28).\nFunci\u00f3ns.\nA IL-2 tam\u00e9n regula a resposta inmunitaria, interv\u00e9n na reacci\u00f3n inflamatoria estimulando a s\u00edntese de interfer\u00f3n, induce \u00e1 liberaci\u00f3n de IL-1, TNF-alfa e TNF-beta. IL-2 \u00e9 preciso para o establecemento da memoria inmunitaria celular, ademais de para o reco\u00f1ecemento de autoant\u00edxenos e ant\u00edxenos for\u00e1neos."}
{"id": "158858", "revid": "2520", "url": "https://gl.wikipedia.org/wiki?curid=158858", "title": "Citocina", "text": ""}
{"id": "158860", "revid": "5749", "url": "https://gl.wikipedia.org/wiki?curid=158860", "title": "Interleucina-10", "text": "A Interleucina-10 (IL-10 ou IL10), tam\u00e9n co\u00f1ecida como \"factor de inhibici\u00f3n da s\u00edntese de citoquinas\" (CSIF son as s\u00faas siglas en ingl\u00e9s), \u00e9 unha citoquina con propiedades antiinflamatorias quen de inhibir a s\u00edntese de citoquinas proinflamatorias polos linf\u00f3citos T e os macr\u00f3fagos. Demostrouse a s\u00faa presenza nas placas arterioscler\u00f3ticas humanas (ou placas de ateroma), observ\u00e1ndose en estudos experimentais que niveis baixos de IL-10 favorecen o desenvolvemento de lesi\u00f3ns arterioscler\u00f3ticas m\u00e1is extensas e morfoloxicamente m\u00e1is inest\u00e1beis."}
{"id": "158861", "revid": "27155", "url": "https://gl.wikipedia.org/wiki?curid=158861", "title": "Interleucina", "text": "As interleucinas son alg\u00fans tipos de prote\u00ednas producidas principalmente polas c\u00e9lulas T, a\u00ednda que algunhas sexan sintetizadas tam\u00e9n por macr\u00f3fagos e outras c\u00e9lulas som\u00e1ticas. As interleucinas pos\u00faen varias funci\u00f3ns, mais a maior\u00eda delas est\u00e1n envoltas na activaci\u00f3n dos linfocitos e na induci\u00f3n da divisi\u00f3n doutras c\u00e9lulas. Estes grupos son constitu\u00edntes dos sistemas imunol\u00f3xicos dos organismos. Cada interleucina act\u00faa sobre un grupo limitado e espec\u00edfico de c\u00e9lulas que expresan receptores adecuados para cada interleucina.\nLista de interleucinas.\nEntre outras est\u00e1n as seguintes:"}
{"id": "158864", "revid": "2520", "url": "https://gl.wikipedia.org/wiki?curid=158864", "title": "Interleucina 10", "text": ""}
{"id": "158865", "revid": "27155", "url": "https://gl.wikipedia.org/wiki?curid=158865", "title": "IL-2", "text": ""}
{"id": "158867", "revid": "101044", "url": "https://gl.wikipedia.org/wiki?curid=158867", "title": "Gran Premio de Motociclismo da Rep\u00fablica Checa", "text": "O Gran Premio de Motociclismo da Rep\u00fablica Checa (ata 1992: Gran Premio de Motociclismo de Checoslovaquia) \u00e9 unha proba de motociclismo de velocidade que se corre na Rep\u00fablica Checa desde o ano 1947. A partir da edici\u00f3n 1965, a competici\u00f3n forma parte do circu\u00edto do Campionato Mundial de Motociclismo (ag\u00e1s entre 1983 e 1986). A primeira edici\u00f3n correuse en Praga, m\u00e1is tarde nun circu\u00edto de estrada moi preto das localidades de Brno, Bosonohy e \u017debet\u00edn, e desde 1987 no circu\u00edto de Brno.\nDos grandes premios disputados entre 1987 e 2009, o italiano Valentino Rossi ten o r\u00e9cord de cinco vitorias na m\u00e1xima categor\u00eda, mentres que o seu paisano Max Biaggi e o estadounidense Wayne Rainey empatan con tres cada un. Biaggi ten catro triunfos consecutivos en 250cc entre 1994 e 1997."}
{"id": "158872", "revid": "89787", "url": "https://gl.wikipedia.org/wiki?curid=158872", "title": "Bruce McCandless II", "text": "Bruce McCandless II, nado o 8 de xu\u00f1o de 1937 en Boston (Massachusetts) \u00e9 un ex aviador naval da Mari\u00f1a dos Estados Unidos e ex astronauta da NASA.\nTraxectoria.\nDurante a primeira das s\u00faas d\u00faas misi\u00f3ns no transbordador espacial fixo a primeira cami\u00f1ada espacial sen ataduras, un voo libre utilizando unha Unidade de Manobra Tripulada. Participou nas misi\u00f3ns STS-41-B e STS-31 pasando un tempo no espazo de 13 d\u00edas e 31 minutos."}
{"id": "158873", "revid": "89787", "url": "https://gl.wikipedia.org/wiki?curid=158873", "title": "Eva Cassidy", "text": "Eva Marie Cassidy, nada en Washington, D.C. o 2 de febreiro de 1963 e finada en Bowie (Maryland) o 2 de novembro de 1996, foi unha cantante norteamericana.\nTraxectoria.\nAcadou reputaci\u00f3n local como int\u00e9rprete de varios estilos musicais: jazz, blues, folk, gospel e pop. En 1996, ao morrer v\u00edtima de cancro, Eva Cassidy a\u00ednda era practicamente desco\u00f1ecida f\u00f3ra de Washington DC e Maryland. Mais a morte non pechou a s\u00faa traxectoria musical. Nunha recensi\u00f3n sobre o lanzamento de seu \u00e1lbum \"American Tune\", en 2003, o xornal ingl\u00e9s \"Daily Telegraph\" referiuse a ela como a protagonista da \"m\u00e1is memor\u00e1bel carreira p\u00f3stuma na historia da m\u00fasica pop\"."}
{"id": "158874", "revid": "1131", "url": "https://gl.wikipedia.org/wiki?curid=158874", "title": "Manuel Gonz\u00e1lez Fresco", "text": "Manuel Gonz\u00e1lez Fresco, O Fresco, nado en Vigo o 20 de agosto de 1886 e finado en Ponteareas o 24 de decembro de 1936, foi un pol\u00edtico galego.\nTraxectoria.\nFillo de Antonio Gonz\u00e1lez Romero, contratista de obras e empresario vigu\u00e9s. Membro da burgues\u00eda viguesa, cazador e magn\u00edfico tirador. De ideolox\u00eda socialista, estaba aveci\u00f1ado en Areas (Ponteareas). Co golpe de Estado do 18 de xullo de 1936 participou na defensa de Lavadores contra os sublevados, como consecuencia, tivo que fuxir ao monte a fins de xullo. Moveuse polas bisbarras de Salvaterra de Mi\u00f1o, A Ca\u00f1iza, Ponteareas. O 24 de decembro de 1936 un grupo de falanxistas e gardas civ\u00eds mat\u00e1rono no monte Galleiro. O seu corpo permaneceu no monte ata o d\u00eda 6 de xaneiro.\nVida persoal.\nCasou en 1928 con Nieves Souto Alfaya, que logo do golpe de Estado foi detida e estivo presa en Ponteareas."}
{"id": "158875", "revid": "1888", "url": "https://gl.wikipedia.org/wiki?curid=158875", "title": "O Fresco", "text": ""}
{"id": "158877", "revid": "89787", "url": "https://gl.wikipedia.org/wiki?curid=158877", "title": "Discovery Home &amp; Health", "text": "Discovery Home &amp; Health \u00e9 unha canle de televisi\u00f3n que o grupo Discovery Channel lanzou no Reino Unido e Irlanda no ano 2000 co nome de Discovery Health, cun formato semellante ao seu hom\u00f3logo norteamericano. No Reino Unido e Irlanda o Discovery Home &amp; Health +1 retransmite a mesma programaci\u00f3n unha hora m\u00e1is tarde.\nDesenvolvemento.\nA partir de 2004 estendeu a s\u00faa dispo\u00f1ibilidade a varios pa\u00edses do leste de Asia e que tam\u00e9n se pode ver en Australia e Nova Zelandia, existen tam\u00e9n versi\u00f3ns da canle en portugu\u00e9s para o Brasil e en castel\u00e1n para Latinoam\u00e9rica. En 2005 cambiou de nome ao actual, variando a s\u00faa orientaci\u00f3n para se constitu\u00edr nunha canle dirixida ao p\u00fablico feminino. En 2010 ti\u00f1a 39 mill\u00f3ns de subscritores."}
{"id": "158880", "revid": "25871", "url": "https://gl.wikipedia.org/wiki?curid=158880", "title": "Gros mammouth album", "text": "Gros Mammouth Album \u00e9 o primeiro \u00e1lbum da banda de rock quebequesa Les Trois Accords lanzado en 2003 e reeditado en 2004 como Gros Mammouth Album Turbo con d\u00faas novas canci\u00f3ns, \"Loin d'ici\" e \"Turbo sympathique\"."}
{"id": "158882", "revid": "6040", "url": "https://gl.wikipedia.org/wiki?curid=158882", "title": "Gros mammouth album turbo", "text": ""}
{"id": "158883", "revid": "1131", "url": "https://gl.wikipedia.org/wiki?curid=158883", "title": "Vicente de la Fuente Garc\u00eda", "text": "Vicente de la Fuente Garc\u00eda, nado en Betanzos o 29 de xaneiro de 1934 e finado na mesma localidade o 22 de decembro de 2021, foi un empresario e pol\u00edtico galego que ostentou a alcald\u00eda de Betanzos dende 1979 ata 1983.\nTraxectoria.\nFoi Profesor Mercantil pola Escola de Altos Estudos Mercant\u00eds da Coru\u00f1a (1954).\nNas elecci\u00f3ns municipais de 1979 foi elixido concelleiro de Betanzos por Uni\u00f3n de Centro Democr\u00e1tico (UCD), tomando posesi\u00f3n o 19 de abril de 1979. O 3 de maio de 1979, o alcalde titular viuse obrigado a abandonar a alcald\u00eda por enfermidade sen ter podido presidir ning\u00fan acto corporativo. Por non ter sido prevista a orde de sucesi\u00f3n, por autoconvocatoria dos concelleiros, acordouse que se fixese cargo da alcald\u00eda o 15 de maio de 1979. O 6 de setembro o alcalde titular renunciou e por acto plenario do 26 de setembro de 1979 resultou elixido alcalde titular, cargo no que permaneceu ata maio de 1983. Foi deputado provincial e presidente da Comisi\u00f3n de Facenda.\nObra.\nPublicou varios artigos no \"Anuario Brigantino\": \"Un recluso en Betanzos...\" (2004), \"El monasterio de Santa Mar\u00eda de Sobrado\" (2005)\", \"Una experiencia de democracia...\" (2006) e \"La Comisi\u00f3n Pro-Cierre Dominical\" (2007).\nVida persoal.\nFoi pai de Vicente, Mar\u00eda, Javier, Isabel, Pablo, Cova, Juan, Marta e Ignacio de la Fuente Lago."}
{"id": "158885", "revid": "25871", "url": "https://gl.wikipedia.org/wiki?curid=158885", "title": "Grand champion international de course", "text": "Grand champion international de course \u00e9 o segundo \u00e1lbum da banda de rock quebequesa Les Trois Accords lanzado en 2006 co single \"Grand champion\". O sinxelo pod\u00edase adquirir gratuitamente na tenda iTunes Store, s\u00f3 por unha semana no mes outubro de 2006."}
{"id": "158887", "revid": "25871", "url": "https://gl.wikipedia.org/wiki?curid=158887", "title": "En beau country", "text": "En beau country \u00e9 o terceiro \u00e1lbum da banda de rock quebequesa Les Trois Accords lanzado o 13 de maio de 2008 baixo o selo Indica Records."}
{"id": "158888", "revid": "1888", "url": "https://gl.wikipedia.org/wiki?curid=158888", "title": "Coronel Benito", "text": ""}
{"id": "158889", "revid": "92340", "url": "https://gl.wikipedia.org/wiki?curid=158889", "title": "Santiago de la Fuente Garc\u00eda", "text": "Santiago de la Fuente Garc\u00eda, nado en Betanzos o 27 de xaneiro de 1938 e finado en Santo Domingo, o 10 de decembro de 2012, foi un sacerdote da Compa\u00f1\u00eda de Xes\u00fas. Nacionalizado dominicano."}
{"id": "158892", "revid": "25871", "url": "https://gl.wikipedia.org/wiki?curid=158892", "title": "Dans mon corps", "text": "Dans mon corps \u00e9 o cuarto \u00e1lbum da banda de rock quebequesa Les Trois Accords lanzado o 13 de outubro de 2009 baixo o selo Indica Records."}
{"id": "158900", "revid": "98629", "url": "https://gl.wikipedia.org/wiki?curid=158900", "title": "Vampire Weekend (\u00e1lbum)", "text": "Vampire Weekend \u00e9 o \u00e1lbum de estrea da banda estadounidense Vampire Weekend, publicado o 29 de xaneiro de 2008 baixo o selo XL Recordings. O \u00e1lbum foi producido por membros da banda Rostam Batmanglij, coa asistencia de Jeff Curtin e Stoneback Shane.\nNos Estados Unidos, o \u00e1lbum vendeu m\u00e1is de 27.000 copias na primeira semana do seu lanzamento, debutando no n\u00famero 17 no Billboard 200. Na semana 11 do \u00e1lbum nas listas do Reino Unido, alcanzou o n\u00famero 15. O \u00e1lbum tam\u00e9n chegou o n\u00famero 37 en Australia.\nO primeiro sinxelo, \"Mansard Roof\", foi lanzado o 28 de outubro de 2007. O segundo sinxelo, \"A-Punk\", foi lanzado a principios de 2008. O \u00e1lbum foi nomeado como o quinto mellor \u00e1lbum de 2008 pola revista Times, e como o 56\u00ba mellor \u00e1lbum do decenio pola revista Rolling Stone.\nLista de temas.\nCanci\u00f3ns engadidas na versi\u00f3n xaponesa"}
{"id": "158903", "revid": "85894", "url": "https://gl.wikipedia.org/wiki?curid=158903", "title": "Cape\u00e1ns, Covas, Ames", "text": "Cape\u00e1ns \u00e9 un lugar da parroquia de Covas no concello coru\u00f1\u00e9s de Ames na comarca de Santiago. Ti\u00f1a 78 habitantes no ano 2009 segundo datos do Instituto Nacional de Estad\u00edstica, dos cales 42 eran homes e 36 mulleres."}
{"id": "158904", "revid": "85894", "url": "https://gl.wikipedia.org/wiki?curid=158904", "title": "Caroub\u00e1ns, Covas, Ames", "text": "Caroub\u00e1ns \u00e9 un lugar da parroquia de Covas no concello coru\u00f1\u00e9s de Ames na comarca de Santiago. Ti\u00f1a 57 habitantes no ano 2009 segundo datos do Instituto Nacional de Estad\u00edstica, dos cales 29 eran homes e 28 mulleres."}
{"id": "158905", "revid": "85894", "url": "https://gl.wikipedia.org/wiki?curid=158905", "title": "Covas, Covas, Ames", "text": "Covas \u00e9 un lugar da parroquia de Covas no concello coru\u00f1\u00e9s de Ames na comarca de Santiago. Ti\u00f1a 62 habitantes no ano 2009 segundo datos do Instituto Nacional de Estad\u00edstica, dos cales 25 eran homes e 37 mulleres."}
{"id": "158906", "revid": "85894", "url": "https://gl.wikipedia.org/wiki?curid=158906", "title": "O Lombao, Covas, Ames", "text": "O Lombao \u00e9 un lugar da parroquia de Covas no concello coru\u00f1\u00e9s de Ames na comarca de Santiago. Ti\u00f1a 103 habitantes no ano 2009 segundo datos do Instituto Nacional de Estad\u00edstica, dos cales 48 eran homes e 53 mulleres."}
{"id": "158907", "revid": "85894", "url": "https://gl.wikipedia.org/wiki?curid=158907", "title": "Loureiros, Covas, Ames", "text": "Loureiros \u00e9 un lugar da parroquia de Covas no concello coru\u00f1\u00e9s de Ames na comarca de Santiago. Ti\u00f1a 72 habitantes no ano 2009 segundo datos do Instituto Nacional de Estad\u00edstica, dos cales 38 eran homes e 34 mulleres."}
{"id": "158908", "revid": "88215", "url": "https://gl.wikipedia.org/wiki?curid=158908", "title": "Camilo Riveiro", "text": "Juan Camilo Riveiro Lebrato, nado o 5 de marzo de 1977 en Montevideo, \u00e9 un ex xogador profesional de baloncesto uruguaio con ascendencia galega. Xogaba na posici\u00f3n de ala-pivote cunha alzada de 1,99 metros."}
{"id": "158912", "revid": "85894", "url": "https://gl.wikipedia.org/wiki?curid=158912", "title": "Monte, Covas, Ames", "text": "Monte \u00e9 un lugar da parroquia de Covas no concello coru\u00f1\u00e9s de Ames na comarca de Santiago. Ti\u00f1a 10 habitantes no ano 2009 segundo datos do Instituto Nacional de Estad\u00edstica, dos cales 3 eran homes e 7 mulleres."}
{"id": "158914", "revid": "85894", "url": "https://gl.wikipedia.org/wiki?curid=158914", "title": "Ventosa, Covas, Ames", "text": "Ventosa \u00e9 un lugar da parroquia de Covas no concello coru\u00f1\u00e9s de Ames na Comarca de Santiago. Ti\u00f1a 192 habitantes no ano 2009 segundo datos do Instituto Nacional de Estad\u00edstica, dos cales 98 eran homes e 94 mulleres."}
{"id": "158916", "revid": "85894", "url": "https://gl.wikipedia.org/wiki?curid=158916", "title": "Lens, Lens, Ames", "text": "Lens \u00e9 un lugar da parroquia de Lens no concello coru\u00f1\u00e9s de Ames na comarca de Santiago. Ti\u00f1a 84 habitantes no ano 2009 segundo datos do Instituto Nacional de Estad\u00edstica, dos cales 36 eran homes e 48 mulleres."}
{"id": "158917", "revid": "85894", "url": "https://gl.wikipedia.org/wiki?curid=158917", "title": "Miso, Lens, Ames", "text": "Miso \u00e9 un lugar da parroquia de Lens no concello coru\u00f1\u00e9s de Ames na comarca de Santiago. Ti\u00f1a 7 habitantes no ano 2009 segundo datos do Instituto Nacional de Estad\u00edstica, dos cales eran 1 home e 6 mulleres."}
{"id": "158918", "revid": "22570", "url": "https://gl.wikipedia.org/wiki?curid=158918", "title": "Jos\u00e9 Amador", "text": "Jos\u00e9 Amador Correas, nado o 23 de marzo de 1983 en Benidorm, \u00e9 un xogador profesional de baloncesto espa\u00f1ol, que actualmente xoga para o B\u00e0squet Mallorca. Cunha alzada de 2,10 metros ocupa a posici\u00f3n de ala-pivote. Foi internacional coa selecci\u00f3n espa\u00f1ola en categor\u00edas inferiores."}
{"id": "158919", "revid": "85894", "url": "https://gl.wikipedia.org/wiki?curid=158919", "title": "Cantalarrana, Orto\u00f1o, Ames", "text": "Cantalarrana \u00e9 un lugar da parroquia de Orto\u00f1o no concello coru\u00f1\u00e9s de Ames na comarca de Santiago. Ti\u00f1a 27 habitantes no ano 2009 segundo datos do Instituto Nacional de Estad\u00edstica, dos cales 11 eran homes e 16 mulleres."}
{"id": "158920", "revid": "85894", "url": "https://gl.wikipedia.org/wiki?curid=158920", "title": "Carballido, Orto\u00f1o, Ames", "text": "Carballido \u00e9 un lugar da parroquia de Orto\u00f1o no concello coru\u00f1\u00e9s de Ames na comarca de Santiago. Ti\u00f1a 59 habitantes no ano 2009 segundo datos do Instituto Nacional de Estad\u00edstica, dos cales 28 eran homes e 31 mulleres."}
{"id": "158923", "revid": "7523", "url": "https://gl.wikipedia.org/wiki?curid=158923", "title": "\u00d3liver Arteaga", "text": "\u00d3liver Arteaga Padr\u00f3n, nado o 4 de xaneiro de 1983 en Santa Cruz de Tenerife, Canarias, \u00e9 un xogador profesional de baloncesto espa\u00f1ol, que actualmente xoga para o Uni\u00f3n Financiera Oviedo da liga LEB Ouro. Cunha alzada de 2,09 metros ocupa a posici\u00f3n de pivote. Foi internacional coa selecci\u00f3n espa\u00f1ola en categor\u00edas inferiores. Na tempada 2009-10 foi nomeado MVP (mellor xogador) nacional da Liga LEB."}
{"id": "158927", "revid": "89787", "url": "https://gl.wikipedia.org/wiki?curid=158927", "title": "Cliff Brown", "text": "Wilbert Clifton Brown III, nado o 14 de xu\u00f1o de 1984 en Atlas, Oklahoma, \u00e9 un xogador profesional de baloncesto estadounidense que xoga para o Aix Maurienne Savoie Basket na Pro B francesa. Formado na Universidade de Niagara, cunha altura de 2,01 metros, xoga na posici\u00f3n de ala-pivote."}
{"id": "158932", "revid": "89787", "url": "https://gl.wikipedia.org/wiki?curid=158932", "title": "Discovery Real Time", "text": "Discovery Real Time \u00e9 unha canle de televisi\u00f3n que o grupo Discovery Channel lanzou no Reino Unido no ano 1992 co nome de TLC, cun formato semellante ao seu hom\u00f3logo norteamericano. Discovery Real Time +1 retransmite a mesma programaci\u00f3n unha hora m\u00e1is tarde.\nDesenvolvemento.\nAo primeiro a canle s\u00f3 transmit\u00eda de 12:00 a 15:00 a trav\u00e9s de Intelsat e redes de cable En 1994 pasou a emitir catro horas ao d\u00eda a trav\u00e9s do Astra 1C. En abril de 1997 pasou a denominarse Discovery Home &amp; Leisure, a partir de 1998 pasou a emitir as 24 horas a trav\u00e9s de Sky Digital e en 2001 apareceu Discovery Home &amp; Leisure +1 que emit\u00eda o contido da canle unha hora m\u00e1is tarde. O 7 de maio de 2005 cambiou de nome ao actual, centr\u00e1ndose en programaci\u00f3n que sirva de complemento ao Discovery Home &amp; Health pero m\u00e1is centrado nas afecci\u00f3ns do tempo de lecer como a moda, o dese\u00f1o ou a coci\u00f1a, entre 2005 e 2009 existiu a canle irm\u00e1 Discovery Real Time Extra. Ata outubro de 2008 pod\u00edase ver en Asia pero en 2008 foi substitu\u00eddo por Discovery Turbo, pero se mante\u00f1en as versi\u00f3ns da canle para Francia e Italia. En 2010 ti\u00f1a 15 mill\u00f3ns de subscritores."}
{"id": "158936", "revid": "1888", "url": "https://gl.wikipedia.org/wiki?curid=158936", "title": "Conseller\u00eda de Pesca", "text": ""}
{"id": "158977", "revid": "98629", "url": "https://gl.wikipedia.org/wiki?curid=158977", "title": "Antonio Orlando Rodr\u00edguez", "text": "Antonio Orlando Rodriguez, nado en Ciego de \u00c1vila en 1956, \u00e9 un escritor cubano.\nTraxectoria.\nAntonio Orlando Rodr\u00edguez \u00e9 un dos nomes clave da literatura infantil e xuvenil cubana, non s\u00f3 polo amplo n\u00famero de obras publicadas, sen\u00f3n polos premios acadados, tanto de \u00e1mbito cubano como internacional. Nos \u00faltimos anos ten sido escrito para adultos co mesmo \u00e9xito."}
{"id": "158988", "revid": "5863", "url": "https://gl.wikipedia.org/wiki?curid=158988", "title": "Jorge D\u00edaz", "text": "Jorge D\u00edaz Guti\u00e9rrez, nado en Rosario de Santa Fe o 20 de febreiro de 1930 e finado en Chile o 13 de marzo de 2007, foi un arquitecto, pintor e dramaturgo arxentino-chileno.\nTraxectoria.\nNaceu na Arxentina de pais espa\u00f1ois, viv\u00eda entre Chile e Espa\u00f1a. Viviu desde os tres aos trinta e cinco anos de idade en Chile. Posteriormente, pasou tres d\u00e9cadas en Espa\u00f1a para finalmente falecer en Chile a causa dun cancro de es\u00f3fago.\nCarreira literaria.\nCon m\u00e1is de cen obras teatrais, \u00e9 un dos membros m\u00e1is destacado da xeraci\u00f3n dos 50 chilena. Comezou a traballar no teatro. En 1959 participou como actor nunha primeira representaci\u00f3n; a compa\u00f1\u00eda teatral coa que actuaba, o grupo Ictus, chileno, defin\u00edase como de teatro experimental."}
{"id": "158998", "revid": "1888", "url": "https://gl.wikipedia.org/wiki?curid=158998", "title": "Jos\u00e9 Arias Fern\u00e1ndez", "text": ""}
{"id": "159000", "revid": "1888", "url": "https://gl.wikipedia.org/wiki?curid=159000", "title": "Antonio Fern\u00e1ndez Crespo", "text": "Antonio Fern\u00e1ndez Crespo, co\u00f1ecido como Fuenteoliva, nado en Fonte da Oliva (Valboa, O Bierzo) en 1918, foi un guerrilleiro antifranquista galego.\nTraxectoria.\nFerreiro de profesi\u00f3n, foi membro do grupo de David Fuentes \"Velasco\". Asistiu ao Congreso de Ferradillo. Foi axudante de Manuel Castro Tellado na III Agrupaci\u00f3n da Federaci\u00f3n, pero foi cesado polo Estado Maior. En decembro de 1947 apareceu na prensa unha requisitoria demandando a s\u00faa presentaci\u00f3n no Xulgado Militar eventual n\u00ba 1 de Lugo pola causa 215/46. Logrou pasar a Francia en 1948."}
{"id": "159003", "revid": "127505", "url": "https://gl.wikipedia.org/wiki?curid=159003", "title": "Jos\u00e9 Santiago Temprano", "text": "Jos\u00e9 Santiago Temprano, co\u00f1ecido como Mois\u00e9s, Henares ou Hornaca, nado na Coru\u00f1a en 1916 e finado na mesma cidade o 9 de decembro de 1948, foi un guerrilleiro antifranquista galego.\nTraxectoria.\nCarpinteiro e militante do Sindicato de Carpiteros da CNT. Logo do golpe de Estado do 18 de xullo de 1936 foi detido en 1937. Xulgado en consello de guerra do 17 ao 19 de maio con Luis Rufilanchas e 23 encartados m\u00e1is, foi condenado a cadea perpetua. Preso no C\u00e1rcere da Coru\u00f1a, sa\u00edu en liberdade condicional en xullo de 1941. Abr\u00edronlle expediente de responsabilidades pol\u00edticas en outubro de 1941.\nDespois de d\u00faas detenci\u00f3ns incorporouse \u00e1 guerrilla en xaneiro de 1946 con Emilio Gol\u00e1s Rodr\u00edguez, no Destacamento Eduardo Xaneiro da IV Agrupaci\u00f3n do Ex\u00e9rcito Guerrilleiro. Foi ferido nun tiroteo coa Garda Civil en Cesta\u00f1os (Parada, Ordes) cando \u00eda con Pedro Rodr\u00edguez G\u00f3mez e Enrique Ferreir\u00f3s Candamo, que tam\u00e9n resultou ferido; no tiroteo morreu Antonio Recouso Boquete. Foi reclamado en abril de 1946 polo xu\u00edz militar da Coru\u00f1a como encartaddo na causa 75/46 xunto con \u00c1ngel Asareo Rivas, Marcelino Fern\u00e1ndez Villanueva, Marcelino Rodr\u00edguez Fern\u00e1ndez, Rafael Casabella Souto, Guillermo Lozano, V\u00edctor L\u00f3pez Rodr\u00edguez, Marcelino Fern\u00e1ndez Fern\u00e1ndez, Jos\u00e9 Castro Veiga, Jos\u00e9 Basanta Basanta, Luis S\u00e1nchez V\u00e1zquez, Le\u00f3n Ara\u00fajo, Ciriaco Arroyo, \u00c1ngel \u00c1lvarez Rego e Antonio Somoza.\nEn novembro de 1946 desertou e refuxiouse na s\u00faa casa da Coru\u00f1a. Decidiu intentar cruzar a fronteira francesa co obxectivo de marchar a Arxentina. O 30 de xu\u00f1o de 1947 emprendeu a viaxe en distintos trens de mercador\u00edas pasando por Venta de Ba\u00f1os, Miranda de Ebro e Castej\u00f3n, cruzou as vilas de Sos del Rey Cat\u00f3lico, Navard\u00fan e Ruesca, ata que foi detido na ponte de Artieda o 14 de xullo. Trasladado a Coru\u00f1a, foi salvaxemente torturado. Xulgado en consello de guerra sumar\u00edsimo con Pedro Rodr\u00edguez G\u00f3mez o 4 de novembro de 1948, acusado do desarme duns somat\u00e9ns da Ba\u00f1a e do intento de asalto ao cuartel da Garda Civil de Vimianzo no que morreu un dos gardas civ\u00eds, foi condenado a pena de morte. Foi executado con garrote vil na prisi\u00f3n da Coru\u00f1a o 9 de decembro de 1948."}
{"id": "159004", "revid": "56817", "url": "https://gl.wikipedia.org/wiki?curid=159004", "title": "Saber e xogar", "text": "Saber e xogar foi un concurso que emitiu a Televisi\u00f3n de Galicia nas tempadas 1985-1987 presentado por Carlos Blanco Vila e Carmen Pardal. Consist\u00eda nunha competici\u00f3n entre os alumnos de dous centros de ensino de Galicia, con preguntas e respostas e con probas de deportivas e de habelencia. O ga\u00f1ador da primeira tempada foi o IES Francisco Aguiar de Betanzos e o da segunda o Colexio \"Pardo Baz\u00e1n\", das Pontes."}
{"id": "159005", "revid": "65337", "url": "https://gl.wikipedia.org/wiki?curid=159005", "title": "Metabol\u00f3mica", "text": "A metabol\u00f3mica \u00e9 o estudo sistem\u00e1tico das impresi\u00f3ns qu\u00edmicas \u00fanicas deixadas por determinados procesos celulares e, especificamente, o estudo dos perf\u00eds dos seus metabolitos de pequenas dimensi\u00f3ns. O metaboloma representa a colecci\u00f3n de todos os metabolitos nunha c\u00e9lula biol\u00f3xica, tecido, \u00f3rgano ou organismo, e son o produto final de procesos celulares. Por tanto, en tanto que os datos da expresi\u00f3n x\u00e9nica e da prote\u00f3mica non revelan unha historia completa do que pasa nunha c\u00e9lula, o perfil metab\u00f3lico pode xerar unha impresi\u00f3n xeral (\u00e1s veces designada \"foto polaroide\") da fisiolox\u00eda desa c\u00e9lula. Un dos desaf\u00edos da Biolox\u00eda dos Sistemas e da xen\u00f3mica funcional \u00e9 o de integrar a informaci\u00f3n da prote\u00f3mica, transcrit\u00f3mica e metabol\u00f3mica para que se atinxa unha imaxe m\u00e1is completa dos organismos vivos.\nDef\u00ednese tam\u00e9n como o estudo cient\u00edfico dos procesos qu\u00edmicos que integran metabolitos.\nOrixe.\nA idea de que os flu\u00eddos biol\u00f3xicos reflicten a sa\u00fade dun individuo existe desde hai moito tempo. M\u00e9dicos antigos chineses usaban formigas para a avaliaci\u00f3n da urina de doentes para detectar se a urina conti\u00f1a elevados niveis de glicosa e, consecuentemente, para detectar diabetes. Na Idade Media us\u00e1banse \"gr\u00e1ficos de urina\" que reun\u00edan varias caracter\u00edsticas tales como cor, sabor e cheiro e as relacionaban con varias condici\u00f3ns m\u00e9dicas que son metab\u00f3licas na s\u00faa orixe.\nRoger Williams introduciu a fins da d\u00e9cada de 1940 a noci\u00f3n de que os individuos poden ter un \"perfil metab\u00f3lico\" deduc\u00edbel a partir das caracter\u00edsticas dos flu\u00eddos biol\u00f3xicos. Williams usou cromatograf\u00eda en papel para suxerir que padr\u00f3ns metab\u00f3licos caracter\u00edsticos na urina e saliva pod\u00edan ser asociados con doenzas tales como a esquizofren\u00eda. Con todo, s\u00f3 foi a trav\u00e9s de avances tecnol\u00f3xicos nas d\u00e9cadas de 1960 e 1970 que foi pos\u00edbel medir en termos cuantitativos (e non cualitativos) perf\u00eds metab\u00f3licos. O termo \"perfil metab\u00f3lico\" foi introducido por Horning en 1971 despois de que o seu equipo demostrou que a GC-MS (cromatograf\u00eda gasosa acoplada a espectrometr\u00eda de masas) poder\u00eda ser usada para medir compostos presentes na urina e en extractos de tecido. O grupo de Horning en conxunto cos grupos de Linus Pauling e de Arthur Robinson levou ao desenvolvemento de m\u00e9todos de GC-MS para monitorizar os metabolitos presentes na urina ao longo dos anos setenta.\nConcorrentemente, a espectroscop\u00eda NMR (ingl\u00e9s para resonancia magn\u00e9tica nuclear), que foi descuberta nos anos 1940, tam\u00e9n pasou por r\u00e1pidos avances na tecnolox\u00eda, e polos anos de 1980 era unha t\u00e9cnica xa suficiente sens\u00edbel para identificar metabolitos en mostras biol\u00f3xicas non modificadas. A metabol\u00f3mica baseada en NMR foi sobre todo desenvolvida no laboratorio de Jeremy Nicholson no Birkbeck College, da Universidade de Londres, e m\u00e1is tarde no \"Imperial College London\". En 1984 Nicholson demostrou que a espectroscop\u00eda NMR de 1H encontraba potencial no dian\u00f3stico e tratamento da diabetes mellitus, e m\u00e1is tarde foi pioneiro na aplicaci\u00f3n de m\u00e9todos de reco\u00f1ecemento de padr\u00f3ns dos datos de espectroscop\u00eda NMR.\nO 23 de xaneiro de 2007, o proxecto do metaboloma humano, liderado por David Wishart, da Universidade de Alberta (Canad\u00e1), completou o primeiro esbozo do metaboloma humano. Este esbozo consistiu nunha base de datos de aproximadamente 2.500 metabolitos, 1.200 drogas e 3.500 compo\u00f1entes alimenticios. Proxectos id\u00e9nticos foron levados a cabo en varias especies de plantas, por exemplo \"Medicago truncatula\" e \"Arabidopsis thaliana\".\nMetabolitos.\nOs metabolitos son os compostos intermedios e finais do metabolismo. Dentro do contexto da metabol\u00f3mica, def\u00ednese xeralmente un metabolito como calquera mol\u00e9cula de peso molecular inferior a 1 kDa. Existen, con todo, excepci\u00f3ns a esta regra, dependendo da mostra e m\u00e9todo de detecci\u00f3n usado. Por exemplo, macromol\u00e9culas tales como lipoprote\u00ednas e albumina son detectadas en estudos metabol\u00f3micos do plasma sangu\u00edneo baseados en NMR. En metabol\u00f3mica vexetal \u00e9 frecuente o uso dos termos metabolitos \"primarios\" e \"secundarios\". Un metabolito primario enc\u00f3ntrase directamente implicado no crecemento normal, no desenvolvemento e na reproduci\u00f3n. Un metabolito secundario, polo contrario, non se encontra directamente implicado neses procesos, pero pode ter unha funci\u00f3n ecol\u00f3xica moi relevante. Como exemplos de metabolitos secundarios temos os antibi\u00f3ticos e os pigmentos. En contraste, na metabol\u00f3mica humana \u00e9 m\u00e1is com\u00fan describir os metabolitos como end\u00f3xenos (producidos polo organismo) ou ex\u00f3xenos. Alg\u00fans metabolitos, tales como drogas, des\u00edgnanse xenometabolitos.\nO metaboloma forma unha larga rede de reacci\u00f3ns metab\u00f3licas, onde os produtos dunha reacci\u00f3n qu\u00edmica enzim\u00e1tica son reaxentes para outras reacci\u00f3ns qu\u00edmicas. Tales sistemas son desginados hiperciclos.\nV\u00e9xase tam\u00e9n.\nBibliograf\u00eda.\nhttp://dbkgroup.org/dave_files/AnalystMetabolicFingerprinting2006.pdf"}
{"id": "159006", "revid": "1888", "url": "https://gl.wikipedia.org/wiki?curid=159006", "title": "Eduardo P\u00e9rez Vega", "text": "Eduardo P\u00e9rez Vega, co\u00f1ecido como Tameir\u00f3n, nado no Tameir\u00f3n (A Gudi\u00f1a) en 1914, foi un guerrilleiro antifranquista galego.\nTraxectoria.\nXornaleiro e traballador do cami\u00f1o de ferro da Gudi\u00f1a, era militante da CNT. Desertou do ex\u00e9rcito franquista e integrouse no grupo de Manuel Gir\u00f3n Baz\u00e1n a finais de 1937. Asistiu ao Congreso de Ferradillo. Foi axudante de Mario Mor\u00e1n Garc\u00eda na xefatura da II Agrupaci\u00f3n dende 1945. Logrou fuxir a Francia na compa\u00f1a de Florentino P\u00e9rez no outono de 1948. De al\u00ed marchou a Venezuela."}
{"id": "159008", "revid": "55340", "url": "https://gl.wikipedia.org/wiki?curid=159008", "title": "Porno suave", "text": "O porno suave ou porno brando (do ingl\u00e9s \"softcore porn\") \u00e9 un x\u00e9nero pornogr\u00e1fico no que non se mostran actos con penetraci\u00f3n nin primeiros planos de xenitais.\nCaracter\u00edsticas.\nA pornograf\u00eda suave abrangue as obras er\u00f3ticas ou pornograf\u00eda fotogr\u00e1fica que resulta sexualmente menos expl\u00edcita que a pornograf\u00eda dura. No porno brando os int\u00e9rpretes m\u00f3stranse espidos ou semiespidos, dunha forma polo xeral casual e sen representaci\u00f3ns expl\u00edcitas dos actos sexuais nin da masturbaci\u00f3n. Non \u00e9 pos\u00edbel no porno suave ver planos de penetraci\u00f3ns vaxinais ou anais, cunnilingus, felaci\u00f3ns ou exaculaci\u00f3ns. Por\u00e9n, as representaci\u00f3ns visuais dos xenitais si est\u00e1n permitidas nun contexto de mero erotismo."}
{"id": "159011", "revid": "98629", "url": "https://gl.wikipedia.org/wiki?curid=159011", "title": "Contra (\u00e1lbum)", "text": "Contra \u00e9 o segundo \u00e1lbum da banda de indie rock estadounidense Vampire Weekend, publicado o 11 de xaneiro de 2010 baixo o selo XL Recordings. O t\u00edtulo do \u00e1lbum est\u00e1 pensado como unha alegor\u00eda tem\u00e1tica e unha referencia complexa aos contra-revolucionarios nicaraguanos, ao \u00e1lbum de The Clash \"Sandinista!\" e, en parte, unha homenaxe ao videoxogo \"Contra\".\nA revista \"Q\" elixiuno o quinto mellor \u00e1lbum do ano 2010.\nLanzamento.\nO lanzamento de Contra foi anunciado o 15 de setembro de 2009, e foi lanzado no Reino Unido o 11 de xaneiro de 2010. Nos Estados Unidos isto ocorreu ao d\u00eda seguinte. Con todo, o \u00e1lbum xa estaba dispo\u00f1ible o 8 de xaneiro en iTunes. \"Horchata\" foi lanzado como unha descarga gratu\u00edta o 5 de outubro de 2009 no sitio web da banda. O primeiro sinxelo foi \"Cousins\", acompa\u00f1ado por un sinxelo de 7\" e un v\u00eddeo musical. O \u00e1lbum estivo dispo\u00f1ible para streaming no MySpace da banda a partir do 3 de xaneiro de 2010. Tam\u00e9n se disp\u00f3n actualmente para streaming no seu sitio web oficial (desde o 5 de xaneiro de 2010).\n\u00c9 o primeiro \u00e1lbum da banda en alcanzar o n\u00famero un no Billboard 200, e o d\u00e9cimo segundo da escena independente da historia en alcanzar o n\u00famero un no Billboard 200 desde que Nielsen SoundScan comezou a rexistrar datos en 1991. O \u00e1lbum logrou vender 124.000 copias na s\u00faa primeira semana.\nM\u00fasica e letras.\nA letra de \"I Think UR a Contra\" incl\u00fae a frase \"Complete Control\", o t\u00edtulo dun sinxelo de The Clash. O t\u00edtulo de \"Diplomat's Son\" \u00e9 unha referencia a unha historia escrita polo cantante Ezra Koenig sobre o internado, a\u00ednda que o contido das s\u00faas letras fala dunha relaci\u00f3n homosexual contada por Rostam Batmanglij. A canci\u00f3n extra de iTunes, \"Giant\" cont\u00e9n referencias \u00e1 canci\u00f3n de Notorious B.I.G. \"Juicy\". \"Diplomat's Son\" ten samples das canci\u00f3ns \"Hussel\" de M.I.A. e \"Pressure Drop\" de Toots and the Maytals. \"White Sky\" \u00e9 unha reminiscencia de \"Crazy Love, Vol. II\" e \"Proof\" de Paul Simon.\nLista de temas.\nCanci\u00f3ns engadidas na versi\u00f3n iTunes\nDisco extra Contra Megamelt"}
{"id": "159016", "revid": "89787", "url": "https://gl.wikipedia.org/wiki?curid=159016", "title": "Metaboloma", "text": "O metaboloma \u00e9 o conxunto completo dos metabolitos pequenos tales como os metabolitos intermedios, mol\u00e9culas de sinalizaci\u00f3n (ex: hormonas) e metabolitos secundarios que poden ser encontrados nun sistema vivo.\nCaracter\u00edsticas.\nA palabra xurdiu \u00e1 semellanza dos termos transcrit\u00f3mica e prote\u00f3mica; tal como o transcritoma e o proteoma, o metaboloma \u00e9 din\u00e1mico, mudando de segundo a segundo. A\u00ednda que o metaboloma pode ser definido, a\u00ednda non \u00e9 pos\u00edbel analizar todo o conxunto de metabolitos celulares a trav\u00e9s dun \u00fanico m\u00e9todo anal\u00edtico (ver metabol\u00f3mica). En xaneiro de 2007, cient\u00edficos da Universidade de Alberta e da Universidade de Calgary terminaran o esbozo do metaboloma humano. Estes cient\u00edficos catalogaran e caracterizaran 2.500 metabolitos, 1.200 drogas e 3.500 compo\u00f1entes alimenticios que poden ser encontrados no corpo humano."}
{"id": "159017", "revid": "1888", "url": "https://gl.wikipedia.org/wiki?curid=159017", "title": "Juan P\u00e9rez Dopico", "text": "Juan P\u00e9rez Dopico, alcumado Xan de Xenaro e Caravaca, nado no Souto Vello (Limodre, Fene) en 1917 e finado en Muras o 21 de xu\u00f1o de 1949, foi un guerrilleiro antifranquista galego.\nTraxectoria.\nCo golpe de Estado do 18 de xullo de 1936 foi obrigado a incorporarse ao ex\u00e9rcito. Desertou do ex\u00e9rcito sublevado e participou na defensa de Madrid. Foi xulgado en Ferrol por sedici\u00f3n e declarado en rebeld\u00eda. Foi detido en 1939 e condenado a morte. Foille conmutada a pena e permaneceu na prisi\u00f3n de Carabanchel ata 1945. Ao sa\u00edr traballou en ASTANO, militando no PCE. Botouse ao monte en 1946 e converteuse no xefe militar do Destacamento Segundo Vilaboy da IV Agrupaci\u00f3n do Ex\u00e9rcito Guerrilleiro de Galicia xunto a Juan Gallego Abeledo \"Comandante\". Foi reclamado polo xu\u00edz militar de Ferrol en outubro de 1948. O 21 de xu\u00f1o de 1949 foi abatido nun enfrontamento coa Garda Civil en Sil\u00e1n (Muras) con Jos\u00e9 Pedreira de la Iglesia, Juan Gallego Abeledo, Celia Gonz\u00e1lez Pernas e Josefa Escourido Cobo."}
{"id": "159023", "revid": "1131", "url": "https://gl.wikipedia.org/wiki?curid=159023", "title": "Anxo Lugilde", "text": "Anxo Lugilde Pardo, nado en Lugo en 1970, \u00e9 un xornalista galego a\u00ednda que criado en Barcelona.\nTraxectoria.\nAos cinco meses de vida trasladouse coa familia a Barcelona. En 1982 regresou a Lugo, e seis anos m\u00e1is tarde, en 1988, marchou estudar a Bilbao. Obtivo a licenciatura en Ciencias da Informaci\u00f3n pola Universidade do Pa\u00eds Vasco e tam\u00e9n a de Ciencias Pol\u00edticas pola Universidade de Santiago de Compostela. M\u00e1is tarde, xa en 2010 e nesa mesma universidade, acadar\u00eda o t\u00edtulo de Doutor en Historia Contempor\u00e1nea, cunha tese sobre a participaci\u00f3n pol\u00edtica dos emigrantes galegos.\nComo xornalista comezou a traballar en \"La Voz de Galicia\" en Lugo en 1990, e continuou posteriormente na delegaci\u00f3n de Ferrol. En 1998 pasou \u00e1 central do xornal na Coru\u00f1a, onde a partir do ano 2000, se seguindo a direcci\u00f3n de Bieito Rubido, se dedicou a facer cobertura da actividade pol\u00edtica en Galicia.\nAlterna o seu traballo como correspondente do diario catal\u00e1n \"La Vanguardia\" para Galiza e Portugal dende o ano 2005 (actualmente no seu blog \"Sen cancelas\") con colaboraci\u00f3ns en \"El Progreso\" de Lugo, \"Diario de Pontevedra\" e desde maio de 2018 coa secci\u00f3n fixa dominical \"Planeta Galicia\" en \"Praza.gal\", con artigos de an\u00e1lise pol\u00edtica.\nA s\u00faa faceta de analista pol\u00edtico levouno durante parte de 2015 a percorrer o pa\u00eds presentando o seu \u00faltimo libro \"De Beiras a Podemos. A pol\u00edtica galega nos tempos da troika\".\nVida persoal.\nEn 1988 diagnost\u00edcanlle depresi\u00f3n, enfermidade que fixo p\u00fablica en 2019. Reside en Santiago de Compostela.\nA s\u00faa compa\u00f1eira \u00e9 a tam\u00e9n xornalista Xema Aguiar."}
{"id": "159037", "revid": "785", "url": "https://gl.wikipedia.org/wiki?curid=159037", "title": "Sancho II", "text": "Sancho II pode referirse a:"}
{"id": "159038", "revid": "98629", "url": "https://gl.wikipedia.org/wiki?curid=159038", "title": "Kolding", "text": "Kolding \u00e9 unha cidade dinamarquesa situada na costa leste da pen\u00ednsula de Xutlandia.\nCaracter\u00edsticas.\n\u00c9 a s\u00e9tima cidade do pa\u00eds segundo o n\u00famero de habitantes. \u00c9 a capital do municipio de Kolding, que forma parte da rexi\u00f3n denominada Syddanmark, ambas as d\u00faas creadas o 1 de xaneiro de 2007 como parte dunha reforma territorial de todo o Estado. Tam\u00e9n forma parte da rexi\u00f3n metropolitana do leste de Xutlandia. A cidade est\u00e1 localizada ao fondo do fiorde hom\u00f3nimo."}
{"id": "159039", "revid": "6939", "url": "https://gl.wikipedia.org/wiki?curid=159039", "title": "\u00d8resund", "text": ""}
{"id": "159047", "revid": "1131", "url": "https://gl.wikipedia.org/wiki?curid=159047", "title": "Lokarri", "text": "Lokarri, \u00e9 unha organizaci\u00f3n vasca autofinanciada que funciona como un movemento social de car\u00e1cter pacifista.\nHistoria e caracter\u00edsticas.\nFoi creada no Pa\u00eds Vasco e Navarra en 2006, a partir da agrupaci\u00f3n cidad\u00e1 \"Elkarri\", fundada en 1992. Trata de promover un acordo plural as\u00ed como unha consulta popular como eixos da conciliaci\u00f3n para a resoluci\u00f3n do conflito vasco.\nCanto \u00e1 etimolox\u00eda da denominaci\u00f3n, Lokarri \u00e9 unha palabra do \u00e9uscaro que en galego significa \"aquilo que serve para unir\".\nO coordinador do movemento \u00e9 Paul R\u00edos.\nPrincipios.\nOs principios polos que se rexe poden listarse como tres:"}
{"id": "159050", "revid": "89787", "url": "https://gl.wikipedia.org/wiki?curid=159050", "title": "National Geographic People", "text": "National Geographic People, antes co\u00f1ecido como National Geographic Adventure, \u00e9 unha canle de pago que forma parte da National Geographic Channels International. Dir\u00edxese a unha audiencia nova baseando a s\u00faa programaci\u00f3n na exploraci\u00f3n, nas viaxes e historias de xente que desenvolve esas actividades. Emite para Asia, \u00c1frica e Ocean\u00eda, tam\u00e9n existen versi\u00f3ns para Italia e Francia. Ata o 1 de maio de 2007 cando se denominaba Adventure One tam\u00e9n se v\u00eda no Reino Unido e Irlanda pero nesa data substitu\u00eduse por Nat Geo Wild."}
{"id": "159052", "revid": "6939", "url": "https://gl.wikipedia.org/wiki?curid=159052", "title": "Abelardo Miguel L\u00f3pez Leira", "text": ""}
{"id": "159054", "revid": "2865", "url": "https://gl.wikipedia.org/wiki?curid=159054", "title": "Gran Premio de motociclismo da Comunidade Valenciana de 2009", "text": ""}
{"id": "159055", "revid": "3054", "url": "https://gl.wikipedia.org/wiki?curid=159055", "title": "Gran Premio de motociclismo de Indian\u00e1polis", "text": ""}
{"id": "159059", "revid": "101044", "url": "https://gl.wikipedia.org/wiki?curid=159059", "title": "Gran Premio de Motociclismo de Australia", "text": "O Gran Premio de Motociclismo de Australia de Motociclismo \u00e9 unha proba de motociclismo de velocidade que se corre en Australia desde o ano 1989 e forma parte do Campionato do Mundo de Motociclismo. A competici\u00f3n disputouse en Eastern Creek nas primeiras edici\u00f3ns, entre 1991 e 1996, e en Phillip Island o resto das ocasi\u00f3ns.\nO piloto que m\u00e1is veces ga\u00f1ou o Gran Premio de Australia na m\u00e1xima categor\u00eda \u00e9 o italiano Valentino Rossi, con cinco triunfos consecutivos entre 2001 e 2005; que xa vencera na categor\u00eda de 250cc en 1998 e 1999."}
{"id": "159062", "revid": "8354", "url": "https://gl.wikipedia.org/wiki?curid=159062", "title": "Gonzalo Rabu\u00f1al", "text": "Gonzalo Rabu\u00f1al R\u00edos, nado en Arteixo o 1 de agosto de 1984, \u00e9 un ciclista profesional galego. Debutou como profesional no ano 2007 co Xacobeo Galicia, equipo no que se mant\u00e9n.\nNa Vuelta ciclista a Espa\u00f1a 2009 conseguiu unha meritoria oitava praza na etapa con final na Serra de La Pandera, que tivo a Damiano Cunego como vencedor.\nPalmar\u00e9s.\nMaillot da monta\u00f1a na Volta ao Pa\u00eds Vasco (2010)."}
{"id": "159063", "revid": "1131", "url": "https://gl.wikipedia.org/wiki?curid=159063", "title": "Gonzalo Rabu\u00f1al R\u00edos", "text": ""}
{"id": "159064", "revid": "101044", "url": "https://gl.wikipedia.org/wiki?curid=159064", "title": "Gran Premio de Motociclismo dos Pa\u00edses Baixos", "text": "O Gran Premio de Motociclismo dos Pa\u00edses Baixos, tam\u00e9n chamado Gran Premio de Holanda (ou como TT Assen ou Dutch TT; \"TT\" significa \"Tourist Trophy\"), \u00e9 unha competici\u00f3n de motociclismo de velocidade que se celebra nos Pa\u00edses Baixos o \u00faltimo s\u00e1bado de xu\u00f1o de cada ano desde 1925. \u00c9 unha das carreiras de motociclismo m\u00e1is importantes do mundo. Desde a edici\u00f3n de 1955, o Gran Premio dos Pa\u00edses Baixos c\u00f3rrese no Circu\u00edto de Assen."}
{"id": "159066", "revid": "89787", "url": "https://gl.wikipedia.org/wiki?curid=159066", "title": "Andre Iguodala", "text": "Andre Tyler Iguodala, nado o 28 de xaneiro de 1984 en Springfield (Illinois), \u00e9 un xogador de baloncesto estadounidense que milita nos Golden State Warriors da National Basketball Association (NBA). Iguodala tam\u00e9n \u00e9 co\u00f1ecido polos alcumes \"Iggy\" ou \"O outro AI\" (aclarando este \u00faltimo ao dicir que \"AI\" son tam\u00e9n as inicias de Allen Iverson).\nTraxectoria.\nInicios.\nXogou para o seu instituto, Lanphier HS (Illinois), onde firmou medias de 23,5 puntos, 7,9 rebotes e 4,2 asistencias por partido. Estes n\u00fameros outorg\u00e1ronlle a menci\u00f3n do \"Chicago Sun-Times Player of the Year\".\nIguodala estivo na Universidade de Arizona durante d\u00faas temporadas, anotando 594 puntos totais, 409 rebotes e 95 roubos nos 62 partidos, sendo titular en 34 deles. As s\u00faas medias universitarios foron de 9.6 puntos, 6.6 rebotes e 1.53 roubos por encontro.\nNBA.\nPhiladelphia 76ers (2004-2012).\nIguodala, que pode xogar tanto de escolta tomo de aleiro, mide 1,98 metros de altura e pesa 94 quilos. Chagou \u00e1 NBA mediante o Draft, resultando a novena elecci\u00f3n do Draft da NBA de 2004, dende a Universidade de Arizona. No seu primeiro ano na liga, chegou a ser un gran xogador, terminando o ano dentro do mellor quinteto de Rookies e xogando no Rookie Challenge como titular. Nesas mesmas datas, o xogador trocou o seu dorsal, que ata agora fora o 4, polo n\u00famero 9; outorg\u00e1ndolle o anterior a Chris Webber. Posteriormente o mesmo Webber deu a co\u00f1ecer que anteriormente lle regalara un Rolex a Iguodala para que el lle dese o n\u00famero.\nNa temporada 2004-2005 foi o \u00fanico rookie en conseguir un triplo-dobre, as\u00ed como o \u00fanico que disputou os 82 partidos de liga regular como titular (m\u00e1is 5 de Playoffs). Ao ano seguinte, o que ata agora fora o seu compa\u00f1eiro de equipo, Allen Iverson, abandonou aos Sixers, e Iguodala tomou m\u00e1is importancia. Iverson volveu \u00e1 franqu\u00eda no 2009, e Iguodala xa era un dos l\u00edderes do conxunto, cunha alta capacidade atl\u00e9tica para facer mates e un impo\u00f1ente f\u00edsico.\nAo seguinte ano, 2010, a ausencia de estrelas de cara ao Mundial de Turqu\u00eda fixo que USA Basketball chamase \u00e1 s\u00faa porta. Iguodala incorporouse \u00e1s filas da selecci\u00f3n estadounidense para acudir ao Mundial, onde resultaron imbatidos nos partidos previos \u00e1s eliminatorias.\nFoi elixido por primeira vez para xogar o All-Star Game da NBA no ano 2012.\nDenver Nuggets (2012-2013).\nO 10 de agosto de 2012, Iguodala foi traspasado \u00f3s Denver Nuggets nun traspaso entre os Sixers, os Los Angeles Lakers, os Nuggets, e os Orlando Magic. Outros dos xogadores traspasados foron os All-Stars Dwight Howard e Andrew Bynum."}
{"id": "159068", "revid": "5863", "url": "https://gl.wikipedia.org/wiki?curid=159068", "title": "Minas de San Fins", "text": "As minas de San Fins son unha explotaci\u00f3n mineira localizada no lugar das Minas de San Fins, na parroquia de Vilacova no concello de Lousame.\nHistoria.\nNa d\u00e9cada de 1880 o brit\u00e1nico Thomas Winter Burbury solicitou a concesi\u00f3n para unha mina de esta\u00f1o logo de realizar algunhas prospecci\u00f3ns na comarca. O seu sobri\u00f1o, Henry Winter Burbury, seguiu facendo prospecci\u00f3ns. En 1890 aparece como propietario da concesi\u00f3n \"Phoenicia\", inscrita no rexistro da propiedade de Noia, situada en San Fins. A compa\u00f1\u00eda inglesa The San Finx Tin Mines Limited rexistrou a concesi\u00f3n mineira de esta\u00f1o \"Phoenicia\", sita no lugar de Covas dos Mouros, preto da aldea de Frox\u00e1n. Con todo, a toponimia de lugares da contorna (Fonte Ferreiros, O Agro do Forno...), leva a pensar que xa anteriormente esta fora zona de explotaci\u00f3n e fundici\u00f3n de minerais.\nDende 1933 o propietario fora Alfred Burne, que residiu na casa da xerencia constru\u00edda polos seus antecesores. Nesa etapa o mineral extra\u00eddo era principalmente o esta\u00f1o, dado que a\u00ednda non se co\u00f1ec\u00edan moitas aplicaci\u00f3ns para o volframio. At\u00e9 o remate da guerra civil a explotaci\u00f3n pasou por mans de diversos propietarios ingleses. A Mina foi nacionalizada ao rematar a guerra, pasando a ser explotada por Industrias Gallegas, unha sociedade propiedade da Fundaci\u00f3n Barri\u00e9 de la Maza dende 1941.\nA febre do \"wolfram\".\nDurante a segunda guerra mundial creceu a demanda de Alema\u00f1a e Inglaterra do volframio. A explotaci\u00f3n continuouse a partir de 1940, debido ao acordo asinado en Hendaia entre Hitler e Franco, para subministrar volframio \u00e1s f\u00e1bricas de armas alem\u00e1s. Os dep\u00f3sitos chegaron a ter trinta e d\u00faas bocas. O mineral traslad\u00e1base ata Tarago\u00f1a, na r\u00eda de Arousa, e dende al\u00ed ao porto do Carril de onde sa\u00eda en barco ata o seu destino.\nIsto provocou \u00e1 chegada \u00e1 mina de centos de traballadores, dada a situaci\u00f3n existente de miseria de posguerra. O lugar converteuse nun fervedoiro de xente. Hab\u00eda quen quedaba a durmir nas aldeas pr\u00f3ximas \u00e1s minas, traballando a nivel superficial na zona libre (\u00e1rea que non estaba inclu\u00edda na concesi\u00f3n mineira). Esta actividade, frecuentada por traballadores doutras actividades que acud\u00edan en \u00e9pocas de especial escaseza, era co\u00f1ecida como \"andar \u00e1 roubacha\" ou \"ir \u00e1s pintas\".\nO colectivo feminino formaba unha importante parte do continxente dos habitantes e traballadores das Minas, tanto das traballadoras das minas (con e sen contrato laboral), como das que se adicaban a outros traballos, como servizo dom\u00e9stico, carga de vag\u00f3ns, separaci\u00f3n e secado do mineral, augadoras ou carga de le\u00f1a.\nEn todas as \u00e9pocas de actividade mineira houbo unha alta mortalidade entre a clase obreira da zona, debido \u00e1s condici\u00f3ns de traballo con po en suspensi\u00f3n, o que provocaba a morte por silicose. Amais, hab\u00eda casos de abatementos de galer\u00edas e asasinatos por mor do estraperlo.\nDecadencia e musealizaci\u00f3n.\nA partir da d\u00e9cada de 1960, pola ca\u00edda do prezo dos minerais, foi decaendo a actividade da explotaci\u00f3n, que rematou en 1989, cando debido aos baixos prezos do volframio nos mercados internacionais, as minas quedaron definitivamente abandonadas. Xa no s\u00e9culo XXI rehabilitouse o poboado da mina, e a antiga escola foi acondicionada como museo e centro de interpretaci\u00f3n.\nRetoma da actividade.\nNo ver\u00e1n de 2012 retomouse a actividade mineira, coa extracci\u00f3n de esta\u00f1o.\nEn 2015 a mina foi mercada por Sacyr. Semanas despois volv\u00eda a actividade \u00e1 mina, que se espera estea a pleno rendemento, na extracci\u00f3n de esta\u00f1o e volframio, en 2016. Nesta primeira fase (que durar\u00e1 varios meses) o obxectivo \u00e9 preparar a mina, logo do tempo de inactividade"}
{"id": "159071", "revid": "56817", "url": "https://gl.wikipedia.org/wiki?curid=159071", "title": "Gran Premio de Motociclismo da Rep\u00fablica Surafricana", "text": "O Gran Premio de Motociclismo da Rep\u00fablica Surafricana foi unha proba de motociclismo de velocidade que formou parte do calendario do Campionato do Mundo de Motociclismo que se celebrou intermitentemente entre os anos 1983 e 2004."}
{"id": "159074", "revid": "22570", "url": "https://gl.wikipedia.org/wiki?curid=159074", "title": "Channel V Thailand", "text": "Channel [V] Thailand \u00e9 unha canle de televisi\u00f3n musical de Tailandia, dedica a s\u00faa programaci\u00f3n \u00e1 m\u00fasica internacional, arredor do 65% e \u00e1 m\u00fasica tailandesa, o restante 35%. Naceu en 1996 froito da alianza entre STAR TV, propietaria de Channel V International, e que pos\u00fae o 49% da canle tailandesa, TrueVisions, o 26% e GMM Media o 24%. A maior parte da programaci\u00f3n \u00e9 de produci\u00f3n propia coa excepci\u00f3n de America's Next Top Model e alg\u00fans programas de Channel [V] International."}
{"id": "159080", "revid": "5749", "url": "https://gl.wikipedia.org/wiki?curid=159080", "title": "Manuel Carlos Mouri\u00f1o Atanes", "text": ""}
{"id": "159084", "revid": "22570", "url": "https://gl.wikipedia.org/wiki?curid=159084", "title": "MAX Asia", "text": "MAX Asia \u00e9 unha canle de HBO que emite para diversos pa\u00edses de Asia filmes de terror, acci\u00f3n, misterio e suspense, a s\u00faa sede est\u00e1 na oficina de Time Warner Asia en Singapur.\nHistoria.\nA canle estableceuse como Cinemax Asia o 1 de xaneiro de 1992 como complementaria a HBO Asia, en 2009 adoptou o seu actual nome.\nCensura.\nA canle est\u00e1 suxeita \u00e1s leis de Singapur, pa\u00eds onde ten a s\u00faa sede e polo tanto ten que eliminar dos filmes algunhas escenas sexualmente expl\u00edcitas, tampouco pode emitir en Vietnam di\u00e1logos ou escenas que o goberno considere contrarias ao comunismo, ao Partido Comunista Vietnamita ou que segundo el terxiverse a Guerra de Vietnam e non se poden emitir filmes sexualmente expl\u00edcito nin de natureza extremadamente terror\u00edfica."}
{"id": "159091", "revid": "89787", "url": "https://gl.wikipedia.org/wiki?curid=159091", "title": "Roberto Savio", "text": "Roberto Savio, nado en Roma, \u00e9 un xornalista e doutor en Econom\u00eda italiano nacionalizado arxentino. \u00c9 co cofundador e secretario xeral de Media Watch Global. Foi un dos promotores do Foro Social Mundial; en 2010 coordinaba a Comisi\u00f3n de Comunicaci\u00f3n do seu Consello Internacional."}
{"id": "159092", "revid": "89787", "url": "https://gl.wikipedia.org/wiki?curid=159092", "title": "Prote\u00f3mica", "text": "A prote\u00f3mica \u00e9 o estudo a grande escala das prote\u00ednas, particularmente das s\u00faas estruturas e funci\u00f3ns. As prote\u00ednas son constitu\u00edntes vitais dos seres vivos, na medida en que son os principais compo\u00f1entes das v\u00edas metab\u00f3licas fisiol\u00f3xicas das c\u00e9lulas. O termo prote\u00f3mica foi primeiramente utilizado en 1997 para estabelecer unha analox\u00eda coa xen\u00f3mica, o estudo dos xenes. A palabra \"proteoma\" \u00e9 unha mestura de \"prote\u00edna\" e \"xenoma\", e foi empregada por Marc Wilkins en 1994 mentres este desenvolv\u00eda o concepto durante o seu estudo de doutoramento. O proteoma \u00e9 o conxunto total de prote\u00ednas, inclu\u00edndo aquelas que conte\u00f1en modificaci\u00f3ns. Este conxunto pode variar ao longo do tempo e de acordo con esixencias ou estreses espec\u00edficos polos cales pasa unha c\u00e9lula ou organismo."}
{"id": "159093", "revid": "5863", "url": "https://gl.wikipedia.org/wiki?curid=159093", "title": "Anthony Blake", "text": "Jos\u00e9 Luis Panizo Gonz\u00e1lez, m\u00e1is co\u00f1ecido como Anthony Blake, nado en Oviedo en 1958, \u00e9 un mentalista e ilusionista asturiano.\nTraxectoria.\nCursou os estudos de Medicina na Universidade de Oviedo, malia que a s\u00faa verdadeira vocaci\u00f3n foi sempre a maxia. Nesta disciplina, foi alumno de Thierry Malherbe, Julia Carrouthers e Augusto Carreras. \u00c9 membro da \"Psychic Entertainers Association\".\nObtivo o segundo premio en mentalismo no \"Congreso M\u00e1gico Nacional\" celebrado en Oviedo en 1987 e mais o premio ao mellor mentalista en Estoril en 1995."}
{"id": "159094", "revid": "6939", "url": "https://gl.wikipedia.org/wiki?curid=159094", "title": "Jos\u00e9 Luis Panizo Gonz\u00e1lez", "text": ""}
{"id": "159095", "revid": "89787", "url": "https://gl.wikipedia.org/wiki?curid=159095", "title": "Juan L\u00f3pez de Uralde", "text": "Juan \"Juantxo\" L\u00f3pez de Uralde, nado en Donostia en 1963, \u00e9 un activista, ecoloxista e pol\u00edtico vasco.\nTraxectoria.\nFoi Director de Greenpeace en Espa\u00f1a, organizaci\u00f3n que deixou despois dunha d\u00e9cada na direcci\u00f3n para se dedicar \u00e1 pol\u00edtica, coa fundaci\u00f3n dun partido verde denominado EQUO. Acadou sona ao ser arrestado pola polic\u00eda dinamarquesa logo de irromper nunha cea de gala da monarqu\u00eda daquel pa\u00eds, no transcurso do Cumio de Copenhaguen de 2010, para protestar contra a inoperancia dos gobernos perante o cambio clim\u00e1tico."}
{"id": "159096", "revid": "624", "url": "https://gl.wikipedia.org/wiki?curid=159096", "title": "N\u00f3mades", "text": ""}
{"id": "159097", "revid": "85894", "url": "https://gl.wikipedia.org/wiki?curid=159097", "title": "Clara Pino", "text": "Clara Pino, nada en Vigo en 1972, \u00e9 unha cantante e arpista (arpa celta) galega.\nTraxectoria.\nComezou os seus estudos de arpa da man de Rodrigo Roman\u00ed, influencia que pode observarse na s\u00faa m\u00fasica. Formou parte da banda \"Covalbl\u00fa\", coa que editou un traballo discogr\u00e1fico titulado \"Mai\".\nNa actualidade forma parte do D\u00fao Clara Pino &amp; Pablo Vidal.\nEntre os seus traballos discogr\u00e1ficos destaca \"Setesaias\", d\u00fao de arpas e voces editado por Pai M\u00fasica. Na actualidade compaxina a s\u00faa actividade musical coa docencia no ensino secundario."}
{"id": "159100", "revid": "89787", "url": "https://gl.wikipedia.org/wiki?curid=159100", "title": "Shoya Tomizawa", "text": "Shoya Tomizawa ou \u5bcc\u6ca2\u7965\u4e5f, nado en Asahi, Chiba, o 10 de decembro de 1990 e finado en Riccione, Italia, o 5 de setembro de 2010, foi un piloto xapon\u00e9s de motociclismo.\nTraxectoria.\nTomizawa empezou a competir en 1994 e no 2001 pasou \u00e1s minimotos. En 2006 debutou na categor\u00eda de 125cc como convidado no Gran Premio do Xap\u00f3n. Ao ano seguinte volveu a participar nesa carreira como invitado, terminando na 22\u00aa posici\u00f3n. En 2008 debutou na categor\u00eda de 250cc de novo no Gran Premio do Xap\u00f3n acabando 14\u00ba. Rematou a temporada en 26\u00aa posici\u00f3n con 2 puntos. Durante estes anos tam\u00e9n participou nos campionatos xaponeses de 125 e 250, acadando o 2\u00ba posto en 125 en 2006 e en 250 en 2008.\nNo 2009 disputou toda temporada de 250 co equipo Honda, terminando 17\u00ba con 32 puntos. Esa temporada viuse obrigado a perder o Gran Premio de Indian\u00e1polis por mor dunha lesi\u00f3n.\nEn 2010 participou na nova categor\u00eda de Moto2 co equipo Technomag-CIP, compartido co su\u00edzo Dominique Aegerter. Pasou \u00e1 historia ao ga\u00f1ar a primeira carreira da temporada en Qatar. Tam\u00e9n conseguiu a \"pole\" e a segunda posici\u00f3n no Espa\u00f1a.\nMorte.\nFaleceu o 5 de setembro de 2010, \u00e1s 14:20 hora local, logo dun accidente que sufriu durante o Gran Premio de San Marino na categor\u00eda de Moto2. Tomizawa, que foi trasladado ao hospital de Riccione logo de ser atendido na cl\u00ednica do circu\u00edto, caeuse durante a carreira e foi atropelado por Scott Redding e Alex De Angelis que o segu\u00edan a m\u00e1is de 200Km/h, sen poder esquivalo caus\u00e1ndolle m\u00faltiples traumatismos no cranio, t\u00f3rax e zona abdominal, ademais de hemorraxias internas."}
{"id": "159101", "revid": "23204", "url": "https://gl.wikipedia.org/wiki?curid=159101", "title": "Francesco Cossiga", "text": "Francesco Cossiga, nado en Sassari o 26 de xullo de 1928 e finado o 17 de agosto de 2010, foi un pol\u00edtico sardo, que chegou a ser presidente da Rep\u00fablica italiana entre 1985 e 1992.\nTraxectoria.\nMocidade.\nFrancesco Cossiga naceu nunha familia burguesa de Sassari en 1928. Estudante precoz, licenciouse en Dereito con s\u00f3 dezanove anos. Aos dezasete afiliouse \u00e1 secci\u00f3n sassaresa da Democracia Cristi\u00e1 e na Federaci\u00f3n Universitaria Cat\u00f3lica Italiana (FUCI), onde ocupou cargos de relevancia. Nos anos cincuenta, ao tempo que consegu\u00eda a s\u00faa c\u00e1tedra de dereito constitucional, iniciou a s\u00faa carreira pol\u00edtica dando un golpe de leme no control da Democracia Cristi\u00e1 de Sarde\u00f1a, no que se co\u00f1eceu co nome de giovani turchi (mozos turcos). En 1958 \u00e9 elixido deputado e en 1966 pasou a desempe\u00f1ar o cargo de subsecretario de estado de Defensa no terceiro goberno do democristi\u00e1n Aldo Moro. Dende novembro de 1974 a febreiro de 1976 foi ministro de Administraci\u00f3ns p\u00fablicas no cuarto goberno de Moro e o 12 de febreiro dese ano accede ao cargo de ministro de Interior.\nNo goberno.\nEntre as s\u00faas actuaci\u00f3ns como ministro de Interior figurou o env\u00edo de tropas blindadas para calmar os disturbios entre estudantes e forzas da orde en Bolo\u00f1a (1977), reformou os servizos secretos e creou corpos especiais para a polic\u00eda e para os \"carabinieri\". En marzo de 1978 as Brigade Rosse secuestran o presidente do goberno Aldo Moro, e Cossiga dirixe o gabinete de crise inicial. Tam\u00e9n contin\u00faa no posto de ministro do interior baixo o cuarto e o quinto goberno de Giulio Anddreotti. Por\u00e9n, cando aparece o cad\u00e1ver de Moro na r\u00faa Michelangelo Caetani de Roma, Cossiga dimite de todos os seus cargos.\nO 4 de agosto de 1979 \u00e9 nomeado presidente do goberno, cargo no que permanece 14 meses, ata outubro de 1980, cando se ve obrigado a dimitir tras filtrarse que axudara ao fillo dun amigo, perseguido por terrorismo, a escapar da polic\u00eda. Despois dun tempo afastado da pol\u00edtica, en 1983 \u00e9 elixido senador, e seguidamente presidente do Senado.\nPresidente da Rep\u00fablica.\nEn 1985 conv\u00e9rtese no oitavo presidente da Rep\u00fablica Italiana, ao suceder a Sandro Pertini. Por primeira vez na historia chegaba ao cargo un presidente elixido na primeira volta polo parlamento (752 votos de 977 posibles): Cossiga recibiu os apoios da l\u00f3xica Democracia Cristi\u00e1, pero tam\u00e9n do PSI, PCI, PRI, PLI, PSDI e Sinistra indipendente.\nSe ben o seu primeiro mandato (1985-1989) foi discreto como correspond\u00eda \u00e1s funci\u00f3ns garantistas do cargo de presidente da Rep\u00fablica, no segundo per\u00edodo, entre 1989 e 1992, tivo un maior grao de intervenci\u00f3n na vida pol\u00edtica. Durante este segundo per\u00edodo, Cossiga viuse implicado en varias pol\u00e9micas. A m\u00e1is importante foi o seu envolvemento na trama Gladio, a rama italiana da rede de espionaxe Stay Behind Net, promovida pola CIA nos pa\u00edses da OTAN durante a guerra fr\u00eda. Gladio, que tivo ao seu mando a Cossiga cando foi subsecretario de Defensa, espiou entre outras cousas as acci\u00f3ns do Partido Comunista Italiano.\nDimitiu a dous meses de que rematase o seu mandato, en abril de 1992, e foi substitu\u00eddo temporalmente polo daquela presidente do Senado, Giovanni Spadolini.\nSenador vitalicio.\nO feito de ser presidente da Rep\u00fablica gar\u00e1ntelle o paso ao posto de senador con car\u00e1cter vitalicio. Nese momento, e durante a fonda crise que afecta a Democracia Cristi\u00e1, Cossiga impulsa en 1998 a creaci\u00f3n dunha nova formaci\u00f3n, a UDR coa intenci\u00f3n de constitu\u00edr unha alternativa de centro que agrupase as dispersas forzas dos democristi\u00e1ns. A UDR consegue as adhesi\u00f3ns dos Cristi\u00e1ns Dem\u00f3cratas Unidos de Rocco Buttiglione e de Clemente Mastella, e tam\u00e9n dunha escisi\u00f3n do Centro Cristi\u00e1n Democr\u00e1tico.\nCando Rifondazione comunista fai caer o primeiro goberno de Romano Prodi, Cossiga e a s\u00faa formaci\u00f3n foron determinantes para que se puidese formar o primeiro goberno D'Alema. En 2000 a UDR dis\u00f3lvese e pasa a integrarse na UDEUR de Clemente Mastella, e Cossiga pasa a ocupar unha posici\u00f3n marxinal na escena pol\u00edtica italiana. En 2002 anunciou a s\u00faa dimisi\u00f3n como senador vitalicio, se ben non chegou a presentala, anuncio que repetiu en 2005 sen tampouco levalo a termo. Colaborador de xornais, a s\u00faa m\u00e1xima intervenci\u00f3n pol\u00edtica foi o apoio ao segundo goberno Prodi en 2006 e ao goberno Berlusconi en 2008, as\u00ed como a presentaci\u00f3n en 2006 dunha iniciativa lexislativa para a reforma das instituci\u00f3ns pol\u00edticas sardas e o reco\u00f1ecemento dunha naci\u00f3n sarda.\nVida persoal.\nCasado \u2013obtivo a anulaci\u00f3n polo Tribunal da Rota logo de 33 anos de matrimonio\u2014, sufriu diversos per\u00edodos depresivos ao longo da s\u00faa carreira pol\u00edtica. O 9 de agosto de 2010 ingr\u00e9sano cunha crise respiratoria, e morre o 17 de agosto ao sum\u00e1rselle \u00e1 insufficiencia respiratoria un episodio card\u00edaco. Os funerais celebr\u00e1ronse en primeiro lugar na Basilica di San Carlo al Corso en Roma e despois na Igrexa de San Xos\u00e9, en Sassari, onde ademais foi soterrado, no camposanto monumental da cidade, non lonxe da campa doutro pol\u00edtico democristi\u00e1n sardo, Antonio Segni.\nEra radioafeccionado, e mantivo esta afecci\u00f3n tam\u00e9n cando viv\u00eda nas residencias oficiais do presidente do goberno e de presidente da Rep\u00fablica."}
{"id": "159102", "revid": "98629", "url": "https://gl.wikipedia.org/wiki?curid=159102", "title": "Alejandro Febrero Lorenzo", "text": "Alejandro Febrero Lorenzo, nado en Madrid o 25 de febreiro de 1925 e finado o 13 de agosto de 2010, foi un nadador ol\u00edmpico espa\u00f1ol que habitou a maior parte da s\u00faa vida na cidade de Vigo, onde formou parte de varios clubs deportivos.\nTraxectoria.\nO seu fito m\u00e1is salientable foi a inclusi\u00f3n no equipo ol\u00edmpico que competiu na cidade de Londres en 1948. Tam\u00e9n foi o primeiro en cruza-la R\u00eda de Vigo a nado.\nEn 1944 incorporouse coma nadador ao Club Mar\u00edtimo de Vigo, nese ano participou nos campionatos galegos na proba de 1500 metros libres, obtendo un tempo de 25,33',08. En 1945, xa trala integraci\u00f3n do seu club no N\u00e1utico de Vigo, mellorou o seu rexistro na devandita proba a 23,01'09, progresi\u00f3n que continuar\u00eda en 1946 con medio minuto menos, 22,25',04, sendo o mellor dos nadadores galegos. No Campionato de Espa\u00f1a da cidade de As Palmas de Gran Canaria obtivo a segunda praza en 400 metros libres, e en 1500 metros libres mellorou a s\u00faa marca a 21,12',07, polo que foi seleccionado para os Xogos Ol\u00edmpicos de 1948 en Londres, primeiros en organizarse despois da segunda guerra mundial.\nFoi quinto clasificado na primeira eliminatoria de 400 metros libres, e cuarto clasificado na terceira eliminatoria de 1500 metros cunha marca de 21,15',27 pr\u00f3xima ao seu mellor rexistro, ficando na s\u00e9tima posici\u00f3n entre 39 nadadores."}
{"id": "159109", "revid": "89787", "url": "https://gl.wikipedia.org/wiki?curid=159109", "title": "Heat 1X Tycho Brahe", "text": "Heat-1X-Tycho-Brahe \u00e9 a denominaci\u00f3n dada ao primeiro foguete espacial contru\u00eddo de maneira voluntaria e sen \u00e1nimo de lucro (financiado con doaz\u00f3ns e sponsors) que pretend\u00eda alcanzar unha altura de 30 quil\u00f3metros o 5 de setembro de 2010, obxectivo fallado na primeira tentativa, na illa de Bornholm, a causa dunha mala conexi\u00f3n el\u00e9ctrica.\nHistoria e caracter\u00edsticas.\nTr\u00e1tase dunha iniciativa privada a cargo dos enxe\u00f1eiros Peter Madsen e Kristian von Bengtson, que soamente contou cun orzamento de 300.000 coroas, algo m\u00e1is de 40.000 euros. A construci\u00f3n correu a cargo deles, as\u00ed como o financiamento, para o cal se valeron de patrocinadores e doaz\u00f3ns.\nO foguete ti\u00f1a unha lonxitude de 9 metros e un peso de 1,6 toneladas. O nome v\u00e9nlle en homenaxe a Tycho Brahe, figura destacada da astronom\u00eda dinamarquesa grazas a, entre outras cousas, as s\u00faas observaci\u00f3n de supernova 1572."}
{"id": "159112", "revid": "92340", "url": "https://gl.wikipedia.org/wiki?curid=159112", "title": "Jos\u00e9 Antonio Franco Taboada", "text": "Jos\u00e9 Antonio Franco Taboada, nado na Coru\u00f1a o 25 de xullo de 1944 \u00e9 un arquitecto, profesor e escritor galego.\nTraxectoria.\nObtivo o t\u00edtulo de Arquitecto en 1969 pola Escola T\u00e9cnica Superior de Arquitectura de Madrid.\nFoi director da Escola T\u00e9cnica Superior de Arquitectura da Coru\u00f1a dende a s\u00faa fundaci\u00f3n no ano 1975 ata o ano 1986.\n\u00c9 director do Departamento de Representaci\u00f3n e Teor\u00eda Arquitectonicas da Universidade da Coru\u00f1a dende a s\u00faa creaci\u00f3n."}
{"id": "159114", "revid": "6939", "url": "https://gl.wikipedia.org/wiki?curid=159114", "title": "Santiago Catal\u00e1n Tob\u00eda", "text": ""}
{"id": "159117", "revid": "89787", "url": "https://gl.wikipedia.org/wiki?curid=159117", "title": "O gran caderno", "text": "O gran caderno (t\u00edtulo orixinal en franc\u00e9s Le Grand Cahier) \u00e9 unha novela de Agota Kristof publicada en 1986. Foi traducida ao galego por Marga Rodr\u00edguez Marcu\u00f1o e publicada por Edici\u00f3ns Xerais en 2000.\nTrama.\nNa Gran Vila a guerra est\u00e1 a facer estragos. Unha muller marcha ao campo cos seus dous fillos xemelgos para que queden na casa da Avoa. Esta rec\u00edbeos sen ganas, logo de que a filla non a visitase nin escribise durante anos. Con todo, aprenden a convivir os tres xuntos co fr\u00edo, a fame e a crueldade coti\u00e1 nun pa\u00eds devastado.\nEntre os tres traballan a terra e cr\u00edan gando. A Avoa comercia na Pequena Vila, situada a uns quil\u00f3metros da aldea, cos produtos obtidos. Os nenos fanse amigos de Bico de Lebre, unha rapaza veci\u00f1a maior ca eles. Un d\u00eda, chega unha rapaza co seu av\u00f3, e este p\u00eddelle \u00e1 Avoa que se faga cargo dela. A rapaza, adolescente, faise pasar por curm\u00e1 dos rapaces.\nCando os ataques pola zona son m\u00e1is duros, chega a nai dos rapaces cun novo beb\u00e9 e p\u00eddelles que marchen con ela ao estranxeiro. Eles non queren, e tras discutiren, marcha nun jeep do ex\u00e9rcito cun oficial. Pero mentres escapan, un ob\u00fas cae no xard\u00edn e mata a muller e o beb\u00e9. Os rapaces sot\u00e9rranas no propio xard\u00edn. Cando chegan os soldados \"Libertadores\" violan as mulleres (entre elas Bico de Lebre, que acaba morta desangrada, e a s\u00faa avoa) e saquean os comercios.\nO ex\u00e9rcito dos Libertadores imp\u00f3n a s\u00faa cultura e a s\u00faa pol\u00edtica. P\u00e9chanse as fronteiras. O pai dos rapaces, xornalista, p\u00eddelles axuda para marchar ao estranxeiro. Eles levan adiante un plan ben coidado. O pai morre ao pisar unha mina, e un dos irm\u00e1ns cruza a fronteira detr\u00e1s del.\nNarraci\u00f3n.\nO modo en que a autora escribiu a novela aparece reflectido na propia narraci\u00f3n. O \"caderno\" \u00e9 escrito polos rapaces, que se propo\u00f1en redactar coa maior obxectividade posible os seus descubrimentos, aprendizaxes e vivencias.\nEdici\u00f3n galega.\nA traduci\u00f3n ao galego de Marga Rodr\u00edguez Marcu\u00f1o foi publicada por Edici\u00f3ns Xerais en xu\u00f1o de 2000 na colecci\u00f3n As Literatas (dirixida por Mar\u00eda Xos\u00e9 Queiz\u00e1n) en formato de peto. Conta cun limiar da tradutora sobre a autora e maila s\u00faa obra."}
{"id": "159120", "revid": "101044", "url": "https://gl.wikipedia.org/wiki?curid=159120", "title": "Gran Premio de Motociclismo de Catalu\u00f1a", "text": "O Gran Premio de Motociclismo de Catalu\u00f1a, \u00e9 unha proba de motociclismo de velocidade de que se celebra en Catalu\u00f1a desde 1996 e forma parte do Campionato do Mundo de Motociclismo. C\u00f3rrese no circu\u00edto de Catalu\u00f1a.\nHistoria e caracter\u00edsticas.\nSubstitu\u00edu en 1996 ao Gran Premio de Motociclismo de Europa, que xa se vi\u00f1a correndo no mesmo circu\u00edto, dentro do calendario do Campionato do Mundo de Motociclismo."}
{"id": "159121", "revid": "1505", "url": "https://gl.wikipedia.org/wiki?curid=159121", "title": "\u00c1ngel Basanta", "text": "\u00c1ngel Basanta, nado o 24 de marzo de 1950 en Crecente (A Pastoriza) en 1950, \u00e9 un cr\u00edtico literario galego.\nTraxectoria.\nFoi profesor da Universidade de Santiago de Compostela entre os anos 1973 e 1976, e dende ese ano \u00e9 Catedr\u00e1tico de Literatura Espa\u00f1ola en Madrid. Como cr\u00edtico literario colaborou semanalmente no Cultural do diario \"ABC\", de 1987 a 1998, ano no que pasou a ocuparse da cr\u00edtica literario para \"El Mundo\".\nDirixiu as\u00ed mesmo a \"Biblioteca B\u00e1sica de Literatura\" da Editorial Anaya e mais a colecci\u00f3n de textos escolares \"Nueva Biblioteca Did\u00e1ctica Anaya\"."}
{"id": "159122", "revid": "22570", "url": "https://gl.wikipedia.org/wiki?curid=159122", "title": "Gran Premio de Motociclismo de Europa", "text": "O Gran Premio de Motociclismo de Europa, era unha proba de motociclismo de velocidade que se celebrou en Espa\u00f1a entre os anos 1991 e 1995 que formou parte do Campionato do Mundo de Motociclismo.\nHistoria e caracter\u00edsticas.\nEngadiuse en 1991 ao calendario do Campionato do Mundo como complemento do Gran Premio de Motociclismo de Espa\u00f1a, aproveitando o \u00e9xito dos pilotos espa\u00f1ois (moitos deles catal\u00e1ns) en dita especialidade e n\u00famero de seguidores do campionato en Espa\u00f1a. A edici\u00f3n de 1991 correuse no Circu\u00edto do Jarama, e as posteriores no Circu\u00edto de Catalu\u00f1a. Foi substitu\u00eddo polo Gran Premio de Motociclismo de Catalu\u00f1a en 1996.\nO estadounidense Wayne Rainey venceu tres veces consecutivas en 500cc, o italiano Luca Cadalora acadou nesta proba unha vitoria en 500cc e d\u00faas en 250cc e o seu paisano Max Biaggi venceu tres veces consecutivas en 250cc."}
{"id": "159128", "revid": "89787", "url": "https://gl.wikipedia.org/wiki?curid=159128", "title": "Alfonso Armada Rodr\u00edguez", "text": "Alfonso Armada Rodr\u00edguez, nado en Vigo o 12 de setembro de 1958, \u00e9 un xornalista e escritor galego en lingua castel\u00e1 e en lingua galega.\nTraxectoria.\nLicenciado en xornalismo pola Universidade Complutense de Madrid e en interpretaci\u00f3n pola Real Escuela Superior de Arte Dram\u00e1tico de Madrid. Foi correspondente para \u00c1frica de \"El Pa\u00eds\" e subdirector da revista \"Teatra\". Dirixiu a compa\u00f1\u00eda de teatro Koyaanisqatsi, coa que estreou varias obras da s\u00faa autor\u00eda. Participou como actor na curtametraxe \"Os paxaros morren no aire\" (1977) e na longametraxe \"Eu, o tolo\" (1979) de Chano Pi\u00f1eiro. Foi durante seis anos correspondente de \"ABC\" en Nova York."}
{"id": "159130", "revid": "785", "url": "https://gl.wikipedia.org/wiki?curid=159130", "title": "Neira", "text": "O top\u00f3nimo galego Neira pode referirse a:\nAmais, como apelido pode referirse a:"}
{"id": "159133", "revid": "5863", "url": "https://gl.wikipedia.org/wiki?curid=159133", "title": "A d\u00faas bandas", "text": "A d\u00faas bandas foi un programa de debate da Televisi\u00f3n de Galicia moderado por Manuel Fern\u00e1ndez Areal que se emitiu na tempada 1986-1987. Ao longo de trinta minutos dous convidados: pol\u00edticos, profesores de universidade, escritores; con posturas diferentes debat\u00edan sobre temas de actualidade."}
{"id": "159134", "revid": "56817", "url": "https://gl.wikipedia.org/wiki?curid=159134", "title": "Alfonso Armada", "text": "O nome de Alfonso Armada pode referirse a:"}
{"id": "159136", "revid": "89787", "url": "https://gl.wikipedia.org/wiki?curid=159136", "title": "Amadeus", "text": "Amadeus \u00e9 un filme estadounidense dirixido por Milo\u0161 Forman estreado en 1984. Escrito por Peter Shaffer a partir da obra de teatro \"Amadeus\" (1979), nel n\u00e1rrase a vida de Wolfgang Amadeus Mozart dende a perspectiva do seu rival, o compositor Antonio Salieri. A historia est\u00e1 ambientada en Viena, Austria, durante a segunda metade do s\u00e9culo XVIII.\nO filme foi nomeado a 53 premios, recibindo 40, entre os cales destacan oito premios Oscar (inclu\u00edndo mellor filme), catro BAFTAS, catro Globos de Ouro, e o premio Directors Guild of America."}
{"id": "159137", "revid": "1888", "url": "https://gl.wikipedia.org/wiki?curid=159137", "title": "Rubill\u00f3n", "text": ""}
{"id": "159138", "revid": "85894", "url": "https://gl.wikipedia.org/wiki?curid=159138", "title": "Rubill\u00f3n, Ba\u00edste, Avi\u00f3n", "text": "Rubill\u00f3n \u00e9 un lugar da parroquia de Ba\u00edste no concello ourens\u00e1n de Avi\u00f3n, na comarca do Ribeiro. Segundo o INE e do IGE en 2011 ti\u00f1a 68 habitantes (34 homes e 34 mulleres), dous menos ca en 2010 (33 homes e 33 mulleres). Segundo o IGE en 2009 ti\u00f1a 67 habitantes (35 homes e 32 mulleres), 27 menos ca en 1999.\nA aldea ten numerosas vivendas de construci\u00f3n recente, propiedade de emigrantes retornados de M\u00e9xico. A s\u00faa arquitectura contrasta coas casas vellas de construci\u00f3n popular, moitas delas en situaci\u00f3n de abandono.\nNeste lugar e mais no de Ba\u00edste rodou Chano Pi\u00f1eiro a curtametraxe \"Mamasunci\u00f3n\" en 1984."}
{"id": "159139", "revid": "85894", "url": "https://gl.wikipedia.org/wiki?curid=159139", "title": "Cabrais, Ribasieira, Porto do Son", "text": "Cabrais \u00e9 un lugar da parroquia de Ribasieira no concello coru\u00f1\u00e9s de Porto do Son, na comarca de Noia. Segundo o padr\u00f3n municipal (INE 2020) ten 13 habitantes (5 homes e 8 mulleres)."}
{"id": "159140", "revid": "1888", "url": "https://gl.wikipedia.org/wiki?curid=159140", "title": "Cabrais", "text": ""}
{"id": "159141", "revid": "89787", "url": "https://gl.wikipedia.org/wiki?curid=159141", "title": "Dani Rovira", "text": "Daniel Rovira de Rivas, co\u00f1ecido artisticamente como Dani Rovira, nado en M\u00e1laga o 1 de novembro de 1980, \u00e9 un monologuista e actor espa\u00f1ol.\nTraxectoria.\nDeuse a co\u00f1ecer realizando mon\u00f3logos na canle de televisi\u00f3n Paramount Comedy, e chegou a participar en diversos programas a nivel nacional, coma o co\u00f1ecido \"Buenafuente\".\nEstr\u00e9ase na gran pantalla en 2014 coa comedia \"Ocho apellidos vascos\", do director Emilio Mart\u00ednez-L\u00e1zaro. Desde o mesmo ano \u00e9 Juan na serie \"B&amp;b, de boca en boca\". En 2015 roda o seu segundo filme, secuela do primeiro, co mesmo director \"Ocho apellidos catalanes\".\nRadio.\nDurante dous anos colaborou no programa \"Abierto hasta las 2\" (Radio Nacional de Espa\u00f1a)."}
{"id": "159144", "revid": "23204", "url": "https://gl.wikipedia.org/wiki?curid=159144", "title": "CNBC Asia", "text": "CNBC Asia \u00e9 unha canle de informaci\u00f3n financeira filial da NBC Universal, constit\u00fae o servizo para Asia e Ocean\u00eda da Consumer News and Business Channel (CNBC). Os seus programas pres\u00e9ntanse desde Singapur e Sidney e conta con oficinas en Toquio e Hong Kong.\nHistoria.\nA canle lanzouse o 1 de xaneiro de 1994 como canle irm\u00e1 da NBC Asia e con sede en Hong Kong, durante os primeiros anos ti\u00f1a poucos programas orixinais, ou ben eran versi\u00f3ns dos da CNBC, como \"The Money Wheel\" ou eran directamente programas da CNBC ou CNBC Europe en directo ou en redifusi\u00f3n. O 1 de xu\u00f1o de 1997 a NBC e Dow Jones &amp; Company anunciaron a fusi\u00f3n das s\u00faas canles de noticias financeiras, o que resultou na uni\u00f3n en febreiro de 1998 da CNBC Asia con Asia Business News (ABN) con sede en Singapur co nome de CNBC Asia Business News pero aos poucos meses volveu ao nome de CNBC Asia. A canle resultado da fusi\u00f3n ti\u00f1a unha maior\u00eda de programas e persoal procedente da ABN. En 1998 engadiu \u00e1 s\u00faa programaci\u00f3n \"CNBC Sports\" nas tardes das fins de semana e episodios de \"The Tonight Show with Jay Leno\" e\" Late Night with Conan O'Brien\" e estableceu programas rexionais. O 31 de decembro de 2005 a NBC volveu a controlar totalmente a canle. Parte da s\u00faa programaci\u00f3n em\u00edtea en directo a CNBC World e alg\u00fan programa tam\u00e9n pola madrugada na CNBC Europe."}
{"id": "159148", "revid": "1131", "url": "https://gl.wikipedia.org/wiki?curid=159148", "title": "Gran Premio de Motociclismo de Italia", "text": "O Gran Premio de Motociclismo de Italia \u00e9 unha proba de motociclismo de velocidade que se corre desde o ano 1949 en Italia. Forma parte do calendario do Campionato do Mundo de Motociclismo desde a s\u00faa primeira temporada e de xeito ininterrompido.\nA primeira carreira correuse no Autodromo Nazionale Monza ata 1979 (ag\u00e1s en 1969, que se correu en Imola). A sede comezou a alternarse entre Monza, Imola, Mugello e Misano ata 1993. Desde o Gran Premio de Italia de 1994, a carreira cel\u00e9brase en Mugello. Por mor da disputa entre os distintos circu\u00edtos italianos, para celebrar o mundial de motociclismo, creouse o Gran Premio de Motociclismo de San Marino en 1981."}
{"id": "159150", "revid": "85894", "url": "https://gl.wikipedia.org/wiki?curid=159150", "title": "Jos\u00e9 Neira Fern\u00e1ndez", "text": "Jos\u00e9 Neira Fern\u00e1ndez, O Neira, nado en Mera de Arriba (Ortigueira) en 1909, foi un guerrilleiro antifranquista galego.\nTraxectoria.\nTraballou de ferreiro en Cu\u00ed\u00f1a e pertenceu ao Sindicato xeral de proletarios de San Clodio da CNT. Escapou ao monte, onde xa estaba fuxido o seu irm\u00e1n Amandino Neira, ao ser mobilizada a s\u00faa quinta en 1937. O 1 de xu\u00f1o de 1939 a Garda Civil e tropas do ex\u00e9rcito procedentes de Ferrol rodearon a cova de Montemeao onde estaba acubillado co seu irm\u00e1n Amandino e Modesto Villar \u00cdnsua; Amandino e Modesto morreron polos disparos e Jos\u00e9, ferido nunha man, consegue sa\u00edr do cerco grazas a colaboraci\u00f3n dun grupo de soldados sitiadores. O 18 de xullo de 1939 os seus pais, d\u00faas irm\u00e1s, a s\u00faa muller e varios veci\u00f1os foron deportados a Herrera del Pisuerga acusados de colaborar cos fuxidos; Gloria Giz Castro, a moza de Amandino, foi encarcerada na prisi\u00f3n de Ferrol. Ao conseguir organizar ao fuxidos das comarcas de Viveiro e Ortegal, converteuse no l\u00edder do primeiro grupo de guerrillas estable en Galicia, que se co\u00f1eceu como Grupo Neira, composto maioritariamente por anarquistas.\nTras ser xulgado e declarado en rebeld\u00eda, desapareceu en 1944 sen saberse o seu paradoiro. Varias fontes afirman que foi eliminado por Jos\u00e9 Castro, militante comunista, cando o PCE pretendeu facerse co control do movemento guerrilleiro. Foi substitu\u00eddo polo comunista asturiano Marcelino Rodr\u00edguez Fern\u00e1ndez \"Marrofer\", que deu paso ao control do movemento guerrilleiro polo PCE."}
{"id": "159157", "revid": "1888", "url": "https://gl.wikipedia.org/wiki?curid=159157", "title": "Federaci\u00f3n de Guerrillas de Galicia-Le\u00f3n", "text": ""}
{"id": "159158", "revid": "43327", "url": "https://gl.wikipedia.org/wiki?curid=159158", "title": "Amadeus (hom\u00f3nimos)", "text": "Amadeus pode referirse a:"}
{"id": "159159", "revid": "85894", "url": "https://gl.wikipedia.org/wiki?curid=159159", "title": "Sobreira de Abaixo, Fornas, Chantada", "text": "Sobreira de Abaixo \u00e9 un lugar da parroquia de Fornas no concello lugu\u00e9s de Chantada, na comarca de Chantada. Segundo o IGE, en 2009 ti\u00f1a 56 habitantes (26 homes e 30 mulleres), o que sup\u00f3n unha diminuci\u00f3n con respecto ao ano 1999 cando ti\u00f1a 72 habitantes.\nEconom\u00eda.\nSobreira de Abaixo est\u00e1 constitu\u00eddo por cinco casas de campo, cada unha coas s\u00faas terras. A actividade orixinal era a labranza e o autoconsumo ademais da venda de leite e carne de vac\u00fan principalmente. As terras son ricas e dedicadas fundamentalmente a prader\u00eda, tam\u00e9n abundan as carballeiras e hai algo de forraxes principalmente millo.\nEn Sobreira de Abaixo est\u00e1n as instalaci\u00f3ns de ICOS, sociedade cooperativa dedicada \u00e1 actividade agraria principalmente, a\u00ednda que ultimamente est\u00e1 transvasando as s\u00faas competencias.\nFestas.\nNa actualidade este \u00e9 o lugar de celebraci\u00f3n da \"Festa da Empanada\" durante as festas patronais da vila no mes de agosto.\nAs festas do lugar son en maio na honra da Virxe de Lourdes as\u00ed como da s\u00faa parroquia San San Cristovo de Fornas, estas festas seguen o patr\u00f3n das festas de campo e son principalmente para reuni\u00f3ns familiares a\u00ednda que na actualidade perc\u00edbese un declive deste costume."}
{"id": "159160", "revid": "89787", "url": "https://gl.wikipedia.org/wiki?curid=159160", "title": "Gran Premio de Motociclismo da Comunidade Valenciana", "text": "O Gran Premio de Motociclismo da Comunidade Valenciana (en valenciano: \"Gran Premio de la Comunitat Valenciana\") \u00e9 unha proba de motociclismo de velocidade que se corre no Circu\u00edto Ricardo Tormo de Cheste desde o ano 1999 formando parte do calendario do Campionato do Mundo de Motociclismo. \u00c9 a cuarta carreira de dita competici\u00f3n que se celebra en Espa\u00f1a, xunto co Gran Premio de Motociclismo de Espa\u00f1a, o Gran Premio de Motociclismo de Catalu\u00f1a e o Gran Premio de Motociclismo de Arag\u00f3n \u00e1 s\u00faa presenza no mundial est\u00e1 asegurada como m\u00ednimo ata o 2016 grazas ao acordo alcanzado entre a Generalitat Valenciana e Dorna."}
{"id": "159164", "revid": "98629", "url": "https://gl.wikipedia.org/wiki?curid=159164", "title": "Mesotelioma", "text": "O mesotelioma \u00e9 un cancro de pericardio, a estrutura que recobre o coraz\u00f3n. O mesotelioma prod\u00facese por proliferaci\u00f3n de tecidos an\u00f3malos, con elevadas mutaci\u00f3ns xen\u00e9ticas. As c\u00e9lulas derivan do mesotelio, tecido normal que constit\u00fae o pericardio.\nFactores de risco.\nO principal factor de risco deste cancro \u00e9 o asbesto, substancia derivada da industria. A exposici\u00f3n cr\u00f3nica a este material incrementa notablemente o risco de padecer esta enfermidade, as\u00ed como outras substancias derivadas do carb\u00f3n.\nS\u00edntomas.\nOs s\u00edntomas son variados pero pouco espec\u00edficos. Abranguen:\nEn moitos casos, os tratamentos cir\u00farxicos e quimioterap\u00e9uticos serven para reducir a masa tumoral e paliar os s\u00edntomas.\nCausas.\nA causa principal do mesotelioma \u00e9 a exposici\u00f3n ao amianto. O amianto empr\u00e9gase en diversas industrias dende o s\u00e9culo XIX. O m\u00e1ximo uso ocorreu na d\u00e9cada dos 40 do s\u00e9culo XX, durante a segunda guerra mundial. A mediados dos 70 e dos 80 existiu unha incidencia de mesotelioma moi superior ao habitual, debida \u00e1 exposici\u00f3n previa ao amianto hab\u00eda 30 ou 40 anos. Os diversos estudos buscaron un nivel de exposici\u00f3n m\u00ednimo baixo o cal non hai incremento do risco, sen atopalo.\nO risco increm\u00e9ntase de xeito lineal canto maior sexa a exposici\u00f3n a tal material. Non obstante, exposici\u00f3ns de apenas 1 a 3 meses tam\u00e9n incrementan o risco."}
{"id": "159165", "revid": "6466649", "url": "https://gl.wikipedia.org/wiki?curid=159165", "title": "Hugo Garc\u00eda", "text": "Hugo Garc\u00eda Lagoas, nado en Ourense o 6 de xullo de 1989, \u00e9 un futbolista galego Xoga de dianteiro centro e o seu actual equipo \u00e9 o Club Deportivo Lal\u00edn.\nTraxectoria.\nFormouse na canteira do Real Madrid e do Real Valladolid ata chegar \u00e1 canteira do Deportivo da Coru\u00f1a onde chegou a xogar no Deportivo da Coru\u00f1a B e onde foi convocado para o primeiro equipo en ocasi\u00f3ns por Miguel \u00c1ngel Lotina, a\u00ednda que non chegou a debutar.\nNa tempada 2010\u201311 fichou polo C\u00e1diz CF, en Segunda Divisi\u00f3n B.\nNa tempada 2011\u201312 fichou polo CD Castell\u00f3n, en Terceira Divisi\u00f3n.\nNa tempada 2012\u201313 fichou polo CCD Cerceda, en Terceira Divisi\u00f3n.\nNa tempada 2013\u201314 fichou pola UD Barbad\u00e1s, en Terceira Divisi\u00f3n."}
{"id": "159167", "revid": "25871", "url": "https://gl.wikipedia.org/wiki?curid=159167", "title": "Tage Skou-Hansen", "text": "Tage Skou-Hansen, nado en Fredericia o 12 de febreiro de 1925 e finado o 11 de novembro de 2015, foi un escritor dinamarqu\u00e9s.\nTraxectoria.\nDebutou en 1952, e en 1957 publicou a s\u00faa novela m\u00e1is aclamada \"De n\u00f8gne tr\u00e6er\" (\"As \u00e1rbores n\u00faas\"). Dende aquela, obtivo un bo n\u00famero de premios e publicado unha importante lista de libros, sempre en lingua dinamarquesa."}
{"id": "159169", "revid": "55340", "url": "https://gl.wikipedia.org/wiki?curid=159169", "title": "Vicente \u00c1lvarez Areces", "text": "Vicente Alberto \u00c1lvarez Areces, nado en Xix\u00f3n o 4 de agosto de 1943 e finado na mesma cidade o 17 de xaneiro de 2019, foi un pol\u00edtico asturiano do PSOE. Foi alcade da s\u00faa vila natal e dende 1999 at\u00e9 2011 foi o presidente do Principado de Asturias. Diplomouse en 1964 como enxe\u00f1eiro t\u00e9cnico industrial pola Universidade de Xix\u00f3n. Casado, tivo dous fillos.\nTraxectoria.\nNaceu en Xix\u00f3n o 4 de agosto de 1943. En 1964, terminou os seus estudos como perito industrial, na rama el\u00e9ctrica, na Escola de Xix\u00f3n, traballando como profesor de Topograf\u00eda e Construci\u00f3n en dita escola, e ao ano seguinte empeza a estudar matem\u00e1ticas en Santiago de Compostela, licenci\u00e1ndose en 1973. Foi profesor titular de Estat\u00edstica na Universidade de Oviedo. En 1962 ingresou no PCE, onde estivo at\u00e9 marzo de 1978. Como membro do Comit\u00e9 Central do PCE, ao que pertence desde 1969 at\u00e9 1977, organizou e presidiu a I Conferencia Rexional do PCE de Asturias. Horacio Fern\u00e1ndez Inguanzo relevouno na secretar\u00eda pol\u00edtica na II Conferencia Rexional debido \u00e1s discrepancias dentro da direcci\u00f3n e con Comisiones Obreras (CC.OO.). Tras as primeiras elecci\u00f3ns xerais dese ano adoptou unha postura cr\u00edtica coa direcci\u00f3n, que se foi agravando co tempo, at\u00e9 que abandonou o partido tras a III Conferencia Rexional (Perlora, marzo de 1978), xunto a outros 112 delegados. En 1983 foi nomeado Director Provincial do Ministerio de Educaci\u00f3n e Ciencia, e en 1985, Xefe do Servizo de Inspecci\u00f3n T\u00e9cnica de Educaci\u00f3n no Ministerio de Educaci\u00f3n e Ciencia, en Madrid, con categor\u00eda de Subdirector Xeral, at\u00e9 o ano 1987, cando comezou a s\u00faa carreira pol\u00edtica en Asturias.\nNas elecci\u00f3ns municipais de 1987, encabezou a candidatura do PSOE ao concello de Xix\u00f3n, resultando ga\u00f1ador e investido Alcalde en substituci\u00f3n de Jos\u00e9 Manuel Palacio. Repetiu candidatura e triunfo nas elecci\u00f3ns de 1991 e 1995.\nEn 1998, co Partido Popular gobernando o Principado de Asturias, fi designado candidato do PSOE \u00e1 presidencia do Principado de Asturias, tras ter ga\u00f1ado as primarias. Concorreu, polo tanto, como cabeza de lista da candidatura socialista nas elecci\u00f3ns auton\u00f3micas de xu\u00f1o de 1999 \u00e1 Xunta Xeral do Principado, pola circunscrici\u00f3n central. A candidatura resultou ga\u00f1adora por maior\u00eda absoluta e Areces foi investido Presidente do Principado de Asturias o 20 de xullo.\nNas elecci\u00f3ns auton\u00f3micas do 2003, repetiu como cabeza de lista e revalidou a vitoria, esta vez sen maior\u00eda absoluta. Foi investido de novo Presidente co apoio dos Deputados de Izquierda Unida con quen o PSOE fixo un pacto de goberno para a lexislatura.\nRevalidou a s\u00faa vitoria nas elecci\u00f3ns de 2007, a\u00ednda que o PSOE quedou unicamente un escano por riba do PP. Areces iniciou a s\u00faa terceira lexislatura como Presidente co \u00fanico apoio do seu Grupo Parlamentario. Finalmente, en 2008, PSOE e IU alcanzaron un novo pacto e formaron un goberno de coalici\u00f3n.\nO 8 de xullo de 2010, anunciou que non se presentar\u00eda \u00e1 reelecci\u00f3n nas elecci\u00f3ns auton\u00f3micas que se celebrar\u00edan en 2011, tras tres lexislaturas \u00e1 fronte do Goberno Auton\u00f3mico.\nFoi candidato nas elecci\u00f3ns xerais do 20 de novembro de 2011 present\u00e1ndose para o Senado de Espa\u00f1a polo PSOE na circunscrici\u00f3n electoral de Asturias, obtendo finalmente o escano."}
{"id": "159171", "revid": "85894", "url": "https://gl.wikipedia.org/wiki?curid=159171", "title": "Manuel Pi\u00f1eiro Ant\u00f3n", "text": "Manuel Pi\u00f1eiro Ant\u00f3n, co\u00f1ecido como Manolo do Menor, nado en Soaserra (Cabanas) en 1913, foi un guerrilleiro antifranquista galego.\nTraxectoria.\nBotouse ao monte logo do golpe de Estado do 18 de xullo de 1936. O seu grupo foi dos m\u00e1is activos antes de 1939. Logo foi membro da guerrilla liderada por Jos\u00e9 V\u00e1zquez Mauriz \"Patitas\" e Ramiro Mart\u00ednez L\u00f3pez \"Zapateiro\" que actuou na comarca do Eume. Manti\u00f1a impl\u00edcitas funci\u00f3ns de enlace cara a Lugo e A Coru\u00f1a e de \u00abxefatura por respecto\u00bb. O 13 de decembro de 1946 logrou marchar rumbo a Francia xunto a outros 21 guerrilleiros na evasi\u00f3n do Santa Teresa. En Francia estableceu contacto cos irm\u00e1ns Vilar Pereira. Marchou a Venezuela. En 1953 escribiu dende Venezuela ao Ministerio de Xustiza pedindo a anulaci\u00f3n das causas que hab\u00eda contra el, pero deneg\u00e1ronlle a petici\u00f3n. Volveu nos anos oitenta e d\u00e9ronlle unha malleira por esixir di\u00f1eiro cando era guerrilleiro. Volveu marchar a Venezuela."}
{"id": "159173", "revid": "1131", "url": "https://gl.wikipedia.org/wiki?curid=159173", "title": "Voto, Cantabria", "text": "Voto \u00e9 un concello da comunidade aut\u00f3noma de Cantabria (Espa\u00f1a). Limita polo norte cos concellos de B\u00e1rcena de Cicero e Colindres, polo oeste con Sol\u00f3rzano, polo sur con Ruesga e Ramales de la Victoria e polo leste con Limpias e Ampuero.\nForma parte da comarca de Trasmiera e por Voto transcorren as r\u00edas de Limpias e Rada, inclu\u00eddas dentro do Parque natural das Marismas de Santo\u00f1a, Victoria e Joyel. Polo leste at\u00f3panse as serras de Bre\u00f1as, Sel e Mullir, que o separan do val do As\u00f3n.\nEconom\u00eda.\nUn 28,2 % da poboaci\u00f3n do municipio empr\u00e9gase no sector primario, un 12,8 % na construci\u00f3n, un 29,6 % na industria e un 29,4 % no sector terciario.\nDemograf\u00eda.\nFonte: Instituto Nacional de Estad\u00edstica\nAdministraci\u00f3n.\nAs seguintes t\u00e1boas expo\u00f1en os resultados das elecci\u00f3ns municipais celebradas no 2003 e no 2007."}
{"id": "159174", "revid": "1663789", "url": "https://gl.wikipedia.org/wiki?curid=159174", "title": "PRC", "text": ""}
{"id": "159179", "revid": "1888", "url": "https://gl.wikipedia.org/wiki?curid=159179", "title": "Jos\u00e9 Mar\u00eda Urquiola Iglesias", "text": "Jos\u00e9 Mar\u00eda Urquiola Iglesias, co\u00f1ecido como Chema ou Pepe ou Tino, nado en Mieres en 1906 e finado en Oviedo o 25 de novembro de 1979, foi un guerrilleiro antifranquista.\nTraxectoria.\nMilitante do PCE. En xu\u00f1o de 1943 foi o encargado de solicitar aos guerrilleiros da Federaci\u00f3n de Guerrillas de Le\u00f3n-Galicia reunidos en Ferradillo a s\u00faa incorporaci\u00f3n \u00e1 Uni\u00f3n Nacional, que nun principio foi rexeitada. Pero en setembro, no III Congreso da Federaci\u00f3n, esta adheriuse. Foi o encargado de reconstitu\u00edr os comit\u00e9s provinciais do PCE. En 1944 foi procesado con Antonio Paleo Saavedra, Severino Gonz\u00e1lez Guiti\u00e1n e outros no sumario 390/44 do Xulgado Militar Especial de Oviedo por un delito contra a Lei de Seguridade do Estado.\nFoi detido o 7 de xaneiro de 1945 en Ourense, e como consecuencia caeron 79 persoas na provincia de Lugo e en Ferrol, o que provocou unha desfeita no Partido Comunista. Fuxiu cando era trasladado a Madrid, pero foi novamente detido na capital do Estado en 1945. Xulgado por rebeli\u00f3n militar na Coru\u00f1a no proceso 75/1946, en consello de guerra celebrado o 18 de xullo de 1946, foi condenado a pena de morte, conmutada a reclusi\u00f3n perpetua e finalmente a trinta anos de prisi\u00f3n."}
{"id": "159180", "revid": "1888", "url": "https://gl.wikipedia.org/wiki?curid=159180", "title": "Chema Urquiola", "text": ""}
{"id": "159183", "revid": "85894", "url": "https://gl.wikipedia.org/wiki?curid=159183", "title": "Jos\u00e9 Remui\u00f1\u00e1n Barreiro", "text": "Jos\u00e9 Remui\u00f1\u00e1n Barreiro, co\u00f1ecido como Ricardito ou Sime\u00f3n, nado en Parada (Ordes) cara a 1911 e finado en Pazos (Monfero) o 31 de outubro de 1949, foi un guerrilleiro antifranquista galego.\nTraxectoria.\nIngresou na guerrilla ao rematar a guerra civil. A partir de 1944 foi lugartenente de Benigno Andrade Garc\u00eda \"Foucellas\". Foi reclamado polo Xulgado Militar da Coru\u00f1a en setembro de 1946. Acompa\u00f1ou a Foucellas dende 1947 como n\u00famero dous da V Agrupaci\u00f3n do Ex\u00e9rcito Guerrilleiro de Galicia. Procesado na causa 262/48 por agresi\u00f3n a forza armada e homicidio, foi reclamado polo Xulgado Militar Eventual n\u00famero 2 de Santiago de Compostela xunto con Benigno Andrade en xu\u00f1o de 1948. O Xulgado Especial de Accidentes Ferroviarios da Oitava Rexi\u00f3n Militar publicou en outubro de 1948 unha requisitoria contra el e Jos\u00e9 Mar\u00eda D\u00edaz Pan, Emilio Claudio D\u00edaz, Enrique Ferreir\u00f3s Candamo, Francisco Rey Balb\u00eds, Jos\u00e9 Pedreira de la Iglesia, Jos\u00e9 Blanco N\u00fa\u00f1ez, Jes\u00fas Valeiro G\u00f3mez, Jos\u00e9 Antonio Corti\u00f1as Blas e Antonio L\u00f3pez Arias.\nDespois da desfeita da V Agrupaci\u00f3n en maio de 1948, volveu \u00e1 IV Agrupaci\u00f3n integr\u00e1ndose no Destacamento Arturo Cortizas liderado por Adolfo Allegue Allegue \"Riqueche\". O 8 de xaneiro de 1949 participou con Benigno Andrade, Antonio L\u00f3pez Arias, Manuel Bastida Franco e Jos\u00e9 Blanco N\u00fa\u00f1ez na morte de Jos\u00e9 Couceiro Taboada, subcabo de Somat\u00e9n, xefe de Falange e mestre e da s\u00faa muller Mar\u00eda Constela en Soutelo de Montes. Morreu probablemente o 31 de outubro de 1949 en Pazos (San Fiz de Monfero) co resto do seu destacamento cercado pola Garda Civil. Nun primeiro momento non foi identificado o seu cad\u00e1ver, sinalando a Garda Civil que se trataba de Juan Gabeiras Barro.\nComo represalia por unirse \u00e1 guerrilla, oito membros da s\u00faa familia foron deportados \u00e1 provincia de Burgos. A s\u00faa nai Antonia Barreiro Recouso morreu no desterro, nas proximidades de Villahoz o 22 de abril de 1949. A traxedia desta familia inspirou o poema de Lu\u00eds Seoane \"Verdadeiro sucedido nun Nadal\" do libro \"A maior abondamento\"."}
{"id": "159184", "revid": "85894", "url": "https://gl.wikipedia.org/wiki?curid=159184", "title": "Pazos, San Fiz de Monfero, Monfero", "text": "Pazos \u00e9 un lugar da parroquia de San Fiz de Monfero no concello coru\u00f1\u00e9s de Monfero, na comarca do Eume. Segundo o IGE, en 2009 ti\u00f1a 3 habitantes (2 homes e 1 muller), o que sup\u00f3n unha diminuci\u00f3n con respecto ao ano 1999 cando ti\u00f1a 7 habitantes."}
{"id": "159186", "revid": "1888", "url": "https://gl.wikipedia.org/wiki?curid=159186", "title": "Francisco Cerecedo", "text": "Francisco Gonz\u00e1lez Cerecedo, tam\u00e9n co\u00f1ecido como \"Cuco\" Cerecedo, nado en Vigo o 20 de xullo de 1940 e finado en Bogot\u00e1 o 4 de setembro de 1977, foi un xornalista galego.\nTraxectoria.\nEstudou dereito na Universidade de Salamanca e xornalismo na Escola Oficial de Madrid. Comezou a s\u00faa carreira no diario \"El Pueblo Gallego\", e de a\u00ed pasou a traballar no semanario \"Blanco y Negro\" do diario madrile\u00f1o ABC. Logo pasou ao \"Diario Madrid\", onde comezou na secci\u00f3n de deportes e posteriormente, nacional. Tras o peche do xornal, foise \u00e1 revista \"Posible\", e posteriormente a \"Cambio 16\" desde a s\u00faa fundaci\u00f3n, profundando na informaci\u00f3n pol\u00edtica. Nesas publicaci\u00f3ns comezou a elaborar reportaxes sobre as condici\u00f3ns pol\u00edticas e sociais dos pa\u00edses africanos e suramericanos.\nCerecedo morreu de forma s\u00fabita en Bogot\u00e1 mentres acompa\u00f1aba a Felipe Gonz\u00e1lez durante unha xira do secretario Xeral do PSOE por Am\u00e9rica Latina, debido a un aneurisma cerebral.\nReco\u00f1ecementos.\nEn outubro de 1962 recibiu o premio Mart\u00edn Codax xunto con Gustavo Luca de Tena e o fot\u00f3grafo Secundino Iglesias Ortigueira pola serie \"As R\u00edas Baixas\", publicada en \"El Pueblo Gallego\"."}
{"id": "159188", "revid": "839", "url": "https://gl.wikipedia.org/wiki?curid=159188", "title": "Wolfhart Pannenberg", "text": "Wolfhart Pannenberg, nado o 2 de outubro de 1928 en Stettin, Polonia (antes Alema\u00f1a) e finado en M\u00fanic o 5 de setembro de 2014, foi un te\u00f3logo alem\u00e1n.\nTraxectoria.\nFoi bautizado de neno na Igrexa Evanx\u00e9lica (de confesi\u00f3n luterana), con todo nos seus primeiros anos perdeu todo contacto coa relixi\u00f3n. Contra os dezaseis anos tivo unha intensa experiencia relixiosa e comezou a buscar como comprendela e interpretala. As\u00ed, empezou a estudar os grandes xenios da Filosof\u00eda e os grandes pensadores do mundo das relixi\u00f3ns. Un profesor de literatura que fora membro da Igrexa confesante de Karl Barth enfrontada a Adolf Hitler, animouno a que realizase unha ollada profunda no cristianismo. Isto provocou a s\u00faa conversi\u00f3n intelectual, chegando \u00e1 particular conclusi\u00f3n de que o evanxeo de Xes\u00fas de Nazaret era a mellor opci\u00f3n relixiosa. Reingresou, xa que logo, na Igrexa evanx\u00e9lica. Asemade experimentou a s\u00faa vocaci\u00f3n de te\u00f3logo.\nEstudou en Berl\u00edn, G\u00f6ttingen e B\u00e2le. Foi profesor da Facultade de teolox\u00eda de Maguncia e de M\u00fanic e director do Instituto de teolox\u00eda. Foi profesor invitado nas universidades de Harvard,Chicago e Claremont.\nPensamento.\nTeor\u00eda da ciencia e teolox\u00eda.\nPannenberg reflexiona sobre a relaci\u00f3n entre a teolox\u00eda como disciplina rigorosa e a s\u00faa interacci\u00f3n coa filosof\u00eda, as ciencias hist\u00f3ricas e as ciencias naturais. Para el a teolox\u00eda \u00e9 unha ciencia tan met\u00f3dica e esixente como a f\u00edsica ou a matem\u00e1tica, ocupando un posto central entre as ramas do saber pois o obxecto do seu estudo \u00e9 \"a realidade que todo o determina\" (Deus) e ningunha ciencia pode prescindir ou obviar ese alicerce fondo do real e do ser. A teolox\u00eda \u00e9 moito m\u00e1is que mera apolox\u00e9tica ou reflexi\u00f3n moral, consiste ante todo na confrontaci\u00f3n do pensamento racional humano co fundamento \u00faltimo de todo ente. Os enunciados teol\u00f3xicos, o mesmo que as doutras proposici\u00f3ns cient\u00edficas, danse no marco duns contextos te\u00f3ricos e se poden controlar cientificamente considerando a s\u00faa funci\u00f3n no contexto dos seus respectivos sistemas teor\u00e9ticos. Tras a \"verificaci\u00f3n cr\u00edtica\" sostida por Karl Popper e a decisi\u00f3n entre paradigmas de Thomas Kuhn, non existe diferenza substancial entre os asertos da teolox\u00eda, as leis hipot\u00e9ticas das ciencias naturais e as afirmaci\u00f3ns hist\u00f3ricas da ciencia hist\u00f3rica.\nAntropolox\u00eda en perspectiva teol\u00f3xica.\nNesta li\u00f1a, afirma, dende unha perspectiva antropol\u00f3xica, que a dimensi\u00f3n transcendente do ser humano \u00e9 algo constitutivo de todo home e muller. A s\u00faa postergaci\u00f3n ten consecuencias para a integridade individual e social da persoa. Pannenberg ten analizado a estrutura e as manifestaci\u00f3ns da dimensi\u00f3n relixiosa da vida humana. Entende que a teolox\u00eda cristi\u00e1 para dar resposta coherente co evanxeo debe aterrar na an\u00e1lise antropol\u00f3xica. Os conceptos teol\u00f3xicos non son externos aos fen\u00f3menos subxectivos, sociais, culturais e hist\u00f3ricos, sen\u00f3n que corresponden a unha dimensi\u00f3n que pode po\u00f1erse de manifesto neles mesmos. Toda referencia humana a obxectos finitos implica xa unha referencia ao infinito. S\u00f3 en relaci\u00f3n co todo se pode determinar a significaci\u00f3n dun obxecto singular.\nHistoria como revelaci\u00f3n.\nA verdade que procura a teolox\u00eda ha de ser un conxunto coherente universal e hist\u00f3rico. Toda pregunta e toda resposta pola verdade \u00e9 algo que acontece na historia. Unha historia entendida como \"un proceso de formaci\u00f3n de identidade\" das persoas e dos pobos. Por iso a teolox\u00eda ten un car\u00e1cter hermen\u00e9utico que vai al\u00e9n da hermen\u00e9utica existencial de Martin Heidegger e que coincide ata certo punto co concepto da mesma elaborado por Hans-Georg Gadamer: un proceso de reconstruci\u00f3n e interpretaci\u00f3n do transmitido (tradici\u00f3n). Algo que se manifesta dun xeito espec\u00edfico na tradici\u00f3n xudeu-cristi\u00e1 e na s\u00faa plasmaci\u00f3n escrita na Biblia, pero que \u00e9 tam\u00e9n predicable de todas e cada unha das culturas, na medida en que entende a experiencia hist\u00f3rica da humanidade como revelaci\u00f3n de Deus. Con todo, a historia enteira s\u00f3 pode entenderse como narraci\u00f3n plena de sentido dende o seu final. Dende esta perspectiva cabe, como labor da teolox\u00eda, unha comparaci\u00f3n racional e cr\u00edtica das distintas relixi\u00f3ns na s\u00faa capacidade de dar conta da realidade como totalidade. O caracter\u00edstico de Israel \u00e9 xustamente a s\u00faa experiencia da historia como lugar onde Deus se manifesta, interpela e chama. A relixi\u00f3n de Israel \u00e9 unha experiencia hist\u00f3rica de recepci\u00f3n e reinterpretaci\u00f3n que ten unha superior capacidade explicativa da realidade como cosmos e como historia.\nPanenberg constr\u00fae unha cristolox\u00eda dende abaixo, onde se reinterpreta ao Xes\u00fas hist\u00f3rico dende a resurrecci\u00f3n. A historia da humanidade ha ser o proceso no que o home se vai formando ata acceder a humanidade plena. Para el a resurrecci\u00f3n \u00e9 un acontecemento hist\u00f3rico que anticipa o destino humano e lle outorga un horizonte de esperanza."}
{"id": "159189", "revid": "5863", "url": "https://gl.wikipedia.org/wiki?curid=159189", "title": "La Gaceta del Norte", "text": "La Gaceta del Norte foi un xornal de Bilbao que se publicou desde o 11 de outubro de 1901 at\u00e9 o 6 de maio de 1984.\nHistoria e caracter\u00edsticas.\nEra editado pola \"Editorial Vizca\u00edna\" ti\u00f1a a s\u00faa sede na r\u00faa Henao n\u00ba 8 de Bilbao. Era de tendencia conservadora e mon\u00e1rquica e foi un diario de referencia na cidade durante anos. Cambiou de mans, e o 15 de novembro de 1984 volveu sa\u00edr \u00e1 r\u00faa cun cambio moi profundo de imaxe e de li\u00f1a editorial. Non tivo moito \u00e9xito e tras varios cambios de donos e de dese\u00f1o, pechou definitivamente."}
{"id": "159191", "revid": "6939", "url": "https://gl.wikipedia.org/wiki?curid=159191", "title": "Literatura galego-portuguesa medieval", "text": ""}
{"id": "159193", "revid": "98629", "url": "https://gl.wikipedia.org/wiki?curid=159193", "title": "Donald Pettit", "text": "Donald Roy Pettit, nado en Silverton o 20 de abril de 1955, \u00e9 un astronauta norteamericano que pasou seis meses no espazo a bordo da Estaci\u00f3n Espacial Internacional. \u00c9 enxe\u00f1eiro qu\u00edmico formado pola Universidade de Oreg\u00f3n, o seu estado natal, Pettit traballou como cient\u00edfico no Laboratorio Nacional de Los Alamos at\u00e9 1996, cando foi seleccionado pola NASA como candidato a astronauta."}
{"id": "159194", "revid": "624", "url": "https://gl.wikipedia.org/wiki?curid=159194", "title": "Sacro Imperio Xerm\u00e1nico", "text": ""}
{"id": "159195", "revid": "89787", "url": "https://gl.wikipedia.org/wiki?curid=159195", "title": "Jab\u00f3n Blue", "text": "Jab\u00f3n Blue \u00e9 un grupo musical galego de rock, formado en 2005 tras a disoluci\u00f3n de Heredeiros da Crus. As s\u00faas letras son en castel\u00e1n.\nHistoria.\nO grupo, formado en 2005 por iniciativa de Javi Maneiro despois da disoluci\u00f3n de Heredeiros da Crus, publicou o seu primeiro \u00e1lbum, \"La m\u00fasica va por dentro\", o 20 de setembro de 2006."}
{"id": "159196", "revid": "98629", "url": "https://gl.wikipedia.org/wiki?curid=159196", "title": "\u00c1ngel Elduayen", "text": "\u00c1ngel Elduayen Mathet ou \u00c1ngel Elduayen Math\u00e9, nado en Madrid o 6 de marzo de 1855 e finado na mesma cidade o 19 de xullo de 1927, foi un pol\u00edtico espa\u00f1ol.\nTraxectoria.\nFillo adoptivo de Jos\u00e9 Elduayen Gorriti, \u00c1ngel Elduayen era capit\u00e1n de nav\u00edo. Membro do Partido Conservador, foi deputado a Cortes en 1891 polo distrito de Villacarrillo (Xa\u00e9n), renunciando por optar polo distrito de Vigo. En 1893 volve resultar elixido deputado, esta vez polo distrito de Lal\u00edn, posto que repetir\u00eda en sucesivas elecci\u00f3ns ata 1903. Dende 1903 foi senador pola provincia de Pontevedra ata 1920.\nOstentou o t\u00edtulo de marqu\u00e9s de Elduayen, consorte, pola s\u00faa muller Mar\u00eda Xim\u00e9nez Sandoval Saavedra (\u2020 M\u00fanic 7-7-1912), a quen lle fora concedido por Afonso XII en 1876. Sucedeuna no t\u00edtulo o seu fillo Jos\u00e9 Elduayen Xim\u00e9nez de Sandoval.\nVolveu casar, con Fermina de Bonilla e, amais de Jos\u00e9, tivo outras d\u00faas fillas, Mar\u00eda Dolores e Mar\u00eda de los \u00c1ngeles. No momento da s\u00faa morte \u00c1ngel Elduayen ti\u00f1a o grao de Contraalmirante da Armada."}
{"id": "159198", "revid": "98629", "url": "https://gl.wikipedia.org/wiki?curid=159198", "title": "Jos\u00e9 Elduayen", "text": "Jos\u00e9 Elduayen Gorriti, Marqu\u00e9s do Pazo da Merc\u00e9, nado en Chinch\u00f3n, Comunidade de Madrid o 22 de xu\u00f1o de 1823 e finado en Madrid o 24 de xu\u00f1o de 1898, foi un enxe\u00f1eiro e pol\u00edtico espa\u00f1ol, ministro de Facenda durante o reinado de Amadeu I, ministro de Ultramar e ministro de Estado durante o reinado de Afonso XII e novamente ministro de Estado e ministro de Gobernaci\u00f3n durante a rexencia de Mar\u00eda Cristina de Habsburgo-Lorena.\nTraxectoria.\nFoi fillo de Jos\u00e9 Elduayen y Garayoa e de \u00c1ngela Gorriti. Logo de obter a licenciatura en Enxe\u00f1er\u00eda de Cami\u00f1os, Canais e Portos en 1844, dirixe as obras do Ferrocarril de Langreu que se converteu na terceira li\u00f1a f\u00e9rrea inaugurada en Espa\u00f1a e a primeira con proxecto enteiramente espa\u00f1ol. Neses anos comezaba a s\u00faa carreira na funci\u00f3n p\u00fablica, como responsable de Obras P\u00fablicas en Xix\u00f3n. En 1855 trasladouse a Vigo. Participou na creaci\u00f3n da Compa\u00f1\u00eda del Ferrocarril de Medina a Zamora y de Orense a Vigo (MZOV), asumindo desde 1865 o control total da empresa. Con base no negocio ferroviario creou unha ampla rede clientelar na provincia de Pontevedra.\nFoi pai adoptivo de \u00c1ngel Elduayen Mathet (1855-1927).\nCasou o 25 de maio de 1856, en primeiras nupcias, con Carmen Mart\u00ednez y Montenegro (1838-1895), filla de Francisco Javier Mart\u00ednez Enr\u00edquez, marqu\u00e9s de Valladares, coa que tivo d\u00faas fillas:\nEnviuvou, Elduayen, e, en segundas nupcias, casou con Purificaci\u00f3n Font\u00e1n y P\u00e9rez-Palma (c. 1844-1921), bisneta de Buenaventura Marc\u00f3 del Pont e filla de Ventura Font\u00e1n y Marc\u00f3 del Pont, Administrador-Director do Real Sitio de El Buen Retiro e da s\u00faa f\u00e1brica de porcelana, marquesa do Pazo de la Merced.\nMarqu\u00e9s do Pazo da Merc\u00e9 desde 1875, militou no Partido Conservador co que concorreu \u00e1s elecci\u00f3ns de 1857 obtendo un escano no Congreso por Vigo. Nas sucesivas elecci\u00f3ns celebradas ata 1879 volver\u00e1 a obter o escano por este distrito con excepci\u00f3n das elecci\u00f3ns de 1867 e nas de 1871, 1872 e 1873 cando foi deputado polo distrito da Ca\u00f1iza.\nEn 1877 mercou o Castelo de Monterreal de Baiona, onde levantou un palacete. O castelo ser\u00eda vendido en 1924 por \u00c1ngel Elduayen Mathet ao asturiano \u00c1ngel Bedri\u00f1ana Meana e vendido en 1966 ao estado espa\u00f1ol, e derrubado o palacete de Elduayen, para constru\u00edr o Parador de turismo actual.\nEn 1878 pasou ao Senado como senador vitalicio chegando a presidir a C\u00e1mara Alta entre 1896 e 1898.\nFoi ministro de Facenda entre o 26 de maio e o 13 de xu\u00f1o de 1872 nun goberno que presidiu Francisco Serrano Dom\u00ednguez, ministro de Ultramar en d\u00faas ocasi\u00f3ns: entre o 12 de febreiro de 1878 e o 7 de marzo de 1879, e entre o 9 de decembro de 1879 e o 19 de marzo de 1880 en gobernos de Antonio C\u00e1novas del Castillo destacando nesta segunda etapa a promulgaci\u00f3n da Lei de Abolici\u00f3n da escravitude en Espa\u00f1a que po\u00f1\u00eda fin \u00e1s pr\u00e1cticas escravistas a\u00ednda vixentes en Cuba. Posteriormente foi ministro de Estado en tres ocasi\u00f3ns: entre o 19 de marzo de 1880 e o 8 de febreiro de 1881, entre o 18 de xaneiro de 1884 e o 27 de novembro de 1885, e entre o 19 de xaneiro e o 5 de marzo de 1896 en todas baixo a presidencia de C\u00e1novas. Finalmente, entre o 23 de novembro de 1891 e o 25 de xu\u00f1o de 1892 foi ministro de Gobernaci\u00f3n noutro gabinete C\u00e1novas.\nTam\u00e9n foi gobernador civil de Madrid e gobernador do Banco de Espa\u00f1a entre 1877 e 1878.\n\u00d3 d\u00eda seguinte do seu pasamento en 1898, e embalsamados os seus restos, foron trasladados en ferrocarril, canda os dos seus pais, da Estaci\u00f3n del Norte de Madrid a Vigo, onde foron velados na antiga Casa do Concello da Praza da Constituci\u00f3n, e dende al\u00ed foron levados e depositados en senllos sepulcros nos laterais do interior da capela do Cemiterio de Pereir\u00f3, financiada polo propio Elduayen.\nReco\u00f1ecementos.\nEn vida, os concellos de Baiona, Tui e Vigo (1887) adic\u00e1ronlle o nome de senllas r\u00faas. O 23 de agosto de 1896 inaugurouse un monumento en Vigo, feito por subscrici\u00f3n popular, obra do escultor Agust\u00ed Querol i Subirats e o arquitecto Jenaro de la Fuente Dom\u00ednguez, que logo ser\u00eda desprazado en d\u00faas ocasi\u00f3ns e est\u00e1 situado, actualmente, nos xard\u00edns de Montero R\u00edos."}
{"id": "159199", "revid": "1131", "url": "https://gl.wikipedia.org/wiki?curid=159199", "title": "\u00c1ngel Elduayen Mathet", "text": ""}
{"id": "159201", "revid": "23204", "url": "https://gl.wikipedia.org/wiki?curid=159201", "title": "A Duquesa da r\u00faa do Duque", "text": "A Duquesa da r\u00faa do Duque (en ingl\u00e9s The Duchess of Duke Street) \u00e9 unha serie de televisi\u00f3n da BBC que transcorre no Londres de comezos do s\u00e9culo XX (1900 a 1925) creada polo antigo produtor de \"Arriba e abaixo\", John Hawkesworth. A serie foi proposta para un Premio Emmy en 1980. A Televisi\u00f3n de Galicia emitiuna en 1986.\nArgumento.\nA serie protagonizouna Gemma Jones como Louisa Trotter, a \"duquesa\" que traballa como axudante de coci\u00f1a nun hotel de luxo, o Bentinck Hotel, en Duke Street de Londres, e que ti\u00f1a como ambici\u00f3n converterse nunha gran coci\u00f1eira. Esta Louisa est\u00e1 inspirada nunha personaxe da vida real, Rosa Lewis, co\u00f1ecida como a \"duquesa\" de Jermyn Street e que traballou no Cavendish Hotel."}
{"id": "159204", "revid": "56817", "url": "https://gl.wikipedia.org/wiki?curid=159204", "title": "Gracita Morales", "text": "Mar\u00eda Gracia Morales Carvajal, m\u00e1is co\u00f1ecida como Gracita Morales, nada en Madrid o 11 de novembro de 1928 e finada na mesma cidade o 3 de abril de 1995, foi unha actriz espa\u00f1ola especialmente lembrada pola s\u00faa voz caracter\u00edstica."}
{"id": "159205", "revid": "98629", "url": "https://gl.wikipedia.org/wiki?curid=159205", "title": "CNN International", "text": "CNN International, co\u00f1ecida f\u00f3ra dos Estados Unidos e o Canad\u00e1 simplemente como a CNN, \u00e9 unha canle de televisi\u00f3n internacional de noticias propiedade de Time Warner, afiliada \u00e1 CNN que ten un \u00e1mbito de difusi\u00f3n limitado aos Estados Unidos e o Canad\u00e1. A CNN International p\u00f3dese ver en case todo o mundo por cable, sat\u00e9lite e IPTV.\nHistoria.\nA canle comezou as s\u00faas emisi\u00f3ns en 1985, \u00eda dirixida a empresarios e directivos norteamericanos en viaxe de negocios por todo o mundo, pensada para verse en hoteis, a inmensa maior\u00eda da s\u00faa programaci\u00f3n consist\u00eda en emisi\u00f3ns da CNN e da CNN Headline News. A partir de 1992 aumentou a programaci\u00f3n espec\u00edfica da canle, pensada xa a para os televidentes internacionais nun intento de competir coa BBC World Service Television, constru\u00eduse un novo complexo na s\u00faa sede de Atlanta en 1994 para albergar a canle, a partir de 1998 a canle adoptou a estratexia de dar unha visi\u00f3n m\u00e1is internacional e menos americana. Ata 2004 a canle pod\u00edase ver nos Estados Unidos na canle financeira da CNN, a CNNfn e desde ent\u00f3n forma parte dos paquetes de diversas operadores de cable. En 2009 abriu un novo centro de produci\u00f3n en Abu Dabi"}
{"id": "159211", "revid": "1131", "url": "https://gl.wikipedia.org/wiki?curid=159211", "title": "Villafufre", "text": "Villafufre \u00e9 un concello da comunidade aut\u00f3noma de Cantabria (Espa\u00f1a). Limita polo norte con Santa Mar\u00eda de Cay\u00f3n, polo sur con Villacarriedo, polo oeste con Santiurde de Toranzo e polo leste con Saro. O municipio at\u00f3pase na comarca do Pas-Miera (comarca dos Valles Pasiegos) e polo seu territorio discorre o r\u00edo Pisue\u00f1a, principal afluente do r\u00edo Pas.\nEst\u00e9ndese sobre unha superficie de 30,1 km\u00b2 no l\u00edmite norte da comarca pasiega, entre as cabeceiras dos vales de Toranzo e Carriedo, atravesados polos r\u00edos Pas e Pisue\u00f1a respectivamente.\nOs n\u00facleos de poboaci\u00f3n do concello (ten 1115 habitantes) as\u00e9ntanse ao sur da Serra Manzano, a cal coroa os cotos de Sope\u00f1a (532 metros) e Caballar (656 metros). No centro el\u00e9vase o coto de San Mart\u00edn (319 metros), que ten d\u00faas vertentes, pola occidental descende o arroio de La Plata e pola oriental numerosos regos que dan ao r\u00edo Pisue\u00f1a (Bustillo, Socorral, \u00c1lamos).\nEconom\u00eda.\nUn 28,1 % da poboaci\u00f3n de Villafufre empr\u00e9gase no sector primario, un 18,8 % na construci\u00f3n, un 17,6 % na industria e un 35,6 % no sector servizos. Predomina por tanto o sector terciario.\nDemograf\u00eda.\nFonte: INE"}
{"id": "159220", "revid": "1131", "url": "https://gl.wikipedia.org/wiki?curid=159220", "title": "Villaescusa", "text": "O top\u00f3nimo castel\u00e1n Villaescusa p\u00f3dese referir a:"}
{"id": "159221", "revid": "1131", "url": "https://gl.wikipedia.org/wiki?curid=159221", "title": "Villaescusa, Cantabria", "text": "Villaescusa \u00e9 un concello da comunidade aut\u00f3noma de Cantabria, situado no arco sur da Ba\u00eda de Santander e integrado na comarca de Santander. Limita polo norte con El Astillero, polo oeste con Pi\u00e9lagos e Casta\u00f1eda, polo sur con Santa Mar\u00eda de Cay\u00f3n e polo leste con Medio Cudeyo e Penagos.\nEconom\u00eda.\nUn 5 % da poboaci\u00f3n do concellos empr\u00e9gase no sector primario, un 16,3 % na construci\u00f3n, un 21,8 % na industria e un 56,9 % no sector terciario.\nDemograf\u00eda.\nFonte: INE"}
{"id": "159222", "revid": "1888", "url": "https://gl.wikipedia.org/wiki?curid=159222", "title": "Jos\u00e9 Elduayen Gorriti", "text": ""}
{"id": "159224", "revid": "6939", "url": "https://gl.wikipedia.org/wiki?curid=159224", "title": "Lingua c\u00e1ntabra", "text": ""}
{"id": "159226", "revid": "20847", "url": "https://gl.wikipedia.org/wiki?curid=159226", "title": "Callos", "text": "Por extensi\u00f3n, den\u00f3minanse callos os anacos de est\u00f3mago de becerra que con diversos condimentos e acompa\u00f1ados doutros produtos constit\u00faen un prato moi t\u00edpico da gastronom\u00eda galega, a\u00ednda que non \u00fanico de Galicia.\nDenominaci\u00f3n.\nSon chamados as\u00ed polo seu uso como callantes do leite na elaboraci\u00f3n do queixo, conservan o seu nome cando son coci\u00f1ados para obter un dos pratos m\u00e1is populares da coci\u00f1a galega e doutras coci\u00f1as como a madrile\u00f1a.\nReceitas.\n\u00c9 un prato moi espallado polo norte da Pen\u00ednsula Ib\u00e9rica, con distintos xeitos de preparaci\u00f3n. As\u00ed, por exemplo, o xeito m\u00e1is habitual de preparalos en Galicia \u00e9 cocidos con chourizo, pata de vaca e garavanzos e condimentados con pemento e comi\u00f1o, mentres que os callos \u00e1 asturiana son aqueles cortados moi pequenos e coci\u00f1ados con chourizo, patas de porco e pemento, os callos \u00e1 madrile\u00f1a son coci\u00f1ados con chourizo, xam\u00f3n e patas de a\u00f1o e as chamadas \"tripas \u00e1 moda\" do Porto son preparados con feix\u00f3ns e comi\u00f1o, constitu\u00edndo un prato tan popular nesa cidade que os seus habitantes son co\u00f1ecidos como \"tripeiros\"."}
{"id": "159227", "revid": "5863", "url": "https://gl.wikipedia.org/wiki?curid=159227", "title": "Joaqu\u00edn Soler Serrano", "text": "Joaqu\u00edn Soler Serrano, nado en Murcia o 19 de agosto de 1919 e finado en Barcelona o 7 de setembro de 2010, foi un locutor de radio e xornalista espa\u00f1ol, especialmente popular durante a \u00e9poca do tardofranquismo en Espa\u00f1a. Destacou especialmente na s\u00faa faceta de entrevistador nos programas \"A fondo\" e \"Perfiles\".\nRecibiu os premios m\u00e1is importantes do xornalismo, como o Premio Nacional de Radiodifusi\u00f3n en 1961, o Premio Ondas nas edici\u00f3ns de 1955, 1959, 1962, 1976 e 1999 e o Premio ABC ao mellor presentador en 1977."}
{"id": "159228", "revid": "89787", "url": "https://gl.wikipedia.org/wiki?curid=159228", "title": "Panchito Riset", "text": "Francisco Hilario Riser Rinc\u00f3n, m\u00e1is co\u00f1ecido como Panchito Riset, nado o 21 de outubro de 1910 na Habana e finado o 8 de agosto de 1988 en Nova York, foi un cantante e m\u00fasico cubano, int\u00e9rprete de boleros e outros x\u00e9neros tropicais. Cunha voz aguda, propia do estilo da tradici\u00f3n sonera, destacoun d\u00e9cada dos 30."}
{"id": "159230", "revid": "5749", "url": "https://gl.wikipedia.org/wiki?curid=159230", "title": "Riqueche", "text": ""}
{"id": "159231", "revid": "5749", "url": "https://gl.wikipedia.org/wiki?curid=159231", "title": "O Barbas", "text": ""}
{"id": "159232", "revid": "5749", "url": "https://gl.wikipedia.org/wiki?curid=159232", "title": "O bailar\u00edn", "text": ""}
{"id": "159233", "revid": "5749", "url": "https://gl.wikipedia.org/wiki?curid=159233", "title": "Dapenc\u00ed", "text": ""}
{"id": "159234", "revid": "5749", "url": "https://gl.wikipedia.org/wiki?curid=159234", "title": "Xicos", "text": ""}
{"id": "159235", "revid": "5749", "url": "https://gl.wikipedia.org/wiki?curid=159235", "title": "Luis Seijo Freire", "text": ""}
{"id": "159236", "revid": "5749", "url": "https://gl.wikipedia.org/wiki?curid=159236", "title": "Ferreir\u00edn", "text": ""}
{"id": "159237", "revid": "5749", "url": "https://gl.wikipedia.org/wiki?curid=159237", "title": "O arxentino", "text": ""}
{"id": "159238", "revid": "5749", "url": "https://gl.wikipedia.org/wiki?curid=159238", "title": "Pepito", "text": ""}
{"id": "159239", "revid": "197", "url": "https://gl.wikipedia.org/wiki?curid=159239", "title": "Souti\u00f1o", "text": "Por Souti\u00f1o podemos referirnos a:\nComo top\u00f3nimo,tam\u00e9n pode facer referencia a varios lugares de Galicia:"}
{"id": "159240", "revid": "5749", "url": "https://gl.wikipedia.org/wiki?curid=159240", "title": "O Alejandro", "text": ""}
{"id": "159241", "revid": "5749", "url": "https://gl.wikipedia.org/wiki?curid=159241", "title": "O Largo", "text": ""}
{"id": "159242", "revid": "5749", "url": "https://gl.wikipedia.org/wiki?curid=159242", "title": "El Fugas", "text": ""}
{"id": "159244", "revid": "5749", "url": "https://gl.wikipedia.org/wiki?curid=159244", "title": "Enrique Liste Forj\u00e1n", "text": ""}
{"id": "159245", "revid": "5749", "url": "https://gl.wikipedia.org/wiki?curid=159245", "title": "Artur\u00edn", "text": ""}
{"id": "159246", "revid": "5749", "url": "https://gl.wikipedia.org/wiki?curid=159246", "title": "Mario Rodr\u00edguez Losada", "text": ""}
{"id": "159247", "revid": "5749", "url": "https://gl.wikipedia.org/wiki?curid=159247", "title": "O Pinche", "text": ""}
{"id": "159248", "revid": "5749", "url": "https://gl.wikipedia.org/wiki?curid=159248", "title": "O Corcheiro", "text": ""}
{"id": "159249", "revid": "5749", "url": "https://gl.wikipedia.org/wiki?curid=159249", "title": "Xan de Xenaro", "text": ""}
{"id": "159250", "revid": "5749", "url": "https://gl.wikipedia.org/wiki?curid=159250", "title": "Tameir\u00f3n", "text": ""}
{"id": "159251", "revid": "5749", "url": "https://gl.wikipedia.org/wiki?curid=159251", "title": "O Manolo do Menor", "text": ""}
{"id": "159252", "revid": "83328", "url": "https://gl.wikipedia.org/wiki?curid=159252", "title": "Xastre, xastra", "text": "Un xastre ou alfaiate \u00e9 a persoa que exerce o oficio da xastrer\u00eda, unha arte que consiste na creaci\u00f3n de pezas de vestir principalmente masculinas (traxe, pantal\u00f3n, chaleco) de forma artesanal e a medida, ou sexa, dese\u00f1ando exclusivamente de acordo coas medidas e preferencias de cada cliente, sen facer un uso estandarizado de numeraci\u00f3n preexistente. \u00c9 un oficio que estivo presente desde hai moit\u00edsimos anos."}
{"id": "159253", "revid": "12452", "url": "https://gl.wikipedia.org/wiki?curid=159253", "title": "Ricardito", "text": ""}
{"id": "159254", "revid": "12452", "url": "https://gl.wikipedia.org/wiki?curid=159254", "title": "Sime\u00f3n", "text": ""}
{"id": "159255", "revid": "1888", "url": "https://gl.wikipedia.org/wiki?curid=159255", "title": "Chelo", "text": "O top\u00f3nimo galego Chelo pode referirse a:\nAmais, Chelo \u00e9 o hipocor\u00edstico do antrop\u00f3nimo feminino Consuelo. Pode referirse a:"}
{"id": "159256", "revid": "5749", "url": "https://gl.wikipedia.org/wiki?curid=159256", "title": "Henares", "text": ""}
{"id": "159257", "revid": "5749", "url": "https://gl.wikipedia.org/wiki?curid=159257", "title": "Hornaca", "text": ""}
{"id": "159258", "revid": "5749", "url": "https://gl.wikipedia.org/wiki?curid=159258", "title": "O Gardarr\u00edos", "text": ""}
{"id": "159259", "revid": "98629", "url": "https://gl.wikipedia.org/wiki?curid=159259", "title": "Militar", "text": "Un militar \u00e9 un membro dunha organizaci\u00f3n autorizada a usar a forza, xeralmente inclu\u00edndo o uso de armas de fogo, na defensa do seu pa\u00eds a trav\u00e9s da loita real ou de ameazas. Como adxectivo, o termo \"militar\" tam\u00e9n \u00e9 usado para se referir a calquera propiedade ou aspecto desas organizaci\u00f3ns. As organizaci\u00f3ns militares funcionan moitas veces como unha sociedade no seo das sociedades, tendo as s\u00faas propias comunidades militares, econom\u00eda, educaci\u00f3n, medicina, xustiza, normas e outros aspectos de funcionamento diverxentes dos da sociedade civil.\nEtimolox\u00eda.\nMilitar prov\u00e9n do lat\u00edn \"militarius\", de \"miles\" (xenitivo \"militis\") = 'soldado'.\nHistoria.\nA figura do guerreiro xa est\u00e1 presente na prehistoria, no inicio das sociedades humanas, as\u00ed como os enfrontamentos entre grupos de humanos, inicialmente provocados dentro dun contexto cara \u00e1 loita pola supervivencia. Ao comezo nas sociedades recolleitoras-cazadoras todo membro do clan era part\u00edcipe da defensa deste. Con todo, a medida que evoluciona o ser humano, as sociedades que forma tam\u00e9n evolucionan e aparece a especializaci\u00f3n de tarefas e a diferenciaci\u00f3n entre os diferentes individuos que o integran, form\u00e1ndose deste xeito as diferentes castes ou clases sociais. De entre estas, a caste guerreira ou militar, estivo, normalmente, situada dentro das clases dominantes da sociedade, debido \u00e1s, principalmente, necesidades de defensa, ou supervivencia da sociedade da cal forman parte.\nA pesar de que \u00e9 bastante discutido cando apareceron as primeiras guerras, \u00e9 moi probable que estas fosen froito da especializaci\u00f3n dos diferentes grupos de humanos na aparici\u00f3n da agricultura, feito que creou unha primeira divisi\u00f3n entre grupos agricultores e cazadores, sendo os primeiros sedentarios e os segundos n\u00f3mades. En per\u00edodos de fame \u00e9 moi probable que os grupos cazadores atacasen os poboados de agricultores, facendo que estes \u00faltimos se tivesen que organizar para a defensa. Deste xeito, \u00e9 nas sociedades agricultoras onde a divisi\u00f3n de tarefas e as divisi\u00f3ns sociais comezan a facerse patentes, cando aparece a figura do soldado.\nOs restos arqueol\u00f3xicos m\u00e1is antigas que se te\u00f1en dunha batalla est\u00e1n datados entre 12.000-14.000\u00a0anos de antig\u00fcidade, no Nilo sudan\u00e9s (nunha \u00e1rea nomeada \"cemiterio 117\"), lugar no cal se atoparon gran n\u00famero de corpos, moitos dos cales presentan puntas de frecha incrustadas.\nMoito do que co\u00f1ecemos da historia antiga fai referencia a feitos militares: conquistas, movementos e innovaci\u00f3ns tecnol\u00f3xicas. Hai moitas raz\u00f3ns que explican este feito; na antig\u00fcidade d\u00e9ronse moitos reinos e imperios a ra\u00edz dos cales se asentaba no poder militar e a forza. As armas e armaduras son dese\u00f1adas para ser robustas e duradeiras, e fabricadas en gran n\u00famero, motivo polo cal moitos restos recuperados son deste tipo. Cando se inventou a escritura esta foi empregada polos reis para describir a s\u00faa grandeza incidindo nas s\u00faas conquistas e vitorias. As\u00ed mesmo os escritos da xente com\u00fan tam\u00e9n tenden a describir \u00e9xitos e fracasos militares. Canto maior fose a batalla e a conquista, m\u00e1is probable era que se fixese un relato, como, por exemplo, os poemas de Homero respecto da Guerra de Troia, ou ben canci\u00f3ns ou obras de arte.\nEn Europa consid\u00e9rase que o primeiro ex\u00e9rcito profesional estable que se constitu\u00edu f\u00edxose no Imperio Romano, coas formaci\u00f3ns das Lexi\u00f3ns (o termo latino \"legio\" significa leva); ata aquel momento, os ex\u00e9rcitos eran inestables, form\u00e1banse para campa\u00f1as particulares, e non hab\u00eda militares profesionais, sen\u00f3n persoas recrutadas voluntariamente ou \u00e1 forza, que despois do final da campa\u00f1a eran retidas ou eran soltadas.\nPero o militar, entendido como a persoa que fai da milicia a s\u00faa profesi\u00f3n, xurdiu en Europa durante o Renacemento, coa aparici\u00f3n dos ex\u00e9rcitos profesionais ao servizo dos novos estados modernos, consolid\u00e1ndose durante os s\u00e9culos XVII e XVIII. A posterior creaci\u00f3n das escolas militares fixo que o exercicio das armas tomase un aire netamente profesional.\nHistoria militar.\nA mi\u00fado, consid\u00e9rase como historia militar \u00e1 historia de todos os conflitos, non soamente a historia dos estados militares. A diferenza respecto da historia da guerra radica en que a historia militar c\u00e9ntrase m\u00e1is nas persoas e as instituci\u00f3ns, mentres que a historia da guerra trata a evoluci\u00f3n da guerra en si mesma, vista como evoluci\u00f3n en tecnolox\u00eda, gobernos e xeograf\u00eda. A historia militar ten unha serie de prop\u00f3sitos, entre eles por exemplo aprender de situaci\u00f3ns e erros do pasado para poder realizar un labor b\u00e9lico m\u00e1is efectivo no futuro, crear un sentimento de tradici\u00f3n militar para crear forzas militares cohesionadas ou aprender a previr a guerra dunha forma eficaz. O co\u00f1ecemento humano en materia militar bas\u00e9ase amplamente na historia oral e escrita dos conflitos militares, os ex\u00e9rcitos e armadas participantes, e m\u00e1is recentemente, as forzas a\u00e9reas.\nOs historiadores profesionais normalmente conc\u00e9ntranse nos feitos militares que tiveron un maior impacto nas sociedades que se viron envoltas, mentres que os historiadores afeccionados prestan m\u00e1is atenci\u00f3n a detalles das batallas, equipamento ou uniformes. Os historiadores enc\u00e1rganse de narrar estes acontecementos, mediante escritos ou outras formas.\nTecnolox\u00eda militar.\nIgualmente a outras moitas ocupaci\u00f3ns, desde os tempos antigos os militares distingu\u00edronse doutros membros da sociedade polas s\u00faas ferramentas, as armas militares e equipamento militar utilizado en combate. Cando na idade de pedra os humanos tomaron un anaco de pedra para afiar unha lanza, foi o primeiro exemplo de investigaci\u00f3n tecnol\u00f3xica aplicada para mellorar unha arma.\nDesde ent\u00f3n, os adiantos das sociedades humanas e o das armas estiveron irremediablemente vinculados. As armas de pedra deron paso \u00e1s da idade de bronce, e m\u00e1is tarde \u00e1s da idade de ferro. Con cada cambio tecnol\u00f3xico deuse un certo aumento tanxible na capacidade militar, tal como unha maior eficacia ao penetrar as armaduras de coiro, ou unha mellora de densidade dos materiais utilizados na fabricaci\u00f3n de armas.\nEn canto \u00e1 guerra terrestre o primeiro avance tecnol\u00f3xico importante foi o desenvolvemento das armas de proxectil, e en particular da fonda. O seguinte adianto significativo chegou coa domesticaci\u00f3n do cabalo e o dominio da equitaci\u00f3n.\nPosiblemente o m\u00e1is grande invento que non s\u00f3 afectou os militares, sen\u00f3n a toda a sociedade, despois da adopci\u00f3n de lume, foi o da roda, e a s\u00faa utilizaci\u00f3n na construci\u00f3n do carro. Non houbo adiantos na tecnolox\u00eda militar, desde a simple acci\u00f3n do brazo mec\u00e1nico dunha fonda, ata o desenvolvemento da m\u00e1quina de asedio, polos gregos, exipcios, romanos, persas, ou chineses. O arco fabricouse en versi\u00f3ns cada vez m\u00e1is grandes e potentes para aumentar tanto o alcance das armas como o rendemento de penetraci\u00f3n de armaduras. Cre\u00e1ronse os poderosos arcos compostos e as b\u00e9stas da antiga China. Estes resultaron particularmente \u00fatiles durante a aparici\u00f3n da cabalar\u00eda, encaixada nunhas cada vez m\u00e1is sofisticadas armaduras, dominando o campo de batalla.\nUn pouco antes na China medieval, fora inventado o can\u00f3n, e util\u00edzase cada vez m\u00e1is no combate. O uso da p\u00f3lvora nos primeiros morteiros de vaso en Europa e versi\u00f3ns avanzadas de arco longo e a b\u00e9sta, todos os cales ti\u00f1an puntas de frecha co poder de perforar armaduras, puxeron fin \u00e1 dominaci\u00f3n do cabaleiro armado. Despois do arco longo, que require gran habilidade e forza para usarse, o seguinte avance tecnol\u00f3xico m\u00e1is importante foi o mosquete, que pod\u00eda ser utilizado con eficacia con pouco adestramento. Co tempo, os sucesores dos mosquetes e o can\u00f3n, en forma de rifles e de artillar\u00eda, converter\u00edanse no n\u00facleo da tecnolox\u00eda do campo de batalla.\nA medida que a velocidade dos adiantos tecnol\u00f3xicos acelerouse en aplicaci\u00f3ns civ\u00eds, tam\u00e9n a guerra f\u00edxose m\u00e1is industrializada. A nova invenci\u00f3n da metralladora e do fusil de repetici\u00f3n redefiniu o concepto de potencia de fogo no campo de batalla e, en parte, explica as altas taxas de v\u00edtimas da guerra civil americana. O seguinte avance foi a conversi\u00f3n dos parques de artillar\u00eda desde as armas de avancarga a armas de retro carga.\nO desenvolvemento da retro carga tivo o seu maior efecto sobre a guerra naval, posto que por primeira vez desde a Idade Media alterouse a forma en que as armas se montaban nos barcos, e por tanto cambiaron as t\u00e1cticas navais, atendida a menor dependencia das velas coa invenci\u00f3n da combusti\u00f3n interna. Outro avance na tecnolox\u00eda naval militar foi o dese\u00f1o do submarino e a s\u00faa arma, o torpedo.\nOs carros de combate e outros equipos pesados, por exemplo os AFV, avi\u00f3ns de guerra e barcos son caracter\u00edsticos das forzas militares organizadas.\nDurante a primeira guerra mundial a necesidade de romper o estancamento das trincheiras provocou o r\u00e1pido desenvolvemento de moitas novas tecnolox\u00edas, en particular dos tanques e da aviaci\u00f3n militar. A aviaci\u00f3n foi amplamente utilizada, e en particular os bombardeiros durante a segunda guerra mundial, que marcou o per\u00edodo m\u00e1is fren\u00e9tico de desenvolvemento de armas da historia. Moitos novos dese\u00f1os e conceptos foron utilizados en combate, e todas as tecnolox\u00edas existentes mellor\u00e1ronse significativamente entre 1939 e 1945.\nDurante a guerra fix\u00e9ronse adiantos significativos en comunicaci\u00f3n militar a trav\u00e9s do uso da radio, en intelixencia militar mediante o uso do radar, e en medicina militar mediante o uso da penicilina, mentres que no aire observ\u00e1ronse por primeira vez m\u00edsils, avi\u00f3ns a reacci\u00f3n e helic\u00f3pteros. Quizais a m\u00e1is famosa de todas as tecnolox\u00edas militares foi a creaci\u00f3n da bomba at\u00f3mica, a\u00ednda que os efectos da radiaci\u00f3n permaneceron desco\u00f1ecidos ata a d\u00e9cada de 1950. O moi elevado uso de veh\u00edculos militares finalmente eliminou a cabalar\u00eda da estrutura do ex\u00e9rcito.\nDespois da segunda guerra mundial, co inicio da guerra fr\u00eda, o constante desenvolvemento tecnol\u00f3xico de novas armas foi institucionalizado, con varios estados comprometidos nunha constante carreira armamentista no desenvolvemento de novas capacidades para a guerra. Este constante estado de desenvolvemento de armas contin\u00faa actualmente, e segue sendo unha sangr\u00eda constante dos recursos nacionais, en parte debido ao chamado complexo militar e industrial.\nOs adiantos tecnol\u00f3xicos m\u00e1is importantes que influ\u00edron no combate foron os m\u00edsiles guiados que son utilizados por t\u00f3dolos servizos. M\u00e1is recentemente, a tecnolox\u00eda da informaci\u00f3n e o seu uso na vixilancia, inclu\u00eddos os sistemas de reco\u00f1ecemento baseados no espazo, exerceron un papel cada vez m\u00e1is grande nas operaci\u00f3ns militares.\nO impacto da guerra da informaci\u00f3n, que se centra en atacar os sistemas de comunicaci\u00f3ns de mando e bases militares uniuse ao novo desenvolvemento na tecnolox\u00eda militar, no uso de sistemas rob\u00f3ticos no combate de intelixencia, tanto en aplicaci\u00f3ns de hardware e software.\nRecentemente, tam\u00e9n houbo un enfoque particular cara ao uso de combustibles renovables para facer funcionar veh\u00edculos militares. A diferenza dos combustibles f\u00f3siles, os combustibles renovables p\u00f3dense producir en calquera pa\u00eds, cousa que \u00e9 unha vantaxe estrat\u00e9xica. O ex\u00e9rcito dos Estados Unidos xa se comprometeu a que o 50% do seu consumo de enerx\u00eda prove\u00f1a de fontes alternativas.\nOs MIRV, os ICBM e a Bomba Tsar consid\u00e9ranse as armas m\u00e1is destrutivas nunca inventadas."}
{"id": "159260", "revid": "89787", "url": "https://gl.wikipedia.org/wiki?curid=159260", "title": "Guerra civil", "text": "Guerra civil \u00e9 a denominaci\u00f3n usada para calquera enfrontamento b\u00e9lico onde os participantes est\u00e1n xeralmente formados por dous ou m\u00e1is eixos pol\u00edticos contrarios xerados dentro dun mesmo pa\u00eds. O termo \u00e9 un calco do lat\u00edn \"bellum civile\" que se usou para referirse \u00e1s distintas guerras civ\u00eds da Rep\u00fablica romana no s\u00e9culo I a.C. A s\u00faa caracter\u00edstica m\u00e1is com\u00fan \u00e9 que o conflito armado desenv\u00f3lvese nun mesmo pa\u00eds, enfront\u00e1ndose entre si persoas dun mesmo lugar (cidade, pobo ou comunidade) defendendo, usualmente, d\u00faas ideolox\u00edas ou intereses distintos. Nalg\u00fans casos o obxectivo \u00e9 a secesi\u00f3n dunha parte do territorio; a\u00ednda que ent\u00f3n non sempre se consideran \u00abguerras civ\u00eds\u00bb (exemplos dun tipo ou outro poden ser a guerra civil estadounidense ou as guerras de descolonizaci\u00f3n).\nNeste tipo de conflagraci\u00f3n, prod\u00facese \u00e1s veces a intervenci\u00f3n de unidades estranxeiras de distintos pa\u00edses, \u00e1 parte, axudando ou colaborando cos distintos bandos desa mesma guerra civil, cuxos individuos chegan a ser voluntarios civ\u00eds que apoian a ideolox\u00eda do bando seleccionado.\nNo s\u00e9culo XIX, \u00c1frica foi escenario de numerosas guerras civ\u00eds en moitos dos seus pa\u00edses debido xeralmente a loitas polo poder das etnias m\u00e1is importantes de cada pa\u00eds, chamadas \u00abguerras esquecidas\u00bb, debido a que son co\u00f1ecidas polo p\u00fablico s\u00f3 cando hai un xenocidio ou un gran masacre de persoas.\nCaracter\u00edsticas.\nA s\u00faa caracter\u00edstica m\u00e1is com\u00fan \u00e9 que o conflito armado desenv\u00f3lvese nun mesmo pa\u00eds, enfront\u00e1ndose entre si persoas dun mesmo lugar (cidade, etnia ou comunidade) defendendo, xeralmente, d\u00faas ideolox\u00edas ou intereses distintos.\nNalg\u00fans casos, o obxectivo \u00e9 a secesi\u00f3n dunha parte do territorio, a\u00ednda que nestes casos non sempre se consideran como \"guerras civ\u00eds\" (exemplos dun tipo ou outro poden ser a guerra civil estadounidense ou as guerras de descolonizaci\u00f3n). Nesta conflagraci\u00f3n, chega \u00e1s veces a intervenci\u00f3n de unidades estranxeiras de distintos pa\u00edses, mesmo, axudando ou colaborando cos distintos bandos desa mesma guerra civil, cuxos individuos chegan a ser voluntarios civ\u00eds que apoian a ideolox\u00eda do bando seleccionado.\nClasificaci\u00f3n formal.\nJames Fearon, estudoso das guerras civ\u00eds na Universidade Stanford define unha guerra civil como \"un conflito violento nun pa\u00eds no que loitan grupos organizados que pretenden tomar o poder central ou dunha rexi\u00f3n ou cambiar pol\u00edticas gobernamentais\". Ann Hironaka especifica ademais que unha banda da guerra civil \u00e9 o estado. A intensidade na que un disturbio civil se converte nunha guerra civil \u00e9 discutido polos estudosos. Alg\u00fans cient\u00edficos pol\u00edticos definen guerra civil se hai m\u00e1is de 1000 v\u00edtimas, mentres que outros especifican que polo menos ten que haber 100 por cada bando. Correlates of War, conxunto de datos empregados polos que estudan os conflitos, clasifica as guerras civ\u00eds cando hai m\u00e1is de mil v\u00edtimas relacionadas coa guerra cada ano do conflito. Este n\u00famero \u00e9 unha fracci\u00f3n pequena dos mill\u00f3ns que faleceron na segunda guerra civil sudanesa ou na guerra civil de Camboxa, por exemplo, mais excl\u00fae conflitos moi co\u00f1ecidos como os de Irlanda do Norte e a loita do Congreso Nacional Africano durante o Apartheid en Sur\u00e1frica.\nBaseando no criterio de 1000 v\u00edtimas por ano, houbo 213 guerras civ\u00eds entre 1816 e 1997, 104 das cales entre 1944 e 1997. Se se usa o criterio de 1000 v\u00edtimas totais houbo 90 guerras civ\u00eds entre 1945 e 2007, con 20 en 2007.\nAs convenci\u00f3ns de Xenebra non definen especificamente o voc\u00e1bulo \"guerra civil\", mais delimitan as responsabilidades das partes nun \"conflito armado de car\u00e1cter non internacional\", o que incl\u00fae as guerras civ\u00eds.\nCon todo, o comit\u00e9 internacional da Cruz Vermella tratou de aclarar o concepto cos seus comentarios sobre a convenci\u00f3n de Xenebra, indicando que as convenci\u00f3ns son \"tan xerais, tan vagas, que moitas das delegaci\u00f3ns tem\u00edan que pod\u00edan tomarse para cubrir calquera acto cometido pola forza das armas\". Ent\u00f3n, os comentarios proporcionan diferentes condici\u00f3ns das que depender\u00edan as convenci\u00f3ns de Xenebra, a\u00ednda que o comentario sinala que non deber\u00eda ser interpretado como condici\u00f3ns r\u00edxidas. Estas condici\u00f3ns listadas pola ICRC son:\nQue a parte en rebeld\u00eda contra o goberno \"de iure\" pos\u00faa unha forza militar organizada, unha autoridade responsable polos seus actos, que act\u00faa nun determinado territorio e que ten os medios de respectar e asegurar respecto pla Convenci\u00f3n.\nQue o goberno legal estea obrigado a dar recursos \u00e1 forza militar regular contra os insurxentes organizados como ex\u00e9rcito e en posesi\u00f3n dunha parte do territorio nacional.\n(a) Que o goberno \"de iure\" reco\u00f1ecese os insurxentes como belixerantes; ou\n(b) Que se dean a eles mesmos os dereitos como belixerantes; ou\n(c) Que se trate os insurxentes co reco\u00f1ecemento como belixerantes para o prop\u00f3sito s\u00f3 da presente Convenci\u00f3n; ou\n(d) Que a disputa fose admitida na axenda do Consello de Seguridade ou da Asemblea Xeral das Naci\u00f3ns Unidas como parte dunha ameaza \u00e1 paz internacional, unha violaci\u00f3n da paz ou un acto de agresi\u00f3n.\n(a) Que os insurxentes te\u00f1an unha organizaci\u00f3n con prop\u00f3sito de ter as caracter\u00edsticas dun Estado.\n(b) Que a autoridade civil insurxente exercite autoridade \"de facto\" sobre a poboaci\u00f3n nunha porci\u00f3n determinada do territorio nacional.\n(c) Que as forzas armadas act\u00faan baixo a direcci\u00f3n dunha autoridade organizada e estean preparadas para observar as leis ordinarias da guerra.\n(d) Que a autoridade civil insurxente acorde estar rexida polas cl\u00e1usulas da Convenci\u00f3n."}
{"id": "159264", "revid": "1131", "url": "https://gl.wikipedia.org/wiki?curid=159264", "title": "Villacarriedo", "text": "Villacarriedo, en monta\u00f1\u00e9s \"Villacarrieu\", \u00e9 un concello da comunidade aut\u00f3noma de Cantabria. Limita polo norte con Saro e Villafufre, polo sur con Vega de Pas e Selaya, polo oeste con Santiurde de Toranzo e polo leste con San Roque de Riomiera. Enc\u00f3ntrase na comarca do Pas-Miera e polas s\u00faas terras atravesa o r\u00edo Pisue\u00f1a, principal afluente do r\u00edo Pas.\nLocalidades.\nOs seus 1.765 habitantes (Instituto C\u00e1ntabro de Estad\u00edstica 2009) distrib\u00faense por:\nPatrimonio.\nO edificio m\u00e1is destacado do municipio \u00e9 o Palacio de So\u00f1anes, ben de interese cultural con categor\u00eda de monumento desde 1981. Tr\u00e1tase da construci\u00f3n civil m\u00e1is suntuosa da arquitectura barroca c\u00e1ntabra. Constru\u00eduse entre 1719 e 1724, a instancias de Juan Antonio D\u00edaz de Arce y P\u00e9rez del Camino. A tradici\u00f3n atrib\u00faelle o dese\u00f1o ao arquitecto italiano Cossimo Fontanelli, co\u00f1ecido por D\u00edaz de Arce durante a s\u00faa estancia en Roma e de quen ser\u00edan os planos logo interpretados polos canteiros da rexi\u00f3n. Mais a investigaci\u00f3n actual tende a atribu\u00edrlle as trazas ao arquitecto Francisco de la Riva Ladr\u00f3n de Guevara, natural de Galizano (Ribamont\u00e1n al Mar), mestre maior da catedral de Oviedo. O mestre canteiro que dirixiu a construci\u00f3n foi Sim\u00f3n de Arce Mu\u00f1oz, de quen s\u00f3 se lle co\u00f1ecen outras intervenci\u00f3ns en obras relixiosas en Selaya e Tezanos.\nO Palacio de So\u00f1anes mestura formas de moi diversas orixes, a trav\u00e9s dunha particular interpretaci\u00f3n das ordes cl\u00e1sicas (d\u00f3rica, x\u00f3nica e corintia) e con claras referencias platerescas. Presenta forma de cubo, ten tres pisos de altura e o seu interior est\u00e1 ocupado por completo por unha monumental escaleira de dous tiros que se corresponden coas d\u00faas fachadas principais. Estas presentan unha gran riqueza ornamental, con abundancia de pilastras e columnas exentas corintias, fustes estriados, salom\u00f3nicos e abalaustrados, frisos adornados con follas e caleados, front\u00f3ns enteiros ou partidos sostidos por columnillas retorcidas, modill\u00f3ns, acroterios, g\u00e1rgolas e pin\u00e1culos. Entre as numerosas pezas her\u00e1ldicas existentes no palacio destaca a situada na fachada leste, un escudo timbrado con coroa sostida por amores e dous le\u00f3ns enfrontados e coas armas de D\u00edaz de Arce y P\u00e9rez del Camino. Nos xard\u00edns do palacio \u00e1chanse varias das \u00e1rbores singulares de Cantabria.\nOutro edificio destacado \u00e9 o Mu\u00ed\u00f1o de Santib\u00e1\u00f1ez, no r\u00edo Junquera.\nO Colexio dos Padres Escolapios, situado no n\u00facleo de Villacarriedo, a car\u00f3n do Palacio de So\u00f1anes, foi fundado por Antonio Guti\u00e9rrez de la Huerta G\u00fcemes, administrador das Aduanas de C\u00e1diz, que manifestou no seu testamento, datado en 1736, a s\u00faa intenci\u00f3n de crear un colexio de Escolas P\u00edas en Villacarriedo, cunha igrexa, baixo a advocaci\u00f3n de San Antonio, a onde se trasladar\u00edan os seus restos. O colexio est\u00e1 constru\u00eddo en pedra de canter\u00eda e pos\u00fae amplos ventanais, con reminiscencias de estilo cl\u00e1sico. A igrexa presenta unha nave con capelas nos laterais comunicadas entre si, sobre as cales sit\u00faanse balc\u00f3ns a modo de tribunas e diante da nave, o transepto que d\u00e1 acceso a unha ampla sancrist\u00eda con decoraci\u00f3n de arquitecturas finxidas. Cobre a nave unha b\u00f3veda de cal\u00f3n con lunetos con xeser\u00edas e o cruceiro cunha c\u00fapula sobre cunchas. Presenta unha fachada de dobres pilastras caxeadas de orde xigante rematada cun front\u00f3n curvo. Atrib\u00faeselle a traza da igrexa a un co\u00f1ecedor do clasicismo valisoletano. No seu interior conta cun conxunto de retablos churriguerescos do s\u00e9culo XVIII, que orixinalmente pertenc\u00edan \u00e1 capela do palacio de Elsedo, en P\u00e1manes, e que foron trasladados aqu\u00ed en 1946. Tr\u00e1tase dun retablo maior e dous colaterais, o maior d\u00e1tase de sobre 1715, e responde ao modelo churrigueresco, en concreto remite ao retablo maior trazado por Joaqu\u00edn de Churriguera para Santiago en Medina de Rioseco. Os laterais seguen a tipolox\u00eda marcada polo maior. Os tres te\u00f1en columnas de terzo de talla co fuste estriado en dous dos seus terzos, todo el decorado con trapos colgantes, froitos e cabezas de seraf\u00edns. Neste colexio estudaron ilustres personaxes como Augusto Gonz\u00e1lez de Linares, Marcelino Bot\u00edn, o poeta Le\u00f3n Felipe e o futbolista Carlos Alonso Gonz\u00e1lez \"Santillana\".\nEntre as construci\u00f3ns a destacar incl\u00faese tam\u00e9n unha situada no barrio de Cimalav\u00eda, de B\u00e1rcena de Carriedo, que pos\u00fae unha ampla portaleda, xard\u00edn e dous escudos. No barrio da V\u00eda, no mesmo n\u00facleo, hai outra cun grande escudo barroco coa inscrici\u00f3n \"Esta obra hizo don \u00c1ngel Guti\u00e9rrez del Cubil. A\u00f1o de 1731\". En Tezanos est\u00e1 a casa da familia Guti\u00e9rrez de Pando, cuxo escudo de armas adorna a fachada, e a da familia Arce, no barrio de Riba, co bras\u00f3n de Riba y Arce. Ao soar desta familia pertence a ermida de San Juan, do s\u00e9culo XVII, situada fronte \u00e1 vivenda. No barrio de El Corral, en Santib\u00e1\u00f1ez, est\u00e1 a casa que pertenceu a Francisco Fern\u00e1ndez Laso, cun arco de entrada e escudo coas s\u00faas armas tras a balconada. O bras\u00f3n de Naveda y Casta\u00f1eda, xunto a unha inscrici\u00f3n que di \"Un buen morir dura toda la vida\", pode verse noutra casona do mesmo pobo. Por \u00faltimo, na localidade de Alo\u00f1os destaca a casa de Gaspar Bustillo de la Concha, cabaleiro de Santiago, coas armas de Bustillo y Ceballos, e outra coas armas de Ceballos-Velasco y Guazo-Bustillo. Ademais, en diversos lugares do concello poden verse rollos her\u00e1ldicos, vestixios dos l\u00edmites dos soares das principais familias da comarca. Por \u00faltimo sinalar como exemplo de arquitectura escolar das primeiras d\u00e9cadas do s\u00e9culo XX, o colexio de Santib\u00e1\u00f1ez fundado en 1927 por Francisco P\u00e9rez Venero e inaugurado por Primo de Rivera.\nNatureza.\nA paisaxe que domina Villacarriedo est\u00e1 formada por prader\u00edas delimitadas por muros de pedra e salpicadas de cabanas de tipo pasiego. Son prados de sega que proporcionan sustento \u00e1 abundante cabana gandeira do municipio. Ademais ten monta\u00f1as alombadas, que sufriron unha deforestaci\u00f3n debido ao uso dos seus bosques para a Real F\u00e1brica de Can\u00f3ns de La Cavada; para a fabricaci\u00f3n de barcos en El Real Astillero de Guarnizo e por incendios para pastoreos. Non obstante, a\u00ednda existen importantes bosques aut\u00f3ctonos (carballo e faia), sendo destacable o Faial de Alo\u00f1os. Da fauna protexida polo Cat\u00e1logo Rexional de Especies Ameazadas de Cantabria podemos encontrar: cangrexo de r\u00edo, alimoches, desm\u00e1n ib\u00e9rico, p\u00edcidos etc. Entre outra fauna, aparecen raposos, corzos, xabar\u00eds, voitres, lontras, garzas, becadas, cuco, picapeixe, melro acu\u00e1tico etc.\nO municipio de Villacarriedo \u00e9 atravesado de sur a norte polo r\u00edo Pisue\u00f1a. Este r\u00edo forma, cando o r\u00edo Pas e os seus principais afluentes, Lugar de Importancia Comunitaria (LIC) R\u00edo Pas, declarado as\u00ed pola presenza de especies como a lontra, o cangrexo de r\u00edo, a troita ou o salm\u00f3n e os bosques de ribeira.\n\u00c9 destacable \"A Caxigona de Villacarriedo\", carballo centenario de gran porte que se acha nunha das prazas da capital municipal e que est\u00e1 inclu\u00eddo no Cat\u00e1logo Rexional de \u00c1rbores Singulares. Neste cat\u00e1logo tam\u00e9n est\u00e1n inclu\u00eddos dous teixos e d\u00faas magnolias presentes no Xard\u00edn do Palacio de So\u00f1anes e a Caxiga de B\u00e1rcena de Carriedo.\nEconom\u00eda.\nUn 36,9 % da poboaci\u00f3n empr\u00e9gase no sector primario, un 15,1 % na construci\u00f3n, un 10,8 % na industria e un 37,2 % no sector terciario.\nAdministraci\u00f3n.\n\u00c1ngel Sainz Ruiz (PRC) \u00e9 o actual alcalde do concello (2010). As t\u00e1boas seguintes expo\u00f1en os resultados das elecci\u00f3ns municipais celebradas no 2003 e no 2007.\nDemograf\u00eda.\nFonte: INE"}
{"id": "159265", "revid": "1131", "url": "https://gl.wikipedia.org/wiki?curid=159265", "title": "Vega de Pas", "text": "Vega de Pas \u00e9 unha localidade e concello da comunidade aut\u00f3noma de Cantabria, na comarca do Pas-Miera, na cabeceira do r\u00edo Pas.\nLocalidades.\nOs seus 909 habitantes (INE, 2006) distrib\u00faense por:\nMunicipios lim\u00edtrofes.\nLimita polo norte con Selaya, Villacarriedo e Santiurde de Toranzo, polo oeste con Luena e San Pedro de Romeral, polo leste con San Roque de Riomiera e polo sur con Espinosa de los Monteros da Provincia de Burgos (Castela e Le\u00f3n).\nEconom\u00eda.\nPredomina o sector primario, cun 44,9 % da poboaci\u00f3n empregada na agricultura e a gander\u00eda. Un 14,6 % da poboaci\u00f3n empr\u00e9gase na construci\u00f3n, un 10,8 % na industria e, por \u00faltimo, un 30,4 % no sector servizos.\nPatrimonio.\nOs Edificios na leira do doutor Madrazo son Bens inclu\u00eddos dentro do Inventario Xeral de Cantabria, segundo resoluci\u00f3n publicada no Bolet\u00edn oficial de Cantabria de 17 de febreiro de 2003.\nDemograf\u00eda.\nFonte: INE"}
{"id": "159266", "revid": "1131", "url": "https://gl.wikipedia.org/wiki?curid=159266", "title": "Vega de Li\u00e9bana", "text": "Vega de Li\u00e9bana \u00e9 un concello da comunidade aut\u00f3noma de Cantabria. Est\u00e1 situado na comarca de Li\u00e9bana, no extremo occidental da rexi\u00f3n. Limita polo norte con Camale\u00f1o e Potes, polo leste con Pesaguero e Cabez\u00f3n de Li\u00e9bana, polo sur coa provincia de Palencia e polo oeste coa provincia de Le\u00f3n, ambas \u00faltimas na comunidade aut\u00f3noma de Castela e Le\u00f3n. A trav\u00e9s do Porto de San Glorio, comunica Cantabria coa provincia de Le\u00f3n.\nLocalidades.\nOs seus 936 habitantes (INE, 2006) rep\u00e1rtense por:\nPatrimonio.\nVega de Li\u00e9bana \u00e9 un dos municipios polos que transcorre a Ruta Lebaniega, que enlaza o Cami\u00f1o de Santiago da Costa co Cami\u00f1o Franc\u00e9s. Tr\u00e1tase dun ben de interese cultural que percorre, ademais, os municipios de San Vicente de la Barquera, Val de San Vicente, Herrer\u00edas, Lamas\u00f3n, Cillorigo de Li\u00e9bana, Potes, Cabez\u00f3n de Li\u00e9bana e Camale\u00f1o.\nEn Ledantes cons\u00e9rvase a chamada Pisa-Bat\u00e1n de Ledantes, ben de interese local.\nDemograf\u00eda.\nFonte: INE"}
{"id": "159268", "revid": "89787", "url": "https://gl.wikipedia.org/wiki?curid=159268", "title": "La m\u00fasica va por dentro", "text": "La m\u00fasica va por dentro \u00e9 o primeiro \u00e1lbum de estudio do grupo galego de rock Jab\u00f3n Blue. Publicouse o 20 de setembro de 2006."}
{"id": "159269", "revid": "5132", "url": "https://gl.wikipedia.org/wiki?curid=159269", "title": "Gran Premio de Motociclismo de Espa\u00f1a", "text": "O Gran Premio de Motociclismo de Espa\u00f1a \u00e9 unha proba de motociclismo de velocidade que se celebra desde o ano 1950 en Espa\u00f1a. Ag\u00e1s na primeira edici\u00f3n e entre os anos 1956 e 1960, sempre formou parte do Campionato do Mundo de Motociclismo. Desde a edici\u00f3n 1989, a competici\u00f3n ten lugar de xeito ininterrompido no Circu\u00edto Permanente de Xerez, que tam\u00e9n foi sede da edici\u00f3n de 1987. Os outros dous circu\u00edtos utilizados foron o circu\u00edtos do Jarama (1969, 1971, 1973, 1975, 1977-1986 e 1988) e o Montju\u00efc.\nGa\u00f1adores.\n(1) \u00danica carreira da historia do Campionato do Mundo de Motociclismo onde ga\u00f1ou unha moto de serie (a Mondial 125 Monoalbero)."}
{"id": "159274", "revid": "1888", "url": "https://gl.wikipedia.org/wiki?curid=159274", "title": "Xo\u00e1n Caama\u00f1o", "text": ""}
{"id": "159278", "revid": "85894", "url": "https://gl.wikipedia.org/wiki?curid=159278", "title": "Manuel Agrasar Cajaraville", "text": "Manuel Agrasar Cajaraville, co\u00f1ecido como Barbarroxa, nado en Padr\u00f3n cara a 1912 e finado en Teo o 19 de maio de 1948, foi un guerrilleiro antifranquista galego.\nTraxectoria.\nMari\u00f1eiro voluntario dende 1935, era tripulante do \"Jos\u00e9 Lu\u00eds D\u00edez\". Incorporouse ao ex\u00e9rcito republicano en Asturias. Foi capturado en setembro de 1939. Xulgado en Xix\u00f3n por rebeli\u00f3n, foi condenado a cadea perpetua. Formou parte da V Agrupaci\u00f3n do Ex\u00e9rcito Guerrilleiro de Galicia liderada por Benigno Andrade \"Foucellas\" e Jos\u00e9 Remui\u00f1\u00e1n Barreiro \"Ricardito\". O grupo foi avistado pola Garda Civil en Loureiro (Luou) o 19 de maio de 1948. A benem\u00e9rita incendiou a casa onde se refuxiaban os guerrilleiros e Manuel e tres compa\u00f1eiros m\u00e1is, Florentino Men\u00e9ndez Palacio, Ricardo Fern\u00e1ndez Carles e Vicente L\u00f3pez Novo, morreron polos disparos das metralladoras; tam\u00e9n morreu o garda civil Jard\u00f3n Castro. \"Foucellas\" e \"Ricardito\" lograron fuxir."}
{"id": "159279", "revid": "85894", "url": "https://gl.wikipedia.org/wiki?curid=159279", "title": "Loureiro, Luou, Teo", "text": "Loureiro \u00e9 un lugar da parroquia de Luou no concello coru\u00f1\u00e9s de Teo, na comarca de Santiago. Segundo o IGE, en 2022 ti\u00f1a 32 habitantes (16 homes e 16 mulleres)."}
{"id": "159280", "revid": "1131", "url": "https://gl.wikipedia.org/wiki?curid=159280", "title": "Nuno Fernandes Torneol", "text": "Nuno Fernandes Torneol (ou Nuno Fern\u00e1ndez Torneol) foi un trobador de orixe desco\u00f1ecida, do que se pensa que puido ser un cabaleiro \u00f3 servizo dun nobre de Castela. P\u00e9nsase que este autor se estableceu na corte do rei Afonso X o Sabio no s\u00e9culo XIII.\nReco\u00f1\u00e9ceselle a autor\u00eda de vinte e d\u00faas composici\u00f3ns, das que trece son cantigas de amor, moi convencionais, oito cantigas de amigo, de estrutura tradicional, e mais unha cantiga de escarnio. Escrib\u00eda en galego-portugu\u00e9s. Un dos seus textos utilizouse na canci\u00f3n \"Love Song\", arranxada pola banda de rock brasileira Legi\u00e3o Urbana."}
{"id": "159282", "revid": "22570", "url": "https://gl.wikipedia.org/wiki?curid=159282", "title": "Escola da Tebra", "text": "A Escola da Tebra, tam\u00e9n referenciada como \"Escola da Treba\", foi unha das correntes dominantes da poes\u00eda galega posterior \u00e1 Guerra Civil Espa\u00f1ola, parella no tempo \u00e1 poes\u00eda social (ou socialrealismo).\nHistoria e caracter\u00edsticas.\nA Escola da Treba estivo fortemente caracterizada polo clima dun \"eu l\u00edrico\" angustiado, pola soidade e desesperanza, e pola influencia da filosof\u00eda existencialista de Martin Heidegger e Karl Jaspers, as\u00ed como tam\u00e9n pola obra de Jean-Paul Sartre e Albert Camus.\nEsta corrente consid\u00e9rase inaugurada en 1950 coa publicaci\u00f3n de \"Mui\u00f1eiro de Br\u00e9temas\", de Manuel Mar\u00eda, e con \"Fabulario novo\" (1952) de Cu\u00f1a Nov\u00e1s. Forman parte desta xeraci\u00f3n autores nados entre 1930 e 1940 e que, polo tanto, eran autores pr\u00f3ximos da vintena. Alg\u00fans representantes desta escola son o citado Manuel Mar\u00eda, Xos\u00e9 Lu\u00eds Franco Grande, Ux\u00edo Novoneyra, Xohana Torres, Bernardino Gra\u00f1a, M\u00e9ndez Ferr\u00edn ou Avil\u00e9s de Taramancos..., entre outros.\nMoitos membros desta xeraci\u00f3n contar\u00edan, asemade, cunha intensa vida pol\u00edtica, participando de procesos tales como a fundaci\u00f3n da Uni\u00f3n do Pobo Galego ou do Partido Socialista Galego."}
{"id": "159283", "revid": "98629", "url": "https://gl.wikipedia.org/wiki?curid=159283", "title": "A\u015boka", "text": "A\u015boka (en escrita devan\u00e1gari: \u0905\u0936\u094b\u0915) ou A\u015boka Vardhana, nado no 304 a.C. e finado no 232 a.C., foi o terceiro emperador maurya.\nA\u015boka reinou sobre a maior parte do subcontinente indio, do actual Afganist\u00e1n ata Bengala e tam\u00e9n cara ao sur, ata a actual Mysore. Est\u00e1 considerado o fundador da India. Era fillo do rei Bindusara.\nO redescubrimento de A\u015boka no s\u00e9culo XIX.\nAta o s\u00e9culo XIX, A\u015boka era simplemente un nome m\u00e1is ns xenealox\u00edas inventadas dos reis indios do per\u00edodo budista. Varios eruditos europeos da \u00e9poca tam\u00e9n traduciron relatos budistas a literatura india. Estes relatos amosaban as doutrinas budistas, as\u00ed como as historias e biograf\u00edas lendarias da doutrina. Nestas fontes budistas \u2014procedentes de Sri Lanka, o T\u00edbet e a China\u2014 presentes en relatos como o \"Divia avadana\", o \"A\u015boka avadana\", o \"Mahavamsa\" e outros, aparec\u00eda a figura un gran rei A\u015boka. A causa da existencia de varias historias este tipo consideradas de pouco rigor hist\u00f3rico, xa que se cr\u00edan procedentes a cultura popular, tomouse a figura de A\u015boka como lendaria e non se lle deu credibilidade. A historia habitualmente describ\u00edao como un pr\u00edncipe cruel que asasinou os seus irm\u00e1ns para ascender \u00f3 trono, pero que trala s\u00faa sanguenta conquista de Kalinga (na costa leste da India, actualmente no estado de Orissa), A\u015boka converteuse nun budista pacifista, e contribu\u00edu \u00e1 difusi\u00f3n do budismo, reinando dende ese intre dun xeito xusto e pac\u00edfica.\nPrimeiras evidencias hist\u00f3ricas.\nNo ano 1837, o arque\u00f3logo e fil\u00f3logo James Prinsep traduciu unha antiga inscrici\u00f3n dun gran piar de pedra situado na cidade de Delhi (no norte da India). A escritura da inscrici\u00f3n era o brahmi, a escritura m\u00e1is antiga a India, que se utilizaba para escribir o s\u00e1nscrito e o pr\u00e1krito. Trat\u00e1base dunha versi\u00f3n ancestral do brahmi, que durante s\u00e9culos evolucionara de tal xeito que estas primeiras inscrici\u00f3ns eran ilexibles. A inscrici\u00f3n revelou unha serie de edictos proclamados por un rei que se proclamaba Devanampiya Piyadasi (\u2018o amado dos deuses, rei Piyadasi\u2019). Debido \u00e1s referencias budistas que atopou, o investigador creu inicialmente que Devanampiya Piyadassi era un rei de Sri Lanka. Pero no mesmo ano James Prinsep tivo oportunidade de ler d\u00faas das cr\u00f3nicas m\u00e1is antigas da historia de Sri Lanka, o \"Dipa vamsa\" e o \"Maha vamsa\", compostas por monxes budistas. Nas cr\u00f3nicas deduc\u00edase que o t\u00edtulo de Piyadassi se lle atribu\u00eda \u00f3 famoso rei A\u015boka.\nCo\u00f1\u00e9cense outros piares e rochas con inscrici\u00f3ns, e durante as seguintes d\u00e9cadas iranse descubrindo e traducindo m\u00e1is edictos do monarca. A fonte da maior\u00eda dos nosos co\u00f1ecementos sobre A\u015boka son estas numerosas inscrici\u00f3ns que fixo gravar en piares e rochas por todo o seu imperio, maioritariamente en lingua magadhi (unha lingua pr\u00e1crita) en escritura brahmi (e \u00e1s veces en caracteres kharosthi), pero tam\u00e9n en grego e en arameo.\nAdemais de que estas inscrici\u00f3ns representan as primeiras mostras da notaci\u00f3n escrita dunha lingua india e que esta mesma escritura orixinou todas as linguas semisil\u00e1bicas presentes actualmente en chan indio (como a escrita devan\u00e1gari), favoreceron a propagaci\u00f3n da \u00e9tica budista e fomentaron a non violencia e a adhesi\u00f3n \u00e1 doutrina do dharma, o deber ou comportamento xusto. Obs\u00e9rvase tam\u00e9n a importancia dada a unha lingua vulgar e vern\u00e1cula, o pr\u00e1crito, en detrimento da lingua \u00abnobre\u00bb e literaria, o s\u00e1nscrito, demostrando as\u00ed unha preocupaci\u00f3n por ser comprendido polo pobo.\nFoi en 1915 cando se traduciu un edicto que mencionaba o nome de A\u015boka e as\u00ed confirmouse definitivamente a s\u00faa identidade.\nMito e realidade.\nA interpretaci\u00f3n que se fixo nun primeiro momento \u00e9 precisamente a que H. G. Wells amosa neste fragmento: que A\u015boka fora un adiantado \u00f3 seu tempo e un gran devoto do budismo, e por iso fracasaron os seus sucesores. Aceptouse a historia que empeza con A\u015boka descrito como un guerreiro sanguinario, xa que moitas fontes budistas o describen as\u00ed. Segundo o \"A\u015boka avadana\", A\u015boka constru\u00edu unha prisi\u00f3n onde se dedicaba a torturar \u00f3s presos. No mesmo texto c\u00f3ntasenos como intentou torturar a un monxe budista que semellaba inmune \u00f3 sufrimento. A\u015boka, impresionado, converteuse budismo, destru\u00edu a prisi\u00f3n e prop\u00faxose constru\u00edr 84.000 \"stupas\" budistas por todo o imperio.\nOutras fontes afirman que foi despois das devastadoras consecuencias da s\u00faa guerra en Kalinga, durante o oitavo ano do seu reinado, sentiuse tan culpable que isto o levou a se converter \u00f3 budismo, influ\u00eddo segundo as fontes pola s\u00faa esposa ou concubina Dev\u00ed. Dende ese intre dedicouse a propagar a pol\u00edtica do \"dhamma budista\" polo seu imperio e enviou misioneiros a lugares afastados, tales como a illa de Sri Lanka, convertida pola s\u00faa filla Sanghamita e o seu fillo (ou irm\u00e1n) Mahinda, citados soamente nas cr\u00f3nicas cingalesas, e ignorados nas inscrici\u00f3ns indias que non mencionan m\u00e1is que a tres dos seus fillos: Tuara, Kunala e Yalauka. Dende ent\u00f3n, defendeu unha pol\u00edtica pac\u00edfica emitindo unha serie de edictos dirixidos \u00f3 pobo. Un reinado que co\u00f1eceu unha pol\u00edtica oficial de \"a-jims\u00e1\" (\u2018non violencia\u2019), chegando a constru\u00edr hospitais para animais e restaurar as estradas principais da India, convert\u00e9ndose tam\u00e9n A\u015boka probablemente no gran difusor do vexetarianismo no pa\u00eds.\nAs\u00ed pois, os estudos dos s\u00e9culos XIX e primeira metade do XX e outros posteriores base\u00e1ndose nestas fontes, describen a s\u00faa conversi\u00f3n \u00f3 budismo como unha \u00abiluminaci\u00f3n\u00bb. Pasou de ser \"Chanda A\u015boka\" (A\u015boka o Cruel) a ser \"Dhamma A\u015boka\" (A\u015boka o Piadoso). O monarca que ampliou a capital, Pataliputra (a actual Patna), fixo constru\u00edr un palacio \u00f3 estilo persa e convocou o Terceiro Concilio Budista (-233 ou -243).\nA\u015boka, historicamente, foi un fervente propagandista do budismo, pero non necesariamente por motivos p\u00edos. Hai toda unha li\u00f1a de historiadores, como a especialista Romila Thapar, que consideran o dhamma de A\u015boka como unha relixi\u00f3n para ser utilizada como s\u00edmbolo dunha nova unidade imperial e unha forza cohesionadora para unir os variados e heterox\u00e9neos elementos dun imperio. \u00c9 dicir, que A\u015boka se serviu do budismo para a consolidaci\u00f3n pol\u00edtica e econ\u00f3mica do seu goberno. E \u00e9 que os edictos de A\u015boka e os textos budistas non terminan de coincidir coa imaxe proxectada. O budismo permit\u00eda a A\u015boka unha nova pol\u00edtica social ben definida, acorde \u00f3 mesmo tempo cos intereses da sociedade da \u00e9poca, xa que a poboaci\u00f3n non se opo\u00f1\u00eda \u00e1s novas ideas budistas, e as novas clases comerciais (interesadas nas novas tendencias) apoiar\u00edano, beneficiando a A\u015boka, xa que non tivo o apoio dos ortodoxos \u00f3 inicio do seu reinado. As\u00ed, o budismo deixou de estar perseguido.\nTralo reino \u00abiluminado\u00bb de A\u015boka, a reforma do Imperio maurya foi aproveitada polos invasores, e axi\u00f1a caeu en declive e fragmentouse en multitude de principados. Ata a colonizaci\u00f3n brit\u00e1nica (case 2000 anos m\u00e1is tarde), nunca unha parte tan grande dun subcontinente estivo unida baixo un mesmo goberno.\nA\u015boka na historia e a cultura popular da India.\nReco\u00f1ecendo o papel sen precedentes de A\u015boka na historia do pa\u00eds, a India fixo do capitel das columnas de A\u015boka (ou \"lat\") un dos s\u00edmbolos da Rep\u00fablica India. A s\u00faa simbolox\u00eda tam\u00e9n a podemos atopar na propia bandeira da India, xa que no centro desta hai un a\u015boka chakr\u00e1 (\u2018roda de A\u015boka\u2019). A\u015boka aparece igualmente en moedas, e incluso protagoniza unha superproduci\u00f3n do cine de Bollywood (\"A\u015boka\") e converteuse nun dos personaxes principais do videoxogo de estratexia (Civilization IV).\nOs edictos de A\u015boka.\nOs \"a\u015boka stambha\" (\u2018piares de A\u015boka\u2019) son a serie de columnas distribu\u00eddas polo norte do subcontinente indio, nos que A\u015boka escribiu unha serie de edictos. O primeiro atopouse entre as ru\u00ednas da antiga Delhi no s\u00e9culo XVI. Pero tam\u00e9n se atopan edictos nas rochas. Hai maiores e menores en funci\u00f3n do tama\u00f1o. Dos edictos de A\u015boka hai d\u00faas categor\u00edas:\nEstas inscrici\u00f3ns estaban situadas en enclaves importantes preto das cidades, rutas comerciais ou centros relixiosos, co que A\u015boka se aseguraba de chegar \u00f3 m\u00e1ximo n\u00famero de xente posible. Eran preceptos morais, relixiosos e prestaci\u00f3ns sociais en relaci\u00f3n a homes e animais."}
{"id": "159284", "revid": "1888", "url": "https://gl.wikipedia.org/wiki?curid=159284", "title": "Vicente L\u00f3pez Novo", "text": "Vicente L\u00f3pez Novo, co\u00f1ecido como Rufino, nado en Santa Ux\u00eda de Ribeira cara a 1918 e finado en Teo o 19 de maio de 1948, foi un guerrilleiro antifranquista galego.\nTraxectoria.\nMilitante da CNT. Formou parte da V Agrupaci\u00f3n do Ex\u00e9rcito Guerrilleiro de Galicia liderada por Benigno Andrade \"Foucellas\" e Jos\u00e9 Remui\u00f1\u00e1n Barreiro \"Ricardito\" \u00e1 que se incorporou con Julio Bazarra Constenla. Nos primeiros meses de 1948 \"Foucellas\" decidiu dividir o grupo e constitu\u00edr d\u00faas partidas: unha comandada por Miguel Nicol\u00e1s Esperante \"Corcheiro\" e a outra por Vicente L\u00f3pez; pero coa morte de \"Corcheiro\" en Silleda o 9 de abril, as d\u00faas partidas volveron reunificarse. O grupo foi avistado pola Garda Civil en Loureiro (Luou) o 19 de maio de 1948. A benem\u00e9rita incendiou a casa onde se refuxiaban os guerrilleiros e Vicente morreu polos disparos das metralladoras xunto a Manuel Agrasar Cajaraville, Florentino Men\u00e9ndez e Ricardo Fern\u00e1ndez Carles; tam\u00e9n morreu o garda civil Jard\u00f3n Castro. \"Foucellas\" e \"Ricardito\" lograron fuxir."}
{"id": "159285", "revid": "89787", "url": "https://gl.wikipedia.org/wiki?curid=159285", "title": "Florentino Men\u00e9ndez", "text": "Florentino Men\u00e9ndez Palacio, co\u00f1ecido como Tino ou Asturiano, nado en Los Cuarteles de Pe\u00f1arrubia (Lada, Langreu) cara a 1922 e finado en Teo o 19 de maio de 1948, foi un guerrilleiro antifranquista.\nTraxectoria.\nAntigo guerrilleiro do grupo Os Caxigales que operaba na zona central de Asturias. Desprazouse a Galicia como traballador nas minas de Fontao, onde se incorporou \u00e1 direcci\u00f3n do PCE en Galicia que vi\u00f1a de reorganizar V\u00edctor Garc\u00eda Garc\u00eda \"Brasile\u00f1o\". Dende 1947 integrouse na V Agrupaci\u00f3n do Ex\u00e9rcito Guerrilleiro de Galicia liderada por Benigno Andrade \"Foucellas\" e Jos\u00e9 Remui\u00f1\u00e1n Barreiro \"Ricardito\". O grupo foi avistado pola Garda Civil en Loureiro (Luou) o 19 de maio de 1948. A benem\u00e9rita incendiou a casa onde se refuxiaban os guerrilleiros e Florentino morreu polos disparos das metralladoras xunto a Manuel Agrasar Cajaraville, Vicente L\u00f3pez Novo e Ricardo Fern\u00e1ndez Carles; tam\u00e9n morreu o garda civil Jard\u00f3n Castro. \"Foucellas\" e \"Ricardito\" lograron fuxir."}
{"id": "159286", "revid": "25871", "url": "https://gl.wikipedia.org/wiki?curid=159286", "title": "Olavi Virta", "text": "Oskari Olavi Ilmen, co\u00f1ecido como Olavi Virta, nado en Sysm\u00e4 o 27 de febreiro de 1915 e finado en Tampere o 14 de xullo de 1972, foi un popular cantante finland\u00e9s, chamado o \"Rei do tango fin\u00e9s\".\nTraxectoria.\nGravou seiscentas canci\u00f3ns entre 1939 e 1966. Os seus principais \u00e9xitos foron as canci\u00f3ns \"Punatukkaiselle tyt\u00f6lleni\", \"Ennen kuolemaa\", \"T\u00e4ysikuu\", \"Hopeinen Kuu\" e os tangos \"Satumaa\" e \"La Cumparsita\", que foi disco de ouro. O seu repertorio incl\u00fae canci\u00f3ns populares finesas, tangos, boleros e pezas de jazz.\nGa\u00f1ou tres discos de ouro e participou en vinte filmes. En 1972, Peter von Bagh realizou un documental sobre a s\u00faa vida."}
{"id": "159287", "revid": "85894", "url": "https://gl.wikipedia.org/wiki?curid=159287", "title": "Ricardo Fern\u00e1ndez Carles", "text": "Ricardo Fern\u00e1ndez Carles, nado en Valga cara a 1913 e finado en Teo o 19 de maio de 1948, foi un guerrilleiro antifranquista galego.\nTraxectoria.\nVeci\u00f1o de Pontecesures. Co golpe de Estado do 18 de xullo de 1936 foi detido. Xulgado en Pontevedra por auxilio \u00e1 rebeli\u00f3n, foi condenado a 15 anos de prisi\u00f3n. Conmut\u00e1ronlle a pena a dous anos e sa\u00edu de prisi\u00f3n en novembro de 1938. Foi membro do grupo de Miguel Nicol\u00e1s Esperante \"Corcheiro\". Integrouse V Agrupaci\u00f3n do Ex\u00e9rcito Guerrilleiro de Galicia liderada por Benigno Andrade \"Foucellas\" e Jos\u00e9 Remui\u00f1\u00e1n Barreiro \"Ricardito\". O grupo foi avistado pola Garda civil en Loureiro (Luou) o 19 de maio de 1948. A benem\u00e9rita incendiou a casa onde se refuxiaban os guerrilleiros e Ricardo morreu polos disparos das metralladoras xunto a Manuel Agrasar Cajaraville, Vicente L\u00f3pez Novo e Florentino Men\u00e9ndez; tam\u00e9n morreu o garda civil Jard\u00f3n Castro. \"Foucellas\" e \"Ricardito\" lograron fuxir."}
{"id": "159289", "revid": "55340", "url": "https://gl.wikipedia.org/wiki?curid=159289", "title": "Kim Eternity", "text": "Kimberly Hines, m\u00e1is co\u00f1ecida coma Kim Eternity, nada o 22 de marzo de 1973, \u00e9 unha actriz porno afroamericana. Empezou a facer pel\u00edculas en 1994 e apareceu en m\u00e1is de 100 filmes e n\u00fameros de revistas, coma \"Voluptuous\"."}
{"id": "159290", "revid": "92340", "url": "https://gl.wikipedia.org/wiki?curid=159290", "title": "Aurelio Fierro", "text": "Aurelio Fierro, nado en Montella o 13 de setembro de 1923 e finado en N\u00e1poles o 11 de marzo de 2005, foi un cantante e actor italiano.\nTraxectoria.\nAurelio Fierro fixo carreira principalmente en Italia, Espa\u00f1a e Am\u00e9rica do Sur. Foi co\u00f1ecido pola composici\u00f3n da m\u00fasica para o c\u00e9lebre tema \"Bambino\", retomado despois por Dalida. \nTr\u00e1tase dun dos m\u00e1ximos expo\u00f1entes da co\u00f1ecida como \"canzone napoletana\"."}
{"id": "159293", "revid": "5863", "url": "https://gl.wikipedia.org/wiki?curid=159293", "title": "Feria de La Chinita", "text": "A Feria de La Chinita \u00e9 o nome dunha festa de orixe relixiosa que ten lugar cada ano durante tres d\u00edas, do 17 ao 19 de novembro, principalmente na cidade venezolana de Maracaibo, a\u00ednda que tam\u00e9n cobre outras partes do Estado de Zulia. Nesta festa cel\u00e9brase o milagre da Virxe de Chiquinquir\u00e1, patroa do estado de Zulia, cuxa festividade \u00e9 observada pola Igrexa Cat\u00f3lica cada 18 de novembro.\nTradici\u00f3n.\nA tradici\u00f3n di que nas marxes do Lago de Maracaibo apareceu unha pequena placa que atopou unha vella muller que a levou para a s\u00faa casa. Transcorridos poucos d\u00edas, o 18 de novembro de 1709, a vella escoitou varios golpes na parede da s\u00faa casa sobre a que colgara a pequena t\u00e1boa. Nun principio ignorou estes golpes, pero como eran cada vez m\u00e1is insistentes, decidiu achegarse ao lugar de onde provi\u00f1an e ao facelo decatouse de que que na superficie da t\u00e1boa aparecera unha imaxe refulxente da Virxe de Chiquinquir\u00e1. En vista deste fen\u00f3meno, a vella sa\u00edu \u00e1 r\u00faa e comezou a berrar: \"milagre, milagre.\"\nA muller relatou a historia aos veci\u00f1os locais, que comezaron a adorar esta advocaci\u00f3n da Virxe. Posteriormente, decidiuse constru\u00edr un monumento \u00e1 Virxe no lugar exacto onde se atopaba a casa desa muller; fronte \u00e1 Bas\u00edlica de Nosa Se\u00f1ora de Chiquinquir\u00e1."}
{"id": "159297", "revid": "6939", "url": "https://gl.wikipedia.org/wiki?curid=159297", "title": "Frauta de millo", "text": ""}
{"id": "159330", "revid": "89787", "url": "https://gl.wikipedia.org/wiki?curid=159330", "title": "O Reguengo, Tortoreos, As Neves", "text": "O Reguengo \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 77 habitantes (39 homes e 38 mulleres).\nNo lugar ach\u00e1ronse varios restos castrexos."}
{"id": "159331", "revid": "85894", "url": "https://gl.wikipedia.org/wiki?curid=159331", "title": "Casali\u00f1o, Orto\u00f1o, Ames", "text": "Casali\u00f1o \u00e9 un lugar da parroquia de Orto\u00f1o no concello coru\u00f1\u00e9s de Ames na comarca de Santiago. Segundo o Instituto Nacional de Estad\u00edstica en 2009 ti\u00f1a 53 habitantes (22 homes e 31 mulleres)."}
{"id": "159332", "revid": "85894", "url": "https://gl.wikipedia.org/wiki?curid=159332", "title": "Castrigo, Orto\u00f1o, Ames", "text": "Castrigo \u00e9 un lugar da parroquia de Orto\u00f1o no concello coru\u00f1\u00e9s de Ames na comarca de Santiago. Ti\u00f1a 60 habitantes no ano 2009 segundo datos do Instituto Nacional de Estad\u00edstica, dos cales 32 eran homes e 28 mulleres."}
{"id": "159333", "revid": "85894", "url": "https://gl.wikipedia.org/wiki?curid=159333", "title": "A Condomi\u00f1a, Orto\u00f1o, Ames", "text": "A Condomi\u00f1a \u00e9 un lugar da parroquia de Orto\u00f1o no concello coru\u00f1\u00e9s de Ames na comarca de Santiago. Ti\u00f1a 55 habitantes no ano 2009 segundo datos do Instituto Nacional de Estad\u00edstica, dos cales 28 eran homes e 27 mulleres."}
{"id": "159334", "revid": "85894", "url": "https://gl.wikipedia.org/wiki?curid=159334", "title": "A Igrexa, Tortoreos, As Neves", "text": "A Igrexa \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 8 habitantes (5 homes e 3 mulleres).\nNo lugar at\u00f3pase a igrexa parroquial de Santiago de Tortoreos, de estilo barroco, e un cruceiro.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "159335", "revid": "85894", "url": "https://gl.wikipedia.org/wiki?curid=159335", "title": "Redondelo, Tortoreos, As Neves", "text": "Redondelo \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 59 habitantes (26 homes e 33 mulleres).\nNo lugar at\u00f3panse unha serie de esculturas ao aire libre de autores como Manuel Rial, Mario Iglesias ou Carlos Tejo."}
{"id": "159337", "revid": "85894", "url": "https://gl.wikipedia.org/wiki?curid=159337", "title": "Antela, Tortoreos, As Neves", "text": "Antela \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 29 habitantes (13 homes e 16 mulleres)."}
{"id": "159339", "revid": "85894", "url": "https://gl.wikipedia.org/wiki?curid=159339", "title": "Ant\u00f3ns, Tortoreos, As Neves", "text": "Ant\u00f3ns \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 28 habitantes (15 homes e 13 mulleres)."}
{"id": "159340", "revid": "85894", "url": "https://gl.wikipedia.org/wiki?curid=159340", "title": "Barreiros, Tortoreos, As Neves", "text": "Barreiros \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 30 habitantes (13 homes e 17 mulleres)."}
{"id": "159341", "revid": "85894", "url": "https://gl.wikipedia.org/wiki?curid=159341", "title": "As Bouzas, Tortoreos, As Neves", "text": "As Bouzas \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 20 habitantes (8 homes e 12 mulleres)."}
{"id": "159342", "revid": "85894", "url": "https://gl.wikipedia.org/wiki?curid=159342", "title": "O Calvario, Tortoreos, As Neves", "text": "O Calvario \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 29 habitantes (18 homes e 11 mulleres)."}
{"id": "159343", "revid": "85894", "url": "https://gl.wikipedia.org/wiki?curid=159343", "title": "A Cancela, Tortoreos, As Neves", "text": "A Cancela \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 4 habitantes (1 home e 3 mulleres)."}
{"id": "159344", "revid": "85894", "url": "https://gl.wikipedia.org/wiki?curid=159344", "title": "Carball\u00e1s, Tortoreos, As Neves", "text": "Carball\u00e1s \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 7 habitantes (3 homes e 4 mulleres)."}
{"id": "159346", "revid": "85894", "url": "https://gl.wikipedia.org/wiki?curid=159346", "title": "A Carboeira, Tortoreos, As Neves", "text": "A Carboeira \u00e9 un lugar da parroquia de Tortoreos, no concello pontevedr\u00e9s das Neves."}
{"id": "159347", "revid": "85894", "url": "https://gl.wikipedia.org/wiki?curid=159347", "title": "A Chan, Tortoreos, As Neves", "text": "A Chan \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 146 habitantes (71 homes e 75 mulleres)."}
{"id": "159348", "revid": "85894", "url": "https://gl.wikipedia.org/wiki?curid=159348", "title": "O Coto, Tortoreos, As Neves", "text": "O Coto \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 21 habitantes (11 homes e 10 mulleres)."}
{"id": "159349", "revid": "85894", "url": "https://gl.wikipedia.org/wiki?curid=159349", "title": "A Fonti\u00f1a, Tortoreos, As Neves", "text": "A Fonti\u00f1a \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 43 habitantes (23 homes e 20 mulleres)."}
{"id": "159350", "revid": "85894", "url": "https://gl.wikipedia.org/wiki?curid=159350", "title": "O Monte, Tortoreos, As Neves", "text": "O Monte \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 12 habitantes (8 homes e 4 mulleres)."}
{"id": "159351", "revid": "85894", "url": "https://gl.wikipedia.org/wiki?curid=159351", "title": "O Pazo, Tortoreos, As Neves", "text": "O Pazo \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 19 habitantes (12 homes e 7 mulleres)."}
{"id": "159352", "revid": "85894", "url": "https://gl.wikipedia.org/wiki?curid=159352", "title": "As P\u00edas, Tortoreos, As Neves", "text": "As P\u00edas \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 15 habitantes (7 homes e 8 mulleres)."}
{"id": "159353", "revid": "54488", "url": "https://gl.wikipedia.org/wiki?curid=159353", "title": "O Rabelo, Tortoreos, As Neves", "text": "O Rabelo \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 66 habitantes (27 homes e 39 mulleres)."}
{"id": "159354", "revid": "85894", "url": "https://gl.wikipedia.org/wiki?curid=159354", "title": "O Rego, Tortoreos, As Neves", "text": "O Rego \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 4 habitantes (2 homes e 2 mulleres)."}
{"id": "159355", "revid": "85894", "url": "https://gl.wikipedia.org/wiki?curid=159355", "title": "Vilanova, Tortoreos, As Neves", "text": "Vilanova \u00e9 un lugar da parroquia de Tortoreos, no concello pontevedr\u00e9s das Neves. Segundo datos do Instituto Galego de Estat\u00edstica do 2009 ten 41 habitantes (20 homes e 21 mulleres)."}
{"id": "159356", "revid": "43327", "url": "https://gl.wikipedia.org/wiki?curid=159356", "title": "Glam", "text": "Glam pode referirse a:"}
{"id": "159359", "revid": "89787", "url": "https://gl.wikipedia.org/wiki?curid=159359", "title": "Loco M\u00eda", "text": "Loco M\u00eda ou Locomia \u00e9 un grupo de x\u00e9nero glam creado en 1984 na illa de Eivisa.\nTraxectoria.\nLocomia formouse nos seus inicios con Luis Font, Xavier Font, Manuel Arjona, Gard Passchier e H\u00e9ctor \"Calcio\", incorporando posteriormente a Carlos Armas, Juan Antonio Fontes, Francesc Picas e Santos Branco.\nFix\u00e9ronse moi famosos grazas ao manexo dos abanicos, que complementaban un vestiario bastante elaborado e ecl\u00e9ctico. Entre 1989 e 1991 d\u00e9ronse a co\u00f1ecer con canci\u00f3ns como \"Rumba Samba Mambo\", \"Locomia\", \"Tolo Vox\", \"Gorbachov\" e \"Nena\", entre outras. Realizaron unha xira de concertos por Espa\u00f1a e despois por Marrocos, e mesmo participaron no Festival Internacional da Canci\u00f3n de Vi\u00f1a del Mar, sendo unha das agrupaci\u00f3ns espa\u00f1olas m\u00e1is co\u00f1ecidas do momento, conxuntamente con Az\u00facar Moreno e Presuntos Implicados."}
{"id": "159360", "revid": "6939", "url": "https://gl.wikipedia.org/wiki?curid=159360", "title": "Locomia", "text": ""}
{"id": "159392", "revid": "865", "url": "https://gl.wikipedia.org/wiki?curid=159392", "title": "Semen Up", "text": "Semen Up foi un grupo galego de m\u00fasica pop, activo na d\u00e9cada de 1980 e encadrado no movemento denominado movida viguesa.\nTraxectoria.\nO grupo iniciou a s\u00faa traxectoria art\u00edstica en 1985, lanzando o Mini-Lp de catro canci\u00f3ns \"Lo est\u00e1s haciendo muy bien\", que inclu\u00eda un tema do mesmo t\u00edtulo, o cal chegou a converterse no maior \u00e9xito do grupo; a canci\u00f3n describ\u00eda unha felaci\u00f3n, o que provocou non pouca pol\u00e9mica e marcou o auxe dunha fugaz tendencia musical da \u00e9poca que deu en chamarse porno-pop.\nUn ano despois editan \"La agon\u00eda do Narciso\", ao que seguir\u00eda \"Vuelve el hombre\", LP que conti\u00f1a o tema \"Tu novia est\u00e1 loca\", inclu\u00eda na banda sonora do filme hom\u00f3nimo. Tras dous novos \u00e1lbums, o grupo acabou por se disolver contra finais da d\u00e9cada, coincidindo coa sa\u00edda do seu l\u00edder, Alberto Comesa\u00f1a, que comezou daquela o d\u00fao \"Amistades peligrosas\", canda a cantante Cristina del Valle.\nEn 2005 Semen Up reuniuse para ofrecer unha serie de concertos por todo Estado Espa\u00f1ol, participando entre outros no Mediatic Festival de Alacant."}
{"id": "159408", "revid": "1888", "url": "https://gl.wikipedia.org/wiki?curid=159408", "title": "FET de las JONS", "text": ""}
{"id": "159410", "revid": "5863", "url": "https://gl.wikipedia.org/wiki?curid=159410", "title": "Roberto Goyeneche", "text": "Roberto Goyeneche, nado en Saavedra (cidade de Buenos Aires) o 29 de xaneiro de 1926 e finado en Buenos Aires o 27 de agosto de 1994, foi un exitoso cantor de tango de ascendencia vasca.\nTraxectoria.\nFoi moi reco\u00f1ecido pola s\u00faa calidade interpretativa e polo seu particular modo de frasear con rubato as melod\u00edas do tango. Esta particularidade base\u00e1base en non facer coincidir o tempo da letra que cantaba co tempo do acompa\u00f1amento musical. A frase sempre quedaba por diante ou por detr\u00e1s do comp\u00e1s, cousa bastante infrecuente no tango."}
{"id": "159420", "revid": "72012", "url": "https://gl.wikipedia.org/wiki?curid=159420", "title": "Alberto Cortez", "text": "Alberto Cortez, nado en Rancul (provincia de La Pampa) o 11 de marzo de 1940 e finado en Madrid o 4 de abril de 2019, foi un compositor e cantante arxentino. Tr\u00e1tase dun dos m\u00e1is destacados autores contempor\u00e1neos, cunha creaci\u00f3n musical de corte po\u00e9tica.\nTi\u00f1a ra\u00edces galegas. O seu av\u00f3 era de Punx\u00edn e o seu nome era Eladio Garc\u00eda. Emigrou a Bos Aires (Arxentina) cos seus irm\u00e1ns David e Germ\u00e1n."}
{"id": "159421", "revid": "1131", "url": "https://gl.wikipedia.org/wiki?curid=159421", "title": "Valle de Villaverde", "text": "Valle de Villaverde (oficialmente, at\u00e9 2005 denominado Villaverde de Truc\u00edos) \u00e9 un concello da comunidade aut\u00f3noma de Cantabria, situado na comarca de As\u00f3n-Ag\u00fcera. Como enclave c\u00e1ntabro no Pa\u00eds Vasco limita cos municipios bisca\u00ed\u00f1os da comarca das Encartaci\u00f3ns de Carranza, Arcentales e Truc\u00edos.\nNa parte meridional do municipio sit\u00faase a fonte do r\u00edo Ag\u00fcera, cuxo val ten altitudes de m\u00e1is de 400 metros. O municipio \u00e9 atravesado de oeste a leste pola li\u00f1a de ferrocarril FEVE Santander-Bilbao.\nHistoria.\nA \u00e1rea das Encartaci\u00f3ns, onde se enclava Valle de Villaverde, estivo habitada en tempos prerromanos polos autrigones, non polos c\u00e1ntabros.\nO val foi adquirido a mediados do s\u00e9culo XV por Pedro Fern\u00e1ndez de Velasco, segundo conde de Haro, deixando de pertencer ao Se\u00f1or\u00edo de Biscaia, ao que foran vinculando a comarca durante a Idade Media, o cal \u00e9 o antecedente da actual situaci\u00f3n como enclave c\u00e1ntabro no Pa\u00eds Vasco. Durante o Trienio liberal e a creaci\u00f3n dos municipios, o territorio recibiu o nome de Villaverde de Truc\u00edos (en 2005 recuperou o nome de Valle de Villaverde). En 1833, ao producirse a divisi\u00f3n provincial, Villaverde, como antigo se\u00f1or\u00edo, foi unido \u00e1 provincia de r\u00e9xime com\u00fan m\u00e1is pr\u00f3xima, Santander.\nA zona foi devastada durante a Terceira Guerra Carlista. En 1875 o val foi o escenario dunha batalla entre o ex\u00e9rcito, que pretend\u00eda tomar Valmaseda, e as milicias carlistas, que se saldou coa vitoria carlista. Poucos edificios sobreviviron.\nPatrimonio.\nDo patrimonio hist\u00f3rico art\u00edstico do municipio destaca a igrexa de Santa Mar\u00eda, en ru\u00ednas debido \u00e1s batallas carlistas de 1875 que se produciron na zona e ao paulatino abandono posterior.\nDemograf\u00eda.\nFonte: INE\nPol\u00edtica.\nAo igual que o Enclave de Trevi\u00f1o (un enclave burgal\u00e9s situado en \u00c1lava), este territorio \u00e9 reclamado por alg\u00fans partidos nacionalistas vascos como propio, a\u00ednda que o presidente da comunidade aut\u00f3noma de Cantabria, Miguel \u00c1ngel Revilla, e as forzas pol\u00edticas maioritarias de Cantabria son totalmente opostos a cesi\u00f3n.\nEn 1979, durante a elaboraci\u00f3n do Estatuto de Autonom\u00eda do Pa\u00eds Vasco (o \"estatuto de Guernica\") os deputados nacionalistas vascos Xabier Arzalluz (PNV) e Juan Mar\u00eda Bandr\u00e9s (Euskadiko Ezkerra), afirmaron que o artigo 8 do estatuto, que prev\u00eda a agregaci\u00f3n \"\u00e1 Comunidade Aut\u00f3noma do Pa\u00eds Vasco doutros territorios ou municipios que estiveran enclavados na s\u00faa totalidade dentro do territorio da mesma\" redact\u00e1rase para permitir a incorporaci\u00f3n de Trevi\u00f1o a \u00c1lava e de Villaverde a Biscaia.\nPosteriormente, durante a d\u00e9cada dos oitenta e principios da dos noventa, realiz\u00e1ronse varios intentos para integrar o concello en Biscaia. O 26 de setembro de 1986 seis dos sete concelleiros do municipio (tres socialistas, un do Partido Dem\u00f3crata Popular, un de Coalici\u00f3n Popular e un do Partido Rexionalista de Cantabria), presidido por Piedad Gonz\u00e1lez (PSC-PSOE), acordaron solicitar a incorporaci\u00f3n de Villaverde \u00e1 comunidade aut\u00f3noma do Pa\u00eds Vasco e o abandono da de Cantabria. A Deputaci\u00f3n Foral de Biscaia apoiou a resoluci\u00f3n municipal, mais a Asemblea de Cantabria, en sesi\u00f3n plenaria celebrada o 20 de outubro do mesmo ano, rexeitou totalmente a petici\u00f3n.\nA oposici\u00f3n dos partidos pol\u00edticos c\u00e1ntabros provocou que os seus representantes no municipio (como a alcaldesa, Piedad Gonz\u00e1lez) abandonasen as s\u00faas respectivas formaci\u00f3ns. Nas elecci\u00f3ns municipais de 1987, agrupaci\u00f3ns de electores que apoiaban a incorporaci\u00f3n a Biscaia obtiveron a maior\u00eda dos sufraxios, repetindo Gonz\u00e1lez como alcaldesa, nesta ocasi\u00f3n \u00e1 fronte da Agrupaci\u00f3n Unitaria Independente. Con Gonz\u00e1lez ao mando, o pleno do concello do 30 de outubro de 1987 acordou solicitar a convocatoria dun referendo para acordar a integraci\u00f3n en Biscaia. Unicamente a Uni\u00f3n para o Progreso de Cantabria de Juan Hormaechea mostrara a s\u00faa non oposici\u00f3n a dita integraci\u00f3n. En 1988, o Consello de Ministros rexeitou tomar en consideraci\u00f3n a solicitude para celebrar un referendo. Este acordo do Consello de Ministros foi recorrido pola Deputaci\u00f3n Foral de Biscaia e polo Concello de Villaverde de Trucios ante o Tribunal Supremo. As pretensi\u00f3ns dos demandantes foron desestimadas en sendas sentenzas do 22 de xaneiro de 1993, e do 24 de febreiro de 1997.\nNas elecci\u00f3ns ao Parlamento Europeo de 2009, Coalici\u00f3n por Europa obtivo 98 votos, PSOE 33 votos, PP 21 votos e Iniciativa Internacionalista 9 votos.\nAs seguintes t\u00e1boas mostran os resultados das elecci\u00f3ns municipais celebradas no 2003 e no 2007."}
{"id": "159422", "revid": "624", "url": "https://gl.wikipedia.org/wiki?curid=159422", "title": "Batalla do \u00d3rbigo", "text": ""}
{"id": "159424", "revid": "98629", "url": "https://gl.wikipedia.org/wiki?curid=159424", "title": "Jawaharlal Nehru", "text": "Jawaharlal Nehru (Hindi: \u091c\u0935\u093e\u0939\u0930\u0932\u093e\u0932 \u0928\u0947\u0939\u0930\u0942), nado o 14 de novembro de 1889 en Allahabad (Uttar Pradesh) e finado o 27 de maio de 1964 en Nova Delhi, foi un pol\u00edtico indio e o primeiro (e o m\u00e1is duradeiro) Primeiro Ministro da India, de 1947 a 1964.\nFoi unha das principais figuras do movemento de independencia indio, Nehru foi elixido polo Partido do Congreso para ser o primeiro Primeiro Ministro da India e reelixido cando o Partido do Congreso ga\u00f1ou as primeiras elecci\u00f3ns xerais da India en 1952. Como un dos fundadores do Movemento de Pa\u00edses Non Ali\u00f1ados, foi tam\u00e9n unha figura importante na pol\u00edtica internacional posterior \u00e1 segunda guerra mundial. Ch\u00e1maselle frecuentemente Pandit Nehru (sendo \"pandit\" un t\u00edtulo honor\u00edfico s\u00e1nscrito que signifca \"profesor\" ou \"mestre\") e, especificamente na India, Panditji (sendo \"-ji\" un sufixo honor\u00edfico).\nTraxectoria.\nFillo do avogado e pol\u00edtico Motilal Nehru, brahman da rexi\u00f3n de Caxemira, avogado, notario e destacado dirixente do Congreso. Jawaharlal era o m\u00e1is vello de catro irm\u00e1ns; unha das s\u00faas irm\u00e1ns, Vijaya Lakshmi Pandit, tam\u00e9n l\u00edder na loita pola independencia, dedicada \u00e1 pol\u00edtica, o goberno e a diplomacia, foi a primeira muller que formou parte do gabinete da India.\nA s\u00faa formaci\u00f3n acad\u00e9mica foi no Reino Unido, onde estudo na Harrow School e no Trinity College de Cambridge, para posteriormente estudar leis no Inner Temple. En 1912 regresou \u00e1 India, e traballou por alg\u00fans anos como avogado, profesi\u00f3n pola que non sent\u00eda un grande interese. Ao cabo duns anos de estar no pa\u00eds re\u00fanese con Mahatma Gandhi, comezando unha duradeira relaci\u00f3n pol\u00edtica.\nNehru converteuse no l\u00edder da esquerda do Partido do Congreso sendo a\u00ednda moi novo, chegando a converterse no seu Presidente baixo a gu\u00eda de Mahatma Gandhi en 1929. Nehru foi un l\u00edder carism\u00e1tico e radical que reclamou a independencia total do Imperio Brit\u00e1nico. Na longa loita pola independencia da India, na que xogou un rol principal. O 8 de agosto de 1942 foi encarcerado xunto con outros dirixentes durante trinta e dous meses tralo inicio da campa\u00f1a de desobediencia civil impulsada por Gandhi.\nNehru foi finalmente reco\u00f1ecido como o herdeiro pol\u00edtico de Gandhi. Nehru formou o primeiro goberno indio en xullo de 1946 coa oposici\u00f3n da \"Liga Musulm\u00e1\" que aspiraba a crear un estado separado e que finalmente se fixo realidade en 1947 (Paquist\u00e1n).\nAo longo da s\u00faa vida, Nehru tam\u00e9n defendeu o socialismo fabiano e o sector p\u00fablico como medios polos que as naci\u00f3ns m\u00e1is pobres poder\u00edan conseguir os retos do desenvolvemento econ\u00f3mico a longo prazo.\nActividade pol\u00edtica.\nPol\u00edtica econ\u00f3mica.\nPresidiu a introduci\u00f3n da planificaci\u00f3n e o control da econom\u00eda do estado, coa creaci\u00f3n da Comisi\u00f3n de Planificaci\u00f3n da India en 1948, a\u00ednda que este organismo comezou a funcionar o 28 de marzo de 1950, que ti\u00f1a como funci\u00f3ns principais a xeraci\u00f3n de proxectos de desenvolvemento e a asignaci\u00f3n de recursos (man de obra, materia prima e divisas) para levalos a cabo.\nElaborou ou primeiro plan quinquenal en 1951, que trazou os investimentos do goberno na industria e a agricultura. Aumentou os impostos sobre a renda empresarial e anticipouse a unha econom\u00eda mixta en que o goberno se encargase das industrias estrat\u00e9xicas que serven ao interese p\u00fablico: miner\u00eda, electricidade e pesados, mentres que o resto ser\u00eda competencia das empresas privadas. A trav\u00e9s dese plan, buscou a redistribuci\u00f3n da terra e puxo en marcha programas para constru\u00edr canais de rego, presas e difundir o uso de fertilizantes para aumentar a produci\u00f3n agr\u00edcola. Tam\u00e9n foi pioneiro nunha serie de programas de desenvolvemento comunitario dirixidos a difundir diversas industrias artesanais e o aumento da eficiencia na India rural.\nAdemais, alentou a construci\u00f3n de grandes encoros, que el mesmo chamou os \"novos templos da India\", obras de rego e a xeraci\u00f3n de enerx\u00eda hidroel\u00e9ctrica e puxo en marcha o programa da India para aproveitar a enerx\u00eda nuclear a partir da Lei de Enerx\u00eda At\u00f3mica de 1948. Durante a maior parte do seu mandato como primeiro ministro, a India continuou a enfrontarse \u00e1 grave escaseza de alimentos a pesar do progreso e do aumento da produci\u00f3n agr\u00edcola.\nConstru\u00edu relaci\u00f3ns amistosas coa Uni\u00f3n Sovi\u00e9tica. Durante a s\u00faa visita ao pa\u00eds en 1955, dixo que estaba \"fondamente impresionado polos grandes logros da Uni\u00f3n Sovi\u00e9tica. Vin este inmenso pa\u00eds transformarse grazas ao traballo duro da s\u00faa xente\". A URSS proporcionou asistencia econ\u00f3mica \u00e1 India. As\u00ed, en 1955, constru\u00edu a f\u00e1brica de aceiro de Bhilai, a maior da India, que produce aproximadamente a mesma cantidade de aceiro que todas as demais f\u00e1bricas de aceiro existentes ent\u00f3n no pa\u00eds. Moitas outras f\u00e1bricas e empresas continuaron o exemplo con pr\u00e9stamos con xuros baixos. Segundo Felix Yurlov, especialista na India do Instituto de Estudos Orientais de Rusia: \"Desde 1955 ata finais dos anos sesenta, a URSS axudou \u00e1 India cun total de 1500 mill\u00f3ns de d\u00f3lares en pr\u00e9stamos e contribu\u00edu \u00e1 construci\u00f3n de ducias de grandes empresas en \u00e1reas clave da s\u00faa econom\u00eda: metalurxia, enerx\u00eda, enxe\u00f1ar\u00eda, petroqu\u00edmica\".\nAs pol\u00edticas industriais, que se resumen na Resoluci\u00f3n de Pol\u00edtica Industrial de 1956, alentaron o crecemento de f\u00e1bricas e da industria pesada, mais a planificaci\u00f3n estatal, os controis e as regulamentaci\u00f3ns comezaron a deteriorar a produtividade, a calidade e a rendibilidade. \nA\u00ednda que a econom\u00eda da India gozou dunha taxe constante de crecemento do 2,5\u00a0% anual, o desemprego cr\u00f3nico, xunto coa pobreza xeneralizada continuou a afectar a poboaci\u00f3n. D.D. Kosambi, reco\u00f1ecido historiador marxista, criticou a explotaci\u00f3n que a clase burguesa fixo da ideolox\u00eda socialista de Nehru. Nehru foi acusado de promover o capitalismo disfrazado de socialismo democr\u00e1tico, entre outras cosas.\nPol\u00edtica nacional.\nO Imperio brit\u00e1nico na India, que inclu\u00eda a actual India, Paquist\u00e1n e Bangladesh, div\u00eddese en dous tipos de territorios: as Provincias da India brit\u00e1nica, que se rexen directamente por funcionarios brit\u00e1nicos, baixo a responsabilidade do Gobernador Xeneral da India e os estados principescos, baixo o dominio dos gobernantes hereditarios locais que reco\u00f1eceron a soberan\u00eda brit\u00e1nica en troques da autonom\u00eda local, na maior\u00eda dos casos estabelecidos por tratado. \nEntre 1947 e 1950 aproximadamente, os territorios dos estados principescos foron integrados politicamente na Uni\u00f3n India baixo o mandato de Nehru e Sardar Patel. A maior\u00eda fusion\u00e1ronse en provincias existentes, mentres que outros se organizaron en novas.\nSegundo a Lei de 1935, mant\u00edvose o dereito constitucional da India, en espera da adopci\u00f3n dunha nova constituci\u00f3n e coa nova constituci\u00f3n de 1950, que entrou en vigor o 26 de xaneiro de 1950, a India converteuse nunha rep\u00fablica democr\u00e1tica soberana. Nehru declarou que a nova rep\u00fablica ser\u00eda unha \"Uni\u00f3n de Estados\". Nela distingu\u00edanse tres tipos dos Estados Unidos:\nEn decembro de 1953, nomeou a Comisi\u00f3n de Reorganizaci\u00f3n dos Estados Unidos para a creaci\u00f3n de estados nas li\u00f1as ling\u00fc\u00edsticas foi encabezada polo xu\u00edz Fazal Ali e tam\u00e9n a comisi\u00f3n, co\u00f1ecida como a Comisi\u00f3n Fazal Ali. Os esforzos desta comisi\u00f3n foron supervisados por Govind Pant Ballabh, que foi ministro do Interior de Nehru en decembro de 1954. A comisi\u00f3n creou un informe en 1955 que recomenda a reorganizaci\u00f3n dos estados da India: na S\u00e9tima Emenda, a distinci\u00f3n de tres tipos de estados existentes A, B e C, quedou modificada debido a que se aboliu a Parte A. A distinci\u00f3n entre estados da parte A e a parte B retirouse e recibiu o nome \"estados\". Un novo tipo de entidade, os territorios da Uni\u00f3n, substitu\u00edron a clasificaci\u00f3n como Parte C e D.\nPol\u00edtica exterior.\nDurante o seu longo mandato como primeiro ministro, Nehru tam\u00e9n ocupou a carteira de Asuntos Exteriores. Como tal, foi acreditado como o \u00fanico arquitecto da pol\u00edtica exterior india por alg\u00fans, inclu\u00eddo Rajendra Prasad Dubey. O seu enfoque idealista centrouse en dar \u00e1 India unha posici\u00f3n de liderado entre os pa\u00edses non ali\u00f1ados. Tratou de apoiar os novos estados independentes de Asia e \u00c1frica en oposici\u00f3n \u00e1s d\u00faas superpotencias host\u00eds que disputaban a guerra fr\u00eda. A guerra coa China en 1962 provocou un cambio radical e despois diso, volveuse m\u00e1is defensivo.\nDespois da independencia, Nehru quixo manter boas relaci\u00f3ns co Reino Unido e outros pa\u00edses da Commonwealth e asinou a Declaraci\u00f3n de Londres, segundo a cal a India acordaba que cando se convertese en rep\u00fablica en xaneiro de 1950, se unir\u00eda \u00e1 Commonwealth de Naci\u00f3ns e aceptar\u00eda a monarca brit\u00e1nica como un \"s\u00edmbolo da libre asociaci\u00f3n dos seus estados membros independentes e como tal a Xefae da Commonwealth\". As outras naci\u00f3ns da Commonwealth reco\u00f1eceron a continuidade da India como membro.\nEn canto \u00e1 relaci\u00f3n cos seus veci\u00f1os tivo varios conflitos territoriais, primeiro reclamou Caxemira pese a oposici\u00f3n de Paquist\u00e1n, desatando a primeira guerra entre os dous pa\u00edses entre 1947 e 1949. Tam\u00e9n se anexionou Hyderabad en setembro de 1948 e a colonia portuguesa de Goa en decembro de 1961. O \u00faltimo destes conflitos foi a contenda militar contra a Rep\u00fablica Popular da China en outubro de 1962, da que sa\u00edu claramente derrotado e ra\u00edz do cal desenvolveu unha pol\u00edtica de boa veci\u00f1anza.\nNehru op\u00fa\u00f1ase \u00e1 acci\u00f3n militar e \u00e1s alianzas militares. Foi un firme defensor das Naci\u00f3ns Unidas, ag\u00e1s cando intentou resolver a cuesti\u00f3n de Caxemira. Foi pioneiro na pol\u00edtica de \"non ali\u00f1amento\" e cofundou o Movemento de Pa\u00edses Non Ali\u00f1ados entre os pa\u00edses que que profesaban neutralidade entre os bloques rivais liderados polos Estados Unidos e a Uni\u00f3n Sovi\u00e9tica. Reco\u00f1ecendo a Rep\u00fablica Popular da China pouco despois da s\u00faa fundaci\u00f3n (mentres a maior parte do bloque occidental manti\u00f1a relaci\u00f3ns con Taiw\u00e1n), Nehru defendeu a s\u00faa inclusi\u00f3n nas Naci\u00f3ns Unidas e negouse a cualificar os chineses como os agresores no seu conflito con Corea. Tratou de establecer relaci\u00f3ns c\u00e1lidas e amigables coa China en 1950 e esperaba actuar como intermediario para salvar o abismo e as tensi\u00f3ns entre os estados comunistas e o bloque occidental.\nNehru foi un organizador clave da Conferencia de Bandung de abril de 1955, que reuniu 29 naci\u00f3ns recentemente independentes de Asia e \u00c1frica dese\u00f1ada para galvanizar o movemento de non ali\u00f1ados baixo o liderado de Nehru. Imaxinouno como a s\u00faa oportunidade clave de liderado no escenario mundial, onde reunir\u00eda as naci\u00f3ns emerxentes. En lugar diso, o representante chin\u00e9s, Zhou Enlai, restou importancia ao comunismo revolucionario e reco\u00f1eceu o dereito de todas as naci\u00f3ns a elixir os seus propios sistemas econ\u00f3micos e pol\u00edticos, inclu\u00eddo incluso o capitalismo. Nehru e o seu m\u00e1ximo axudante de pol\u00edtica exterior, V.K. Krishna Menon, pola contra, ga\u00f1ou unha reputaci\u00f3n internacional de rudo e pouco diplom\u00e1tico. Zhou dixo en privado: \"Nunca co\u00f1ec\u00edn un home m\u00e1is arrogante que o se\u00f1or Nehru\". Un alto funcionario da oficina estranxeira india caracterizou a Menon como \"un destacado estadista mundial mais o peor diplom\u00e1tico do mundo\", engadindo que era a mi\u00fado \"prepotente, descarado e reivindicativo\".\nReforma agraria.\nBaixo o goberno de Nehru o goberno tentou desenvolver o pa\u00eds o m\u00e1is r\u00e1pido pos\u00edbel comezando a reforma agraria e a industrializaci\u00f3n do pa\u00eds. A reforma agraria foi exitosa no seu comezo, abolindo os grandes latifundios, por\u00e9n non tanto na redistribuci\u00f3n desta terra, a pesar de que se estableceron l\u00edmites para a propiedade da terra. Os esforzos para introducir a agricultura cooperativa a grande escala foron frustados polas elites terratenentes rurais, n\u00facleo da dereita do Congreso da India.\nPese a t\u00f3dolos problemas a produci\u00f3n agr\u00edcola creceu ata comezos de 1960 grazas ao aumento da superficie agr\u00edcola e alg\u00fans proxectos de rego. A isto sum\u00f3uselle a creaci\u00f3n de Universidades Agr\u00edcolas, onde entre outras cousas se traballou con variedades de alto rendimento de trigo e arroz, procedentes de M\u00e9xico e Filipinas.\nVida persoal.\nNehru casou en 1916 con Kamala Kaul, unha moza de dezasete anos que tam\u00e9n provi\u00f1a da rexi\u00f3n de Caxemira. En naceu a s\u00faa filla, Indira Gandhi, que continuou os pasos do seu pai ata converterse en primeira ministra da India. Kamala deu a luz un neno en novembro de 1924, mais viviu s\u00f3 unha semana. Nehru conviviu varios anos con Padmaja Naidu, relaci\u00f3n que nunca se formalizou e crese que mantivo relaci\u00f3ns con Edwina Mountbatten; a filla desta \u00faltima reco\u00f1eceu que houbo unha aventura plat\u00f3nica."}
{"id": "159425", "revid": "5298", "url": "https://gl.wikipedia.org/wiki?curid=159425", "title": "As\u00f3ka", "text": ""}
{"id": "159428", "revid": "56817", "url": "https://gl.wikipedia.org/wiki?curid=159428", "title": "Recambios Tucho", "text": "Recambios Tucho \u00e9 un grupo galego de rock nado no seo de Heredeiros da Crus no ano 2001. Encabezado por \"Tuchi\u00f1o\", ad\u00edcase a versionar temas cl\u00e1sicos do rock and roll.\nHistoria.\nNado no seo de Heredeiros da Crus no ano 2000 para dar sa\u00edda a unha serie de versi\u00f3n de temas cl\u00e1sicos, que por aquel ent\u00f3n a s\u00faa compa\u00f1\u00eda discogr\u00e1fica non lles permit\u00eda, Recambios Tucho pres\u00e9ntase como un proxecto encabezado por \"Tuchi\u00f1o\", que empezou a tomar forza tras a disoluci\u00f3n de Heredeiros en 2005.\nNon deron o seu primeiro concerto at\u00e9 o 23 de xullo de 2009 na Festa da Dorna de Ribeira, sendo curioso o dato porque no mesmo escenario fixo a s\u00faa primeira aparici\u00f3n, en 1992, Heredeiros da Crus. O 2010 presentouse cunha axenda apertada de concertos por toda Galicia, que a banda intentar\u00e1 culminar coa gravaci\u00f3n dun \u00e1lbum de temas in\u00e9ditos despois do ver\u00e1n."}
{"id": "159430", "revid": "1131", "url": "https://gl.wikipedia.org/wiki?curid=159430", "title": "Recambios Tucho (\u00e1lbum)", "text": "Recambios Tucho. 14 Cansiones Recautuchadas \u00e9 un \u00e1lbum de estudio do grupo galego de rock Heredeiros da Crus.\nCaracter\u00edsticas.\nO disco incl\u00fae quince versi\u00f3ns de grupos musicais. Ao non contar coa autorizaci\u00f3n dos autores para publicar o disco, decidiron distribu\u00edlo por conta propia e baixo o nome de Recambios Tucho, debido a que o autor das versi\u00f3ns foi Antonio Novo Su\u00e1rez \"Tucho\".\nEn 2009 (durante a separaci\u00f3n de Heredeiros da Crus entre 2005 e 2012) a formaci\u00f3n Recambios Tucho chegou a dar varios concertos, entre eles na festa da Dorna."}
{"id": "159432", "revid": "98629", "url": "https://gl.wikipedia.org/wiki?curid=159432", "title": "Facultade de Belas Artes de Pontevedra", "text": "A facultade de Belas Artes de Pontevedra \u00e9 un centro universitario situado no campus de Pontevedra, no centro da cidade. A facultade fundouse en 1990 en Pontevedra e ten a s\u00faa sede no antigo cuartel de San Fernando, un edificio neocl\u00e1sico de principios do s\u00e9culo XX. \u00c9 a \u00fanica Facultade de Belas Artes de Galicia e do noroeste de Espa\u00f1a e pertence \u00e1 Universidade de Vigo.\nHistoria.\nNos anos 80 do s\u00e9culo XX diversos docentes de debuxo capitaneados polo profesor Jos\u00e9 Rosell\u00f3 Valle xunto con pol\u00edticos da \u00e9poca, como o ent\u00f3n responsable de Cultura na Deputaci\u00f3n de Pontevedra, Adriano Marques, loitaron e fixeron m\u00faltiples tr\u00e1mites e xesti\u00f3ns para que a cidade tivese unha Facultade de Belas Artes no proxecto de creaci\u00f3n da futura universidade que nesa \u00e9poca denomin\u00e1base Universidade Galicia Sur. \nA Facultade de Belas Artes de Pontevedra foi creada en 1990 polo decreto 416/1990, do 31 de xullo da Conseller\u00eda de Educaci\u00f3n e Ordenaci\u00f3n Universitaria, no seu artigo 14. O primeiro plan de estudos foi aprobado o 9 de xullo de 1990 e adoptouse o plan estudos da Universidade de Salamanca publicado para o primeiro e segundo ciclo da carreira nos BOE do 20 de xullo de 1983 e do 17 de marzo de 1987. \nNos catro primeiros anos a facultade de Belas Artes estivo instalada provisionalmente no antigo fogar provincial na r\u00faa Serra, con certa precariedade en canto a medios materiais e espazo. \nO 15 de decembro de 1994 a facultade trasladouse \u00e1 sede actual, o edificio do antigo Cuartel de San Fernando, no centro da cidade, logo dun proxecto de adquisici\u00f3n e reforma do edificio: diversas conseller\u00edas da Xunta de Galicia, o concello de Pontevedra e a Universidade puxeron o di\u00f1eiro para a compra do edificio e a Deputaci\u00f3n de Pontevedra financiou as obras de reforma. Segundo o alcalde da \u00e9poca, Javier Cobi\u00e1n, o proxecto total supuxo 2000 mill\u00f3ns de pesetas.\nDesde os inicios, houbo unha grande interactuaci\u00f3n entre o alumnado da facultade e a cidade de Pontevedra, coa realizaci\u00f3n de instalaci\u00f3ns, \"performances\" e obras polas r\u00faas. \nTitulaci\u00f3ns.\nComo estudos de posgrao acolle na actualidade o seguinte m\u00e1ster:\nAdemais o centro ofrece o Doutoramento en Creaci\u00f3n e Investigaci\u00f3n en Arte Contempor\u00e1nea.\nInstalaci\u00f3ns.\nO grande edificio da facultade \u00e9 o antigo cuartel neocl\u00e1sico de San Fernando, obra do arquitecto Bonifacio Men\u00e9ndez Conde, constru\u00eddo entre 1906 e 1909 e reformado en 1994 polo arquitecto C\u00e9sar Portela Fern\u00e1ndez-Jard\u00f3n para converterse en sede da facultade e albergar os estudos de Belas Artes.\nA facultade disp\u00f3n da \"sala X\", situada \u00e1 entrada do edificio, onde se adoitan celebrar exposici\u00f3ns e eventos.\nA Biblioteca de Belas Artes conta con 55 t\u00edtulos de publicaci\u00f3ns peri\u00f3dicas, 9.600 volumes e 108 postos de lectura. \nNos obradoiros multi\u00fasos, dotados de ferramenta de man e maquinaria espec\u00edficas, l\u00e9vanse a cabo os talleres de metal, madeira, cer\u00e1mica, pl\u00e1stico e outros materiais. Outros laboratorios do centro son o de audiovisuais (con quince postos con equipamentos de edici\u00f3n dixital), inform\u00e1tica (vinte equipos con equipamentos inform\u00e1ticos para edici\u00f3n de imaxe dixital, 3D, dese\u00f1o de p\u00e1xinas web e tratamento fotogr\u00e1fico dixital), t\u00e9cnicas gr\u00e1ficas (instalaci\u00f3ns para gravado calcogr\u00e1fico) e fotograf\u00eda.\nEquipo decanal.\nA decana \u00e9 Silvia Garc\u00eda Gonz\u00e1lez, sendo Susana Cend\u00e1n Caaveiro a vicedecana de organizaci\u00f3n acad\u00e9mica. \nCultura.\nO patr\u00f3n da facultade \u00e9 santo Ero e a facultade celebra a s\u00faa festividade no mes de maio. "}
{"id": "159433", "revid": "5863", "url": "https://gl.wikipedia.org/wiki?curid=159433", "title": "Making-of", "text": "O making-of ou behind-the-scenes, un anglicismo que se traduce como \"a feitura de\", ou sexa, \"o proceso de facerse algo\", \u00e9, en cinema e televisi\u00f3n, (e nos medios de produci\u00f3n audiovisual en xeral), unha forma de documental de bastidores que rexistra en imaxe e son o proceso de produci\u00f3n, realizaci\u00f3n e repercusi\u00f3n dun filme, novela, serie televisiva ou calquera outro produto audiovisual."}
{"id": "159434", "revid": "6939", "url": "https://gl.wikipedia.org/wiki?curid=159434", "title": "Behind-the-scenes", "text": ""}
{"id": "159435", "revid": "6939", "url": "https://gl.wikipedia.org/wiki?curid=159435", "title": "Making of", "text": ""}
{"id": "159436", "revid": "85894", "url": "https://gl.wikipedia.org/wiki?curid=159436", "title": "As Cortes, Orto\u00f1o, Ames", "text": "As Cortes \u00e9 un lugar da parroquia de Orto\u00f1o no concello coru\u00f1\u00e9s de Ames na comarca de Santiago. Segundo o INE en 2009 ti\u00f1a 52 habitantes (23 homes e 29 mulleres)."}
{"id": "159437", "revid": "1131", "url": "https://gl.wikipedia.org/wiki?curid=159437", "title": "Cortes", "text": "O top\u00f3nimo Cortes pode referirse a:"}
{"id": "159439", "revid": "21171", "url": "https://gl.wikipedia.org/wiki?curid=159439", "title": "Mendo Rodrigues de Briteiros", "text": ""}
{"id": "159441", "revid": "89787", "url": "https://gl.wikipedia.org/wiki?curid=159441", "title": "Ifor Williams", "text": "Ifor Williams, nado en Pendinas, Tregarth, o 16 de abril de 1881 e finado en Pontllyfni o 4 de novembro de 1965, foi un estudoso gal\u00e9s que puxo as bases para o estudo acad\u00e9mico do gal\u00e9s antigo, en particular da s\u00faa poes\u00eda antiga.\nTraxectoria.\nIfor Williams era fillo de John Williams, un canteiro, e a s\u00faa muller, Jane. O seu av\u00f3 materno, Hugh Derfel Hughes, era un co\u00f1ecido historiador local que escribiu un libro sobre a historia da zona.\nEstudos e vida acad\u00e9mica.\nMarchou para a Friars School, Bangor en 1894, pero s\u00f3 estivo al\u00ed aproximadamente un ano, pois sufriu un serio accidente. Quedou con feridas nas costas que fixeron que ficase na cama varios anos. Cando se recuperou, foi \u00e1 Clynnog School en 1901 e en 1902 obtivo unha bolsa para a Universidade de Gales, Bangor. En 1905 graduouse con honores en grego, despois, en 1906 en gal\u00e9s. Pasou o ano acad\u00e9mico 1906-07 no Departamento de Gal\u00e9s, traballando polo seu doutoramento e axudando ao profesor Sir John Morris-Jones, o profesor de gal\u00e9s. En 1920 creouse para el unha C\u00e1tedra de Literatura Galesa, que ocupou ata a morte de Sir John Morris-Jones en 1929, cando se converteu en Profesor de Lingua e Literatura Galesa.\nObra.\nIfor Williams tivo durante toda a s\u00faa vida un grande interese polos top\u00f3nimos galeses, e foi probabelmente o primeiro a aplicar m\u00e9todos acad\u00e9micos rigorosos neste eido. Publicou \"Enwau Lleoedd\" (\"Nomes de lugar\") en 1945, que a\u00ednda hoxe ten un grande valor. Moitas das s\u00faas primeiras publicaci\u00f3ns escribiunas para prover de materiais did\u00e1cticos e incl\u00faen versi\u00f3ns con notas detalladas dun n\u00famero de antigas narraci\u00f3ns galesas antigas, en especial o Mabinogi en 1930. Tam\u00e9n redactou libros que daban o texto con notas das obras dun n\u00famero de poetas galeses medievais, como Dafydd ap Gwilym e outros en 1914 e Iolo Goch en 1925 xunto con outros colegas.\nO seu principal campo de estudo, con todo, foi o gal\u00e9s antigo e a antiga poes\u00eda galesa. Publicou \"Canu Llywarch Hen\" en 1935, que cubr\u00eda a poes\u00eda asociada con Llywarch Hen. Despois, en 1938, posibelmente a s\u00faa obra m\u00e1is importante, \"Canu Aneirin\", o texto con notas do poema Y Gododdin atribu\u00eddo a Aneirin, un poeta do s\u00e9culo VI. Por vez primeira o texto orixinal aparece distinguido de adici\u00f3ns posteriores e f\u00edxoo comprens\u00edbel por medio de notas, sendo esta obra a base de ulteriores traballos sobre este poema. \"Canu Taliesin\", en 1960, cubr\u00eda a obra do outro poeta do s\u00e9culo VI, Taliesin. Tam\u00e9n publicou obra sobre poes\u00eda galesa posterior, como \u00e9 o caso do Armes Prydain (do s\u00e9culo X).\nWilliams editou o Bulletin of the Board of Celtic Studies desde 1937 ata 1948.\nOutros aspectos da s\u00faa vida.\nFoi tam\u00e9n un excelente locutor na radio, sendo publicadas en tres libros algunhas das s\u00faas alocuci\u00f3ns. Retirouse en 1947 e foi nomeado cabaleiro nese mesmo ano. Entre 1913 e 1947 viviu en Menai Bridge e despois retirouse a Pontllyfni, onde morreu en 1965. Est\u00e1 enterrado no cemiterio adxacente \u00e1 Capel Brynaerau, Pontllyfni."}
{"id": "159442", "revid": "85894", "url": "https://gl.wikipedia.org/wiki?curid=159442", "title": "A Igrexa, Orto\u00f1o, Ames", "text": "A Igrexa \u00e9 un lugar da parroquia de Orto\u00f1o no concello coru\u00f1\u00e9s de Ames na comarca de Santiago. Ti\u00f1a 12 habitantes no ano 2009 segundo datos do Instituto Nacional de Estad\u00edstica, dos cales 7 eran homes e 5 mulleres.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "159444", "revid": "85894", "url": "https://gl.wikipedia.org/wiki?curid=159444", "title": "O Instrumento, Orto\u00f1o, Ames", "text": "O Instrumento \u00e9 un lugar da parroquia de Orto\u00f1o no concello coru\u00f1\u00e9s de Ames na comarca de Santiago. Segundo o Instituto Nacional de Estad\u00edstica en 2009 ti\u00f1a quince habitantes (oito homes e sete mulleres)."}
{"id": "159445", "revid": "197", "url": "https://gl.wikipedia.org/wiki?curid=159445", "title": "Xulio Calvi\u00f1o Iglesias", "text": "Xulio Calvi\u00f1o Iglesias, nado na Xesta (Lal\u00edn) o 19 de febreiro de 1947, \u00e9 un profesor e escritor galego.\nTraxectoria.\nComezou os seus estudos na Universidade de Santiago de Compostela e rematounos na Universidade Complutense de Madrid, onde se licenciou en Filosof\u00eda e en Literatura Hisp\u00e1nica. \u00c9 catedr\u00e1tico de ensino secundario de Lingua e Literatura Espa\u00f1ola. Foi director, xunto con Manuel Crespillo, da colecci\u00f3n de ensaio \"Hybris\". Colaborou en publicaci\u00f3ns como \"\u00cdnsula\", \"AMASTRA-N-GALLAR\".\n\u00c9 irm\u00e1n de Mary Carmen Calvi\u00f1o (pintora) e Jos\u00e9 Mar\u00eda Calvi\u00f1o (avogado), e polo tanto t\u00edo da filla deste, Nadia Calvi\u00f1o."}
{"id": "159446", "revid": "85894", "url": "https://gl.wikipedia.org/wiki?curid=159446", "title": "Lapido, Orto\u00f1o, Ames", "text": "Lapido \u00e9 un lugar da parroquia de Orto\u00f1o no concello coru\u00f1\u00e9s de Ames na comarca de Santiago. Segundo o Instituto Nacional de Estad\u00edstica en 2009 ti\u00f1a 136 habitantes (67 homes e 69 mulleres)."}
{"id": "159447", "revid": "85894", "url": "https://gl.wikipedia.org/wiki?curid=159447", "title": "Maguxe, Orto\u00f1o, Ames", "text": "Maguxe \u00e9 un lugar da parroquia de Orto\u00f1o no concello coru\u00f1\u00e9s de Ames na comarca de Santiago. Ti\u00f1a 88 habitantes no ano 2009 segundo datos do Instituto Nacional de Estad\u00edstica, dos cales 40 eran homes e 48 mulleres."}
{"id": "159449", "revid": "85894", "url": "https://gl.wikipedia.org/wiki?curid=159449", "title": "Orto\u00f1i\u00f1o, Orto\u00f1o, Ames", "text": "Orto\u00f1i\u00f1o \u00e9 un lugar da parroquia de Orto\u00f1o no concello coru\u00f1\u00e9s de Ames na comarca de Santiago. Ti\u00f1a 108 habitantes no ano 2009 segundo datos do Instituto Nacional de Estad\u00edstica, dos cales 61 eran homes e 47 mulleres."}
{"id": "159450", "revid": "85894", "url": "https://gl.wikipedia.org/wiki?curid=159450", "title": "O Pedregal, Orto\u00f1o, Ames", "text": "O Pedregal \u00e9 un lugar da parroquia de Orto\u00f1o no concello coru\u00f1\u00e9s de Ames na comarca de Santiago. Ti\u00f1a 54 habitantes no ano 2009 segundo datos do Instituto Nacional de Estad\u00edstica, dos cales 22 eran homes e 32 mulleres."}
{"id": "159457", "revid": "1131", "url": "https://gl.wikipedia.org/wiki?curid=159457", "title": "Apaches", "text": ""}
{"id": "159459", "revid": "98629", "url": "https://gl.wikipedia.org/wiki?curid=159459", "title": "M\u00fasculos escalenos", "text": "Os m\u00fasculos escalenos (do grego \u03c3\u03ba\u03b1\u03bb\u03b7\u03bd\u03cc\u03c2 \"skal\u0113n\u00f3s\" 'oblicuo' ou 'desigual') son un grupo de tres parellas de m\u00fasculos de diferente medida pertencentes \u00e1 rexi\u00f3n lateral fonda do pescozo.\nCaracter\u00edsticas.\nTipos.\nSon en total tres m\u00fasculos en cada lado:\nOs tres ins\u00edrense na ap\u00f3fise transversa bituberculosa da sexta v\u00e9rtebra cervical. \u00c1chanse cubertos pola aponeurose escal\u00e9nica, unha prolongaci\u00f3n da aponeurose superficial.\nVascularizaci\u00f3n e innervaci\u00f3n.\nRamas colaterais arteriais e nerviosas procedentes da columna vertebral.\nS\u00edndrome dos escalenos.\nExisten diversos procesos que poden estreitar o desfiladeiro dos escalenos, as\u00ed a existencia dunha costela cervical, a existencia dun cuarto m\u00fasculo escaleno accesorio ou sinxelamente a hipertrofia do m\u00fasculo escaleno anterior. En todos estes casos prod\u00facense alteraci\u00f3ns neurol\u00f3xicas e vasculares na extremidade superior debido \u00e1 compresi\u00f3n do plexo e da arteria subclavia, provocando deste xeito a s\u00edndrome dos escalenos."}
{"id": "159462", "revid": "98629", "url": "https://gl.wikipedia.org/wiki?curid=159462", "title": "Mediastino", "text": "O mediastino \u00e9 a zona central ampla que separa as d\u00faas cavidades pleurais situadas lateralmente. Est\u00e9ndese dende o esterno ata as v\u00e9rtebras e dende a apertura tor\u00e1cica superior ata o m\u00fasculo diafragma.\nCaracter\u00edsticas.\nO mediastino cont\u00e9n o timo, o pericardio, coraz\u00f3n, traquea e as arterias e veas principais. O mediastino serve coma v\u00eda de paso a estruturas tales coma es\u00f3fago, conduto tor\u00e1cico e diversos compo\u00f1entes do sistema nervioso cando atravesan o t\u00f3rax de cami\u00f1o ao abdome.\nO mediastino div\u00eddese en mediastino superior e mediastino inferior, que queda dividido polo pericardio en anterior, posterior e medio. A \u00e1rea por diante do pericardio e por detr\u00e1s do esterno, \u00e9 o mediastino anterior.\nDivisi\u00f3ns.\nMediastino medio.\nO mediastino medio sit\u00faase centralmente na cavidade tor\u00e1cica. Cont\u00e9n o pericardio, coraz\u00f3n e numerosos vasos sangu\u00edneos.\nMediastino superior.\nO mediastino superior at\u00f3pase por detr\u00e1s do esterno e por diante da columna vertebral. O seu l\u00edmite superior \u00e9 un plano oblicuo que vai da incisura xugular cara a arriba e posterior ao bordo superior da primeira v\u00e9rtebra tor\u00e1cica. O l\u00edmite inferior constit\u00faeo un eixo transversal que vai dende o \u00e1ngulo esternal ata o disco intervertebral entre a cuarta e quinta v\u00e9rtebra tor\u00e1cica. Lateralmente at\u00f3panse as d\u00faas pleuras parietais.\nO mediastino superior cont\u00e9n:\nMediastino posterior.\nO mediastino posterior \u00e1chase por detr\u00e1s do pericardio e ao m\u00fasculo diafragma, e por diante da columna vertebral. O l\u00edmite superior \u00e9 un plano transversal que vai dende o \u00e1ngulo esternal ata o disco intervertebral entre T4 e T5. O l\u00edmite inferior \u00e9 o m\u00fasculo diafragma. Lateralmente \u00e1chanse as pleuras pulmonares.\nO mediastino posterior cont\u00e9n:"}
{"id": "159465", "revid": "1131", "url": "https://gl.wikipedia.org/wiki?curid=159465", "title": "Valderredible", "text": "Valderredible \u00e9 o concello m\u00e1is meridional da comunidade aut\u00f3noma de Cantabria. Limita polo norte con Valdeprado del R\u00edo, polo leste e sueste coa provincia de Burgos e polo oeste e suroeste coa provincia de Palencia, \u00e1mbalas d\u00faas de Castela e Le\u00f3n. Valderredible est\u00e1 situado na comarca de Campoo-Los Valles e por el discorre o r\u00edo Ebro. \u00c9 o municipio de Cantabria con maior extensi\u00f3n.\nHistoria.\nAtop\u00e1ronse restos de ferramentas do Neol\u00edtico e da Idade de Bronce en Salcedo, pinturas rupestres en Ruanales e un menhir (chamado \"Lanchahincada\") en San Mart\u00edn de Elines. Tam\u00e9n hai pegadas da ocupaci\u00f3n romana.\nNa Alta Idade Media (cara o s\u00e9culo X), a zona xa era co\u00f1ecida como \"Val de Ripa Hibre\" (castel\u00e1n antigo: \"Val do r\u00edo Ebro\", do que deriva o nome actual de \"Valderredible\") e deb\u00eda de estar bastante poboada, pola abundancia de ermidas rupestres, enterramentos e restos cer\u00e1micos datados na \u00e9poca. A partir dos s\u00e9culos XI e XII constr\u00faense as abundantes igrexas rom\u00e1nicas da comarca.\nValderredible estivo integrado no Meiri\u00f1ado de Campoo at\u00e9 que, en 1633, os seus veci\u00f1os conseguiron o dereito a ter alcaldes designados pola autoridade real de entre eles. No ano 1835 obt\u00e9n o rango de municipio.\nPatrimonio.\nVarios son os bens de interese cultural deste municipio. Por un lado, hai unha serie de monumentos entre os que se distinguen as ermidas rupestres das igrexas rom\u00e1nicas e, por outro, unha serie de zonas arqueol\u00f3xicas.\nMonumentos.\nHai outras manifestaci\u00f3ns rom\u00e1nicas non protexidas oficialmente, que fan que Valderredible forme parte do Pa\u00eds do Rom\u00e1nico, zona cunha das maiores concentraci\u00f3ns de igrexas rom\u00e1nicas de Europa, estando todas elas sendo sometidas a un proceso de restauraci\u00f3n. Poden citarse San Andr\u00e9s de Valdelomar (s\u00e9culo XII ou comezos do XIII), Castrillo de Valdelomar, Villanueva de N\u00eda e varias m\u00e1is, conservadas en maior ou menor medida, repartidas por toda a zona.\nLugares de interese.\nXunto \u00e1 Ermida Rupestre de Santa Mar\u00eda de Valverde, local\u00edzase o Centro de Interpretaci\u00f3n da Arte Rupestre, que se encontra aberto ao p\u00fablico.\nNa localidade de La Puente del Valle, at\u00f3pase o Centro de visitantes da \"Piedra en Seco\", dependente do Goberno de Cantabria, aberto ao p\u00fablico desde finais do 2006.\nNo cruzamento de Puente del Valle con Montecillo e Quintanilla de An, \u00e1chanse os restos da ermida rupestre de San Pantale\u00f3n, e dunha necr\u00f3pole labrada no alto dunha rocha.\nA localidade de Rebollar de Ebr, alberga o Observatorio Astron\u00f3mico de Cantabria.\nEn Riopanero enc\u00f3ntrase o Centro de Visitantes do Monte Hijedo, un dos bosques de carballo albar m\u00e1is importante do norte de Espa\u00f1a. A trav\u00e9s desta localidade temos un dos accesos a este bosque.\nEn Polientes, centro de servizos da zona, local\u00edzase o Museo Etnogr\u00e1fico de Valderredible.\nDemograf\u00eda.\nA poboaci\u00f3n deste municipio, como \u00e9 habitual nas zonas interiores de Cantabria, diminu\u00edu enormemente, tendo escasamente os 1000 habitantes na actualidade. Este despoboamento, xunto \u00e1 grande extensi\u00f3n do municipio, provoca un n\u00famero moi baixo de habitantes por quil\u00f3metro cadrado.\nFonte: INE\nNo 2008, das 1.131 que residen en Valderredible, 627 son homes e 504 mulleres."}
{"id": "159466", "revid": "1131", "url": "https://gl.wikipedia.org/wiki?curid=159466", "title": "Valdeprado del R\u00edo", "text": "Valdeprado del R\u00edo \u00e9 un concello da comunidade aut\u00f3noma de Cantabria, Espa\u00f1a. At\u00f3pase na comarca de Campoo-Los Valles e limita polo norte cos municipios de Campoo de Enmedio e Las Rozas de Valdearroyo, polo sur con Valderredible, polo oeste con Valdeolea e a provincia de Palencia e polo leste coa provincia de Burgos, ambas provincias parte da comunidade aut\u00f3noma de Castela e Le\u00f3n.\nEste municipio ten como principais v\u00edas de comunicaci\u00f3n a A-67 e a N-611.\nLocalidades.\nOs seus 291 habitantes (INE, 2006) distrib\u00faense por:\nPatrimonio.\nDestaca Aldea de Ebro, ben de interese cultural con categor\u00eda de conxunto hist\u00f3rico. Ademais, o Mosteiro de Montesclaros \u00e9 ben inmoble de interese local.\nDemograf\u00eda.\nFonte: INE"}
{"id": "159467", "revid": "85894", "url": "https://gl.wikipedia.org/wiki?curid=159467", "title": "As Punxeiras Altas, Orto\u00f1o, Ames", "text": "As Punxeiras Altas \u00e9 un lugar da parroquia de Orto\u00f1o no concello coru\u00f1\u00e9s de Ames na comarca de Santiago. Ti\u00f1a 49 habitantes no ano 2009 segundo datos do Instituto Nacional de Estad\u00edstica, dos cales 19 eran homes e 30 mulleres."}
{"id": "159468", "revid": "85894", "url": "https://gl.wikipedia.org/wiki?curid=159468", "title": "As Punxeiras Baixas, Orto\u00f1o, Ames", "text": "As Punxeiras Baixas \u00e9 un lugar da parroquia de Orto\u00f1o no concello coru\u00f1\u00e9s de Ames na comarca de Santiago. Ti\u00f1a 36 habitantes no ano 2009 segundo datos do Instituto Nacional de Estad\u00edstica, dos cales 21 eran homes e 15 mulleres."}
{"id": "159469", "revid": "85894", "url": "https://gl.wikipedia.org/wiki?curid=159469", "title": "O Santo, Orto\u00f1o, Ames", "text": "O Santo \u00e9 un lugar da parroquia de Orto\u00f1o no concello coru\u00f1\u00e9s de Ames na Comarca de Santiago. Ti\u00f1a 73 habitantes no ano 2018 segundo datos do Instituto Nacional de Estad\u00edstica, dos cales 35 eran homes e 38 mulleres."}
{"id": "159470", "revid": "85894", "url": "https://gl.wikipedia.org/wiki?curid=159470", "title": "Sisalde, Orto\u00f1o, Ames", "text": "Sisalde \u00e9 un lugar da parroquia de Orto\u00f1o no concello coru\u00f1\u00e9s de Ames na comarca de Santiago. Ti\u00f1a 86 habitantes no ano 2009 segundo datos do Instituto Nacional de Estad\u00edstica, dos cales 38 eran homes e 48 mulleres."}
{"id": "159471", "revid": "85894", "url": "https://gl.wikipedia.org/wiki?curid=159471", "title": "A Tarroeira, Orto\u00f1o, Ames", "text": "A Tarroeira \u00e9 un lugar da parroquia de Orto\u00f1o no concello coru\u00f1\u00e9s de Ames na comarca de Santiago. Ti\u00f1a 155 habitantes no ano 2009 segundo datos do Instituto Nacional de Estad\u00edstica, dos cales 80 eran homes e 75 mulleres."}
{"id": "159472", "revid": "1888", "url": "https://gl.wikipedia.org/wiki?curid=159472", "title": "A Tarroeira", "text": "O top\u00f3nimo A Tarroeira p\u00f3dese referir a:"}
{"id": "159473", "revid": "85894", "url": "https://gl.wikipedia.org/wiki?curid=159473", "title": "Aldea Nova, Orto\u00f1o, Ames", "text": "Aldea Nova \u00e9 un lugar da parroquia de Orto\u00f1o no concello coru\u00f1\u00e9s de Ames na comarca de Santiago. Ti\u00f1a 909 habitantes no ano 2009 segundo datos do Instituto Nacional de Estad\u00edstica, dos cales 440 eran homes e 469 mulleres."}
{"id": "159475", "revid": "85894", "url": "https://gl.wikipedia.org/wiki?curid=159475", "title": "Balindo, Pi\u00f1eiro, Ames", "text": "Balindo \u00e9 un lugar da parroquia de Pi\u00f1eiro no concello coru\u00f1\u00e9s de Ames na comarca de Santiago. Ti\u00f1a 18 habitantes no ano 2009 segundo datos do Instituto Nacional de Estad\u00edstica, dos cales 8 eran homes e 10 mulleres."}
{"id": "159476", "revid": "1131", "url": "https://gl.wikipedia.org/wiki?curid=159476", "title": "Valdeolea", "text": "Valdeolea \u00e9 un concello situado na comunidade aut\u00f3noma de Cantabria (Espa\u00f1a), na comarca de Campoo-Los Valles. Limita polo norte con Hermandad de Campoo de Suso e Campoo de Enmedio, polo oeste con Valdeprado del R\u00edo e polo leste e sur con Bra\u00f1osera (Palencia).\nAt\u00f3pase na v\u00eda natural de comunicaci\u00f3n entre Palencia e Santander, xunto \u00e1 estrada nacional N-611 e o ferrocarril. Como curiosidade cabe destacar que o seu territorio pertence case na s\u00faa totalidade \u00e1 cunca do Douro.\nLocalidades.\nOs seus 1.301 habitantes (INE, 2006) rep\u00e1rtense por:\nPatrimonio.\nValdeolea destaca polo seu patrimonio natural, art\u00edstico e cultural. A s\u00faa xeograf\u00eda est\u00e1 repleta de exemplos de arte rom\u00e1nica, inclu\u00edndose dentro do Pa\u00eds del Rom\u00e1nico, as\u00ed como de megalitismo, con numerosos menhires dispersos por boa parte do territorio, algo in\u00e9dito en Cantabria. Destacan os seguintes bens de interese cultural no municipio:\nAdemais, hai dous Bens de interese local:\nE tres Bens inventariados:\nNo que respecta ao patrimonio natural destaca o r\u00edo Camesa, afluente do r\u00edo Pisuerga.\nEconom\u00eda.\nTradicionalmente, as actividades econ\u00f3micas do municipio foron as do sector primario: agricultura e gander\u00eda, pero grazas ao n\u00facleo industrial de Reinosa e ao turismo que frecuenta a comarca, a actividade desprazouse cara os sectores secundario e de servizos.\nO municipio conta cun relevante tecido industrial cuxo m\u00e1ximo representante \u00e9 Cementos Alfa: cementeira asentada en Mataporquera (a capital municipal).\nDemograf\u00eda.\nFonte: INE"}
{"id": "159477", "revid": "1131", "url": "https://gl.wikipedia.org/wiki?curid=159477", "title": "Vald\u00e1liga", "text": "Vald\u00e1liga \u00e9 un concello da comunidade aut\u00f3noma de Cantabria situado a 58 quil\u00f3metros de Santander. A s\u00faa extensi\u00f3n \u00e9 de 97,76 km\u00b2, sendo un dos maiores desta autonom\u00eda, a\u00ednda que a s\u00faa poboaci\u00f3n s\u00f3 rolda os 2.500 habitantes.\nLimita con poboaci\u00f3ns importantes como Cabez\u00f3n de la Sal, Comillas e San Vicente de la Barquera. Ao norte as\u00f3mase ao Mar Cant\u00e1brico mediante unha ampla franxa do Parque natural de Oyambre, mentres que ao sur rec\u00f3stase nas brumosas ladeiras da Serra do Escudo de Cabu\u00e9rniga, onde nace o r\u00edo Escudo.\nComparte cos concellos de Herrer\u00edas e Rionansa a cova de El Soplao.\nEconom\u00eda.\nA s\u00faa econom\u00eda sempre foi agropecuaria, forestal e ultimamente tur\u00edstica.\nUn 21 % da poboaci\u00f3n empr\u00e9gase no sector primario, un 21,6 % na construci\u00f3n, un 12,6 % na industria e un 44,8 % no sector terciario. No municipio a taxa de actividade \u00e9 do 49,4 % e a taxa de paro \u00e9 do 10,2 %, mentres que a media en Cantabria est\u00e1 arredor do 52,5 % e do 14,2 % respectivamente. Predomina polo tanto o sector servizos.\nPatrimonio.\nDestaca unha Casa-Torre en Roiz, ben de interese cultural con categor\u00eda de monumento e, ademais, a Casona da Salceda en Trece\u00f1o, Ben inventariado.\nDemograf\u00eda.\nFonte: INE"}
{"id": "159479", "revid": "22570", "url": "https://gl.wikipedia.org/wiki?curid=159479", "title": "AD Arganda", "text": "A Agrupaci\u00f3n Deportiva Arganda, habitualmente co\u00f1ecida como Arganda, \u00e9 un club de f\u00fatbol de Espa\u00f1a, da cidade de Arganda del Rey, na Comunidade de Madrid. Foi fundado en 1964 e xoga na Preferente de Madrid."}
{"id": "159480", "revid": "98629", "url": "https://gl.wikipedia.org/wiki?curid=159480", "title": "Freixo de folla estreita", "text": "O freixo de folla estreita ou freixo de folla pequena (Fraxinus angustifolia), \u00e9 unha \u00e1rbore da familia das Oleaceas. \u00c9 o freixo m\u00e1is com\u00fan na Pen\u00ednsula Ib\u00e9rica, en Galiza abunda no sur do pa\u00eds, sendo substitu\u00eddo no norte polo freixo com\u00fan (\"Fraxinus excelsior\").\nCaracter\u00edsticas.\n\u00c1rbore caducifolia que pode acadar os 18 m de altura, coa copa ampla e o toro cunha casca cinsenta e rugosa e gretada. Follas opostas con 7-9 fol\u00edolos de forma ovado-lanceolada, coa base enteira e finamente dentados na metade superior. Limbo verde claro na face superior, con pubescencia nos nervios da cara posterior. Pec\u00edolos con peli\u00f1os. As xemas son de cor casta\u00f1a clara.\nFlores aparecendo ao principio da primavera despois de desfacerse das s\u00faas follas xeralmente ao comezar o inverno ou con posterioridade. Son dioicos, e disp\u00f3\u00f1ense en mestas pan\u00edculas terminais e axilares. Florea en febreiro-abril. Froito en s\u00e1mara linear-lanceolada, truncada oblicuamente. Os froitos at\u00f3panse onde empeza a poli\u00f1a do \u00faltimo ano.\nH\u00e1bitat.\nEn Galiza.\nAcostuman aparecer individuos illados, raramente formando freixedos en lugares frescos, pasteiros, sebes, bra\u00f1as, lameiros, coma especie das fragas ou nos bosques de ribeira xunto a amieiros, salgueiros, pradairos, abeleiras, acivros, sabugueiros, loureiros, estripeiros, bidueiros e carballos.\nNo Mediterr\u00e1neo.\nNo Mediterr\u00e1neo os freixedos forman parte dos bosques de ribeira e inst\u00e1lanse con preferencia en terreos sil\u00edceos, onde existe un nivel de auga fre\u00e1tica oscilante ao cabo do ano. As \u00e1rbores coas que se mestura o freixo no mediterr\u00e1neo son, nos terreos m\u00e1is frescos, lamigueiros e salgueiros pero tam\u00e9n con umeiros e aci\u00f1eiras nas veigas. Nas monta\u00f1as da Espa\u00f1a occidental \u00e9 moi corrente que aparezan os freixos formando unha paisaxe caracter\u00edstica, de sebes lineares densas e muros de pedra, flanqueados de \u00e1rbores demoucadas. En menor medida, os freixos mest\u00faranse con abeneiros nos solos h\u00famidos, as\u00ed como con chopos brancos nas veigas chairas. As camposas m\u00e1is estendidas nos freixedos est\u00e1n cubertas de gram\u00edneas vivaces de talle medio, como o feo de Castela (\"Agrostis castellana\") \"Festuca ampla\", \"Lolium perenne\" e un tapiz de flores como o c\u00e1ncaro.\nOnde o gando e a fauna descansa ad\u00f3itase desenvolver un arbusto, o sabugueiro, e por todas as partes medran as co\u00f1ecidas ortigas (\"Urtica dioica\") e diversas labiadas de follas moi semellantes, chamadas por iso ortigas mortas (\"Ballota nigra\", \"Lamium maculatum\", \"Lamium purpureum\" etc.), carapichos (\"Arctium minus\"), lingua de boi (\"Pentaglottis sempervirens\"), grama das boticas \"Elymus repens\" e os altos herbais de cicutas (\"Conium maculatum\"). Na \u00e9poca de choivas estas paraxes conv\u00e9rtense en verdadeiros criadeiros de cogomelos comest\u00edbeis, sobre todo de bola de neve (\"Agaricus arvensis\") e p\u00e9s azuis e violetas (\"Lepista nuda\" e \"Lepista personata\"). Se este lugar \u00e9 m\u00e1is aves\u00edo proliferan as comunidades escianitr\u00e1ofilas coa herba alleira (\"Alliaria petiolata\"), a herba roqueira (\"Convolvulus sepium\") e a medicinal magarza (\"Chrysanthemum parthenium\").\nNos lugares onde se rega no ver\u00e1n con canles ou regueiras, f\u00f3rmanse os produtivos prados de sega con abundancia de gram\u00edneas altas como a\"Arrhenatherum bulbosus\", \"Dactylis glomerata\"), feo branco (\"Holcus lanatus\"), rabo de rato (\"Phleum pratense\") e feo de Castela (\"Agrostis castellana\"). Os troncos e p\u00f3las dos freixos v\u00edstense a mi\u00fado cunha camada cinsenta prateada de liques (\"Parmelia glabra\", \"Physcia leptalea\", e \"Physcia ascendens\") e, con frecuencia, do lique alaranxado \"Xanthoria parietina\", ligado a \u00e1rbores iluminadas e moi frecuentadas polas aves. Son importantes os freixedos que aparecen nas vertentes norte e sur do Sistema Central, nas provincias de \u00c1vila, Segovia, e Madrid. Tam\u00e9n son importantes os freixedos nos vales dalgunhas monta\u00f1as en Andaluc\u00eda.\nTradicionalmente os freixos esmouc\u00e1ronse, polo que presentan troncos moi desenvolvidos.\nDistribuci\u00f3n.\nHabita no sur de Europa, suroeste de Asia e noroeste de \u00c1frica. Na Pen\u00ednsula Ib\u00e9rica at\u00f3pase en case todo o territorio, tam\u00e9n en Galiza. As poboaci\u00f3ns do nordeste da pen\u00ednsula Ib\u00e9rica con pubescencia no env\u00e9s dos fol\u00edolos consid\u00e9ranse da subespecie \"oxycarpa\". Escasea nas provincias da Coru\u00f1a e Lugo, onde \u00e9 substitu\u00eddo por \"Fraxinus excelsior\". No norte de \u00c1frica \u00e9 habitual en r\u00edos e arroios do extremo norte desde Marrocos at\u00e9 Tunisia. Polo sur chega at\u00e9 o Alto Atlas e o Atlas Sahariano.\nSubespecies.\nHai 4 subespecies\nUsos.\nOs freixedos foron utilizados historicamente como devesas para pasto, das cales a\u00ednda quedan bastantes aos p\u00e9s dos montes da provincia de Madrid, a\u00ednda que agora se atopan moi ameazadas pola presi\u00f3n urban\u00edstica.\nA madeira dura, flex\u00edbel \u00e9 resistente aos golpes repetidos, consider\u00e1ndose madeira nobre. Estas caracter\u00edsticas fana id\u00f3nea para facer arcos, mangos de ferramentas, bates de cr\u00edcket, bates de b\u00e9isbol, hurleys, paus de h\u00f3ckey, raquetas de tenis e outros usos que esixen gran forza e resistencia. Tam\u00e9n adoita usarse coma material para instrumentos musicais como guitarras.\nNo agro galego, estim\u00e1base moito para a fabricaci\u00f3n das distintas partes do carro, coma o eixo ou as cangas; tam\u00e9n para os mangos de instrumentos e a\u00ednda hoxe en d\u00eda empr\u00e9gase para facer partes curvas de mobles e barcos. A Armada Espa\u00f1ola utilizou os freixos do norte da pen\u00ednsula na industria da cordoar\u00eda dos barcos e outras pezas de artiller\u00eda. Ademais subministra excelente le\u00f1a e carb\u00f3n.\nNo eido das menci\u00f1as populares, as follas en infusi\u00f3n te\u00f1en servido coma laxante, diur\u00e9tico, para combater as enfermidades renais e a reuma, mentres que a casca (\"moumi\u00f1a\") serve para baixar a febre e curar as dores de cabeza.\nEmpr\u00e9ganse tam\u00e9n en paisaxismo e xardinaxe coma especies ornamentais.\nSinonimia.\nOutros nomes para a mesmo \u00e1rbore son:\nNome com\u00fan.\nAdemais de \"freixo\", a forma m\u00e1is com\u00fan en toda Galiza, outras denominaci\u00f3ns galegas son: \"afereixo, afreixo, freixa, freixeira e frinxo\". Para o colectivo existen as denominaci\u00f3ns \"freixal, freixedo, freixeiro e freixido\".\nC\u00f3mpre ter en conta que \"freixa\" ten o significado de \"ca\u00edda de auga nun r\u00edo\", \"fervenza\"."}
{"id": "159481", "revid": "1131", "url": "https://gl.wikipedia.org/wiki?curid=159481", "title": "Val de San Vicente", "text": "Val de San Vicente \u00e9 un concello da comunidade aut\u00f3noma de Cantabria, Espa\u00f1a. Limita polo norte co Mar Cant\u00e1brico, polo oeste co concello asturiano de Ribadedeva, polo sur con Herrer\u00edas e polo leste con San Vicente de la Barquera.\nVal de San Vicente \u00e9 o municipio m\u00e1is occidental da costa c\u00e1ntabra e est\u00e1 situado na desembocadura dos r\u00edos Deva e Nansa, que achegan as s\u00faas augas ao mar nas r\u00edas de Tina Mayor e Tina Menor respectivamente.\nA s\u00faa actividade econ\u00f3mica principal \u00e9 o turismo. Tam\u00e9n a industria alimentaria f\u00edxose un oco na econom\u00eda de Val de San Vicente coas \"corbatas\" como principal produto, t\u00edpico da zona.\nO territorio est\u00e1 atravesado pola Autov\u00eda do Cant\u00e1brico e pola li\u00f1a de ferrocarril de FEVE Santander-Oviedo. De Unquera parte a principal estrada que comunica a comarca de Li\u00e9bana coa costa e o resto de Cantabria.\nDurante o Antigo R\u00e9xime este municipio pertenc\u00eda como se\u00f1or\u00edo aos Marqueses de Aguilar de Campoo.\nLocalidades.\nOs seus 2.670 habitantes (INE, 2006) distrib\u00faense por:\nDemograf\u00eda.\nFonte: INE\nPatrimonio.\nExisten no municipio os seguintes bens de interese cultural:\nHai, ademais, un Ben de interese local, as Ru\u00ednas da antiga igrexa medieval do cemiterio de Portillo."}
{"id": "159488", "revid": "1131", "url": "https://gl.wikipedia.org/wiki?curid=159488", "title": "Ud\u00edas", "text": "Ud\u00edas \u00e9 un concello da comunidade aut\u00f3noma de Cantabria (Espa\u00f1a). Limita polo norte con Alfoz de Lloredo e Comillas, polo oeste con Vald\u00e1liga e polo sur e leste con Cabez\u00f3n de la Sal. Est\u00e1 situado na comarca da Costa Occidental, a\u00ednda que non \u00e9 un municipio costeiro.\nUd\u00edas sit\u00faase nun terreo con numerosos outeiros e con algunha covas no subsolo visitadas polos practicantes da espeleolox\u00eda.\nDemograf\u00eda.\nFonte: INE"}
{"id": "159505", "revid": "1131", "url": "https://gl.wikipedia.org/wiki?curid=159505", "title": "Tudanca", "text": "Tudanca \u00e9 un concello da comunidade aut\u00f3noma de Cantabria situado na zona occidental da comunidade a 96 quil\u00f3metros da capital, Santander.\nLocalizaci\u00f3n e caracter\u00edsticas.\nTudanca at\u00f3pase no val do Nansa, polo que pertence \u00e1 comarca de Saja-Nansa. A s\u00faa altitude m\u00e1xima \u00e9 de 1.815 metros e, a m\u00ednima de 244 metros. Tudanca \u00e9 tam\u00e9n un dos n\u00facleos de poboaci\u00f3n que compo\u00f1en o municipio. \u00c9 o m\u00e1is poboado e at\u00f3pase a 3,3\u00a0km ao sur de Santot\u00eds, a capital municipal. Limita polo norte con Rionansa, polo sur con Polaciones, polo leste con Cabu\u00e9rniga e a Mancomunidade Campoo-Cabu\u00e9rniga e polo oeste con Rionansa e Polaciones\nEconom\u00eda.\nUn 38,2% da poboaci\u00f3n do municipio empr\u00e9gase no sector primario, un 15,8% na construci\u00f3n, un 10,5% na industria e un 35,5% no sector servizos. Conta cunha taxa de actividade do 41,6% e unha taxa de paro do 17,4%. Predomina polo tanto o sector primario.\nPatrimonio.\nTodo o casco do pobo de Tudanca est\u00e1 declarado ben de interese cultural, coa categor\u00eda de conxunto hist\u00f3rico.\nDemograf\u00eda.\nFonte: INE"}
{"id": "159508", "revid": "85894", "url": "https://gl.wikipedia.org/wiki?curid=159508", "title": "Xos\u00e9 Oliveira Blanco", "text": "Xos\u00e9 Oliveira Blanco \"O Moreno\", nado no barrio do Sobreiro en Lavadores, en abril de 1915 e finado o 25 de xaneiro de 1991, foi un gaiteiro galego.\nEra compo\u00f1ente do cuarteto de gaiteiros \"Os Morenos de Lavadores\", xunto o seu irm\u00e1n Manuel, Olimpio Alonso e Xos\u00e9 Su\u00e1rez. Foi profesor de Ricardo Portela."}
{"id": "159509", "revid": "1131", "url": "https://gl.wikipedia.org/wiki?curid=159509", "title": "Santiago Rey Pedreira", "text": "Santiago Rey Pedreira, nado na Coru\u00f1a o 6 de febreiro de 1902 e finado na mesma cidade o 10 de xullo de 1977, foi un arquitecto galego. Consid\u00e9rase o arquitecto racionalista m\u00e1is importante de Galicia.\nTraxectoria.\nNado nunha familia liberal, estudou na Escola de Arquitectura de Madrid, onde colaborou con Antonio Palacios. De volta \u00e1 Coru\u00f1a comezou a traballar no estudio de Pedro Mari\u00f1o entre 1928 e 1931. A partir de 1948 asociouse con Juan Gonz\u00e1lez Cebri\u00e1n.\nFoi arquitecto municipal da Coru\u00f1a entre os anos 1932 e 1954.\nVida persoal.\nFoi pai de Milagros Rey Hombre (1930-2014), a primeira arquitecta galega."}
{"id": "159523", "revid": "55340", "url": "https://gl.wikipedia.org/wiki?curid=159523", "title": "Tot\u00f3 Garc\u00eda", "text": "Alberto Garc\u00eda, co\u00f1ecido como Tot\u00f3 ou Tot\u00f3 Garc\u00eda, nado en Ferrol o 28 de xu\u00f1o de 1983, \u00e9 un actor galego de cinema porno.\nTraxectoria.\nEn 2006 debutou con filmes de produci\u00f3n catal\u00e1 de baixo custo. Un ano m\u00e1is tarde, en 2007, creou diversas p\u00e1xinas web pornogr\u00e1ficas, chegando a ga\u00f1ar cunha delas o premio \"Ninfa\" ao mellor contido er\u00f3tico no Festival Internacional de Cine Er\u00f3tico de Barcelona. Tam\u00e9n dende aquela \u00e9 un dos socios maioritarios do proxecto \"PorNoaburrirse.com\", ademais de principal actor, produtor e desenvolvedor web.\nEn 2011 era residente en Santiago de Compostela e estudante na Universidade de Santiago de Compostela."}
{"id": "159524", "revid": "5863", "url": "https://gl.wikipedia.org/wiki?curid=159524", "title": "Alberto Garc\u00eda", "text": "Alberto Garc\u00eda pode referirse a:"}
{"id": "159532", "revid": "23204", "url": "https://gl.wikipedia.org/wiki?curid=159532", "title": "Kenneth H. Jackson", "text": "Kenneth Hurlstone Jackson, nado en Beddington (Surrey) o 1 de novembro de 1909 e morto o 20 de febreiro de 1991, foi un ling\u00fcista e tradutor ingl\u00e9s, especializado nas linguas c\u00e9lticas.\nDeu demostrado que os contos do ciclo do Ulster, escritos contra o 1100 preservan unha tradici\u00f3n oral que se orixinou arredor de seis s\u00e9culos antes e reflicten a sociedade c\u00e9ltica irlandesa dos s\u00e9culos III e IV. A s\u00faa obra \"Celtic Miscellany\" \u00e9 un libro de grande uso nos estudos c\u00e9lticos.\nCasou con Janet Dall Galloway o 12 de agosto de 1936. Os seus dous nenos, Alaster e Stephenie, naceron nos Estados Unidos pero cri\u00e1ronse en Escocia. Cando se retirou, Jackson continuou a s\u00faa obra sobre toponimia e as linguas goid\u00e9licas. Por\u00e9n sufriu un ataque en 1984 que fixo que reducise o seu traballo.\nPublicouse un obituario en \"The Times\" o 8 de marzo de 1991 e en \"Nomina 15\".\nTraxectoria.\nEducaci\u00f3n.\nOs primeiros estudos de Jackson foron na Hillcrest School, Wallington (1916-19), e logo na Whitgift Grammar School, Croydon, desde 1920 a 1928. Obtivo unha bolsa para o St John's College, Cambridge en 1928. Estudou con Hector e Nora Chadwick, convert\u00e9ndose en falante de seis linguas c\u00e9lticas con fluidez. En Cambridge estudou Cl\u00e1sicas e despois as culturas antigas das Illas Brit\u00e1nicas. Conced\u00e9ronlle unha bolsa de viaxe durante a cal emprendeu estudos e traballo de campo en Gales e Irlanda. Nos anos 50 pasou as s\u00faas vacaci\u00f3ns gravando dialectos para a \"Linguistic Survey of Scotland\".\nNotas acad\u00e9micas.\nJackson volveu a Cambridge en 1934 como lector de celta. En 1939 foise \u00e1 Universidade Harvard onde se converteu en profesor asociado en 1940, sendo o primeiro catedr\u00e1tico do Departamento de Lingua e Literatura C\u00e9ltica. Pasou o servizo militar na secci\u00f3n de Linguas Non Com\u00fans da Censura Brit\u00e1nica (onde dixo que aprendera xapon\u00e9s en tres semanas). Posteriormente volveu a Harvard, e converteuse en profesor pleno en 1948. Aceptou a c\u00e1tedra de Linguas C\u00e9lticas, Historia e Antig\u00fcidades na Universidade de Edimburgo, Escocia (1950-1979).\nPublicaci\u00f3ns.\nDurante a s\u00faa estad\u00eda en Edimburgo Jackson publicou artigos e libros sobre os celtas antigos, e a Alta Idade Media e \u00e9pocas posteriores, sobre cada unha das seis linguas c\u00e9lticas modernas, sobre folclore, top\u00f3nimos e dialectos. Unha bibliograf\u00eda das s\u00faas publicaci\u00f3ns aparece en \"Studia Celtica\" 14/14, pp.\u00a05\u201311 (1979-80). Citamos a continuaci\u00f3n unha selecci\u00f3n da s\u00faa obra:\nReco\u00f1ecementos.\nJackson foi membro da British Academy (elixido en 1957) e Comisionado para os monumentos antigos e hist\u00f3ricos de Escocia. Obtivo graos honor\u00edficos de universidades de Inglaterra, Gales, Irlanda e Breta\u00f1a. Conced\u00e9ronlle a Orde do Imperio Brit\u00e1nico, en calidade de \"Commander of the Order of the British Empire\" en 1985 polo seu labor nos estudos c\u00e9lticos. Foi membro honor\u00edfico da Modern Language Association. Foi membro do \"Council of the English Placename Society\" durante corenta anos, sendo tanto Vicepresidente como presidente con posterioridade.\nEn 1979 foi reco\u00f1ecido co Premio Derek Allen, da Academia Brit\u00e1nica."}
{"id": "159536", "revid": "98629", "url": "https://gl.wikipedia.org/wiki?curid=159536", "title": "Domesticaci\u00f3n", "text": "A domesticaci\u00f3n \u00e9 a acci\u00f3n ou o efecto de facer dom\u00e9stico alg\u00fan ser vivo, \u00e9 dicir, que viva a car\u00f3n do ser humano, que se cr\u00ede na casa. O termo deriva do lat\u00edn \"domus\", que significa \u00abcasa\u00bb, e \"domesticus\", que ten o mesmo significado que o termo actual. Describe o paso dende estado salvaxe a estado dom\u00e9stico dalg\u00fans animais pola acci\u00f3n do home. Este proceso prod\u00facese por mor dos intereses humanos de obter das especies salvaxes alimento, servizo, compa\u00f1a, roupa, etc.,e comezou hai arredor de once mil anos.\nUnha especie domesticada, animal ou vexetal, \u00e9 unha especie que desenvolveu unhas caracter\u00edsticas morfol\u00f3xicas, fisiol\u00f3xicas, ou mesmo comportamentais novas e hereditarias, como resultado dunha interacci\u00f3n prolongada, dun control ou dunha selecci\u00f3n \u00e1 mantenta por parte do ser humano.\nA domesticaci\u00f3n fai referencia tam\u00e9n \u00f3 estado no cal a reproduci\u00f3n, as curas e a alimentaci\u00f3n dos animais, ou o ciclo das plantas son controlados de xeito m\u00e1is ou menos directo polo ser humano. Na linguaxe corrente, a expresi\u00f3n \u00abanimal dom\u00e9stico\u00bb empr\u00e9gase acot\u00edo no senso de animal de compa\u00f1a. Este \u00faltimo termo p\u00f3dese aplicar a un animal individual, mentres que a domesticaci\u00f3n concirne unha poboaci\u00f3n ou unha especie enteira. Unha acepci\u00f3n ampla da domesticaci\u00f3n tende a tratar t\u00f3dalas formas de interacci\u00f3n regular da especie humana cunha especie animal.\nA principal utilidade das plantas e animais dom\u00e9sticos \u00e9 a produci\u00f3n de alimentos, as\u00ed como a doutros produtos \u00fatiles como a la, o algod\u00f3n, ou a seda. Malia isto, os motivos da pr\u00e1ctica da gander\u00eda ou da agricultura non son sempre estritamente utilitarios e incl\u00faen o pracer, a recreaci\u00f3n ou pr\u00e1cticas relixiosas. A domesticaci\u00f3n ds plantas e dos animais veu da man dos inicios da agricultura e foi un factor esencial no desenvolvemento da civilizaci\u00f3n. No pasado permitiu a revoluci\u00f3n neol\u00edtica, mais tam\u00e9n \u00e9 un proceso que a\u00ednda se mant\u00e9n at\u00e9 a actualidade.\nO proceso de domesticaci\u00f3n.\nDatas e lugares de domesticaci\u00f3n.\nAs domesticaci\u00f3ns est\u00e9ndense dende o neol\u00edtico at\u00e9 a actualidade, ag\u00e1s a do can, que precede en diversos millenios a cr\u00eda doutras especies e a sedentarizaci\u00f3n. A Idade Media \u00e9 un per\u00edodo no que non se co\u00f1ece ningunha nova achega na domesticaci\u00f3n, mentres que a partir do s\u00e9culo XIX prod\u00facese unha importante medra de novas especies criadas, e nalg\u00fans casos p\u00f3dese falar de domesticaci\u00f3n.\nAs datas e os lugares das antigas domesticaci\u00f3ns foron calculados con procedementos esencialmente arqueol\u00f3xicos, e m\u00e1is polo mi\u00fado, arqueozool\u00f3xicos. Estes m\u00e9todos consisten en examinar ou revisar os resultados das escavaci\u00f3ns con ocupaci\u00f3n humana prehist\u00f3rica. Os restos animais son datados segundo os m\u00e9todos arqueol\u00f3xicos: \nTr\u00e1tase de determinar a presenza ou non de animais salvaxes ou de cr\u00eda, e m\u00e1is globalmente a natureza das s\u00faas relaci\u00f3ns cos humanos. Deste xeito, o esqueleto dun gato que atopado a car\u00f3n dunha tumba humana indica que se trataba probablemente dun animal de compa\u00f1a. Unha certa homoxeneidade na idade dos animais atopados indica a existencia dunha gander\u00eda na que se mataban os animais \u00e1 idade \u00f3ptima.\nAs novas t\u00e9cnicas, e en particular o estudo do ADN mitocondrial, permiten revisar as datas de domesticaci\u00f3n, as\u00ed como a \u00e1rbore xeneal\u00f3xica das especies dom\u00e9sticas actuais, polo que estes co\u00f1ecementos contin\u00faan evolucionando. A li\u00f1axe do can, en particular, ter\u00edase separado da do lobo hai entre 150\u00a0000 e 100\u00a0000\u00a0anos. \u00c9 posible que o devanceiro do can se asociase con grupos humanos que segu\u00eda para obter restos de comida, tendo un papel de alerta, ou mesmo de axuda na caza. A data de domesticaci\u00f3n que dan as fontes arqueol\u00f3xicas corresponder\u00eda ent\u00f3n cun intre no que a relaci\u00f3n se fixo m\u00e1is estreita e exist\u00eda un control m\u00e1is grande do home sobre o animal, hai uns 17\u00a0000\u00a0anos.\nO proceso de domesticaci\u00f3n e a difusi\u00f3n das especies e t\u00e9cnicas de gander\u00eda est\u00e9ndense sobre longos per\u00edodos de tempo e non est\u00e1n ben determinados. Por diversas especies reco\u00f1\u00e9cense diversos centros de domesticaci\u00f3n diferentes. Isto non excl\u00fae os cruzamentos que se fixeron posteriormente, e semella in\u00fatil tentar determinar o devanceiro salvaxe de cada raza dunha especie dom\u00e9stica.\nDespois da do can, o primeiro escenario no que es produciu a domesticaci\u00f3n foi no Oriente Pr\u00f3ximo, en particular na parte que chamada Crecente F\u00e9rtil. Tam\u00e9n destaca Asia oriental, a conca do Mediterr\u00e1neo e Am\u00e9rica do Sur. Algunhas rexi\u00f3ns do mundo non co\u00f1eceron ningunha domesticaci\u00f3n de especies locais at\u00e9 \u00e9pocas moi recentes, como \u00e9 o caso de Australia ou o sur de \u00c1frica.\nNalgunhas \u00e1reas, a domesticaci\u00f3n produciuse de xeito independente, por evoluci\u00f3n cultural dos grupos humanos locais e por adaptaci\u00f3n de especies silvestres locais. Noutras, a domesticaci\u00f3n foi influ\u00edda (pola domesticaci\u00f3n de especies locais a partir do co\u00f1ecemento doutras \u00e1reas) ou importada (por pasar o cultivo e a gander\u00eda de especies xa domesticadas a outras \u00e1reas). Hai 5 \u00e1reas nas que existen probas conclu\u00edntes de domesticaci\u00f3n independente, 4 m\u00e1is nas que hai indicios e 3 m\u00e1is onde se produciu a domesticaci\u00f3n despois de recibir influencia for\u00e1nea. A t\u00e1boa seguinte amosa estes territorios e alg\u00fans exemplos de especies domesticadas.\nO n\u00famero de especies dom\u00e9sticas dispo\u00f1ibles aumentou drasticamente a partir do s\u00e9culo XVI en \u00e1mbolos costados do Atl\u00e1ntico, co que se chamou intercambio colombiano. O continente americano ti\u00f1a con anterioridade cinco especies de animais dom\u00e9sticas, das cales s\u00f3 o can era co\u00f1ecido no mundo antigo. Os cabalos e bois chegaron a Am\u00e9rica a trav\u00e9s deste intercambio, mentres que un gran n\u00famero de plantas dom\u00e9sticas americanas foron introducidas en Europa, Asia e \u00c1frica.\nProceso de domesticaci\u00f3n.\nT\u00e9\u00f1ense proposto diversas situaci\u00f3ns iniciais que conducir\u00edan \u00e1 domesticaci\u00f3n de animais. A tradici\u00f3n de adoptar cr\u00edas de animais \u00e9 un fen\u00f3meno que explica a orixe da domesticaci\u00f3n, e dende esta maneira \u00e9 doado obter animais que se familiarizaron dende pequenos cos humanos. Por\u00e9n, \u00e9 preciso lembrar que o proceso de domesticaci\u00f3n implica a cr\u00eda de li\u00f1axes de animais durante moitas xeraci\u00f3ns, que non \u00e9 o que pasar\u00eda se se capturasen sempre novos animais salvaxes. Por outra banda, esta pr\u00e1ctica, que a\u00ednda existe na actualidade, \u00e9 caracter\u00edstica dos pobos cazadores-recolectores, que precisamente non te\u00f1en animais dom\u00e9sticos. Por este motivo, estes aprovisionamentos estar\u00edan integrados nunha cultura baseada na caza e non na gander\u00eda, e existir\u00eda unha oposici\u00f3n entre sociedades \u00abde aprovisionamento\u00bb e sociedades \u00abde domesticaci\u00f3n\u00bb. Este sistema non semella poder ser considerado un xeito de domesticaci\u00f3n. Ademais, mentres que o factor cultural \u00e9 probablemente esencial para explicar a domesticaci\u00f3n (ou a non-domesticaci\u00f3n) dunha especie, o sistema econ\u00f3mico e cultural dunha sociedade non \u00e9 fixo. A meirande parte das sociedades baseadas na caza cr\u00edan cans, polo que este sistema ter\u00eda sido un elemento chave da domesticaci\u00f3n.\n\u00c9 posible que a domesticaci\u00f3n pasase por unha fase de mutualismo entre animais e seres humanos, \u00e9 dicir, un achegamento e unha axuda mutua. De feito, esta relaci\u00f3n obs\u00e9rvase a\u00ednda hoxe no can paria, e crese que foi unha etapa da domesticaci\u00f3n do porco.\nDiversas especies foron obxecto dunha tradici\u00f3n de caza que posteriormente evolucionaron cara a un control das poboaci\u00f3ns, e unha xesti\u00f3n de poboaci\u00f3n salvaxe razoable. Esta caza poder\u00eda terse convertido en selectiva, escollendo, por exemplo, os animais meirandes e os machos con proporci\u00f3ns m\u00e1is grandes, e conducindo cara a un tipo de gandar\u00eda extensiva, m\u00e1is intensificada. Todos estes estadios pract\u00edcanse actualmente cos renos en diferentes rexi\u00f3ns. Este proceso semella ter afectado a diferentes especies, entre as cales destacan as cabras, as ovellas, e pequenos cam\u00e9lidos como as llamas.\nFinalmente, a gander\u00eda poder\u00eda ter comezado sinxelamente con animais capturados e despois criados en estrita catividade. Este \u00e9 o caso da maior\u00eda de domesticaci\u00f3ns recentes ou contempor\u00e1neas. \u00c9 nesta situaci\u00f3n que o control e a selecci\u00f3n poden ser m\u00e1is fortes, facendo posible unha transformaci\u00f3n m\u00e1is r\u00e1pida das especies seleccionadas. O gui\u00f3n de domesticaci\u00f3n dunha especie poder\u00eda ter ocorrido segundo un destes esquemas ou ter sido unha combinaci\u00f3n simult\u00e1nea ou sucesiva.\nNo caso do coello, as etapas da domesticaci\u00f3n foron establecidas na Idade Media, que constit\u00faen unha reserva de caza. Con alg\u00fans destes coellos practicouse unha selecci\u00f3n, permitida pola captura dos animais vivos grazas \u00f3s fur\u00f3ns. Esta selecci\u00f3n conduciu \u00e1 aparici\u00f3n das primeiras variedades de coello durante o s\u00e9culo XVI, que se distinguen pola s\u00faa cor e o seu tama\u00f1o. A gander\u00eda intensificouse e a forte selecci\u00f3n levou a unha gran variabilidade de razas dom\u00e9sticas. O comportamento do coello de gander\u00eda evolucionou probablemente de xeito conxunto por mor dunha selecci\u00f3n de animais menos salvaxes, podendo ser unha selecci\u00f3n tan intencional como indirecta; os animais m\u00e1is dif\u00edciles de recapturar non pod\u00edan ser dados a novos criadores.\nAs pr\u00e1cticas de cr\u00eda e de selecci\u00f3n que se poden observar \u00f3 longo da historia poden dar unha idea de como se desenvolveu o proceso de domesticaci\u00f3n. Son pr\u00e1cticas moi variadas, igual que o s\u00f3n os co\u00f1ecementos e representaci\u00f3ns que te\u00f1en os criadores dos mecanismos da herdanza e da influencia que pod\u00edan exercer sobre unha poboaci\u00f3n animal. Alg\u00fans deles fac\u00edan unha selecci\u00f3n met\u00f3dica dentro dun raba\u00f1o, mentres que outros non concib\u00edan a influencia que pod\u00eda ter a elecci\u00f3n dos reprodutores nos seus produtos, dentro dunha especie ou variedade. Con todo, estes criadores pod\u00edan ver o interese de adquirir unha nova li\u00f1axe ou efectuar cruzamentos con animais de orixe diferente e participar as\u00ed na s\u00faa difusi\u00f3n.\nPor outra banda, a selecci\u00f3n exercida polos criadores est\u00e1 lonxe de manter sempre a mesma direcci\u00f3n, un tipo de pr\u00e1ctica aplicada a diversas especies e en diferentes \u00e9pocas que consiste, por exemplo, en sacrificar os animais de crecemento m\u00e1is grande ou m\u00e1is r\u00e1pido, e deixar que os outros completen o seu crecemento. Esta pr\u00e1ctica, que ten un efecto de contraselecci\u00f3n, foi denunciada como tal polos observadores, coma no caso das ovellas, ou na piscicultura, onde a pr\u00e1ctica de \"pesca de fondo\" \u00e9 repoboar unha lagoa despois da s\u00faa pesca, devolvendo s\u00f3 os peixes m\u00e1is pequenos. As\u00ed, malia que a carpa ten unha longa tradici\u00f3n de cr\u00eda en Francia, o rendemento da cr\u00eda destes peixes era frouxo. Introduc\u00edronse li\u00f1axes de crecemento moito m\u00e1is r\u00e1pido provenientes de Europa central a finais do s\u00e9culo XIX, cos cales se practicaba a cr\u00eda selectiva. Entre a diversidade das pr\u00e1cticas, destaca a que consist\u00eda en facer que unha femia fose montada por conx\u00e9neres salvaxes polas calidades reais ou supostas que iso lle outorgaba \u00f3s animais (can-lobo, porco-xabaril, en Europa). Malia que iso semella opo\u00f1erse \u00f3 proceso de domesticaci\u00f3n, estas hibridaci\u00f3ns poder\u00edan ter contribu\u00eddo a combinar os caracteres dom\u00e9sticos (especialmente os comportamentais) dunha especie cos dunha subespecie local salvaxe ben adaptada \u00f3 seu medio. Este foi probablemente o caso das razas de cans n\u00f3rdicos.\nA domesticaci\u00f3n dunha especie \u00e9 froito dunha historia m\u00faltiple dif\u00edcil de reconstru\u00edr. Os factores importantes son a predisposici\u00f3n de cada especie, as pr\u00e1cticas dos criadores ou protocriadores en per\u00edodos longos que efect\u00faan unha selecci\u00f3n consciente ou non, e os intercambios de animais que permiten que as li\u00f1axes m\u00e1is domesticadas se espallen.\nAspecto biol\u00f3xico.\nO proceso de domesticaci\u00f3n comeza cando un n\u00famero limitado de animais son illados doutros individuos da especie salvaxe. Esta poboaci\u00f3n pode experimentar un fen\u00f3meno de microevoluci\u00f3n, por mor da adaptaci\u00f3n \u00e1s condici\u00f3ns da gander\u00eda e da selecci\u00f3n humana. Esta evoluci\u00f3n est\u00e1 marcada pola aparici\u00f3n de trazos dom\u00e9sticos, \u00e9 dicir, dos novos caracteres considerados como mutaci\u00f3ns xen\u00e9ticas conservadas, mentres que os alelos que os portan seguir\u00edan a ser raras ou ter\u00edan sido eliminadas pola selecci\u00f3n natural en estado salvaxe.\nTr\u00e1tase de caracteres morfol\u00f3xicos, como po exemplo un tama\u00f1o meirande ou m\u00e1is cativo que o da especie salvaxe, coloraci\u00f3ns novas, o pelo longo, rizado ou o rabo acurtado. Tam\u00e9n son caracteres fisiol\u00f3xicos, como o aumento da fecundidade ou a precocidade do crecemento. Obs\u00e9rvase tam\u00e9n a perda de caracteres morfol\u00f3xicos como os cornos nalgunhas razas de cordeiro, ou de aptitudes como unha diminuci\u00f3n da mobilidade, da velocidade de carreira ou da capacidade de voo, as\u00ed como a perda de aptitudes comportamentais. Isto fundamenta unha interpretaci\u00f3n da domesticaci\u00f3n como unha alteraci\u00f3n do xenotipo, cousa que \u00e9 indiscutible no caso do albinismo. Buffon describe a domesticaci\u00f3n como unha dexeneraci\u00f3n. A variabilidade morfol\u00f3xica \u00e9 importante en certas especies, e moito menos noutras coma o camelo bactriano. Tam\u00e9n se interpretan as transformaci\u00f3ns da domesticaci\u00f3n co concepto de neotenia, segundo a cal os caracteres morfol\u00f3xicos (como as orellas que colgan) ou condutistas (como o agarimo), orixinalmente propios dos estadios xuven\u00eds, mant\u00e9\u00f1ense at\u00e9 a idade adulta.\nXa que as primeiras especies domesticadas foron criadas dende hai alg\u00fans milenios, existe un debate sobre se isto \u00e9 realmente indispensable. Experimentos espec\u00edficos e as domesticaci\u00f3ns m\u00e1is recentes demostran que, cunha selecci\u00f3n intensa, as transformaci\u00f3ns t\u00edpicas da domesticaci\u00f3n poden aparecer relativamente axi\u00f1a, nun intervalo dunha ou algunhas decenas de xeraci\u00f3ns.\nDende un punto de vista ecol\u00f3xico, algunhas especies son criadas en estado dom\u00e9stico nun medio id\u00e9ntico ou moi semellante \u00f3 dos seus devanceiros salvaxes, coma o camelo ou o reno. En troques, \u00e9 preciso subli\u00f1ar que o n\u00famero relativamente baixo de especies dom\u00e9sticas \u00e9 compensado pola s\u00faa distribuci\u00f3n, a mi\u00fado moi ampla, en medios e en climas variados e moi diferentes dende o lugar de orixe da especie. A gali\u00f1a, orixinaria de rexi\u00f3ns tropicais, \u00e9 criada at\u00e9 o c\u00edrculo polar \u00e1rtico, e o porco, orixinario de rexi\u00f3ns temperadas, \u00e9 criado mesmo en climas ecuatoriais, onde \u00e9 preferido a outras especies de s\u00faidos orixinarias destes climas pero non domesticadas. A dieta das especies dom\u00e9sticas pode variar moito por mor do acceso \u00f3s recursos naturais dun novo medio, e, evidentemente, \u00e1 alimentaci\u00f3n artificial, na que os cereais cultivados son primordiais, mesmo para os cans. Resulta dif\u00edcil determinar en que medida estes cambios de clima e de dieta foron acompa\u00f1ados por unha adaptaci\u00f3n fisiol\u00f3xica hereditaria cara a unha eventual tolerancia dos animais dom\u00e9sticos a estas variaci\u00f3ns. Cunha ollada diferente, determinados autores estimaron que as especies dom\u00e9sticas foron seleccionadas entre as que estaban menos especializadas dende un punto de vista alimentario e ecol\u00f3xico (especies euriocas). Os desprazamentos e introduci\u00f3ns por parte do ser humano de especies dom\u00e9sticas a lugares onde non estaban presentes tivo consecuencias importantes sobre o equilibrio ecol\u00f3xico dende o neol\u00edtico, xa que poden converterse en especies invasores e provocar a desaparici\u00f3n de especies locais.\nAspecto comportamental.\nA domesticaci\u00f3n non \u00e9 s\u00f3 unha modificaci\u00f3n dos trazos f\u00edsicos dunha especie, sen\u00f3n tam\u00e9n do seu comportamento. Esta evoluci\u00f3n consiste en primeiro lugar nun car\u00e1cter menos fero ou salvaxe, unha tolerancia ou unha familiaridade m\u00e1is marcada cara os humanos, e a mitigaci\u00f3n dos comportamentos potencialmente perigosos para o home. Tam\u00e9n \u00e9 unha adaptaci\u00f3n \u00e1s condici\u00f3ns de cr\u00eda, e polo tanto \u00f3s grupos importantes e a promiscuidade, que poden ser mal tolerados polos conx\u00e9neres salvaxes.\nO et\u00f3logo Konrad Lorenz describiu notablemente a domesticaci\u00f3n como un empobrecemento dos comportamentos sociais especializados en prol da hipertrofia das necesidades b\u00e1sicas, como a reproduci\u00f3n e a alimentaci\u00f3n. En efecto, o comportamento social en xeral semella m\u00e1is variado nos animais salvaxes que nos seus conx\u00e9neres domesticados.\nNo caso do can, a evoluci\u00f3n comportamental semella moito m\u00e1is radical e non se pode reducir \u00e1 perda do car\u00e1cter fero ou salvaxe. A capacidade dos cadelos de interpretar os sinais de comunicaci\u00f3n humanos \u00e9 superior \u00e1 dos lobos e dos primates. Xa que en parte poden ser o resultado dunha educaci\u00f3n o adestramento, o agarimo que ten un can cara o seu mestre e a tendencia a obedecelo son caracteres innatos xurdidos da domesticaci\u00f3n.\nTam\u00e9n se emprega a etolox\u00eda en referencia \u00e1 domesticaci\u00f3n cando se fala dos trazos comportamentais que permiten ou permitiron que unha especie fose domesticada; o principal ser\u00eda o car\u00e1cter social dunha especie. O feito que esta especie vivise en grupos xerarquizados permitir\u00eda \u00f3 criador exercer un control sobre estes animais asumindo a posici\u00f3n de elemento dominante do grupo.\nAspecto zoot\u00e9cnico.\nActualmente, os obxectivos da domesticaci\u00f3n de novas especies ou a mellora das razas xa domesticadas concirnen esencialmente \u00e1 produci\u00f3n. Tr\u00e1tase da adaptaci\u00f3n \u00e1s condici\u00f3ns de cr\u00eda, a fecundidade, a velocidade de crecemento, e acot\u00edo a calidade da carne ou doutros produtos como o leite ou a la.\nOs rexistros m\u00e1is antigos descubertos que recollen listas de li\u00f1axes,amosando unha formalizaci\u00f3n da selecci\u00f3n dos animais, datan do s\u00e9culo -XVI e est\u00e1n escritos en lingua hitita. A selecci\u00f3n moderna das especies recorre a ferramentas notablemente estat\u00edsticas aplicadas \u00f3s co\u00f1ecementos xen\u00e9ticos. Requiren dunha avaliaci\u00f3n tan obxectiva como sexa posible dos suxeitos e unha organizaci\u00f3n rigorosa dos programas de cr\u00eda, co fin de obter unha mellora do rendemento das li\u00f1axes en funci\u00f3n de obxectivos determinados. Estas selecci\u00f3ns son implementadas por organizaci\u00f3ns especializadas.\nA selecci\u00f3n sobre a base de criterios estritos de rendemento \u00e9 criticada polos inconvenientes que comporta, como por exemplo a fraxilidade dos suxeitos, ou pola ameaza que representa par a biodiversidade das razas dom\u00f1esticas, impo\u00f1endo un n\u00famero reducido de li\u00f1axes. Como resposta, t\u00e9ndese a integrar criterios de selecci\u00f3n m\u00e1is amplos, como a facilidade de parto, ademais do rendemento \u00f3 aleitar ou o crecemento. Esta selecci\u00f3n tam\u00e9n pode intentar responder a necesidades moi precisas, como unha reduci\u00f3n dos elementos m\u00e1is contaminantes das feces dos animais, que representan un problema en sitaci\u00f3ns de cr\u00eda intensiva. Por outra banda, as variedades pouco seleccionadas (chamadas \u00abr\u00fasticas\u00bb) son reco\u00f1ecodes* non s\u00f3 como recursos xen\u00e9ticos potenciais, sen\u00f3n tam\u00e9n pola s\u00faa adaptaci\u00f3n a determinados xeitos ou sistemas de cr\u00eda intensiva. O CNRS franc\u00e9s calculou no 2005 que o 50% das razas de paxaros dom\u00e9sticos est\u00e1n en v\u00eda de extinci\u00f3n. A selecci\u00f3n dos animais est\u00e1 relacionada cuns obxectivos e un tipo de cr\u00eda determinados. Ademais, se as organizaci\u00f3ns especializadas se encargan da selecci\u00f3n, isto pode reducir a autonom\u00eda dos produtores e deixalos nunha situaci\u00f3n de dependencia cara estas organizaci\u00f3ns, especialmente no tocante \u00f3 tipo de produci\u00f3n.\nMalia estes l\u00edmites, a selecci\u00f3n actual ten unha grande eficacia. O progreso xen\u00e9tico obtido pode ser significativo sobre un per\u00edodo duns anos, cousa que amosa que a transformaci\u00f3n das especies dom\u00e9sticas non est\u00e1 nin de lonxe rematada. Os esforzos tam\u00e9n se concentran nas novas especies criadas, especialmente peixes.\nAspecto cultural.\nA domesticaci\u00f3n tam\u00e9n \u00e9 un fen\u00f3meno cultural polo feito de que \u00f3 comezo implica un cambio radical da relaci\u00f3n do home coa natureza e coas especies concernidas. Aparentemente, os sistemas culturais humanos e a s\u00faa evoluci\u00f3n son o primeiro factor que determina a domesticaci\u00f3n ou non domesticaci\u00f3n das especies."}
{"id": "159537", "revid": "89787", "url": "https://gl.wikipedia.org/wiki?curid=159537", "title": "Infecci\u00f3n de transmisi\u00f3n sexual", "text": "As infecci\u00f3ns de transmisi\u00f3n sexual (ITS), enfermidades de transmisi\u00f3n sexual (ETS) ou m\u00e1is co\u00f1ecidas por enfermidades ven\u00e9reas, son o conxunto de entidades cl\u00ednicas infectocontaxiosas agrupadas que se transmiten dun a outro individuo soamente por medio de contacto \u00edntimo que se produce, case de maneira exclusiva, durante as relaci\u00f3ns sexuais, inclu\u00edndo o sexo vaxinal, o sexo anal e mais o sexo oral. Os axentes produtores das infecci\u00f3ns de transmisi\u00f3n sexual incl\u00faen bacterias, virus, fungos e protozoos. Con todo, poden transmitirse tam\u00e9n polo uso de xiringas contaminadas ou ben por contacto co sangue, e algunhas delas poden transmitirse durante o embarazo ou o parto, desde a nai ao fillo.\nDoenzas principais.\nEntre as infecci\u00f3ns de transmisi\u00f3n sexual at\u00f3panse:\nOutros.\nExisten varias especies de bacterias, protozoos, fungos e virus que a\u00ednda permanecen pouco documentados e estudados en relaci\u00f3n coa transmisi\u00f3n sexual. A pesar de que os arriba descritos incl\u00faen os que xeralmente co\u00f1ecemos como ETS, a transmisi\u00f3n sexual de microbios non est\u00e1 restrinxida \u00e1 lista anterior. Dado que as v\u00edas de transmisi\u00f3n sexual non son consideradas com\u00fans e os propios microbios non implican unha investigaci\u00f3n m\u00e1is profunda da enfermidade, os seguintes pat\u00f3xenos non se consideran nas cl\u00ednicas de sa\u00fade sexual. Por\u00e9n, alg\u00fans deste microbios s\u00e1bese que se poden transmitir por v\u00eda sexual.\nEntre os microbios considerados transmit\u00edbeis sexualmente (mais non considerados ETS) at\u00f3panse: \nTransmisi\u00f3n.\nOs riscos e probabilidades de transmisi\u00f3n de doenzas de transmisi\u00f3n sexual res\u00famense na seguinte t\u00e1boa por acto:"}
{"id": "159538", "revid": "6939", "url": "https://gl.wikipedia.org/wiki?curid=159538", "title": "Enfermidade de transmisi\u00f3n sexual", "text": ""}
{"id": "159539", "revid": "5749", "url": "https://gl.wikipedia.org/wiki?curid=159539", "title": "Enfermidades de transmisi\u00f3n sexual", "text": ""}
{"id": "159540", "revid": "5749", "url": "https://gl.wikipedia.org/wiki?curid=159540", "title": "Enfermidades ven\u00e9reas", "text": ""}
{"id": "159541", "revid": "5749", "url": "https://gl.wikipedia.org/wiki?curid=159541", "title": "ETS", "text": ""}
