{"id": "133324", "revid": "56817", "url": "https://gl.wikipedia.org/wiki?curid=133324", "title": "Teocentrismo", "text": "O teocentrismo (do grego \u03b8\u03b5\u00f3\u03c2, theos, \"Deus\"; e \u03ba\u03ad\u03bd\u03c4\u03c1\u03bf\u03bd, kentron, \"centro\") \u00e9 a doutrina segundo a cal Deus \u00e9 o centro do Universo, todo foi creado por El, \u00e9 dirixido por El e non existe ningunha raz\u00f3n m\u00e1is que o desexo de Deus sobre a vontade humana.\nO teocentrismo abarca todo o que existe, ata a raz\u00f3n cient\u00edfica, xa que todo expl\u00edcao pola vontade divina e m\u00edstica de Deus. Foi a corrente que predominou na Idade Media e que m\u00e1is tarde se converteu en antropocentrismo (o home \u00e9 o centro do universo).\nFoi un concepto central no pensamento de principios da \u00e9ra cristi\u00e1 e a Idade Media ata o per\u00edodo do Renacemento, a partir de cando se empezou a concibir a Deus como un factor pero non como causa \u00fanica do mundo."}
{"id": "133325", "revid": "6939", "url": "https://gl.wikipedia.org/wiki?curid=133325", "title": "Sopa boba", "text": "Co\u00f1\u00e9cese como sopa boba o conxunto de guisos mesturados, que restaban dos alimentos dos comensais dunha pousada, bar, convento ou alg\u00fan lugar de repouso; noutras palabras, eran os restos do men\u00fa diario que se lles daba aos chamados sopistas, a cambio dalgunha peza musical, verso ou troba. Desta forma de vida prov\u00e9n a expresi\u00f3n \"vivir \u00e1 sopa boba\", que se di a aquel que vive sen esforzo ou a expensas doutro."}
{"id": "133332", "revid": "1576", "url": "https://gl.wikipedia.org/wiki?curid=133332", "title": "Catedral de Salisbury", "text": "A catedral de Salisbury at\u00f3pase na localidade inglesa de Salisbury, no condado de Wiltshire. A s\u00faa construci\u00f3n comezouse ao trasladarse o bispado dende Old Sarum, en 1220, sendo bispo Richard Poore.\nHistoria e caracter\u00edsticas.\nA construci\u00f3n da catedral comezou polo lado oriental. A capela da nosa Se\u00f1ora, o deambulatorio de forma rectangular e as naves laterais do presbiterio remat\u00e1ronse en 1225, e en 1258 complet\u00e1ronse a nave, o cruceiro e o coro. A espectacular fachada oeste estivo acabada en 1265. En 1320 terminouse de constru\u00edr a torre e a agulla. Cunha altura de 123 metros, a agulla da catedral de Salisbury \u00e9 a m\u00e1is alta de toda Inglaterra.\nCon todo, a agulla que deb\u00eda dar grandeza \u00e1 catedral converteuse nun aut\u00e9ntico problema. Xunto coa torre, engadiu 6.500 toneladas ao peso do edificio. Ao longo dos anos f\u00f3ronse engadindo diferentes medios de suxeici\u00f3n para evitar que a abad\u00eda se derrube polo exceso de peso, tal e como ocorreu coa abad\u00eda de Malmesmury.\nEn 1790, o arquitecto James Wyatt realizou algunhas mudanzas significativas, e controvertidos, \u00e1 catedral. Estes cambios inclu\u00edan a substituci\u00f3n do coro orixinal e a demolici\u00f3n da torre da camp\u00e1 que se alzaba unha altura de 100 metros na zona noroeste do edificio principal.\nDescrici\u00f3n.\nA catedral at\u00f3pase illada nunha extensi\u00f3n de terreo de c\u00e9spede, o que favorece a impresi\u00f3n do conxunto. A planta da catedral ten forma de dobre cruz, cunha lonxitude de 142 metros, presenta tres naves cubertas con arcos de crucer\u00eda, as naves est\u00e1n limitadas polo transepto maior, cunha lonxitude de 61,5 metros, cuberto tam\u00e9n con arcos de crucer\u00eda, tras o transepto maior at\u00f3pase o pequeno coro, o transepto menor, o presbiterio e a cabeceira, que dunha forma plana, habitual na arquitectura g\u00f3tica inglesa. Destacan tam\u00e9n as construci\u00f3ns anexas ao templo do claustro e a sala capitular, con forma octogonal e gran b\u00f3veda sostida por unha \u00fanica columna central."}
{"id": "133333", "revid": "1131", "url": "https://gl.wikipedia.org/wiki?curid=133333", "title": "Pat O'Connor", "text": "O nome de Pat O'Connor p\u00f3dese referir a:"}
{"id": "133334", "revid": "1131", "url": "https://gl.wikipedia.org/wiki?curid=133334", "title": "Robert Zemeckis", "text": "Robert Lee \"Bob\" Zemeckis, nado en Chicago o 14 de maio de 1951, \u00e9 un director de cine, produtor e guionista dos Estados Unidos.\nTraxectoria.\nZemeckis f\u00edxose co\u00f1ecido nos oitenta por dirixir as pel\u00edculas de \"Back to the Future\" (1985) como tam\u00e9n \"Quen enganou a Roger Rabbit?\" (1988). En 1994 dirixiu \"Forrest Gump\", pel\u00edcula pola que lle dar\u00edan un \u00d3scar como director.\nOs seus filmes caracter\u00edzanse pola utilizaci\u00f3n dos efectos especiais, como pode ser o uso temper\u00e1 do match moving en \"Regreso \u00f3 futuro II\" (1989) e as t\u00e9cnicas pioneiras de captura de movemento realizadas en \"The Polar Express\" (2004), \"Beowulf\" (2007) e \"A Christmas Carol\" (2009).\nFilmograf\u00eda.\nComo director.\nOutros:"}
{"id": "133335", "revid": "56817", "url": "https://gl.wikipedia.org/wiki?curid=133335", "title": "Volando voy", "text": "Volando voy \u00e9 un filme espa\u00f1ol dirixido no ano 2006 por Miguel Albaladejo.\nArgumento.\nNo Xetafe de finais da d\u00e9cada de 1970, \"El Pera\", un rapaz de 7 anos, \u00e9 un delincuente en potencia. Os seus pais est\u00e1n preocupados pola facilidade do seu fillo para roubar e conducir autom\u00f3biles. Angustiados, queren afastalo das compa\u00f1\u00edas do barrio e levalo \u00e1 Ciudad de los Muchachos. A adaptaci\u00f3n non \u00e9 doada para \"el Pera\", xa que a r\u00faa \u00e9 o seu ecosistema e o barrio o seu centro de operaci\u00f3ns. Seu t\u00edo Alberto, que garda un pouco de \"el Pera\" no seu interior, intentar\u00e1 rescatalo."}
{"id": "133336", "revid": "2248", "url": "https://gl.wikipedia.org/wiki?curid=133336", "title": "Atat\u00fcrk", "text": ""}
{"id": "133337", "revid": "2248", "url": "https://gl.wikipedia.org/wiki?curid=133337", "title": "Dal\u00ed", "text": ""}
{"id": "133338", "revid": "98629", "url": "https://gl.wikipedia.org/wiki?curid=133338", "title": "Walt Disney Pictures", "text": "Walt Disney Pictures ref\u00edrese a distintas entidades asociadas con The Walt Disney Company.\nWalt Disney Pictures estableceuse coma unha denominaci\u00f3n en 1983, antes de que as pel\u00edculas de Disney dende 1954 public\u00e1sense baixo o nome da empresa matriz, ent\u00f3n chamada \"Walt Disney Productions\". Outra empresa, Touchstone Pictures foi creada en 1984 para permitir a Disney lanzar pel\u00edculas cun contido m\u00e1is maduro que os oficialmente asociados co nome de Disney.\nWalt Disney Pictures distrib\u00fae a maior\u00eda da totalidade das s\u00faas propias pel\u00edculas a nivel internacional a trav\u00e9s de Wal Disney Studios Motion Pictures (antes Buena Vista Distribution), con excepci\u00f3n dunhas cantas pel\u00edculas ao Canad\u00e1, que \u00e9 por medio da franqu\u00eda \"Alianza Films\"."}
{"id": "133339", "revid": "25871", "url": "https://gl.wikipedia.org/wiki?curid=133339", "title": "Farmakon\u00edsi", "text": "Pharmakonisi ou Farmakonisi (grego: \u03a6\u03b1\u03c1\u03bc\u03b1\u03ba\u03bf\u03bd\u03ae\u03c3\u03b9), \u00e9 unha pequena illa grega da prefectura do Dodecaneso. Tam\u00e9n se co\u00f1eceu como \"Pharmacos\", \"Farmaco\", ou \"Pharmakousa\". At\u00f3pase entre a cadea das illas do Dodecaneso, no oeste e a costa de Asia Menor (Turqu\u00eda) no leste. Ao norte da mesma est\u00e1 a illa de Agathonisi, ao oeste as illas de Lipsi, Patmos e Leros, e ao sur as illas de Kalymnos e Ps\u00e9rimos. Forma parte da municipalidade de Leros, e ti\u00f1a unha poboaci\u00f3n no censo de 2001 de 74 habitantes.\nPharmakonisi ten 5\u00b42\u00a0km\u00b2. \u00c9 co\u00f1ecida pola s\u00faa rica flora.\nPlutarco no seu \"Vidas Paralelas \" di que o mozo Xulio C\u00e9sar, mentres viaxaba a Asia Menor, foi secuestrado por piratas e estivo preso al\u00ed 38 d\u00edas. Durante o seu encarceramento, lles prometeu que cando fora posto en liberdade, os matar\u00eda a todos eles. Logo de pagar un rescate d\u00faas veces maior do que os seus secuestradores reclamaban (dixo que a cantidade requirida era demasiado baixa para algu\u00e9n como el) e de ser liberado, organizou unha frota e mantivo a s\u00faa promesa, crucificando a todos eles."}
{"id": "133340", "revid": "1131", "url": "https://gl.wikipedia.org/wiki?curid=133340", "title": "Roberto Santiago", "text": "Roberto Santiago, nado en Madrid en 1968, \u00e9 un director de cine, guionista e novelista espa\u00f1ol.\nTraxectoria.\nCursou estudos de Imaxe e Son na Universidade Complutense de Madrid sen chegar a finalizalos. Como escritor obtivo o Premio Edeb\u00e9 de literatura infantil, ademais de ter publicado outras novelas. Realizou anuncios e gui\u00f3ns para televisi\u00f3n. Dirixiu a s\u00faa primeira pel\u00edcula en 1999, \"Ruleta\", para seguir en 2001 con \"Hombres felices\", en 2004 \"El penalti m\u00e1s largo del mundo\", en 2007, \"El club de los suicidas\" e no 2009 \"Al final del camino\". Foi guionista de todos os seus filmes, ademais da de \u00c1lvaro Fern\u00e1ndez Armero, \"El juego de la verdad\"."}
{"id": "133341", "revid": "89787", "url": "https://gl.wikipedia.org/wiki?curid=133341", "title": "Vacceos Cavaliers", "text": "O Vacceos Cavaliers \u00e9 unha franqu\u00eda de rugby de Castela e Le\u00f3n fundada en 2009 co obxectivo de participar na Liga Superib\u00e9rica de rugby.\nNome.\nCando na directiva do Club de Rugby El Salvador se pensou nun nome para a franqu\u00eda Castel\u00e1n Leonesa da Liga Super\u00edberica, barall\u00e1ronse diversas alternativas que resaltasen a idea de uni\u00f3n territorial da franqu\u00eda. Considerouse que o mellor xeito era procurar nas orixes dos primeiros poboadores da zona, antes de que estivera definida xeopoliticamente, elixindo o nome de Vaceos Cavaliers.\nVacceos.\nOs Vacceos foron o primeiro pobo con presenza estable na Meseta Norte documentada.\nCavaliers.\nSubstantivo que prov\u00e9n do lat\u00edn \"Caballarius\", que significa cabaleiros u xinetes, o que engloba conceptos que te\u00f1en que ver con Castela e os antigos vacceos, e que imprime un car\u00e1cter combativo ao nome da franqu\u00eda castel\u00e1n-leonesa.\nLogotipo.\nNun logo ovalado que fai referencia ao bal\u00f3n de rugby, sobre fondo carmes\u00ed, cor tradicional castel\u00e1n, unha representaci\u00f3n simb\u00f3lica celta do cabalo, o ben m\u00e1is prezado dos vacceos, empregando para a labranza, o transporte, a guerra e dende o punto de vista ritual. Nos costados do escudo, o castelo, s\u00edmbolo do reino de Castela, ademais dunha alusi\u00f3n \u00e1 orixe xeogr\u00e1fica (Castela, Valladolid) do equipo impulsor da franqu\u00eda, o Club de Rugby El Salvador.\nTipograf\u00eda.\nProcurouse unha tipograf\u00eda c\u00e9ltica para o nome da franqu\u00eda con mai\u00fasculas repenicadas con s\u00edmbolos c\u00e9lticos.\nHistoria.\nA franqu\u00eda con sede en Valladolid inaugurou a primeira edici\u00f3n da Liga Superib\u00e9rica no primeiro partido televisado desta competici\u00f3n, que se celebrou nos Campos de Pepe Rojo o 24 de abril de 2009, nun partido no que se enfrontaron aos Mariners da Comunidade Valenciana. Contra todo progn\u00f3stico perderon ese partido por 12-36 para os valencianos. Esta primeira edici\u00f3n, ademais supuxo un duro golpe para os seareiros castel\u00e1n-leoneses, xa que a franqu\u00eda desta comunidade aut\u00f3noma non conseguiu clasificarse para a Final Four celebrada no Estadio Teresa Rivero do barrio madrile\u00f1o de Vallecas.\nPol\u00e9mica.\nSaltou unha pequena pol\u00e9mica debido a que no escudo dos Vacceos Cavaliers aparece nos costados do escudo o castelo, s\u00edmbolo do Reino de Castela, argumentando que con dito escudo p\u00e9rdese pluralidade, xa que Vacceos fai referencia a un antigo pobo prerromano que habitaba na zona central do r\u00edo Douro e alg\u00fans de Toledo, Soria e Le\u00f3n. Ademais de mesturar motivos hist\u00f3ricos moi diferentes: cabaleiros e castelos medievais con vacceos ib\u00e9ricos.\nTampouco gustou a moitos seareiros o emprego do substantivo \"Cavaliers\", xa que consideran que \u00e9 unha copia da franqu\u00eda da NBA: \"Cleveland Cavaliers\" e preferir\u00edan a denominaci\u00f3n castel\u00e1 \"caballero\".\nDe anecd\u00f3tico, non obstante, pode cualificarse que en Medina del Campo (provincia de Valladolid) existe un equipo chamado \"Vacceos Club de Rugby\". Sobre isto algunhas voces escus\u00e1ronse dicindo que xa contemplaran previamente que exist\u00edan asociaci\u00f3ns, fundaci\u00f3ns, ademais dun club de tiro e do citado club de rugby, antes de decidirse polo nome definitivo da franqu\u00eda."}
{"id": "133342", "revid": "98629", "url": "https://gl.wikipedia.org/wiki?curid=133342", "title": "Lev\u00e1ntate Rosal\u00eda", "text": "Lev\u00e1ntate Rosal\u00eda \u00e9 un disco de Xulio Formoso enteiramente baseado nun dos libros m\u00e1is populares de Venezuela, \"Humor y Amor\" de Aquiles Nazoa, o \"Rousinol de Catuche\".\nCaracter\u00edsticas.\n\u00c9 o primeiro disco de Formoso onde as composici\u00f3ns foron escritas en ritmos tradicionais de distintas rexi\u00f3ns de Venezuela: malague\u00f1a e galer\u00f3n margarite\u00f1os, merengue caraque\u00f1o e aires ca\u00f1oneros, corr\u00edo llanero e ata un ballenato no mais cl\u00e1sico estilo do Valledupar colombiano.\nXulio Formoso e Luis Su\u00e1rez, de Los Guaraguao, comezaron a traballar na idea a comezos de 1976 co mesmo Aquiles Nazoa. Despois da morte do poeta, en abril dese ano, as gravaci\u00f3ns son adiadas a xullo e rematan en agosto co consello de An\u00edbal Nazoa, irm\u00e1n m\u00e1is novo de Aquiles, lanz\u00e1ndose o \u00e1lbum en setembro. Nel participaron Franklin Mej\u00edas, do Grupo Ahora e Antonio Alcal\u00e1, da Rondalla Venezolana. As tapas dianteiras e traseiras foron feitas por Pedro Le\u00f3n Zapata para este \u00e1lbum. \u00c9 o \u00fanico disco enteiramente dedicado \u00e1 obra de Aquiles Nazoa."}
{"id": "133343", "revid": "92340", "url": "https://gl.wikipedia.org/wiki?curid=133343", "title": "Rogelio Guedea", "text": "Rogelio Guedea, nado en Colima en 1974, \u00e9 un poeta, ensa\u00edsta e tradutor mexicano.\nEst\u00e1 licenciado en Dereito e Lingua e Literatura espa\u00f1olas pola Universidade de Colima e \u00e9 doutor en Letras pola Universidade de C\u00f3rdoba (Espa\u00f1a). Foi bolseiro do Fondo para a Cultura e as Artes e director da colecci\u00f3n de poes\u00eda \"El pez de fuego\". Actualmente \u00e9 columnista dos xornais mexicanos \"Ecos de la Costa\", \"Tabasco hoy\", \"El Informador\" e \"La Jornada\" e profesor na Universidade de Otago en Nova Zelandia."}
{"id": "133345", "revid": "23204", "url": "https://gl.wikipedia.org/wiki?curid=133345", "title": "Changui", "text": "Marcos Y\u00e1\u00f1ez Fern\u00e1ndez, m\u00e1is co\u00f1ecido como Changui, nado na Changui\u00f1a (parroquia de Lamp\u00f3n, en Boiro), o 10 de abril de 1977, \u00e9 un exfutbolista galego. Xogaba de dianteiro e tivo unha longa carreira futbol\u00edstica de case 30 anos, nos que militou en 15 clubs de seis categor\u00edas diferentes ademais da liga grega.\nComezou a xogar no CD Boiro, de onde o fichou a SD Compostela. Tras destacar cos seus goles no filial compostel\u00e1n, debutou co primeiro equipo na Primeira Divisi\u00f3n en 1997. Nas d\u00faas seguintes campa\u00f1as fixo 40 goles entre o Compostela e o Pontevedra, onde estivo cedido un ano, e chamou a atenci\u00f3n do Deportivo da Coru\u00f1a de Javier Irureta, que pagou o seu traspaso. Co equipo coru\u00f1\u00e9s disputou s\u00f3 seis encontros, dous deles na Liga de Campi\u00f3ns, e foi cedido a varios equipos de Segunda Divisi\u00f3n, as\u00ed como ao Xanthi grego, con menores cifras goleadoras. \nA partir de 2006 comezou un periplo por oito equipos de Segunda B, Terceira, Primeira Auton\u00f3mica e Rexional Preferente, que pechou no equipo no que comezara, o Boiro, onde se retirou aos 43 anos de idade. Ademais presidiu o club durante dous anos entre 2018 e 2020. \nTraxectoria.\nCD Boiro (1987-1994).\nNado na Changui\u00f1a, na parroquia boirense de Lamp\u00f3n, de onde lle v\u00e9n o seu alcume. Entrou con dez anos nas categor\u00edas inferiores do equipo do seu concello natal, o CD Boiro, onde comezou de defensa central ata que o comezou a colocar de dianteiro o adestrador Pajarillo. Debutou co primeiro equipo do Boiro na tempada 1992/93 na Rexional Preferente. En 1994 a SD Compostela xogou no Barbanza un partido amigable contra unha selecci\u00f3n da comarca na que xogaba Changui. A s\u00faa actuaci\u00f3n chamou a atenci\u00f3n do club santiagu\u00e9s que o fichou para as s\u00faas categor\u00edas inferiores.\nSD Compostela (1994-2000).\nXogou na Divisi\u00f3n de Honra Xuvenil na tempada 1994/95, co equipo xuvenil do Compostela, o Compostela Atl\u00e9tico, adestrado por Zoran Mari\u0107. Na mesma \u00e9poca xogaba ao f\u00fatbol sala no Yukos/Mabarza, sendo o m\u00e1ximo goleador da liga comarcal xuvenil 1994/45 con 45 goles. A comezos de 1996 subiu ao filial do Compostela, o Vista Alegre, que militaba na Rexional Preferente. Converteuse xa dende a s\u00faa chegada nunha peza clave do equipo que logrou ese ano o ascenso, chegando a anotar catro goles nun dos seus primeiros partidos co filial, fronte ao Santaball\u00e9s. Rematou a campa\u00f1a con 18 goles, nove co equipo xuvenil e nove co filial, e viaxou co primeiro equipo a Sarria para realizar a pre tempada \u00e1s ordes de Fernando V\u00e1zquez.\nO 23 de xullo de 1996 debutou co primeiro equipo compostel\u00e1n nun amigable contra a Sarriana. Xogou varios partidos amigables m\u00e1is co primeiro equipo pero regresou ao Vista Alegre. Co filial, adestrado por Suso Moure, foi ese ano campi\u00f3n do seu grupo de Terceira Divisi\u00f3n e m\u00e1ximo goleador da competici\u00f3n con 27 tantos na fase regular, a pesar de ter perdido cinco partidos por unha lesi\u00f3n nun ombreiro. Antes do remate da tempada asinou un contrato profesional co Compostela, cunha duraci\u00f3n de sete anos e unha cl\u00e1usula de rescisi\u00f3n de 1500 mill\u00f3ns de pesetas.\nNa tempada 1997/98 debutou co primeiro equipo na Primeira Divisi\u00f3n, na segunda xornada contra o M\u00e9rida. Xogou seis partidos de liga e dous de Copa anotando un gol fronte ao Racing de Santander en El Sardinero, no \u00fanico partido que disputou como titular. Ademais xogou co filial en Terceira, co que marcou 17 goles.\nNa tempada 1998/99 foi cedido ao Pontevedra CF, co que se proclamou m\u00e1ximo goleador da Segunda B, con 21 goles en 28 encontros. En maio de 1999 volveu ao Compostela, marcando 4 goles en 4 xornadas. Na 1999/00 consolidouse na SD Compostela con David Vidal como adestrador, e conseguiu 15 goles en 38 partidos. \nDeportivo da Coru\u00f1a (2000-2006).\nAs s\u00faas actuaci\u00f3ns no club santiagu\u00e9s chamaron a atenci\u00f3n do Deportivo da Coru\u00f1a, que o fichou por 500 mill\u00f3ns de pesetas. Con todo, disputou s\u00f3 dous partidos co equipo coru\u00f1\u00e9s entre o 2000 e o 2006, sendo descartado en cada tempada e cedido a un club diferente: Elche CF (2000/01), Polideportivo Ejido (2001/02), sen ficha nin equipo na 02/03, UD Las Palmas (2003/04), Pontevedra CF (2004/05) e o Skoda Xanthi grego (2005/06). Nestes equipos non conseguiu volver \u00e1s marcas goleadoras dos tempos do Compostela, sendo a tempada no Elche a m\u00e1is prol\u00edfica en goles con 6 tantos anotados en 28 partidos. O 23 de novembro de 2004 debutou na Liga de Campi\u00f3ns co Deportivo, xogando os minutos finais dun partido contra o Olympiacos no Estadio Georgios Karaiskakis. D\u00faas semanas despois xogou outro partido da m\u00e1xima competici\u00f3n europea, fronte ao AS M\u00f3naco en Riazor.\nDerradeiros equipos (2006-2020).\nNa tempada 2006\u201307 desvinculouse do Deportivo da Coru\u00f1a e fichou polo CF Extremadura, equipo co que descendeu a Terceira Divisi\u00f3n. No ver\u00e1n de 2007 retornou a Santiago de Compostela e fichou polo SD Ciudad de Santiago, o primeiro equipo da capital galega despois da liquidaci\u00f3n da antiga SD Compostela. Permaneceu no club santiagu\u00e9s d\u00faas tempadas, logrando o ascenso \u00e1 Segunda B na primeira delas, e pasou logo a outro equipo da cidade, o Santiago de Compostela CF, da Preferente Norte, co que anotou 17 goles en 16 partidos. Na tempada 2010\u201311 fichou polo CD Boiro, tam\u00e9n de Preferente, onde actuou tam\u00e9n como director deportivo. Deixou o equipo por desacordos coa directiva e na tempada 2012-2013 estivo no Atl\u00e9tico de Riveira (1\u00aa auton\u00f3mica).\nAo ano seguinte fichou polo Ribadumia C.F., de Preferente Sur. Estivo cinco tempadas no equipo pontevedr\u00e9s, tres delas en Terceira, e marcou 97 goles. En 2017 fichou polo Puebla CF, da Primeira Auton\u00f3mica, e na tempada 2018-2019 volveu ao CD Boiro, en Terceira Divisi\u00f3n, convert\u00e9ndose ademais no presidente do club. Tomou as rendas do equipo boirense nunha situaci\u00f3n l\u00edmite, con m\u00e1is de 400.000 euros de d\u00e9beda e tendo que confeccionar un equipo a marchas forzadas para comezar a tempada. Anotou 13 goles pero o equipo acabou descendendo a Preferente. Con todo, conseguiu pagar gran parte da d\u00e9beda e na tempada seguinte ocupaba a terceira posici\u00f3n da t\u00e1boa cando a pandemia por coronavirus obrigou \u00e1 suspensi\u00f3n das competici\u00f3ns.\nCoa pandemia puxo fin tam\u00e9n \u00e1 s\u00faa carreira futbol\u00edstica, colgando as botas aos 43 anos. Ademais en agosto de 2020 deixou a presidencia do Boiro."}
{"id": "133348", "revid": "98629", "url": "https://gl.wikipedia.org/wiki?curid=133348", "title": "En el J.B. Plaza", "text": "En el J.B.Plaza \u00e9 un dobre CD do cantante venezolano Xulio Formoso. Foi gravado en directo en dous concertos realizados na Sala Juan Bautista Plaza da Biblioteca Nacional de Venezuela o 15 e 16 de xullo de 2002.\nEste \u00e9 o \u00fanico \u00e1lbum en directo de Xulio Formoso, e un dos poucos CD duplo gravado en directo en Venezuela. Foi a primeira gravaci\u00f3n de Formoso desde a edici\u00f3n de \"Amantes de ning\u00fan lugar\" en 1978, representando a ruptura dunha par\u00e9ntese profesional de 24 anos. O primeiro disco cont\u00e9n canci\u00f3ns escritas ou co-escritas por Formoso, mentres que o segundo \u00e9 principalmente de materiais de artistas internacionais relacionados co seu estilo persoal.\nCanci\u00f3ns.\nCD 1\nCD 2"}
{"id": "133351", "revid": "23562", "url": "https://gl.wikipedia.org/wiki?curid=133351", "title": "Copa do Rei de Rugby", "text": "A Copa do Rei \u00e9 a competici\u00f3n nacional de rugby m\u00e1is antiga de Espa\u00f1a. Naceu en 1926 como Campionato de Espa\u00f1a por iniciativa da Federaci\u00f3n Espa\u00f1ola de Rugby, que fora fundada pouco tempo antes. O formato orixinal do torneo consist\u00eda nunha liga na que se enfrontaban os diversos campi\u00f3ns rexionais, inicialmente os campi\u00f3ns de Catalu\u00f1a e Castela, e en anos posteriores outros equipos. Durante d\u00e9cadas foi o m\u00e1ximo campionato de rugby existente en territorio espa\u00f1ol, pasando por varias denominaci\u00f3ns, como \"Campionato de Espa\u00f1a\" ou \"Copa do Xeneral\u00edsimo\", at\u00e9 que en 1970 foi creada a Divisi\u00f3n de Honra da Liga Espa\u00f1ola de Rugby. Dende ent\u00f3n a Copa do Rei ocupa o segundo posto en importancia dentro do calendario rugb\u00edstico espa\u00f1ol. O ga\u00f1ador da Copa do Rei acada o dereito a disputar a Supercopa de Espa\u00f1a fronte \u00f3 campi\u00f3n de liga.\nO equipo m\u00e1is laureado da historia da Copa do Rei de rugby \u00e9 o FC Barcelona, ga\u00f1ador de 16 edici\u00f3ns, seguido pola UE Santboiana que ga\u00f1ou 12 torneos. O vixente campi\u00f3n \u00e9 o Club de Rugby El Salvador."}
{"id": "133355", "revid": "1093", "url": "https://gl.wikipedia.org/wiki?curid=133355", "title": "Antonio Cantudo", "text": "Antonio Manuel Cantudo Hern\u00e1ndez, m\u00e1is co\u00f1ecido como Cantudo, nado en Santa Cruz de Tenerife o 4 de agosto de 1951 e finado o 13 de marzo de 2023, foi un futbolista espa\u00f1ol. Xogaba de dianteiro.\nTraxectoria.\nCantudo foi contratado polo Sevilla FC na tempada 1975\u201376, permanecendo outra m\u00e1is no club andaluz. Na tempada 1977\u201378 fichou polo Deportivo da Coru\u00f1a en Segunda Divisi\u00f3n, descendendo na tempada 1979\u201380 a Segunda Divisi\u00f3n B."}
{"id": "133356", "revid": "98629", "url": "https://gl.wikipedia.org/wiki?curid=133356", "title": "Santiago Franc\u00e9s Mar\u00edn", "text": "Santiago Franc\u00e9s Mar\u00edn, nado en Bilbao o 7 de marzo de 1966, \u00e9 un exfutbolista espa\u00f1ol. Xogaba de dianteiro.\nTraxectoria.\nXogou no CD Baskonia en Segunda Divisi\u00f3n at\u00e9 1988.\nNa tempada 1988\u201389 fichou polo Sestao SC, participando en 24 partidos.\nNa tempada 1989\u201390 foi contratado polo Deportivo da Coru\u00f1a, co que conseguiu o ascenso a Primeira Divisi\u00f3n en 1991.\nNa temapda 1992\u201393 xogou novamente no Sestao SC, co que descendeu a Segunda Divisi\u00f3n B, participando en 7 partidos."}
{"id": "133357", "revid": "92340", "url": "https://gl.wikipedia.org/wiki?curid=133357", "title": "\u00c1ngela Becerra", "text": "\u00c1ngela Becerra, nada en Cali en 1957, \u00e9 unha escritora colombiana.\nEstudou dese\u00f1o publicitario e comunicaci\u00f3n e traballou en axencias de Cali e Bogot\u00e1 como redactora e directora creativa.\nEn 1998 trasladouse a Barcelona e decidiu dedicarse \u00e1 literatura."}
{"id": "133358", "revid": "895", "url": "https://gl.wikipedia.org/wiki?curid=133358", "title": "Sabino Bilbao Bolumburu", "text": ""}
{"id": "133359", "revid": "895", "url": "https://gl.wikipedia.org/wiki?curid=133359", "title": "Sab\u00edn Bilbao", "text": ""}
{"id": "133360", "revid": "895", "url": "https://gl.wikipedia.org/wiki?curid=133360", "title": "Santi Franc\u00e9s", "text": ""}
{"id": "133361", "revid": "23204", "url": "https://gl.wikipedia.org/wiki?curid=133361", "title": "Celoma", "text": "O celoma \u00e9 a cavidade xeral secundaria do corpo chea dun l\u00edquido chamado l\u00edquido celom\u00e1tico que se forma no mesoderma dos animais celomados ou eucelomados. A diferenza do que acontece co pseudoceloma, este est\u00e1 limitado por un epitelio chamado peritoneo.\nEsta cavidade desenvolveuse inicialmente nos animais tribl\u00e1sticos, e dicir, con ectoderma, endoderma e mesoderma, e dise que \u00e9 \"xeral\" porque non comunica co medio exterior, o cal non \u00e9 estritamente certo, sobre todo no caso da enterocelia. Tam\u00e9n se di que \u00e9 \"secundaria\" porque, como tal cavidade xeral, \u00e9 a segunda en aparecer, tralo blastocele, ao longo do desenvolvemento embrionario.\nCaracter\u00edsticas e funcionaliade.\nEntre as s\u00faas utilidades, nos diferentes grupos taxon\u00f3micos, est\u00e1n as seguintes:\nFormaci\u00f3n.\nNos embri\u00f3ns dos animais deuter\u00f3stomos (equinodermos, cordados) o mesoderma e o celoma orix\u00ednase por enterocelia, fen\u00f3meno que consiste na proliferaci\u00f3n de c\u00e9lulas do arqu\u00e9nteron (cavidade dixestiva embrionaria) cara o blastocele para formar o mesoderma e o seu posterior oco para formar el celoma. Por iso, estes animais denom\u00ednanse enterocelomados.\nNos embri\u00f3ns dos animais prot\u00f3stomos (an\u00e9lidos, moluscos, artr\u00f3podos) o mesoderma e o celoma orix\u00ednanse por esquizocelia; c\u00e9lulas situadas no punto de uni\u00f3n do endoderma e o ectoderma proliferan e emigran cara o blastocele e forman o mesoderma, a partir do cal f\u00f3rmase o celoma. Estes animais reciben o nome de esquizocelomados.\nClasificaci\u00f3n dos animais segundo a presenza/ausencia de celoma.\nNon todos os animais tribl\u00e1sticos (\u00e9 dicir, con mesoderma) desenvolven un celoma. Existen 3 posibilidades:\nAta hai pouco tempo, os zo\u00f3logos agrupaban os animais segundo as caracter\u00edsticas do celoma. A presenza ou ausencia de celoma e a forma en que se orixinou cr\u00edase que era importante na comprensi\u00f3n das relaci\u00f3ns filoxen\u00e9ticas dos filos animais. Non obstante, recentes probas en filoxenia molecular suxiren que estas caracter\u00edsticas non son tan informativas como se pensou anteriormente xa que se cre que o celoma puido ter xurdido d\u00faas veces, unha en prot\u00f3stomos e outra vez entre os deuter\u00f3stomos.\nNos adultos, o celoma persiste de forma moi variable. O celoma p\u00f3dese conservar nas cavidades dos segmentos corporais, actuando ent\u00f3n de esqueleto hidrost\u00e1tico, na luz das g\u00f3nadas e de gonodutos (e ent\u00f3n recibe o nome de gonocele), na luz dos \u00f3rganos excretores, como os nefridios (nefrocele), nas cavidades peric\u00e1rdicas, as\u00ed como na luz de determinados sistemas circulatorios.\nA existencia do celoma fixo posible un gran avance na evoluci\u00f3n e a diversificaci\u00f3n dos grandes grupos animais: an\u00e9lidos, artr\u00f3podos, vertebrados e moluscos, grazas a que a compartimentaci\u00f3n corporal axudou a que os diferentes sistemas e \u00f3rganos do corpo tiveran unha mellor divisi\u00f3n de tarefas, coa s\u00faa conseguinte especializaci\u00f3n."}
{"id": "133362", "revid": "23204", "url": "https://gl.wikipedia.org/wiki?curid=133362", "title": "Monarqu\u00eda de Xullo", "text": "Proclamada o 9 de xullo de 1830 despois das chamadas Tres Gloriosas \"Trois Glorieuses\", a Monarqu\u00eda de Xullo 1830 - 1848 sucedeu en Francia \u00e1 Segunda Restauraci\u00f3n. A rama menor dos Borb\u00f3ns a dinast\u00eda de Orle\u00e1ns accede ao trono a mans de Lu\u00eds Filipe I como \"rei dos franceses\". O seu reinado comeza co problema da Revoluci\u00f3n de 1830 e se atopara con outros varios que acaban por instaurar a Segunda Rep\u00fablica. A \"Monarqu\u00eda de Xullo\", marca \u00e1 fin da monarqu\u00eda en Francia.\nA crise da monarqu\u00eda.\nEn 1846, as colleitas son moi malas. O aumento do prezo do trigo, base da alimentaci\u00f3n, provoca a escaseza. O poder adquisitivo baixa. O consumo interior non progresa, provocando unha crise industrial de superproduci\u00f3n. Inmediatamente os patr\u00f3ns se adaptan recorrendo ao despedimento. Inmediatamente, se asiste a unha retirada masiva dos aforros populares, o sistema bancario est\u00e1 en crise. As quebras multipl\u00edcanse, os cursos da Bolsa caen. O Estado reacciona importando trigo ruso, o que volve a balanza comercial negativa. Os grandes traballos paran. As manifestaci\u00f3ns suc\u00e9dense. En 1847 prod\u00facense os motins de Buzan\u00e7ais. En Roubaix, un 60% dos obreiros est\u00e1n en paro. Os asuntos de corrupci\u00f3n (asunto Teste-Cubi\u00e8res) e os esc\u00e1ndalos (asunto Choiseul-Praslin) manchan o r\u00e9xime.\nAs asociaci\u00f3ns que se encuadran e as reuni\u00f3ns p\u00fablicas prohibidas a partir de 1835 bloquean \u00e1 oposici\u00f3n. Para pasar esta lei, os opositores seguen os enterros civ\u00eds dalg\u00fans deles, que se transforman en manifestaci\u00f3ns p\u00fablicas. As celebraci\u00f3ns familiares e os banquetes serven tam\u00e9n de pretexto \u00e1s reuni\u00f3ns. A campa\u00f1a dos banquetes, ao final do r\u00e9xime, desenv\u00f3lvese en todas as grandes cidades de Francia. Lu\u00eds Filipe endurece o seu discurso e prohibe o banquete de peche o 14 de xaneiro de 1848. O banquete, aprazado ao 22 de febreiro, provoca a Revoluci\u00f3n de 1848.\nA ca\u00edda do r\u00e9xime.\nTras unha axitaci\u00f3n, o rei substit\u00fae ao ministro Fran\u00e7ois Guizot por Adolphe Thiers que prop\u00f3n a represi\u00f3n. Recibido con hostilidade pola tropa colocada ao Carrusel, diante do palacio das Tuller\u00edas, o rei abdica en favor do seu neto Filipe e conf\u00eda a rexencia a s\u00faa nora, H\u00e9l\u00e8ne de Mecklembourg-Schwerin, pero en van. A Segunda Rep\u00fablica foi proclamada o 24 de febreiro de 1848 fronte a columna da Bastilla."}
{"id": "133363", "revid": "98629", "url": "https://gl.wikipedia.org/wiki?curid=133363", "title": "Mariano Hoyas de la Cruz", "text": "Mariano Hoyas de la Cruz, nado en Plasencia o 19 de setembro de 1970, \u00e9 un exfutbolista espa\u00f1ol. Xogaba de defensa.\nTraxectoria.\nIniciouse no f\u00fatbol no equipo da s\u00faa cidade natal e en 1990 pasa a formar parte do Deportivo B, no que xogou un ano. Na tempada 1991\u201392 debutou co Deportivo da Coru\u00f1a en Primeira Divisi\u00f3n nun encontro fronte ao Valencia CF no estadio de Mestalla na primeira xornada, rematando Mariano expulsado e o equipo coru\u00f1\u00e9s derrotado (1\u20132). Esa mesma tempada xogou 25 partidos m\u00e1is.\nNos dous anos seguintes perdeu progresivamente a titularidade no Deportivo, o que provocou o seu traspaso ao Celta de Vigo de cara \u00e1 tempada 1994\u201395. No equipo de Bala\u00eddos f\u00edxose cun oco no once titular e chegou a xogar 36 partidos na s\u00faa primeira tempada no club.\nNa tempada 1996\u201397 foi contratado polo M\u00e9rida UD, equipo de Segunda Divisi\u00f3n co que ascender\u00eda ao remate desa primeira campa\u00f1a. Neste club permaneceu at\u00e9 2000, xogando a tempada 1997\u201398 en Primeira Divisi\u00f3n. De cara a tempada 2000\u201301 foi contratado polo Recreativo de Huelva, tam\u00e9n de Segunda, coa mala sorte de sufrir unha grave lesi\u00f3n no segundo partido de Liga que o deixou practicamente en branco durante dous anos.\nNa tempada 2002\u201303 xogou no FC Cartagena de Segunda Divisi\u00f3n B, retir\u00e1ndose do f\u00fatbol ao remate desa campa\u00f1a. Na actualidade \u00e9 o encargado das categor\u00edas inferiores do UP Plasencia, labor que combina coa de axente FIFA."}
{"id": "133364", "revid": "89787", "url": "https://gl.wikipedia.org/wiki?curid=133364", "title": "Anabel Torres", "text": "Anabel Torres, nada en Bogot\u00e1 o 26 de decembro de 1948, \u00e9 unha poetisa e tradutora colombiana.\n\u00c9 licenciada en linguas modernas pola Universidade de Antioquia en Medell\u00edn e conta cun mestrado en X\u00e9nero e Desenvolvemento do Instituto de Estudos Sociais da Haia. Foi subdirectora da Biblioteca Nacional de Colombia."}
{"id": "133365", "revid": "23204", "url": "https://gl.wikipedia.org/wiki?curid=133365", "title": "Josu Anuzita Alegr\u00eda", "text": "Josu Anuzita Alegr\u00eda, nado en Bilbao o 13 de xaneiro de 1964, \u00e9 un exfutbolista e actual adestrador de f\u00fatbol espa\u00f1ol. Xogaba de porteiro.\nTraxectoria.\nDesde a campa\u00f1a 1986\u201387 ata a 1989\u201390 foi porteiro do Sestao Sport, con quen debutou en Segunda Divisi\u00f3n o 6 de decembro de 1987, nunha vitoria contra o Real Burgos (0\u20131).\nNa tempada 1990\u201391 foi contratado polo Deportivo da Coru\u00f1a, desprazando ao porteiro titular Jorge Garc\u00eda Santos. Nesa campa\u00f1a logrou o ascenso a Primeira Divisi\u00f3n. Na tempada 1991\u201392, coa chegada de Francisco Lia\u00f1o, estivo \u00e1 sombra do meta c\u00e1ntabro, a\u00ednda que tivo a s\u00faa oportunidade na segunda volta do campionato, onde xogou 12 partidos (da xornada 20 \u00e1 31). Na tempada 1992\u201393\u00a0tan s\u00f3 xogou un encontro co conxunto galego, na derrota fronte ao Atl\u00e9tico de Madrid no estadio Vicente Calder\u00f3n (2\u20131). Tras esa campa\u00f1a rematou a s\u00faa vinculaci\u00f3n co Deportivo.\nNa tempada 1993\u201394 fichou polo C\u00e1diz CF de Segunda Divisi\u00f3n. No club andaluz, pese a cambiar de adestrador en tres ocasi\u00f3ns, mantivo a titularidade practicamente todo o campionato, xogando 29 encontros. Ao final, o C\u00e1diz CF descendeu a Segunda Divisi\u00f3n B\u00a0como \u00faltimo clasificado.\nNa tempada 1994\u201395 foi contratado polo Atl\u00e9tico Marbella, nunha campa\u00f1a na que trocou de adestrador en 7 ocasi\u00f3ns. Yosu xogou 29 encontros e o equipo quedou na 13\u00aa posici\u00f3n da t\u00e1boa.\nNa tempada 1995\u201396 fichou polo acabado de ascender UD Salamanca, como porteiro suplente de Jos\u00e9 Ignacio Aizpur\u00faa. Nesta campa\u00f1a participou tan s\u00f3 en 2 encontros.\nNa actualidade \u00e9 adestrador en Lezama, o campo de adestramento do Athletic Club. Anteriormente foi adestrador do Arenas Club de Getxo (2007\u201308)."}
{"id": "133366", "revid": "23204", "url": "https://gl.wikipedia.org/wiki?curid=133366", "title": "The Colours Match", "text": "O The Colours Match \u00e9 un partido de rugby que se celebra cada ano en Irlanda entre os grandes rivais de Dubl\u00edn, o University College Dublin e o Trinity College Dublin. A maior parte das veces os partidos se xogan en Donnybrook ou en Lansdowne Road.\nO \"Colours Match\" foi inaugurado en 1952 e o seu primeiro vencedor foi o University College Dublin.\nO Trinity College, Dublin foi o campi\u00f3n da edici\u00f3n do 2008, ao ga\u00f1ar ao University College Dublin por 20 a 18 o 14 de novembro de 2008 en Donnybrook na 57\u00aa edici\u00f3n."}
{"id": "133367", "revid": "124664", "url": "https://gl.wikipedia.org/wiki?curid=133367", "title": "Jos\u00e9 Luis Carranza", "text": "Jos\u00e9 Luis Carranza Vivanco, nado en Lima, Provincia de Lima, o 8 de xaneiro de 1964, foi un destacado futbolista peruano.\nBiograf\u00eda.\nDebutou en Club Universitario de Deportes no 1985, \u00f3s 20 anos de idade, onde ga\u00f1ou a Liga peruana en 1985 e 2002.\nSelecci\u00f3n nacional.\nFoi internacional coa selecci\u00f3n peruana. Pola escuadra peruana xogou 55 econtros e anotou 1 gol."}
{"id": "133368", "revid": "23204", "url": "https://gl.wikipedia.org/wiki?curid=133368", "title": "Segunda Rep\u00fablica Francesa", "text": "A Segunda Rep\u00fablica Francesa foi o r\u00e9xime pol\u00edtico republicano instaurado en Francia durante o per\u00edodo comprendido entre o 25 de febreiro de 1848 e o 2 de decembro de 1852. A pesar da s\u00faa brevidade, produc\u00edronse grandes reformas, que levar\u00edan a implantar o sufraxio universal masculino, ademais da abolici\u00f3n da escravitude.\nHistoria.\nAntecedentes.\nLogo da Revoluci\u00f3n de 1830 contra Carlos X, subiu ao trono Lu\u00eds Filipe de Orle\u00e1ns chamado o \"rei burgu\u00e9s\". Lu\u00eds Filipe, estableceu a Carta Magna aplicando unhas reformas m\u00e1is liberais; por\u00e9n, estas s\u00f3 favorec\u00edan \u00e1 alta burgues\u00eda, en detrimento dos traballadores, os intelectuais e a baixa burgues\u00eda. Non outorgaba o sufraxio universal, que era o que estes sectores buscaban, posto que neste momento s\u00f3 ti\u00f1an dereito a votar a alta burgues\u00eda, os terratenentes e os que pagaban os m\u00e1is altos impostos.\nA partir de 1845, Francia comezou a sufrir unha gran crise econ\u00f3mica: pech\u00e1ronse f\u00e1bricas, aumentou o n\u00famero de desempregados e a fame xeneralizouse. A pequena burgues\u00eda e os estudantes un\u00edronse \u00e1s protestas dos obreiros, de xeito que cando o Goberno tentou de empregar \u00e1 polic\u00eda e as forzas armadas, estas se negaron, obrigando ao rei a abdicar.\nAs d\u00faas Rep\u00fablicas.\nA Segunda Rep\u00fablica desenv\u00f3lvese en d\u00faas etapas claramente diferenciadas:\nDe febreiro de 1848 ata o 23 de abril do mesmo ano, data das primeiras elecci\u00f3ns \u00e1 Asemblea Nacional, o goberno provisional da Rep\u00fablica componse de republicanos moderados (Alphonse de Lamartine, Garnier-Pag\u00e8s, Arago, Cr\u00e9mieux, Marie), de radicais (Ledru-Rollin, Marrast, Flocon) e de socialistas (Louis Blanc e Albert). En apenas dous meses, toman unha serie de medidas pol\u00edticas e sociais sen precedentes: \u00e9 a chamada \u00abRep\u00fablica Social e Democr\u00e1tica\u00bb.\nNas elecci\u00f3ns xerais, as primeiras con sufraxio universal, o peso do voto campesi\u00f1o, tradicionalmente dominado polas clases m\u00e1is conservadoras, imprime \u00e1 pol\u00edtica nacional un franco xiro cara a dereita. Os radicais e m\u00e1is os socialistas son apartados dun goberno reducido a cinco membros: Arago, Lamartine, Ledru-Rollin, Marie e Garnier-Pag\u00e8s. Unhas primeiras medidas impopulares adoptadas sen demora provocan manifestaci\u00f3ns de protesta en Par\u00eds do 23 ao 26 de xu\u00f1o 1848. Rapidamente os obreiros toman as r\u00faas e levantan barricadas. Decl\u00e1rase o estado de sitio e a revolta \u00e9 duramente reprimida polo xeneral Cavaignac. Son co\u00f1ecidas como as \u00abXornadas de xu\u00f1o\u00bb, e marcan o paso sen transici\u00f3n a unha rep\u00fablica conservadora e autoritaria.\nDa Segunda Rep\u00fablica ao Segundo Imperio.\nO 10 de decembro de 1848, o primeiro Presidente da Rep\u00fablica Francesa \u00e9 elixido por sufraxio universal: tr\u00e1tase de Lu\u00eds Napole\u00f3n Bonaparte, o \"pr\u00edncipe-presidente\", sobri\u00f1o de Napole\u00f3n Bonaparte. A Constituci\u00f3n prev\u00eda un mandato presidencial de catro anos sen posibilidade de reelecci\u00f3n.\nA partir de 1850, Lu\u00eds Napol\u00e9on Bonaparte multiplica as Xiras en provincias con vistas a unha posible reelecci\u00f3n. Ante a negativa da Asemblea a modificar a Constituci\u00f3n nese sentido, prepara minuciosamente un golpe de Estado que leva a cabo o 2 de decembro de 1851, tomando militarmente os puntos estrat\u00e9xicos do pa\u00eds. A represi\u00f3n e aniquilaci\u00f3n dos seus opo\u00f1entes \u00e9 fulminante. A s\u00faa toma do poder \u00e9 ratificada por un referendo organizado o 21 de decembro, no que boa parte do electorado se ve privado do dereito a votar. A Constituci\u00f3n \u00e9 modificada establecendo un mandato presidencial de 10 anos, limitando as prerrogativas da Asemblea Nacional e concentrando os poderes en mans do executivo.\nO 7 de novembro de 1852, un novo referendo pon fin a Segunda Rep\u00fablica e instaura o Segundo Imperio. Lu\u00eds Napol\u00e9on Bonaparte convertese oficialmente en \u00abNapole\u00f3n Terceiro, Emperador dos franceses\u00bb, o 2 de decembro de 1852, data recordatoria da coroaci\u00f3n de Napole\u00f3n I e da batalla de Austerlitz."}
{"id": "133370", "revid": "23204", "url": "https://gl.wikipedia.org/wiki?curid=133370", "title": "Jo\u00e3o Maria Menezes Bezerra", "text": "Jo\u00e3o Maria Menezes Bezerra, m\u00e1is co\u00f1ecido como Barata, nado en Carnaubais o 5 de xu\u00f1o de 1972, \u00e9 ex un futbolista brasileiro. Xogaba de dianteiro."}
{"id": "133374", "revid": "27155", "url": "https://gl.wikipedia.org/wiki?curid=133374", "title": "Celomados", "text": "Os celomados (Coelomata) son animais tribl\u00e1sticos con celoma, polo menos durante as fases embrionarias. Nestes animais o mesoderma fai un oco e no seu interior f\u00f3rmase unha cavidade, chamada celoma, que forma a cavidade xeral interna do animal.\nExisten outros animais que carecen de cavidade corporal (acelomados) e outros que non te\u00f1en un verdadeiro celoma sen\u00f3n un blastocele persistente (pseudocelomados).\nTipos de celomados.\nSegundo a orixe da cavidade celom\u00e1tica, dist\u00ednguese dous tipos de celomados:"}
{"id": "133376", "revid": "12452", "url": "https://gl.wikipedia.org/wiki?curid=133376", "title": "Coelomata", "text": ""}
{"id": "133377", "revid": "23204", "url": "https://gl.wikipedia.org/wiki?curid=133377", "title": "Segundo Imperio Franc\u00e9s", "text": "O Segundo Imperio Franc\u00e9s foi un r\u00e9xime imposto por Lu\u00eds Napole\u00f3n Bonaparte en Francia entre 1852 e 1870, isto \u00e9 entre a Segunda e Terceira Rep\u00fablica Francesa. Mentres que \u00e9 Presidente da Rep\u00fablica, e en oposici\u00f3n coa Asemblea Nacional, Lu\u00eds Napole\u00f3n Bonaparte organiza o Golpe de Estado do 2 de decembro de 1851, que perm\u00edtelle impo\u00f1er unha nova Constituci\u00f3n, e impo\u00f1er o Segundo Imperio Franc\u00e9s. A primeira metade desta nova etapa \u00e9 unha etapa autoritaria, mentres que a segunda metade tratase dun imperio m\u00e1is liberal. A fin do Segundo Imperio chega trala guerra con Prusia de Otto von Bismarck, unha potencia ascendente en Europa fronte ao declive de Francia. Coa captura do emperador Napole\u00f3n III na batalla de Sed\u00e1n se pon fin ao imperio. A Terceira Rep\u00fablica Francesa \u00e9 declarada o 3 de decembro de 1870.\nHistoria.\nDesenvolvemento do Imperio.\nO establecemento dun novo imperio foi aprobado nun referendo. A partir de aqu\u00ed houbo unha gran represi\u00f3n sobre os grupos opositores. Ao igual que o Primeiro Imperio Franc\u00e9s, este foi contestado por boa parte da opini\u00f3n p\u00fablica. Para mantelo houbo que manter unha autoridade m\u00e1is forte, polo que Napole\u00f3n III transformou o seu goberno nun r\u00e9xime autoritario que conseguiu basearse no apoio do ex\u00e9rcito, que perdera boa parte das s\u00faas ideas liberais e quer\u00eda t\u00edtulos e compensaci\u00f3ns.\nTam\u00e9n foi apoiado pola burgues\u00eda, que valoraba m\u00e1is a nova orde social establecida as\u00ed como a prosperidades econ\u00f3mica do \u00e1mbito internacional. A Igrexa foi o terceiro apoio, pois viu favorecida unha nova alianza reflectida no apoio dado ao presuposto clereo e as escolas relixiosas. Durante o Segundo Imperio prod\u00facese un forte desenvolvemento dos medios de transporte, as\u00ed como unha bonanza econ\u00f3mica. Increm\u00e9ntase a rede bancaria e se firman acordos con Inglaterra en 1860 que fomentou o comercio internacional.\nDeterioraci\u00f3n e ca\u00edda.\nA ca\u00edda comeza cara 1860 por medidas de pol\u00edtica interna, posto que a\u00ednda que ti\u00f1an o apoio dos republicanos e obreiros, chocaban cos cat\u00f3licos e a burgues\u00eda financeira. Ademais disto, a pol\u00edtica exterior tivo unha serie de fracasos importantes; tam\u00e9n se conta nese aspecto, que o declive do imperio comezou desde o inicio da expedici\u00f3n a M\u00e9xico, xa que al\u00ed o imperio sufriu a s\u00faa primeira derrota militar (desde a batalla de Waterloo) na batalla de Puebla o 5 de maio de 1862, a mans de tropas mexicanas, pola que Francia se converteu en obxecto de burla de toda Europa. No aspecto militar, as cousas xa non ser\u00edan iguais logo dese acontecemento, hai problemas en Italia, a estrepitosa derrota na guerra de M\u00e9xico culminou coa execuci\u00f3n de Maximiliano en 1867 e a terrible Guerra Franco-Prusa de 1870 coa que Napole\u00f3n III foi vencido totalmente.\nAs derrotas produc\u00edronse por falta dun ex\u00e9rcito preparado as\u00ed como de aliados, ao igual que polas contradici\u00f3ns da pol\u00edtica de Napole\u00f3n III (en contra das unificaci\u00f3ns r en contra de Europa). O caso \u00e9 que, en 1870, Napole\u00f3n capitula na Sed\u00e1n e \u00e9 feito prisioneiro.\nA partir de aqu\u00ed establecese un goberno provisional por parte das autoridades legais do Imperio, pero o sector republicano invade a Asemblea e proclama a Terceira Rep\u00fablica Francesa en 1870.\nCasado con Eugenia de Montijo (condesa de Teba), unha nobre espa\u00f1ola de ascendencia escocesa e espa\u00f1ola, Napole\u00f3n III tivo un fillo, Napoleon Eug\u00e8ne, 1856\u20131879, que, \u00e1 s\u00faa morte, se converteu en xefe da familia e foi chamado polos seus partidarios Napole\u00f3n IV."}
{"id": "133379", "revid": "56817", "url": "https://gl.wikipedia.org/wiki?curid=133379", "title": "Hans Fischer", "text": "Hans Fischer, nado en Frankfurt (Alema\u00f1a) o 27 de xullo de 1881 e finado en M\u00fanic o 31 de marzo de 1945, foi un qu\u00edmico, m\u00e9dico e profesor universitario alem\u00e1n.\nTraxectoria.\nOs seus pais foron Eugen Fischer, director da compa\u00f1\u00eda Kalle &amp; Co, de Wiesbaden, e profesor na Escola T\u00e9cnica de Stuttgart, e Anna Herdegen. Foi \u00e1 escola primaria en Stuttgart, matricul\u00e1ndose en 1899 en Gymnasium de Wiesbaden. Estudou qu\u00edmica e medicina, primeiro na Universidade de Lausana e posteriormente na Universidade de Marburg. Graduouse en 1904 e en 1908 obtivo o doutoramento.\nPrimeiramente traballou na Cl\u00ednica M\u00e9dica de M\u00fanic e despois no Primeiro Instituto Qu\u00edmico de Berl\u00edn, con Hermann Emil Fischer. Volveu a M\u00fanic en 1911 e obtivo praza de profesor de medicina interna un ano m\u00e1is tarde. En 1913 chegou a ser profesor de fisiolox\u00eda no Instituto Fisiol\u00f3xico de M\u00fanic. In 1916 obtivo praza como profesor de qu\u00edmica m\u00e9dica na Universidade de Innsbruck e de a\u00ed pasou \u00e1 Universidade de Viena en 1918. Desde 1921 ata a s\u00faa morte tivo praza de profesor de qu\u00edmica org\u00e1rnica no Technische Hochschule en M\u00fanic.\nInvestigaci\u00f3ns cient\u00edficas.\nO traballo cient\u00edfico de Fischer estaba principalmente relacionado coa investigaci\u00f3n dos pigmentos do sangue, a bile e tam\u00e9n a clorofila das follas, as\u00ed como a qu\u00edmica das porfirinas, dos que derivan eses pigmentos. De especial importacia foi a s\u00edntese da bilirrubina e da hemina, un dos compo\u00f1entes da hemoglobina.\nRecibiu moitas honras por estes traballos, inclu\u00eddo o premio Nobel de Qu\u00edmica co que foi galardoado en 1930 \"polos seus traballos na composici\u00f3n estrutural da clorofila e do sangue as\u00ed como pola s\u00edntese da hemina e a bilirrubina\".\nOs seus numerosos traballos foron publicados en \"Liebigs Annalen der Chemie\" e en \"Hoppe-Seylers Zeitschrift f\u00fcr physiologische Chemie\", destacando \"Die Chemie des Pyrrols\"."}
{"id": "133380", "revid": "27155", "url": "https://gl.wikipedia.org/wiki?curid=133380", "title": "Bilirrubina", "text": "A bilirrubina \u00e9 un pigmento biliar de cor amarela alaranxada que resulta da degradaci\u00f3n do grupo hemo da hemoglobina. Dita degradaci\u00f3n prod\u00facese no bazo. M\u00e1is tarde a bilirrubina conx\u00fagase no f\u00edgado. Estes pigmentos almac\u00e9nanse na ves\u00edcula biliar formando parte da bile (que logo \u00e9 excretada cara ao duodeno, o que d\u00e1 a cor \u00e1s feces).\nMetabolismo da bilirrubina.\nEsta biomol\u00e9cula f\u00f3rmase cando o eritrocito desaparece do aparello circulatorio, pola s\u00faa extrema fraxilidade, aproximadamente cando alcanzou a plenitude da s\u00faa vida (duns 100 a 120 d\u00edas). A s\u00faa membrana celular rompe e a hemoglobina liberada \u00e9 fagocitada polos macr\u00f3fagos tisulares do organismo, sobre todo os macr\u00f3fagos do bazo, f\u00edgado e medula \u00f3sea.\nNesta degradaci\u00f3n da hemoglobina, sep\u00e1ranse, por unha banda, a mol\u00e9cula de globina e, por outra, o grupo hemo.\nA hemo-oxigenasa degrada o grupo hemo nos macr\u00f3fagos, abrindo o anel tetrapirr\u00f3lico nunha mol\u00e9cula lineal, e dando como resultado ferro libre (ox\u00eddase o Fe2+ a Fe3+), e unha cadea de 4 aneis pirr\u00f3licos, a que ser\u00e1 o substrato de formaci\u00f3n da bilirrubina. Durante as horas ou os d\u00edas seguintes os macr\u00f3fagos liberan o ferro da hemoglobina que ser\u00e1 transportado pola transferrina ata a medula \u00f3sea (para formar novos eritrocitos), ou almacenado no f\u00edgado e outros tecidos en forma de ferritina para situaci\u00f3ns de necesidade.\nOs macr\u00f3fagos dos tecidos transforman a porfirina da hemoglobina en bilirrubina que viaxa unida \u00e1 albumina s\u00e9rica (prote\u00edna transportadora) polo torrente sangu\u00edneo ao f\u00edgado, onde se separan, e a bilirrubina se secreta pola bile (por iso a cor amarela-verdosa da bile) e degr\u00e1dase.\nCando o nivel de bilirrubina no sangue aumenta (valores normais de 0,3 a 1\u00a0mg/dl), acum\u00falase nos tecidos, sobre todo aqueles con maior n\u00famero de fibras el\u00e1sticas (padal, conxuntiva). Se \u00e9 maior de 2 a 2,5\u00a0mg/dl, obs\u00e9rvase unha coloraci\u00f3n amarelada da pel e mucosa, un fen\u00f3meno co\u00f1ecido como ictericia."}
{"id": "133381", "revid": "1131", "url": "https://gl.wikipedia.org/wiki?curid=133381", "title": "Monte Taranaki", "text": "O Taranaki ou Egmont \u00e9 unha monta\u00f1a volc\u00e1nica na Illa Norte de Nova Zelandia. A monta\u00f1a \u00e9rguese entre pastos verdecentes, envolta na n\u00e9boa. A selva tropical nas ladeiras baixas da monta\u00f1a contrasta co cumio nevado, localizado a 2494 m. \nActividade volc\u00e1nica.\nAs ladeiras das monta\u00f1as son de orixe volc\u00e1nica, comezou a s\u00faa actividade hai 135.000 anos, entrou en erupci\u00f3n por primeira vez hai arredor de 70 000 anos, dende ent\u00f3n, Egmont entra en actividade periodicamente. A erupci\u00f3n m\u00e1is poderosa foi no 1500 a s\u00faa \u00faltima actividade forte en 1665, seguida doutra m\u00e1is feble en 1775, por\u00e9n a s\u00faa \u00faltima actividade volc\u00e1nica foi en cara a 1860, permanecendo desde ent\u00f3n durmido."}
{"id": "133382", "revid": "8128", "url": "https://gl.wikipedia.org/wiki?curid=133382", "title": "Monte Egmont", "text": ""}
{"id": "133383", "revid": "89787", "url": "https://gl.wikipedia.org/wiki?curid=133383", "title": "Turbelarios", "text": "Os turbelarios (Turbellaria) son unha clase de vermes planos pertencentes ao filo dos platihelmintos e que ten como principal caracter\u00edstica a de inclu\u00edr a todas aquelas especies deste filo que non son exclusivamente parasitas, xa que a maior\u00eda son depredadoras de microorganismos, pequenos invertebrados ou son herb\u00edvoras.\nA maior\u00eda son organismos bent\u00f3nicos, mari\u00f1os ou de auga doce; alg\u00fans posteriormente adapt\u00e1ronse a ambientes h\u00famidos terrestres. A s\u00faa locomoci\u00f3n depende de cilios, e escavan activamente en busca de comida. Reprod\u00facense sexualmente e todos son hermafroditas.\nTodos son planos con forma de cinta o de folla xa que a s\u00faa falta de sistemas respiratorio e circulatorio significa que te\u00f1en que depender da difusi\u00f3n para o transporte interior. Var\u00edan en lonxitude dende 1\u00a0mm a 50\u00a0cm.\nAcoelomorpha e o x\u00e9nero Xenoturbella inclu\u00edronse na clase dos Turbelarios pero cos datos actuais xa non se consideran como platihelmintos e te\u00f1en o seu propio filo."}
{"id": "133384", "revid": "27155", "url": "https://gl.wikipedia.org/wiki?curid=133384", "title": "Turbellaria", "text": ""}
{"id": "133385", "revid": "23204", "url": "https://gl.wikipedia.org/wiki?curid=133385", "title": "Terceira Rep\u00fablica Francesa", "text": "A Terceira Rep\u00fablica Francesa (en franc\u00e9s: La Troisi\u00e8me Republique) foi un estado que estivo vixente en Francia entre 1870 e 1940. Ref\u00edrese aos gobernos que rexeron Francia desde o fin do Segundo Imperio Franc\u00e9s ata o establecemento da Francia de Vichy. Foi unha democracia parlamentaria, que empezou o 3 de setembro de 1870 ao ser apresado Napole\u00f3n III trala batalla de Sed\u00e1n. O seu maior logro foi sobrevivir a primeira guerra mundial, pero non soubo repeler a invasi\u00f3n Nazi.\nA Terceira Rep\u00fablica xorde debido ao baleiro no poder creado tras ser derrotado Napole\u00f3n III, rematando as\u00ed o Segundo Imperio Franc\u00e9s tras 18 anos de existencia.\nHistoria.\nInstauraci\u00f3n.\nEn febreiro de 1875 sent\u00e1ronse as bases da rep\u00fablica, creouse un parlamento bicameral, as\u00ed como os cargos de Presidente da Rep\u00fablica e o de Presidente do Consello.\nNo 16 de maio de 1877, a opini\u00f3n popular deixara xa de apoiar a monarqu\u00eda e agora apoiaba \u00e1 rep\u00fablica. O Presidente, Patrice MacMahom, duque de Magenta, tentou desesperadamente salvar a monarqu\u00eda cesando do seu cargo ao republicano Jules Simon, ata ent\u00f3n Presidente do Consello, e colocando no seu lugar ao duque de Broglie. Logo disolveu o parlamento e convocou elecci\u00f3ns en outubro de 1877. A operaci\u00f3n non tivo \u00e9xito e MacMahon foi acusado de intentar un golpe de Estado, sendo obrigado a renunciar o 28 de xaneiro de 1879. Os gobernos que o sucederon foron extremadamente d\u00e9biles. Os republicanos triunfantes, venderon a maior\u00eda das xoias da coroa francesas, co obxectivo de rematar co movemento mon\u00e1rquico, que non se volveu a recuperar.\nDiferenzas co r\u00e9xime parlamentario ingl\u00e9s.\nA diferenza do sistema parlamentario brit\u00e1nico onde o primeiro ministro \u00e9 o l\u00edder do partido maioritario no Parlamento, o sistema franc\u00e9s da Terceira Rep\u00fablica tivo certas particularidades \u00f3 selo propio presidente aquel que nomeaba \u00f3 primeiro ministro. Ademais, en vez de existiren dous ou tres partidos coma resultado da lei electoral no Reino Unido (ex. os partidos conservador e laborista brit\u00e1nicos), a lei electoral francesa (m\u00e1is proporcional) permitir\u00eda a existencia de diferentes partidos no Parlamento que ali\u00e1banse en coalici\u00f3ns, as cales eran inestables dado que os partidos ti\u00f1an liberdade para cambiar de bloque cando lles convi\u00f1ese , por polo que suced\u00edanse bruscos cambios de gabinete.\nConsecuencias.\nA Terceira Rep\u00fablica non foi motivo de orgullo para Francia. Os gobernos foron breves e cambiaban radicalmente \u00e1 s\u00faa direcci\u00f3n, xa que todos os pol\u00edticos do pa\u00eds loitaban polo control. Neste per\u00edodo observouse o raro fen\u00f3meno de ministros que permanec\u00edan nos seus cargos a\u00ednda que o Presidente cambiase.\nAntes de rematar a d\u00e9cada dos 80, o xeneral Georges Boulanger, puxo \u00e1 rep\u00fablica nunha verdadeira crise, xa que debido \u00e1 s\u00faa popularidade entre o pobo, os mon\u00e1rquicos e bonapartistas, o goberno chegou a temer por se os partidarios obti\u00f1an a maior\u00eda na elecci\u00f3ns de xullo de 1889, tomar\u00eda o poder e cun golpe de Estado implantar\u00eda unha ditadura, algo que este nunca negou. En marzo de 1889, boulanger foi arrestado por traiz\u00f3n, para sorpresa de todos fuxiu e os seus partidarios perderon as elecci\u00f3ns.\nDurante a primeira guerra mundial o goberno logrou sobrevivir ao encontrar aliados que o axudasen contra Alema\u00f1a. Por\u00e9n, vinte anos despois, non puido sobrevivir \u00e1 Batalla de Francia en 1940, ao estar moi dividida interiormente e pouco preparada para as novas t\u00e1cticas militares alem\u00e1s.\nAo final da segunda guerra mundial, ao liberarse o territorio franc\u00e9s, poucos pediron a restauraci\u00f3n da terceira rep\u00fablica. Pola outra banda, en decembro de 1946 elaborouse unha nova constituci\u00f3n e se proclamou a Cuarta Rep\u00fablica Francesa."}
{"id": "133386", "revid": "23204", "url": "https://gl.wikipedia.org/wiki?curid=133386", "title": "Imia/Kardak", "text": "Imia (\u038a\u03bc\u03b9\u03b1) en grego, ou Kardak en Turco \u00e9 un conxunto de d\u00faas pequenas illas despoboadas no Mar Exeo, situadas entre a cadea das illas gregas do Dodecaneso e a parte continental da costa suroeste de Turqu\u00eda. At\u00f3panse a 7\u00a0km. o oeste da costa da Provincia de Mu\u011fla, e a 10\u00b42\u00a0km. ao leste da illa grega Kalymnos, e a 4\u00b46\u00a0km. ao sueste do pequeno illote grego de Kal\u00f3limnos.\nA s\u00faa superficie total \u00e9 de 0\u00b440\u00a0km\u00b2. As illas son tam\u00e9n co\u00f1ecidas como Limnia en grego, ou \u0130kizce en turco, ou como Heipethes nalg\u00fans dos primeiros mapas do s\u00e9culo XX. Imia / Kardak foi obxecto dunha crise militar e a posterior controversia sobre a soberan\u00eda entre Grecia e Turqu\u00eda en 1996.\nA disputa de Imia/Kardak \u00e9 parte das grandes disputas do Exeo, que comprende tam\u00e9n as disputas sobre a plataforma continental, as augas territoriais, o espazo a\u00e9reo, e a desmilitarizaci\u00f3n das illas do mar Exeo. Por mor da crise Imia/Kardak, a controversia foi ampliada, xa que Turqu\u00eda comezou a reivindicar un maior n\u00famero de illotes do Mar Exeo. Estas illas, algunhas delas habitadas, son consideradas como indiscutiblemente gregas por parte de Grecia, pero como zonas grises de soberan\u00eda indeterminada por Turqu\u00eda."}
{"id": "133387", "revid": "2074", "url": "https://gl.wikipedia.org/wiki?curid=133387", "title": "Blue Dragon (serie anime)", "text": ""}
{"id": "133391", "revid": "89787", "url": "https://gl.wikipedia.org/wiki?curid=133391", "title": "Ro", "text": "Ro ou Rho (grego: \u03a1\u03c9) \u00e9 unha pequena illa grega no leste do mar Mediterr\u00e1neo preto de Kastellorizo, preto da costa turca. \u00c9 parte da municipalidade de Megisti, na prefectura do Dodecaneso.\nXunto con outros illotes da rexi\u00f3n circundante, Ro foi obxecto dunha disputa de soberan\u00eda na d\u00e9cada de 1920 entre Turqu\u00eda e Italia, que nese momento estaba en posesi\u00f3n de Kastelorizo e as illas do Dodecaneso. A controversia resolveuse nun tratado de 1932, que asignou Ro do lado italiano. Para rematar, pasou \u00e1 soberan\u00eda grega en 1947, xunto coas outras antigas posesi\u00f3ns italianas no Mar Exeo.\nRo estivo deshabitada a maior parte da historia, ag\u00e1s da muller grega que a fixo famosa, Despina Achladioti. Cada d\u00eda, Achladioti, tam\u00e9n co\u00f1ecida como a Se\u00f1ora de Ro, izaba na illa unha bandeira grega, claramente visible desde o territorio turco, ata a s\u00faa morte en 1982.\nUnha pequena unidade militar grega ten base agora na illa, co deber primordial de continuar a tradici\u00f3n de izar a bandeira, establecida por Achladioti. O censo de 2011 non reflicte residentes permanentes.\nO illote denom\u00ednase \"Kara Ada\" en turco."}
{"id": "133392", "revid": "89787", "url": "https://gl.wikipedia.org/wiki?curid=133392", "title": "Divisi\u00f3n de Honra de Rugby", "text": "A Divisi\u00f3n de Honra \u00e9 a primeira divisi\u00f3n do rugby en Espa\u00f1a, organizada pola Federaci\u00f3n Espa\u00f1ola de Rugby. No torneo participan os doce mellores equipos do pa\u00eds cun formato de liga a d\u00faas voltas seguida dunha fase final de eliminatorias polo t\u00edtulo. A liga disputouse por primeira vez na tempada 1952-53, e de xeito ininterrompido dende a edici\u00f3n 1969-70. \u00d3 longo da s\u00faa historia dezaseis clubs te\u00f1en acadado o campionato, sendo o Valladolid Rugby Asociaci\u00f3n Club o equipo que lidera o palmar\u00e9s con once t\u00edtulos de liga. A Uni\u00f3 Esportiva Santboiana, o Club Deportivo Arquitectura, o Club de Rugby El Salvador e o Club de Rugby CRC Pozuelo tam\u00e9n te\u00f1en ga\u00f1ado a liga cinco veces ou m\u00e1is. Outros clubs salientables pola s\u00faa frecuente participaci\u00f3n na competici\u00f3n son o Club de Rugby Cisneros, o Getxo Rugby Taldea, o Club de Rugby Ciencias, o Futbol Club Barcelona e o Rugby Club Valencia, todos eles campi\u00f3ns con m\u00e1is de 20 tempadas na m\u00e1xima competici\u00f3n nacional.\nA Divisi\u00f3n de Honra serve como torneo clasificatorio para o resto das competici\u00f3n oficiais. Os doce equipos da liga participan na fase de clasificaci\u00f3n para a Copa do Rei. O campi\u00f3n de liga disputa tam\u00e9n a Supercopa contra o campi\u00f3n de Copa, e a Copa Ib\u00e9rica contra o campi\u00f3n de Portugal. Durante varios anos a Federaci\u00f3n Espa\u00f1ola de Rugby recib\u00eda unha invitaci\u00f3n para que un equipo competira na Challenge Cup, a segunda competici\u00f3n europea m\u00e1is importante a nivel de clubs trala Champions Cup. A federaci\u00f3n ti\u00f1a por costume entregar esa invitaci\u00f3n \u00f3 campi\u00f3n da liga, a\u00ednda que non sempre era aceptada polo club en cuesti\u00f3n por raz\u00f3ns econ\u00f3micas, de xeito que a presenza dalg\u00fan club desta liga en competici\u00f3ns continentais non era regular. \nA Divisi\u00f3n de Honra \u00e9 a m\u00e1xima categor\u00eda das ligas de rugby en Espa\u00f1a. Por debaixo da Divisi\u00f3n de Honra est\u00e1 a Divisi\u00f3n de Honra B, organizada tam\u00e9n pola Federaci\u00f3n Espa\u00f1ola de Rugby, e por debaixo desta est\u00e1n as diversas ligas rexionais, organizadas por candans\u00faa federaci\u00f3n auton\u00f3mica. Entre t\u00f3dalas divisi\u00f3ns existe un sistema de ascensos e descensos por m\u00e9ritos deportivos. O vixente campi\u00f3n da Divisi\u00f3n de Honra \u00e9 a Valladolid Rugby Asociaci\u00f3n Club.\nHistoria.\nAs d\u00faas primeiras edici\u00f3ns.\nO Campionato de Espa\u00f1a de rugby (actual Copa do Rei) foi durante d\u00e9cadas a principal competici\u00f3n nacional. A primeira edici\u00f3n tivo lugar en 1926. No Campionato de Espa\u00f1a enfront\u00e1banse cada ano os mellores equipos de cada campionato rexional, de xeito que a clasificaci\u00f3n non depend\u00eda dos resultados da tempada anterior, sen\u00f3n dos resultados na liga local na primeira metade do mesmo ano. Nun principio enfrontaba \u00f3 campi\u00f3n de Catalu\u00f1a co campi\u00f3n de Castela, que eran as \u00fanicas rexi\u00f3ns con liga de rugby, e pouco a pouco f\u00f3ronse engadindo os campi\u00f3ns de Valencia, Euskadi e Andaluc\u00eda. Nos anos 50, sendo Luis Blanco Mongay presidente da F.E.R., xurdiu a idea dunha liga nacional at\u00e9 ent\u00f3n inexistente. As d\u00faas primeiras edici\u00f3ns (1952-53 e 1953-54) contaron con catro equipos participantes, dous catal\u00e1ns en dous castel\u00e1ns, que sa\u00edan de cadanseu campionato rexional. O primeiro encontro da historia da liga espa\u00f1ola de rugby levouse a cabo \u00e1s 12:00h do 12 de outubro de 1952 no Campo de La Bordeta, en Barcelona. Nese encontro inaugural enfront\u00e1ronse o FC Barcelona e a AD Plus Ultra de Madrid, que rematou co resultado final de 21-0 a prol do conxunto barcelon\u00e9s. Aquelas d\u00faas primeiras edici\u00f3ns reducidas de liga foron ga\u00f1adas polo Futbol Club Barcelona, cos dous subcampionatos para o Club Atl\u00e9tico de Madrid, pero o torneo non tivo continuidade.\nRenacemento frustrado.\nNos anos 60, baixo a presidencia de Jos\u00e9 Mar\u00eda Mar\u00edn Oc\u00f3n, renaceu a intenci\u00f3n de crear un campionato nacional de liga no que xogaran entre si cada ano t\u00f3dolos mellores equipos de Espa\u00f1a. Na tempada 1966-67 tomouse a decisi\u00f3n, elix\u00edronse os equipos participantes (Santboiana e Barcelona de Catalu\u00f1a, Canoe e Cisneros de Madrid, San Sebasti\u00e1n de Euskadi, Castilla de Valladolid, CADU de Sevilla, e un oitavo participante que ti\u00f1a que sa\u00edr dunha eliminatoria entre o BUC de Barcelona e o Boris de Madrid) e mesmo hab\u00eda datas, pero finalmente a liga non se celebrou por non haber acordo na asemblea da federaci\u00f3n para financiar os desprazamentos dos equipos.\nEstabl\u00e9cese a Liga Nacional.\nFoi finalmente a finais dos anos 60, xa con Florencio Noriega Ruiz como presidente da federaci\u00f3n, cando a Liga Nacional de Rugby naceu. Na tempada 1968-69 creouse un torneo clasificatorio de dez equipos, divididos en dous grupos xeogr\u00e1ficos, que ti\u00f1a dous obxectivos: os equipos ga\u00f1adores de cada sector xogar\u00edan a final da Copa do Xeneral\u00edsimo desa tempada 68-69, e os tres mellores equipos de cada sector xogar\u00edan na primeira edici\u00f3n oficial da nova liga na tempada 1969-70. As\u00ed quedaron os dous sectores do torneo clasificatorio:\nDeste xeito determinouse cales eran os seis equipos que participar\u00edan na primeira edici\u00f3n da nova Liga Nacional de Rugby na tempada 1969-70, que se disputou sen complicaci\u00f3ns cun formato de d\u00faas voltas e todos contra todos \u00f3 longo de dez xornadas, sa\u00edndo campi\u00f3n o Club Atl\u00e9tico San Sebasti\u00e1n e subcampi\u00f3n o Futbol Club Barcelona.\nCatro campi\u00f3ns.\nDurante os anos 70 o formato da liga non padeceu trocos salientables non sendo polas ampliaci\u00f3ns no n\u00famero de equipos participantes de seis a oito en 1970, e de oito a dez en 1972, que comportaban unha ampliaci\u00f3n tam\u00e9n no n\u00famero de xornadas. Foron anos de dominio total por parte dos equipos madrile\u00f1os. Os t\u00edtulos de liga ench\u00edan a vitrinas de Canoe (3), Arquitectura (3) e Cisneros (1). Foi en 1978 cando se levou a cabo un troco de grande importancia. Tralo segundo t\u00edtulo do At. San Sebasti\u00e1n a Federaci\u00f3n tomou a decisi\u00f3n de deixar de subvencionar os desprazamentos dos equipos, e modificou o formato do campionato de liga pasando este de estar feito por un grupo \u00fanico a contar con catro grupos territoriais (para reducir viaxes), con oito equipos por grupo, de xeito que a liga pasou de s\u00fapeto de dez equipos na tempada 1977-78 a trinta e dous equipos na tempada 1978-79. Esta medida causou moitos problemas, sobre todo porque no grupo Sur, que estaba composto por equipos andaluces, as choivas do inverno impediron que se celebrasen os partidos con normalidade polos estragos nos campos, e a acumulaci\u00f3n de encontros adiados levou \u00e1 Federaci\u00f3n a tomar a decisi\u00f3n de dar por finalizada a competici\u00f3n antes de que se puidese determinar cal era o equipo campi\u00f3n, proclamando vencedores de liga \u00f3s catro equipos que remataron na primeira posici\u00f3n de cada grupo: Club Atl\u00e9tico San Sebasti\u00e1n no Grupo Norte, CAU Madrid no Grupo Centro, Rugby Club Cornell\u00e0 no Grupo Levante e Club Amigos del Rugby no Grupo Sur.\nO formato de catro grupos territoriais perdurou tres tempadas mais, sa\u00edndo campi\u00f3ns o CAU Madrid (1) e o CD Arquitectura (2), e demostrando por diversos motivos non ser un sistema adecuado de competici\u00f3n, de xeito que a edici\u00f3n 1981-82 foi a derradeira que se disputou con esta estrutura.\nNace a Divisi\u00f3n de Honra.\nEn 1981 os malos resultados da selecci\u00f3n espa\u00f1ola e os problemas da Liga Nacional provocaron que dimitira o presidente da Federaci\u00f3n Javier Cort\u00e1zar Cano e ocupou o seu posto Alberto Pico Mar\u00edn. Na asemblea de xu\u00f1o de 1982 tomouse a decisi\u00f3n de comezar a partir de cero no que atinx\u00eda \u00e1s competici\u00f3ns de liga e copa. O novo torneo chamouse Divisi\u00f3n de Honra, e os oito equipos participantes sa\u00edron das competici\u00f3ns rexionais de Catalu\u00f1a (2), Madrid (2), Euskadi (2) e Valencia (2), sen importar o papel desempe\u00f1ado polos equipos na anterior tempada da Liga Nacional. A nova liga disputouse na segunda metade da tempada, e tivo s\u00f3 sete xornadas, sa\u00edndo campi\u00f3n o Rugby Club Valencia. Na seguinte tempada o n\u00famero de equipos medrou de oito a dez por v\u00eda dos ascensos deportivos, e na seguinte a liga pasou dunha volta a d\u00faas, e de nove xornadas a dezaoito. Posteriormente o n\u00famero de equipos medrou novamente de dez a doce, e o n\u00famero de xornadas de dezaoito a vinte e d\u00faas, mant\u00e9ndose estable o formato de competici\u00f3n. Durante eses anos dominaron o torneo o CD Arquitectura madrile\u00f1o e a UE Santboiana catal\u00e1 con tres t\u00edtulos cada un, ga\u00f1ou unha liga tam\u00e9n o CR Cisneros e apareceu por primeira vez no palmar\u00e9s un futuro dominador do rugby espa\u00f1ol como o CR El Salvador de Valladolid.\nSistema de competici\u00f3n.\nA Divisi\u00f3n de Honra conta cun total de doce equipos, polo que cada equipo xoga un total de vinte e dous encontros durante a tempada regular, once como local e once como visitante. De seguido, os seis primeiros equipos da t\u00e1boa disputan as eliminatorias polo t\u00edtulo, que consisten de dous encontros de cuartos de final, dous de semifinais, e unha final.\nO \u00faltimo equipo da t\u00e1boa descende de categor\u00eda, mentres que o pen\u00faltimo ten que xogar unha eliminatoria de promoci\u00f3n fronte a un equipo da Divisi\u00f3n de Honra B, que \u00e9 a segunda divisi\u00f3n do rugby nacional.\nPalmar\u00e9s.\nT\u00edtulos por club.\nA seguinte t\u00e1boa amosa os 16 clubs que te\u00f1en acadado o t\u00edtulo de liga. D\u00e9bese ter en conta que en 1979 non se puido rematar o campionato como estaba planeado e a FER proclamou campi\u00f3ns a catro equipos. Tam\u00e9n se debe ter en conta que o CRC ga\u00f1ou un t\u00edtulo de liga como tal, e anteriormente ga\u00f1ou catro t\u00edtulos como secci\u00f3n de rugby do Real Canoe.\nCopa Presidente do Goberno.\nO campi\u00f3n do torneo de liga acada a \"Copa Presidente do Goberno\" en dep\u00f3sito, pois para tela en propiedade \u00e9 preciso ga\u00f1ar a liga durante tres anos seguidos ou cinco alternos. Cada vez que un club acada o trofeo en propiedade, ponse un novo en xogo. Tan s\u00f3 cinco clubs obtiveron a \"Copa Presidente do Goberno\" en propiedade:\nClasificaci\u00f3n hist\u00f3rica.\n\u00d3 longo da historia da liga nacional de rugby houbo diversos sistemas de puntuaci\u00f3n moi diferentes entre eles, e facer unha clasificaci\u00f3n hist\u00f3rica que amose fielmente o desempe\u00f1o dos equipos \u00e9 complexo. Nas seguintes d\u00faas t\u00e1boas aparecen os 10 mellores equipos da historia do campionato atendendo \u00f3 n\u00famero de encontros ga\u00f1ados e \u00f3 n\u00famero de primeiros, segundos e terceiros postos finais.\nClubs participantes na Divisi\u00f3n de Honra.\nA seguinte t\u00e1boa recolle os resultado finais de t\u00f3dolos equipos participantes na liga espa\u00f1ola de rugby dende a s\u00faa primeira edici\u00f3n na tempada 1952/53. Os equipos est\u00e1n colocados segundo o maior n\u00famero de tempadas disputando a Divisi\u00f3n de Honra. No caso de igualdade, a orde vai determinada pola cantidade de t\u00edtulos de liga acadados, e no caso de haber igualdade outra vez, pola presenza m\u00e1is recente na m\u00e1xima categor\u00eda do rugby nacional:\nNas tempadas 1978/79, 1979/80, 1980/81 e 1981/82, o formato do torneo deixou de ser o habitual dunha liga regular, pasando o formato a constar de 4 grupos de ata 8 equipos cada un, cuxos campi\u00f3ns se disputaban o campionato \u00f3 remate da tempada nunha ligui\u00f1a de 4 equipos.\nNa tempada 1978/79 non se chegou a disputar o t\u00edtulo entre os 4 equipos campi\u00f3ns dos seus grupos, por iso a Federaci\u00f3n Espa\u00f1ola de Rugby acabou concedendo o t\u00edtulo compartido entre Atl\u00e9tico San Sebasti\u00e1n, Cornell\u00e0 RC, CAU Madrid e Amigos del Rugby.\nNo caso dalg\u00fans clubs como o CRC, o VRAC, o Alcobendas, o CAR etc, que pasaron por refundaci\u00f3ns, fusi\u00f3ns ou cambios de nome, consid\u00e9rase a continuidade da estrutura deportiva e humana."}
{"id": "133394", "revid": "5863", "url": "https://gl.wikipedia.org/wiki?curid=133394", "title": "Kal\u00f3limnos", "text": "Kalolimnos (grego: \u039a\u03b1\u03bb\u03cc\u03bb\u03b9\u03bc\u03bd\u03bf\u03c2) \u00e9 unha pequena illa grega no Dodecaneso, que se estende entre Kalymnos e Imia, fronte \u00e1 costa de Turqu\u00eda. \u00c9 parte da municipalidade de Kalymnos.\nA illa non ten poboaci\u00f3n civil con car\u00e1cter permanente, pero alberga unha gornici\u00f3n permanente do Ex\u00e9rcito Grego. A illa \u00e9 escarpada e rochosa e ten unha poboaci\u00f3n de cabras salvaxes."}
{"id": "133396", "revid": "5312", "url": "https://gl.wikipedia.org/wiki?curid=133396", "title": "Santana Motor", "text": "Santana Motor S.A. foi unha f\u00e1brica de autom\u00f3biles situada en Linares (Xa\u00e9n). Trat\u00e1base da \u00fanica empresa do sector 100% con capital espa\u00f1ol.\nHistoria.\nOrixinalmente creouse en 1956 como a Metal\u00fargica de Santa Ana para fabricar maquinaria agr\u00edcola, pero en 1961 comezou a fabricar baixo licenza os autom\u00f3biles todo terreo Land Rover. Fabricou diversos modelos do mesmo, que tiveron unha enorme popularidade entre os agricultores e gandeiros espa\u00f1ois. En 1983 Land Rover, debido a problemas econ\u00f3micos, cancelou a s\u00faa participaci\u00f3n en Santana Motor, polo que a empresa comezou a comercializar versi\u00f3ns do Land Rover baixo a marca Santana, como foi o Santana 2500, todo terreo bastante popular en toda a xeograf\u00eda espa\u00f1ola durante os anos 80.\nA chegada ao mercado de novos modelos de todo terreo e unha certa obsolescencia tecnol\u00f3xica levou a Santana a buscar alianzas internacionais, que atopou en 1985 na marca xaponesa Suzuki. Dentro do acordo coa mesma fabric\u00e1ronse modelos tales como o Samurai, o Vitara e o Jimny.\nNo ano 2003, Santana desenvolveu un modelo de todo terreo propio, o Santana An\u00edbal, baseado nos antigos Land Rover, e subministrado a ex\u00e9rcitos como o espa\u00f1ol, o checo e o franc\u00e9s como veh\u00edculo todo terreo lixeiro.\nDurante 2005, presentou oficialmente os modelos 300 e 350, veh\u00edculos todo terreo baseados no Suzuki Vitara, que se deixou de fabricar nas instalaci\u00f3ns da multinacional xienense ese mesmo ano. O dese\u00f1o frontal e traseiro correu a cargo do dese\u00f1ador italiano Giugiaro.\n2006 marcar\u00eda o primeiro ano de relaci\u00f3n entre este fabricante espa\u00f1ol e a multinacional italiana Iveco (Fiat). Ese ano alcanzouse un acordo de colaboraci\u00f3n para fabricar modelos en Linares coa marca e distribuci\u00f3n de Iveco, modelo que sa\u00edu da cadea de montaxe en 2008 para ser comercializado en todo o mundo. O acordo tam\u00e9n daba a posibilidade a Iveco de comprar Santana Motor ata 2010. \nO primeiro modelo da relaci\u00f3n Iveco-Santana foi o \"Massif\", un todo terreo derivado do antigo Santana Anibal. M\u00e1is tarde lanzar\u00edase o segundo modelo, denominado \"Campagnola\" (en honor ao m\u00edtico Fiat Campagnola), e que non e m\u00e1is que un \"Massif\" en versi\u00f3n curta de 3 portas.\nO 14 de setembro de 2009 finalizou a produci\u00f3n do Suzuki Jimny, dando tam\u00e9n por acabada a hist\u00f3rica alianza co grupo xapon\u00e9s Suzuki. O \u00faltimo acordo entre as d\u00faas multinacionais daba a Santana Motor a posibilidade de fabricar o modelo Jimny baixo marca propia, tras cederlle o xigante xapon\u00e9s a plataforma de dito modelo.\nAcordos con outras empresas.\nEn febreiro de 2005, Santana Motor e Construcciones y Auxiliar de Ferrocarriles (CAF) chegaron a un acordo para fabricar na factor\u00eda linarense vag\u00f3ns de trens lixeiros metropolitanos, co\u00f1ecidos popularmente como \"metros\". Encargouse da fabricaci\u00f3n de unidades para o metro de Sevilla.\nEn outubro de 2005, Santana Motor constit\u00fae con Gamesa unha sociedade localizada en Linares para fabricar compo\u00f1entes para a montaxe de equipos de enerx\u00eda renovables, concretamente torres de aeroxeradores e\u00f3licos.\nA partir de 2005, Santana Motor iniciou o seu proceso de diversificaci\u00f3n, selando a primeira alianza cunha multinacional l\u00edder no seu sector, a que seguiron novos acordos con empresas do sector do transporte, do e\u00f3lico o da enerx\u00eda solar.\nGamesa / Daniel Alonso.\nSantana Motor e Gamesa acordaron en outubro de 2005 a posta en marcha dun proxecto industrial conxunto para a fabricaci\u00f3n de compo\u00f1entes de equipos de enerx\u00edas renovables nas instalaci\u00f3ns da factor\u00eda linarense. Para iso, as d\u00faas firmas constitu\u00edron unha nova sociedade participada, Aemsa Santana, na que Gamesa era o socio maioritario co 70% e Santana Motor participaba co 30% restante.\nPosteriormente, en xu\u00f1o de 2007, o Grupo Daniel Alonso acordou con Gamesa a posta en marcha dun proxecto industrial conxunto para a fabricaci\u00f3n de torres e\u00f3licas en varios centros produtivos en Espa\u00f1a, entre os que se atopa o de Linares. Este acordo supuxo a constituci\u00f3n dunha sociedade denominada Windar, da que formaba parte Aemsa-Santana.\nA nova sociedade, Windar, constru\u00edu en Linares unha planta cunha superficie total de 10.000 metros cadrados, que se utilizaban para a montaxe de tramos de torres para aeroxeradores de \u00faltima xeraci\u00f3n de Gamesa.\nA presenza de Gamesa e Grupo Daniel Alonso no complexo industrial linarense supuxo un grande impulso para Santana Motor, non s\u00f3 para manter a actividade industrial que ti\u00f1a, sen\u00f3n para abrir unha nova li\u00f1a de produci\u00f3n que posibilitaba a consolidaci\u00f3n dos niveis de emprego e o futuro incremento dos mesmos. Igualmente, este acordo supo\u00f1\u00eda a radicaci\u00f3n en Andaluc\u00eda por primeira vez dunha grande empresa dedicada, entre outras actividades, ao dese\u00f1o, fabricaci\u00f3n e mantemento de aeroxeradores e que atopabase nunha interesante fase de expansi\u00f3n e internacionalizaci\u00f3n dentro dun mercado en claro auxe.\nIturri.\nA multinacional sevillana Iturri e a firma Santana Motor acordaron no mes de xaneiro de 2007 iniciar un novo proxecto empresarial conxunto para a fabricaci\u00f3n de veh\u00edculos industriais lixeiros contra incendios, emerxencias e cat\u00e1strofes nas instalaci\u00f3ns que a factor\u00eda linarense ti\u00f1a en La Carolina. O acordo supuxo a constituci\u00f3n dunha nova sociedade participada na que Iturri era o socio maioritario co 75% e Santana Motor participaba co 25%.\nA nova empresa iniciou a s\u00faa actividade sobre unha planta de 7.000 metros cadrados de superficie, dos que 4.000 estaban destinados a produci\u00f3n e oficinas, e o resto empreg\u00e1base para a almacenaxe do produto acabado ou de veh\u00edculos a\u00ednda pendentes de adaptar a outros usos espec\u00edficos (contra incendios, blindados, unidades repostadoras, etc).\nIturri Santana, que nunha primeira fase se dedicaba \u00e1 fabricaci\u00f3n de veh\u00edculos sanitarios, incorporou posteriormente outro tipo de modelos industriais do sector das emerxencias, contra incendios e cat\u00e1strofes. O investimento requirido nesta fase inicial do proxecto roldaba os 1,2 mill\u00f3ns de euros, co fin de poder adecuar e equipar as instalaci\u00f3ns existentes para que foran utilizadas na fabricaci\u00f3n dos produtos da nova compa\u00f1\u00eda.\nSuzuki.\nSantana Motor e Suzuki Motor Corporation subscribiron no mes de marzo de 2007 un novo acordo empresarial no que se establec\u00eda unha pr\u00f3rroga da licenza para a fabricaci\u00f3n do todo terreo Suzuki Jimny ata setembro de 2009.\nO acordo, froito das negociaci\u00f3ns iniciadas no Xap\u00f3n en 2005 polos responsables da Consejer\u00eda de Innovaci\u00f3n, Ciencia y Empresa e Santana Motor cos da compa\u00f1\u00eda nipoa, contemplaba ademais a cesi\u00f3n a Santana Motor, a partir de setembro de 2009 da plataforma sobre a que se fabricaba o modelo Jimny para que a firma xienense poidese comercializar este todo terreo coa s\u00faa marca, ao igual que vi\u00f1a facendo co Vitara dende 2006.\nEnertol.\nDende novembro de 2007 a empresa automobil\u00edstica Santana Motor reforzou o seu plan de diversificaci\u00f3n creando unha alianza coa sociedade Enertol, da que formaba parte a empresa tecnol\u00f3xica israel\u00ed Ener-t e a compa\u00f1\u00eda navarra Grupo Enhol. A nova sociedade \u00eda a fabricar compo\u00f1entes para a industria termosolar, cunha nova planta industrial no municipio xienense de La Carolina.\nAlstom.\nA multinacional francesa Alstom, unha das m\u00e1is importantes do mundo no sector das infraestruturas de xeraci\u00f3n de enerx\u00eda e transporte ferroviario, anunciou no mes de outubro de 2007 a s\u00faa intenci\u00f3n de instalar en Linares o seu Centro de Innovaci\u00f3n y Tecnolox\u00eda para o desenvolvemento de proxectos no \u00e1mbito da sinalizaci\u00f3n e infraestruturas ferroviarias.\nCovasur.\nSantana Motor reforzou en decembro de 2007 a s\u00faa li\u00f1a de diversificaci\u00f3n no sector ferroviario coa creaci\u00f3n dunha nova sociedade froito da s\u00faa alianza coas empresas GEA 21, CAF e o Grupo Gallardo. O novo proxecto industrial c\u00e9ntrase na fabricaci\u00f3n de vag\u00f3ns de carga para o transporte de mercanc\u00edas e denom\u00ednase Compa\u00f1\u00eda de Vagones del Sur (Covasur)."}
{"id": "133397", "revid": "98629", "url": "https://gl.wikipedia.org/wiki?curid=133397", "title": "Antig\u00fcidade cl\u00e1sica", "text": "A Antig\u00fcidade cl\u00e1sica \u00e9 un termo amplo que abrangue un longo per\u00edodo de tempo nas \u00e1reas dominadas por Grecia e Roma; \u00e9 dicir, identif\u00edcase co per\u00edodo grecorromano da Idade Antiga no mundo grecorromano: a Conca do Mediterr\u00e1neo e o Oriente Pr\u00f3ximo.\nA Antig\u00fcidade cl\u00e1sica local\u00edzase no momento de plenitude das civilizaci\u00f3ns grega e romana (s\u00e9culo V\u00a0a.\u00a0C. ao s\u00e9culo II) ou no sentido amplo, en toda a s\u00faa duraci\u00f3n (s\u00e9culo VIII\u00a0a.\u00a0C. ao s\u00e9culo V a. C.). O termo oponse \u00e1 Antig\u00fcidade tard\u00eda e remite \u00e1 herdanza da civilizaci\u00f3n grecorromana. \u00c9, sobre todo, empregado pola historiograf\u00eda anglosaxoa para describir a Antig\u00fcidade. Neste senso, consid\u00e9rase que este per\u00edodo com\u00e9zase co poema grego de Homero (s\u00e9culo VIII-VII a.C), o m\u00e1is antigo atopado intacto at\u00e9 os nosos d\u00edas. Este per\u00edodo abrangue o auxe do cristianismo e o declive do imperio romano e remata coa disoluci\u00f3n da cultura cl\u00e1sica e o principio do per\u00edodo denominado Antig\u00fcidade tard\u00eda (300-600\u00a0d.\u00a0C.) e da Alta Idade Media (500-1000 d.C).\nA dimensi\u00f3n espacial coincide coa conca do Mediterr\u00e1neo, espallada cara ao Oriente Pr\u00f3ximo co Imperio de Alexandre Magno e o Helenismo, e cara a Europa Occidental co Imperio Romano. O emprego deste termo \u00e9 unha referencia para a Europa dos s\u00e9culos XVIII e XIX, fortemente influenciada polo clasicismo, ademais do neoclasicismo na s\u00faa cultura, reivent\u00e1ndose unha continuaci\u00f3n dese pasado por medio dunha prolongaci\u00f3n indirecta. A laxitude ao redor das ideas transmitidas polo Occidente cristi\u00e1n \u00e9, pois, evidente.\nO termo cl\u00e1sico significa 'digno de imitaci\u00f3n', e der\u00edvase da admiraci\u00f3n pola arte, a literatura e a cultura en xeral de Grecia e Roma que se redescubre no Renacemento tras unha Idade Media cuxos valores se desprestixiaron. O mesmo aconteceu co Neoclasicismo, movemento intelectual e art\u00edstico que segue ao descubrimento das ru\u00ednas de Pompeia a mediados do s\u00e9culo XVIII.\nTal mostra ampla de historia e territorio cobre moitos per\u00edodos e culturas dispares. Por iso, a \"Antig\u00fcidade cl\u00e1sica\" ref\u00edrese m\u00e1is que nada a unha visi\u00f3n idealizada posterior sobre o que era esa \u00e9poca. A civilizaci\u00f3n dos antigos gregos foi inmensamente influente na lingua, pol\u00edtica, sistema educativo, filosof\u00eda, ciencia, arte e arquitectura no mundo moderno, volvendo durante o Renacemento na Europa occidental e rexurdindo novamente durante varios movementos neocl\u00e1sicos no s\u00e9culo XVIII e XIX.\nGrecia cl\u00e1sica (s\u00e9culos V - IV a.C).\nO per\u00edodo cl\u00e1sico da Grecia antiga corresponde \u00e1 maior parte do s\u00e9culo V e o IV a.C. (i.e., da ca\u00edda da tiran\u00eda en Atenas en 510 a.C. ata a morte de Alexandre Magno en 323 a.C.).\nEn 510 a.C., tropas espartanas axudaron aos atenienses a derrocar ao seu rei, o tirano Hipias, fillo de Pis\u00edstrato. Tras o cal, Cle\u00f3menes I, rei de Esparta, puxo no seu lugar unha oligarqu\u00eda prol-espartana liderada por Is\u00e1goras. As guerras m\u00e9dicas (499-449 a.C.), que conclu\u00edu coa Paz de Calias, tivo como consecuencia a posici\u00f3n dominante de Atenas na Liga de Delos, situaci\u00f3n que levou a un conflito con Esparta e a Liga do Peloponeso. A subseguinte guerra do Peloponeso (431-404 a.C.) terminou cunha vitoria espartana e o fin do dominio ateniense.\nAs\u00ed, Grecia entrou ao s\u00e9culo IV a.C. baixo unha hexemon\u00eda espartana. Pero, para 395 a.C., os gobernantes espartanos destitu\u00edron a Lisandro do seu cargo e Esparta perdeu a s\u00faa supremac\u00eda naval. Atenas, Argos, Tebas e Corinto, os dous \u00faltimos antigos aliados espartanos, desafiaron o dominio de Esparta na guerra de Corinto que tivo un fin non conclu\u00ednte no 387 a.C. Logo, os xenerais tebanos Epaminondas e Pel\u00f3pidas ga\u00f1aron unha vitoria decisiva na batalla de Leuctra (371 a.C.). O resultado desta batalla significou o fin da supremac\u00eda espartana e o establecemento da hexemon\u00eda tebana. Tebas procurou manter a s\u00faa posici\u00f3n ata que, finalmente foi eclipsada polo poder crecente do Reino de Macedonia no 346 a.C.\nBaixo o reinado de Filipo II (359-336 a.C.), Macedonia expandiuse aos territorios dos peonios, tracios e ilirios. O fillo de Filipo, Alexandre o Grande (356-323 a.C.) logrou estender brevemente o poder de Macedonia non s\u00f3 sobre os estados-cidade da Grecia central, sen\u00f3n tam\u00e9n ao imperio persa, inclu\u00edndo Exipto e as terras orientais tan lonxe como os lindeiros coa India. Convencionalmente, o per\u00edodo cl\u00e1sico termina coa morte de Alexandre no 323 a.C. e a fragmentaci\u00f3n do seu imperio, divido entre os Di\u00e1docos.\nPer\u00edodo helen\u00edstico (330 a 146 a.C.).\nA Grecia cl\u00e1sica ingresou ao per\u00edodo helen\u00edstico co ascenso do reino de Macedonia e as conquistas de Alexandre o Grande. A koin\u00e9 converteuse na \"lingua franca\" moito m\u00e1is al\u00e1 da Grecia mesma, e a cultura helen\u00edstica interactuou coas culturas de Persia, Asia central, India e Exipto. Realiz\u00e1ronse avances significativos nas ciencias (xeograf\u00eda, astronom\u00eda, matem\u00e1ticas etc.), en particular cos seguidores de Arist\u00f3teles (\"Aristotelismo\").\nO per\u00edodo helen\u00edstico terminou co ascenso da Rep\u00fablica romana a un poder suprarrexional no s\u00e9culo II a.C. e coa consecuente conquista de Grecia en 146 a.C.\nRep\u00fablica romana (s\u00e9culos V-I a.C.).\nO per\u00edodo republicano da Roma antiga comezou co derrocamento da monarqu\u00eda romana 509 a.C. e durou m\u00e1is de 450 anos ata a s\u00faa subversi\u00f3n, por medio dunha serie de guerras civ\u00eds, nun principado como forma de goberno e o per\u00edodo imperial. Durante o medio milenio da rep\u00fablica, Roma emerxeu de ser un poder rexional no Latium a unha forza dominante en Italia e m\u00e1is al\u00f3. A unificaci\u00f3n de Italia baixo a hexemon\u00eda romana foi un proceso gradual, provocado por unha serie de conflitos no s\u00e9culo IV e III: as guerras samnitas, guerras latinas e guerras p\u00edrricas. A vitoria romana nas guerras p\u00fanicas e nas guerras maced\u00f3nicas estableceron a Roma como un poder suprarrexional para o s\u00e9culo II a.C., seguida pola adquisici\u00f3n de Grecia e Asia Menor. Este incremento tremendo de poder foi acompa\u00f1ado por inestabilidade pol\u00edtica e malestar social, factores que levaron \u00e1 conxuraci\u00f3n de Catilina, a guerra social e o primeiro triunvirato. Como resultado, a rep\u00fablica romana transformouse no imperio romano na \u00faltima metade do primeiro s\u00e9culo a.C.\nA Antiga Roma contribu\u00edu grandemente co desenvolvemento do dereito, a guerra, a arte, a literatura, a arquitectura e a linguaxe en Occidente; e a s\u00faa historia contin\u00faa tendo grande influencia no mundo actual.\nImperio romano (s\u00e9culo I a.C. ao s\u00e9culo V d.C.).\nDeterminar o final preciso da rep\u00fablica romana \u00e9 unha tarefa de disputa para historiadores modernos; Os cidad\u00e1ns romanos desa \u00e9poca non se decataron que a rep\u00fablica deixara de existir. Os \"emperadores\" temper\u00e1ns da dinast\u00eda Xulio-Claudia mantiveron que a \"res publica\" a\u00ednda exist\u00eda, a\u00ednda que baixo a protecci\u00f3n dos seus poderes extraordinarios, e eventualmente retornar\u00eda \u00e1 s\u00faa forma completamente republicana. O estado romano continuaba cham\u00e1ndose a si mesmo un \"res publica\" tanto tempo como o que mantivo o lat\u00edn como idioma oficial.\nRoma adquiriu un car\u00e1cter imperial \"de facto\" desde a d\u00e9cada de 130 a.C. coa adquisici\u00f3n de Galia, Iliria, Grecia e Iberia, e definitivamente coa anexi\u00f3n de Xudea e Asia no primeiro s\u00e9culo a.C. Ao momento da m\u00e1xima extensi\u00f3n do imperio baixo o mandato de Traxano (117 d.C.), Roma controlaba todo o mar Mediterr\u00e1neo, as\u00ed como a Galia, partes de Xermania e Britania, os Balc\u00e1ns, Dacia, Asia Menor, o C\u00e1ucaso e Mesopotamia.\nCulturalmente, o Imperio romano foi significativamente helenizado, pero tam\u00e9n asumiu tradici\u00f3ns orientais sincr\u00e9ticas, tales como o mitra\u00edsmo, o gnosticismo e, m\u00e1is particularmente, o cristianismo. O imperio comezou a declinar na crise do s\u00e9culo III."}
{"id": "133398", "revid": "2338", "url": "https://gl.wikipedia.org/wiki?curid=133398", "title": "Calvos, Cuntis, Cuntis", "text": "Calvos \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE do 2008 ti\u00f1a 71 habitantes deles 33 eran homes e 38 mulleres, o que sup\u00f3n que diminu\u00edu a poboaci\u00f3n desde 2007."}
{"id": "133399", "revid": "89787", "url": "https://gl.wikipedia.org/wiki?curid=133399", "title": "Patricia del Olmo", "text": "Patricia del Olmo Mu\u00f1oz, co\u00f1ecida artisticamente como Patty, nada en Madrid o 4 de xu\u00f1o de 1982, \u00e9 unha cantante, compositora e corista espa\u00f1ola.\nEn 2009 saltou \u00e1 fama tras o seu paso por \"Operaci\u00f3n Triunfo\".\nBiograf\u00eda.\nEstudou Maxisterio e Arte Dram\u00e1tica no Instituto de Cine de Madrid. Como experiencia musical destaca estar 9 anos en varias orquestras e co seu grupo de versi\u00f3ns. Ademais fixo xiras como corista con Yadam, No Reply e Mirela. interveu en series como \"Canguro\", \"A\u00edda\", \"M\u00e9dico de familia\" e \"Siete vidas\" e foi corista de estudo facendo as voces nos discos de Esther Aranda e Sonny Monreal. Tam\u00e9n hai que engadir que gravou cabeceiras para Telecinco, LaSiete e \"Escenas de matrimonio\". Desde pequena estivo vinculada \u00e1 m\u00fasica xa que desde os 12 anos asist\u00eda a clases de baile e canto e o seu pai era m\u00fasico. Def\u00ednese como unha persoa moi extravertida, alegre, sincera, so\u00f1adora, inqueda e moi feliz. Como cantante cre que ten moita forza, \u00e9 sensual, doce e latina. Os seus artistas favoritos son Beyonc\u00e9 e Marc Anthony, cantantes que coinciden co estilo que m\u00e1is lle gusta cantar: latino, a\u00ednda que o soul \u00e9 outro dos seus favoritos.\nCarreira musical.\nEn xu\u00f1o de 2009 incorporouse ao grupo cubano Santa Fe e en novembro sacou \u00e1 venda o seu primeiro sinxelo en iTunes Store titulado \"Dime que s\u00ed\" co que far\u00e1 unha xira por toda a xeograf\u00eda espa\u00f1ola. A finais de outubro empezou a gravar o videoclip de devandito single, o cal emitirase en canles de m\u00fasica. Tam\u00e9n hai que engadir que gravou unha bachata xunto a un grupo portorrique\u00f1o.\nPatty actualmente at\u00f3pase na produci\u00f3n do que ser\u00e1 o seu primeiro \u00e1lbum en solitario, do cal xa ten seis temas compostos que estar\u00e1n cheos de ritmos latinos.\nPaso por Operaci\u00f3n Triunfo.\nEn 2002, con s\u00f3 19 anos presentouse a \"Operaci\u00f3n Triunfo\" pero non foi ata abril de 2009 cando entrou a formar parte de OT, sendo seleccionada entre m\u00e1is de 7.000 candidatos.\nNa gala 0 cantou \"Ese hombre\" de La India e entrou na academia en condici\u00f3n de nomeada xunto a dous dos seus compa\u00f1eiros.\n\u00c1 semana seguinte decidiu cantar \"Please forgive me\" de Bryan Adams pero foi expulsada. Nesta mesma gala recibiu boas cr\u00edticas cheg\u00e1ndolle a dicir que ti\u00f1a unhas calidades tremendas, que era contundente e que dosificaba o aire maxistralmente.\nA pesar da s\u00faa prematura sa\u00edda, foi a primeira de todas en anunciar que sacar\u00eda disco.\nConcertos e aparici\u00f3ns.\nXira \"Go\" con Santa Fe.\nConcertos realizados no ver\u00e1n de 2009 xunto ao grupo Santa Fe:\nEn solitario ou espor\u00e1dicos.\nConcertos en solitario ou espor\u00e1dicos durante o 2009:\nXira por Am\u00e9rica.\nEn novembro de 2009 Patricia del Olmo estivo nos EUA, en cidades como Nova York, Filadelfia e Miami, e logo partiu cara a M\u00e9xico."}
{"id": "133400", "revid": "85894", "url": "https://gl.wikipedia.org/wiki?curid=133400", "title": "Campo, Cuntis, Cuntis", "text": "Campo \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE do 2008 ti\u00f1a 66 habitantes deles 30 homes e 36 eran mulleres, o que sup\u00f3n un aumento a poboaci\u00f3n desde 2007."}
{"id": "133401", "revid": "22570", "url": "https://gl.wikipedia.org/wiki?curid=133401", "title": "Cardecide, Cuntis, Cuntis", "text": "Cardecide \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE do 2008 ti\u00f1a 72 habitantes deles 37 homes e 35 eran mulleres, o que sup\u00f3n que aumentou a poboaci\u00f3n desde 2007."}
{"id": "133402", "revid": "51526", "url": "https://gl.wikipedia.org/wiki?curid=133402", "title": "Antig\u00fcidade tard\u00eda", "text": "A Antig\u00fcidade tard\u00eda \u00e9 o per\u00edodo de transici\u00f3n entre a Idade Antiga e maila Idade Media; as d\u00faas primeiras divisi\u00f3ns da periodizaci\u00f3n tradicional do tempo hist\u00f3rico que se adoitan aplicar \u00e1 Historia da civilizaci\u00f3n occidental. Cronoloxicamente abranguer\u00eda o per\u00edodo que vai dende a crise do s\u00e9culo III, que marca o comezo da descomposici\u00f3n da Antig\u00fcidade cl\u00e1sica, at\u00e9 a expansi\u00f3n musulm\u00e1 e a constituci\u00f3n do Imperio Carolinxio (finais do s\u00e9culo VIII), procesos que representaron o asentamento definitivo do mundo medieval.\nHenri Pirenne (\"Mahoma e Carlomagno\") pode considerarse o creador do concepto, ao p\u00f3r de manifesto o esencial que para a caracterizaci\u00f3n definitiva de \"o medieval\" significaron dous grandes acontecementos: o Imperio de Carlomagno e a chegada do islam a Europa; e os procesos que carrexaron: a ruptura da unidade da conca do Mediterr\u00e1neo (no econ\u00f3mico e no ideol\u00f3xico, unha verdadeira fronteira de civilizaci\u00f3ns) e o peche en si mesma da Europa Occidental ou Cristiandade latina (previamente separada da Cristiandade oriental do Imperio Bizantino), onde levar\u00e1n \u00e1 s\u00faa culminaci\u00f3n as formas econ\u00f3micas, sociais, pol\u00edticas e ideol\u00f3xicas do que se veu en chamar feudalismo e que se vi\u00f1a desenvolvendo dende o comezo deste per\u00edodo, cincocentos anos antes."}
{"id": "133403", "revid": "85894", "url": "https://gl.wikipedia.org/wiki?curid=133403", "title": "Castroland\u00edn, Cuntis, Cuntis", "text": "Castroland\u00edn \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE do 2008 ti\u00f1a 90 habitantes deles 45 homes e 45 eran mulleres, o que sup\u00f3n que diminu\u00edu a poboaci\u00f3n desde 2007.\nD\u00e1lle nome ao lugar o castro de Castroland\u00edn, onde a veci\u00f1anza celebra a noite de San Xo\u00e1n."}
{"id": "133404", "revid": "85894", "url": "https://gl.wikipedia.org/wiki?curid=133404", "title": "Cuntis, Cuntis, Cuntis", "text": "Cuntis \u00e9 unha vila da parroquia de Cuntis, no concello pontevedr\u00e9s de Cuntis. Segundo o IGE en 2008 ti\u00f1a 911 habitantes (447 homes e 464 mulleres), o que sup\u00f3n que aumentou a poboaci\u00f3n desde 2007.\n\u00c9 a capital do concello ao que d\u00e1 nome."}
{"id": "133406", "revid": "98629", "url": "https://gl.wikipedia.org/wiki?curid=133406", "title": "Ermida, Cuntis, Cuntis", "text": "Ermida \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE no 2008 ti\u00f1a 63 habitantes deles 33 homes e 30 eran mulleres, o que sup\u00f3n que aumentou a poboaci\u00f3n desde 2007.\nToponimia.\nO top\u00f3nimo deriva do lat\u00edn , que \u00e9 unha igrexa pequena, polo xeral lonxe ou f\u00f3ra dun n\u00facleo de poboaci\u00f3n, ou tam\u00e9n pode facer referencia a un sitio ermo ou sen traballar."}
{"id": "133407", "revid": "56817", "url": "https://gl.wikipedia.org/wiki?curid=133407", "title": "Folgoso, Cuntis, Cuntis", "text": "Folgoso \u00e9 un lugar da parroquia de Cuntis, no concello pontevedr\u00e9s de Cuntis."}
{"id": "133408", "revid": "85894", "url": "https://gl.wikipedia.org/wiki?curid=133408", "title": "Fontecova, Cuntis, Cuntis", "text": "Fontecova \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE no 2008 ti\u00f1a 85 habitantes deles 46 eran mulleres e 39 homes, o que sup\u00f3n unha diminuci\u00f3n da poboaci\u00f3n respecto do ano 1999 cando ti\u00f1a 94 habitantes."}
{"id": "133409", "revid": "22570", "url": "https://gl.wikipedia.org/wiki?curid=133409", "title": "Fuxacos, Cuntis, Cuntis", "text": "Fuxacos \u00e9 un lugar da parroquia de Cuntis, no concello pontevedr\u00e9s de Cuntis."}
{"id": "133410", "revid": "2338", "url": "https://gl.wikipedia.org/wiki?curid=133410", "title": "Laxos, Cuntis, Cuntis", "text": "Laxos \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE do 2008 ti\u00f1a 69 habitantes deles 34 homes e 35 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133411", "revid": "85894", "url": "https://gl.wikipedia.org/wiki?curid=133411", "title": "Louri\u00f1a, Cuntis, Cuntis", "text": "Louri\u00f1a \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE en 2008 ti\u00f1a 39 habitantes (19 homes e 20 mulleres), menos ca en 2007."}
{"id": "133412", "revid": "85894", "url": "https://gl.wikipedia.org/wiki?curid=133412", "title": "Meira, Cuntis, Cuntis", "text": "Meira \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE do 2008 ti\u00f1a 154 habitantes deles 79 eran homes e 75 mulleres, o que sup\u00f3n que diminu\u00edu a poboaci\u00f3n desde 2007."}
{"id": "133413", "revid": "85894", "url": "https://gl.wikipedia.org/wiki?curid=133413", "title": "Mesego, Cuntis, Cuntis", "text": "Mesego \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE do 2009 ti\u00f1a 85 habitantes deles 34 eran homes e 51 mulleres, o que sup\u00f3n que aumentou 4 persoas a poboaci\u00f3n desde 2008."}
{"id": "133414", "revid": "2338", "url": "https://gl.wikipedia.org/wiki?curid=133414", "title": "Noval, Cuntis, Cuntis", "text": "Noval \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE do 2008 ti\u00f1a 45 habitantes deles 21 homes e 25 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133415", "revid": "22570", "url": "https://gl.wikipedia.org/wiki?curid=133415", "title": "A Paizosa, Cuntis, Cuntis", "text": "A Paizosa \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE do 2008 ti\u00f1a 14 habitantes deles 5 homes e 9 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133416", "revid": "85894", "url": "https://gl.wikipedia.org/wiki?curid=133416", "title": "A Patela, Cuntis, Cuntis", "text": "A Patela \u00e9 un lugar da parroquia de Cuntis, no concello pontevedr\u00e9s de Cuntis."}
{"id": "133417", "revid": "85894", "url": "https://gl.wikipedia.org/wiki?curid=133417", "title": "O Pazo, Cuntis, Cuntis", "text": "O Pazo \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE do 2008 ti\u00f1a 21 habitantes deles 13 homes e 8 eran mulleres, o que sup\u00f3n que aumentou a poboaci\u00f3n desde 2007."}
{"id": "133418", "revid": "85894", "url": "https://gl.wikipedia.org/wiki?curid=133418", "title": "Pi\u00f1eiros, Cuntis, Cuntis", "text": "Pi\u00f1eiros \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE do 2008 ti\u00f1a 79 habitantes deles 36 eran homes e 43 mulleres, o que sup\u00f3n que aumentou a poboaci\u00f3n desde 2007."}
{"id": "133419", "revid": "22570", "url": "https://gl.wikipedia.org/wiki?curid=133419", "title": "Porto de G\u00f3mez, Cuntis, Cuntis", "text": "Porto de G\u00f3mez \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE do 2008 ti\u00f1a 144 habitantes deles 60 homes e 84 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133420", "revid": "2338", "url": "https://gl.wikipedia.org/wiki?curid=133420", "title": "Rebordelo, Cuntis, Cuntis", "text": "Rebordelo \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE do 2008 ti\u00f1a 48 habitantes deles 18 eran homes e 30 mulleres, o que sup\u00f3n que diminu\u00edu a poboaci\u00f3n desde 2007."}
{"id": "133421", "revid": "2338", "url": "https://gl.wikipedia.org/wiki?curid=133421", "title": "Rogad\u00edo, Cuntis, Cuntis", "text": "Rogad\u00edo \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE do 2008 ti\u00f1a 46 habitantes deles 20 homes e 26 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133422", "revid": "22570", "url": "https://gl.wikipedia.org/wiki?curid=133422", "title": "Trasponte, Cuntis, Cuntis", "text": "Trasponte \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE do 2008 ti\u00f1a 49 habitantes deles 18 homes e 31 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133423", "revid": "85894", "url": "https://gl.wikipedia.org/wiki?curid=133423", "title": "Vilar, Cuntis, Cuntis", "text": "Vilar \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE no 2008 ti\u00f1a 60 habitantes deles 21 homes e 39 eran mulleres, o que sup\u00f3n que aumentou a poboaci\u00f3n desde 2007."}
{"id": "133424", "revid": "85894", "url": "https://gl.wikipedia.org/wiki?curid=133424", "title": "Vilari\u00f1o, Cuntis, Cuntis", "text": "Vilari\u00f1o \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE no 2008 ti\u00f1a 56 habitantes deles 25 homes e 31 eran mulleres, o que sup\u00f3n que aumentou a poboaci\u00f3n desde 2007."}
{"id": "133426", "revid": "2338", "url": "https://gl.wikipedia.org/wiki?curid=133426", "title": "Xinzo, Cuntis, Cuntis", "text": "Xinzo \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE do 2008 ti\u00f1a 111 habitantes deles 54 homes e 57 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133427", "revid": "2338", "url": "https://gl.wikipedia.org/wiki?curid=133427", "title": "Zo, Cuntis, Cuntis", "text": "Zo \u00e9 un lugar da parroquia de Cuntis, no concello pontevedr\u00e9s de Cuntis. Segundo o IGE do 2008 ti\u00f1a 17 habitantes deles 6 homes e 11 eran mulleres, o que sup\u00f3n que aumentou a poboaci\u00f3n desde 2007."}
{"id": "133431", "revid": "89787", "url": "https://gl.wikipedia.org/wiki?curid=133431", "title": "Enxe\u00f1ar\u00eda industrial (Espa\u00f1a)", "text": "Frecuentemente a denominaci\u00f3n Enxe\u00f1er\u00eda industrial pode dar lugar a confusi\u00f3n segundo ref\u00edrase \u00e1 titulaci\u00f3n que se imparte en Espa\u00f1a, ou aos estudos que, co mesmo nome, imp\u00e1rtense noutros pa\u00edses do mundo. O contido e obxectivo en ambos os casos \u00e9 bastante diferente, posto que o que fose de Espa\u00f1a co\u00f1\u00e9cese como Enxe\u00f1er\u00eda industrial, ten como equivalente en Espa\u00f1a a titulaci\u00f3n de Enxe\u00f1er\u00eda en organizaci\u00f3n industrial.\nNo caso de Espa\u00f1a, a Enxe\u00f1er\u00eda industrial ten un car\u00e1cter pluridisciplinar, m\u00e1is t\u00e9cnico e pr\u00f3ximo \u00e1s ciencias experimentais, e non s\u00f3 engloba aspectos da xesti\u00f3n empresarial e a produci\u00f3n, propios da Enxe\u00f1er\u00eda en organizaci\u00f3n industrial, a\u00ednda que si forman parte importante dos m\u00faltiples campos que abarca.\nPoder\u00eda dicirse que a Enxe\u00f1er\u00eda industrial, co conxunto das s\u00faas especialidades, \u00e9 a m\u00e1is xeneralista das enxe\u00f1er\u00edas e o enxe\u00f1eiro debe estar capacitado para adaptarse a calquera sector empresarial. Debe saber onde atopar a soluci\u00f3n e como aplicala ao problema que se lle presente. A Enxe\u00f1er\u00eda industrial \u00e9 un campo interdisciplinar con aplicaci\u00f3ns industriais, de servizos, comerciais e de xesti\u00f3n.\nA formaci\u00f3n do Enxe\u00f1eiro industrial \u00e9 amplamente pluridisciplinar, cunha base te\u00f3rica importante e unha especializaci\u00f3n nalgunha das disciplinas b\u00e1sicas da industria. Parte das ciencias experimentais, especialmente a F\u00edsica, a Qu\u00edmica e as Matem\u00e1ticas para acabar estudando tecnolox\u00edas xeneralistas e intensific\u00e1ndose nas da s\u00faa propia especializaci\u00f3n.\nExisten unha variedade enorme de especializaci\u00f3ns na Enxe\u00f1er\u00eda industrial, dada a variedade de disciplinas que abarca.\nOrixe hist\u00f3rica.\nNo s\u00e9culo XIX apareceron os primeiros centros de ensinos ou Escolas Profesionais Obreiras, que ti\u00f1an por obxecto constribuir ao perfeccionamento de determinados oficios industriais e art\u00edsticos. As\u00ed se crearon centros tales como o Real Conservatorio de Artes de Madrid no que se organizaron estudos de Mec\u00e1nica, F\u00edsica, Qu\u00edmica e Delineaci\u00f3n. Outro exemplo da orixe hist\u00f3rica da Enxe\u00f1er\u00eda industrial \u00e9 o da Escola Polit\u00e9cnica Superior de Alcoy, cuxo antecedente m\u00e1is remoto rem\u00f3ntase a 1828, data na que os membros do organismo gremial da localidade, a Real F\u00e1brica de Panos e Papel RFPP, acordaron fundar o Establecemento Cient\u00edfico Art\u00edstico, centro estruturado en catro C\u00e1tedras no que se empezaron a impartir os ensinos t\u00e9cnicos.\nA sociedade espa\u00f1ola sufriu un cambio cualitativo coa substituci\u00f3n xeneralizada da tracci\u00f3n animal pola mec\u00e1nica, procedente dos sistemas movidos por vapor nos comezos do s\u00e9culo XIX. Este cambio supuxo unha adquisici\u00f3n tan r\u00e1pida de tecnolox\u00eda estranxeira que levou ao goberno da \u00e9poca (1850) a regular uns estudos en Enxe\u00f1er\u00eda Mec\u00e1nica que permitisen reducir a dependencia externa (artigo 53 da Lei de Instruci\u00f3n P\u00fablica de 1857). Esta formaci\u00f3n precisaba \"Ser bacharelato, estudar na Facultade de Ciencias, en tres anos ao menos, \u00c1lxebra, Xeometr\u00eda Anal\u00edtica e Descritiva, C\u00e1lculo, Mec\u00e1nica, F\u00edsica Experimental, Qu\u00edmica Xeral, Zoolox\u00eda, Bot\u00e1nica, Mineralox\u00eda, Debuxo, copiar diversas ordes de Arquitectura e ser aprobado nun exame xeral destas materias\". A modo de simple an\u00e9cdota que sit\u00fae este per\u00edodo formativo, hase de recordar que para ser Enxe\u00f1eiro industrial era preciso estudar durante outros tres anos m\u00e1is, unha serie de materias com\u00fans e outras espec\u00edficas, limitando a tres o n\u00famero de horas te\u00f3ricas diarias. Durante a formaci\u00f3n, os alumnos deb\u00edan facer traballos gr\u00e1ficos, pr\u00e1cticas de taller e laboratorio, as\u00ed como exercitarse na redacci\u00f3n de proxectos propios dos seus estudos, precedente dos actuais Proxectos Fin de Carreira nas nosas titulaci\u00f3ns. Nace as\u00ed o Enxe\u00f1eiro industrial, que como vemos, parte cunha vocaci\u00f3n ao servizo da sociedade moi marcada.\nA carreira de Enxe\u00f1eiro industrial xorde, polo tanto, por un Real Decreto promulgado en setembro de 1850. Para impartir a docencia cr\u00e9ase ent\u00f3n o Real Instituto Industrial, que estableceu Escolas en Madrid, Barcelona, Xix\u00f3n, Sevilla, Valencia e Vergara. A s\u00faa instauraci\u00f3n realizouse por Real Decreto de 4 de setembro, do Ministerio de Instruci\u00f3n e Obras P\u00fablicas. Estas Escolas Industriais de Espa\u00f1a organiz\u00e1banse en tres niveis: elemental, de ampliaci\u00f3n e superior. Estes tres ensinos organ\u00edzanse de modo que os alumnos das escolas elementais puidesen pasar \u00e1s de Ampliaci\u00f3n e os destas \u00e1s de Superior. Estas escolas tiveron unha vida ef\u00e9mera, de modo que en 1866 suprimiuse o Real Instituto e soamente persistiu a Escola de Barcelona grazas ao apoio da s\u00faa Deputaci\u00f3n Provincial.\nEstes ensinos reorganiz\u00e1ronse cunha Lei de Instruci\u00f3n P\u00fablica de 1857, na que se mencionaban dous tipos de Peritaxe: Mec\u00e1nica e Qu\u00edmica. As \u00e1reas de co\u00f1ecemento centr\u00e1banse en Aritm\u00e9tica, Xeometr\u00eda, F\u00edsica, Qu\u00edmica, Mec\u00e1nica e Construci\u00f3n.\nA creaci\u00f3n en Bilbao primeiro (1897) e logo en Madrid (1901) de Escolas Superiores de Enxe\u00f1eiros Industriais e o establecemento dos ensinos profesionais correspondentes determinadas por toda a naci\u00f3n, pechou o par\u00e9ntese que abrira en 1866 a supresi\u00f3n do Real Instituto Industrial. Desde ent\u00f3n e ata \u00e9poca moi recente form\u00e1banse Enxe\u00f1eiros Industriais nas tres Escolas de Madrid, Barcelona e Bilbao, e na actualidade reciben formaci\u00f3n acad\u00e9mica en numerosos e diversos centros ao longo e ancho da nosa xeograf\u00eda.\nEn marzo de 1911, cr\u00e9ase por Real Decreto o Corpo Nacional de Enxe\u00f1eiros industriais que haber\u00edan de exercer a s\u00faa profesi\u00f3n ao servizo do Estado.\nFunci\u00f3ns e atribuci\u00f3ns.\nComo se comentou en par\u00e1grafos anteriores, o Enxe\u00f1eiro industrial xorde, en Espa\u00f1a, e en moitos outros pa\u00edses como unha necesidade imperante para o desenvolvemento da sociedade industrializada de comezos do s\u00e9culo XIX. Esta carreira de Enxe\u00f1eiro industrial constit\u00fae, sen d\u00fabida, unha das ramas do ensino oficial que respondeu plenamente \u00e1 finalidade con que foi concibido; as caracter\u00edsticas peculiares do problema industrial en Espa\u00f1a esixiron a formaci\u00f3n de enxe\u00f1eiros provistos dunha ampla base cient\u00edfica que permitisen a especializaci\u00f3n de cada unha das diversas modalidades de grande industria media e que xerasen directores capacitados nas cuesti\u00f3ns qu\u00edmicas, mec\u00e1nicas e el\u00e9ctricas. O progreso das industria espa\u00f1ola e o habela redimido case na s\u00faa totalidade da direcci\u00f3n t\u00e9cnica estranxeira, son a mellor proba do excelente labor realizado polos Enxe\u00f1eiros industriais.\nPero se se ha de reco\u00f1ecer que o Estado velou celosamente polo maior prestixio e eficiencia destes ensinos, esqueceu en parte regular o exercicio libre desta profesi\u00f3n, fixando dun xeito preciso as facultades inherentes a este t\u00edtulo. Desde a s\u00faa creaci\u00f3n en 1850, pode dicirse que as atribuci\u00f3ns reco\u00f1ecidas aos Enxe\u00f1eiros industriais aparecen diseminadas en numerosas disposici\u00f3ns illadas e sen a debida coordinaci\u00f3n, ocasionando, merc\u00e9 \u00e1 crecente complexidade da organizaci\u00f3n administrativa e ao maior intervencionismo estatal, defectuosas interpretaci\u00f3ns e a\u00ednda a negaci\u00f3n dalgunha das s\u00faas atribuci\u00f3ns, provocando conflitos que nalgunha ocasi\u00f3n deberon dirimir ao seu favor os m\u00e1is altos Tribunais do Estado.\nRegulaci\u00f3n actual.\nEsta falta de definici\u00f3n clara das atribuci\u00f3ns, prod\u00facese polo menos oitenta anos, ata que en 1935 (Decreto de 18 de setembro de 1935 de competencias profesionais do Enxe\u00f1eiro industrial), e como reco\u00f1ecemento \u00e1 actividade do Enxe\u00f1eiro industrial, o goberno dita o decreto que regula as s\u00faas competencias profesionais, a\u00ednda vixentes hoxe d\u00eda e que recollen ese sentir deontol\u00f3xico.\n\"Artigo 1.\u00ba\"- O t\u00edtulo de Enxe\u00f1eiro Industrial das Escolas civ\u00eds do Estado, confire aos seus posuidores capacidade plena para proxectar, executar e dirixir toda clase de instalaci\u00f3ns e explotaci\u00f3ns comprendidas nas ramas da t\u00e9cnica industrial qu\u00edmica, mec\u00e1nica e el\u00e9ctrica e de econom\u00eda industrial (entre as que deber\u00e1n considerarse):\n\"Artigo 2.\u00ba\"- As\u00ed mesmo os Enxe\u00f1eiros Industriais das Escola civ\u00eds do Estado estar\u00e1n especialmente capacitados para actuar, realizar e dirixir toda clase de estudos, traballos e organismos na esfera econ\u00f3mico industrial, estat\u00edstica, social e laboral.\n\"Artigo 3.\u00ba\"- O t\u00edtulo de Enxe\u00f1eiro Industrial das Escolas civ\u00eds do Estado, outorga capacidade plena para a firma de toda clase de planos ou documentos que fagan referencia \u00e1s materias comprendidas nos dous artigos anteriores e para a direcci\u00f3n e execuci\u00f3n das s\u00faas obras e instalaci\u00f3ns, sen que a Administraci\u00f3n pode desco\u00f1ecer devandita competencia, nin p\u00f3r trabas \u00e1 mesma nos asuntos que deban pasar, para a s\u00faa aprobaci\u00f3n, polas oficinas p\u00fablicas.\n\"Dado en Madrid a dezaoito de setembro de mil novecentos trinta e cinco.-Niceto Alcal\u00e1-Zamora.- O Ministro de Instruci\u00f3n P\u00fablica e Belas Artes, Joaqu\u00edn Dualde G\u00f3mez.\"\nGradualmente, a pr\u00e1ctica e a acumulaci\u00f3n de novos co\u00f1ecementos deron lugar \u00e1s especialidades e \u00e1 aparici\u00f3n de moitas das actuais ramas da Enxe\u00f1er\u00eda, que abarcan un amplo espectro e que, nalg\u00fans casos, te\u00f1en tam\u00e9n competencias reco\u00f1ecidas oficialmente, e noutros casos non, o que non menoscaba a calidade das s\u00faas actuaci\u00f3ns.\nColexios Oficiais de Enxe\u00f1eiros industriais.\nOs Enxe\u00f1eiros industriais con t\u00edtulo oficial reco\u00f1ecido polo Estado, te\u00f1en a obrigaci\u00f3n de colegiarse para poder desenvolver a profesi\u00f3n de Enxe\u00f1eiro industrial. Except\u00faanse os que estean sometidos a r\u00e9xime funcionarial e efect\u00faen as s\u00faas actividades no seo das Administraci\u00f3ns p\u00fablicas.\nCando se realiza un traballo que deba ser examinado e aprobado por parte das administraci\u00f3ns p\u00fablicas (Ministerio de Industria, concellos etc), o enxe\u00f1eiro deber\u00e1 obter un visado no seu Colexio oficial correspondente, que serve para acreditar a identidade, titulaci\u00f3n e habilitaci\u00f3n do asinante do traballo t\u00e9cnico.\nRepresentaci\u00f3n estudantil da titulaci\u00f3n de Enxe\u00f1er\u00eda Industrial.\nO Consello Estatal de Estudantes de Enxe\u00f1er\u00eda Industrial (CEDEII) naceu en 1998 como unha asociaci\u00f3n na que se representa aos alumnos de Enxe\u00f1er\u00eda Industrial de toda Espa\u00f1a. Esta asociaci\u00f3n consta co apoio dos Colexios Oficiais de Enxe\u00f1eiros Industriais xa que colaboran conxuntamente, en m\u00faltiples ocasi\u00f3ns, na resoluci\u00f3n de problemas aos que se enfrontan tanto estudantes como titulados."}
{"id": "133433", "revid": "5863", "url": "https://gl.wikipedia.org/wiki?curid=133433", "title": "Brittany Murphy", "text": "Brittany Anne Murphy, nada en Atlanta (Xeorxia) o 10 de novembro de 1977 e finada nos \u00c1nxeles (California) o 20 de decembro de 2009, foi unha actriz de cine e televisi\u00f3n estadounidense.\nTraxectoria.\nCreceu coa s\u00faa nai en Nova Jersey. Dende os nove anos apareceu en obras de teatro locais e os trece fixo audici\u00f3ns para anuncios de televisi\u00f3n.\nActuou en \"8 Mile\" (con Eminem), por\u00e9n foi co\u00f1ecida por comedias como \"Just Married\" o \"Uptown Girls\". Traballou con actores coma Michael Douglas (\"Don\u00b4t Say a Word\") o Winona Ryder (\"Girl, Interrupted\"), o que lle valeu o respecto dos cr\u00edticos. En 2005 participou en \"Sin City\"."}
{"id": "133436", "revid": "56817", "url": "https://gl.wikipedia.org/wiki?curid=133436", "title": "Gatos de Madrid", "text": "O Gatos de Madrid \u00e9 a franqu\u00eda de rugby da Comunidade de Madrid (Espa\u00f1a), que participa representando a esta comunidade na Liga Superib\u00e9rica.\nO equipo foi fundado en 2009 e nace aglutinando, nun principio, aos catro equipos de maior categor\u00eda do rugby madrile\u00f1o: o CRC Madrid que participa na Divisi\u00f3n de Honra e os participantes da Divisi\u00f3n de Honra B: Club Alcobendas Rugby, Complutense Cisneros e C.R Liceo Franc\u00e9s, a\u00ednda que a s\u00faa intenci\u00f3n \u00e9 involucrar no proxecto a todos os clubs madrile\u00f1os, nun futuro.\nOs estadios onde o equipo xoga os seus partidos como local son os diversos estadios dos clubs que aglutina a franqu\u00eda: Estadio de Las Terrazas de Alcobendas, Campo de Rugby Ram\u00f3n Urtubi e Campo Central de Ciudad Universitaria de Madrid; todos eles son campos que est\u00e1n localizados na Comunidade de Madrid.\nA marca deportiva Canterbury Of New Zealand viste a esta franquia, igual que \u00e1s outras cinco participantes.\nNome e imaxe.\nO nome e a imaxe da franqu\u00eda foron elixidos tras unha competici\u00f3n popular na que se elixiu o nome de Gatos por ser o apelativo de todos os nacidos en Madrid, cos catro av\u00f3s madrile\u00f1os.\nO nome se remonta \u00e1 \u00e9poca da Reconquista, na que os habitantes da Tierra de Madrid distingu\u00edronse pola s\u00faa capacidade para gabear muros, habilidade moi necesaria nesas \u00e9pocas guerreiras fronte aos musulm\u00e1ns peninsulares. Ademais, outra vertente fala de que este nome prov\u00e9n da Guerra de Independencia de 1808, fronte aos franceses, na que tralo alzamento do do 2 de maio, as xentes de Madrid loitaron polos tellados coma gatos.\nO logotipo da franqu\u00eda \u00e9 un ollo de gato amarelo con forma oval negra, de tal xeito que representa un bal\u00f3n de rugby.\nHistoria.\nOs Gatos de Madrid estre\u00e1ronse en competici\u00f3n oficial o 26 de abril de 2009 fronte \u00e1 franqu\u00eda andaluza Sevilla F.C. Andaluc\u00eda, no Campo das Terrazas de Alcobendas con vitoria 31-14. O 5 de xullo de 2009, os Gatos proclam\u00e1ronse campi\u00f3ns da primeira edici\u00f3n da Liga Superib\u00e9rica tras empatar a 28 cos Mariners e vencer por diferenza de ensaios."}
{"id": "133437", "revid": "23204", "url": "https://gl.wikipedia.org/wiki?curid=133437", "title": "Associa\u00e7\u00e3o Acad\u00e9mica de Coimbra (rugby)", "text": "A secci\u00f3n de rugby da Associa\u00e7\u00e3o Acad\u00e9mica de Coimbra foi creada en 1936 e en 1957 converteuse en socio fundador da Federaci\u00f3n Portuguesa de Rugby. O primeiro equipo compite na m\u00e1xima categor\u00eda do Campionato Nacional, no que ten acadado catro t\u00edtulos de liga nos anos 1977, 1979, 1997 e 2004. Tam\u00e9n ga\u00f1ou sete t\u00edtulos da Copa de Portugal, d\u00faas Supercopas e unha Copa Ib\u00e9rica, completando o mellor palmar\u00e9s do rugby portugu\u00e9s fora do distrito de Lisboa. O equipo viste de negro e xoga os seus encontros nas instalaci\u00f3ns deportivas universitarias situadas na beira do r\u00edo Mondego, e no Estadio Municipal de Taveiro. O club AEES Agr\u00e1ria \u00e9 o seu rival local e hist\u00f3rico.\nRepresentou a Portugal nunha ocasi\u00f3n na European Challenge Cup na tempada 2004-05, sendo eliminado polos Border Reivers de Escocia, logo de d\u00faas amplas derrotas 3-98 na casa, e 3-107 fora, cun marcador total de 6-205. O Acad\u00e9mica non chegou a participar na European Shield esa tempada. O Coimbra tivo un xogador, Rui Cordeiro, na Selecci\u00f3n de rugby de Portugal que participou na Copa do Mundo de Rugby 2007."}
{"id": "133438", "revid": "624", "url": "https://gl.wikipedia.org/wiki?curid=133438", "title": "Ganxes", "text": ""}
{"id": "133439", "revid": "98629", "url": "https://gl.wikipedia.org/wiki?curid=133439", "title": "Umbriel (l\u00faa)", "text": "Umbriel \u00e9 unha l\u00faa do planeta Urano descuberta o 24 de outubro de 1851 por William Lassell. Foi descuberta \u00f3 mesmo tempo que Ariel e recibiu o nome dunha personaxe do poema de Alexander Pope, \"The Rape of the Lock\".\nUmbriel est\u00e1 composta principalmente de xeos e unha pequena pero destacable porcentaxe de rochas, poder\u00eda existir unha estratificaci\u00f3n dos compostos cun n\u00facleo rochoso e un manto composto principalmente por xeos. A superficie de Umbriel, que \u00e9 a m\u00e1is escura entre as l\u00faas de Urano, amosase chea de cr\u00e1teres, tam\u00e9n hai evidencias da existencia de canons resultantes de procesos end\u00f3xenos acontecidos nos primeiros tempos da evoluci\u00f3n da l\u00faa, este procesos internos tam\u00e9n puideron ocasiona-la remodelaci\u00f3n da vella superficie de Umbriel.\nA l\u00faa est\u00e1 chea de cr\u00e1teres, chegando estes a ter 210\u00a0km de di\u00e1metro, e a segunda l\u00faa de Urano con m\u00e1is cr\u00e1teres despois de Ober\u00f3n. De feito, o accidente xeol\u00f3xico m\u00e1is prominente da superficie de Umbriel \u00e9 o anel de materiais brillantes que existe no chan do cr\u00e1ter Wunda. Esta l\u00faa, coma a meirande parte das l\u00faas de Urano, formouse probablemente no disco de acrecci\u00f3n que rodeaba \u00f3 planeta durante a s\u00faa formaci\u00f3n.\nAta o 2009, o sistema de Urano s\u00f3 foi estudado de preto por unha sonda espacial, a \"Voyager 2\", en xaneiro de 1986. Esta tomou moitas imaxes de Umbriel, o cal permitiu facer mapas do 40% da superficie da l\u00faa.\nDescubrimento e nomeamento.\nUmbriel as\u00ed coma outro dos sat\u00e9lites de Urano, Ariel, foron descubertos por William Lassell o 24 de outubro de 1851. D\u00e9bese citar que William Herschel, descubridor de Titania e Ober\u00f3n, reclamou o descubrimento de catro sat\u00e9lites m\u00e1is a finais do s\u00e9culo XVIII, as s\u00faas observaci\u00f3ns non foron confirmadas e eses catro obxectos actualmente pensase que eran falsos.\nT\u00f3dalas l\u00faas de Urano recibiron nomes de personaxes das obras de William Shakespeare ou Alexander Pope. O nome de \"Umbriel\" e os nomes dos outros catro grandes sat\u00e9lites de Urano foron suxeridos por John Herschel en 1852 a petici\u00f3n de Lassell. Umbriel \u00e9 un esp\u00edrito melanc\u00f3lico da obra de Alexander Pope, \"The Rape of the Lock\", e o nome suxire a palabra latina \"umbra\", sombra. Tam\u00e9n foi designado coma Urano\u00a0II.\n\u00d3rbita.\nUmbriel orbita Urano unha distancia duns 266.000\u00a0km, sendo a terceira l\u00faa m\u00e1is afastada de Urano entre as cinco grandes l\u00faas do planeta. A \u00f3rbita de Umbriel ten unha excentricidade pequena e a s\u00faa inclinaci\u00f3n respecto de ecuador de Urano \u00e9 moi pequena. O seu per\u00edodo orbital rolda os 4,1\u00a0d\u00edas, o cal coincide co seu per\u00edodo rotacional; noutras palabras, Umbriel ten unha \u00f3rbita sincr\u00f3nica, cunha das s\u00faas cara apuntando permanentemente cara \u00f3 planeta. A \u00f3rbita de Umbriel descansa complemente dentro da magnetosfera de Urano. Isto \u00e9 importante, xa que os sat\u00e9lites orbitando dentro dunha magnetosfera son golpeados polo plasma magnetosf\u00e9rico, o cal rota co planeta. Este bombardeo posiblemente conduza a un escurecemento dos hemisferios alcanzados polo plasma nos sat\u00e9lites que se encontren nesta situaci\u00f3n, este fen\u00f3meno de escurecemento foi observado en t\u00f3dalas grandes l\u00faas de Urano excepto Ober\u00f3n. Umbriel recibe a entrada de part\u00edculas cargadas da magnetosfera do planeta, o cal crea un pronunciado descenso da part\u00edculas cargadas de enerx\u00eda \u00f3 redor da \u00f3rbita da l\u00faa, observado este feito pola sonda espacial Voyager 2 no ano 1986.\nComa Urano orbita \u00f3 redor do Sol \"de lado\", e as s\u00faas l\u00faas orbitan \u00f3 redor do plano ecuatorial do planeta, estas est\u00e1n (inclu\u00edndo a Umbriel) suxeitas a un ciclo estacional extremo. \u00c1mbolos dous hemisferios (tanto sur coma norte) est\u00e1n 42 anos na escuridade e outros 42 anos recibindo a luz do sol. Cada 42 anos, cando Urano est\u00e1 no equinoccio e o seu plano ecuatorial cruza coa Terra, fai nese intre posible a ocultaci\u00f3n mutua entre as l\u00faas de Urano. No 2007\u20132008 ocorreron varios eventos desa \u00edndole, inclu\u00edndo d\u00faas ocultaci\u00f3ns de Titania por parte de Umbriel o 15 de agosto e o 8 de decembro de 2007, as\u00ed coma de Ariel por parte de Umbriel o 19 de agosto do 2007.\nActualmente Umbriel non est\u00e1 involucrado en ningunha resonancia orbital con outros sat\u00e9lites de Urano. Pero no pasado posiblemente estivo nunha resonancia de 3:1 con Miranda, esta resonancia poder\u00eda parcialmente se-la responsable de quecemento de Miranda.\nComposici\u00f3n e estrutura interna.\nUmbriel \u00e9 a terceira l\u00faa en tama\u00f1o e a cuarta en masa entre as cinco grandes l\u00faas de Urano. A densidade de Umbriel de 1,39\u00a0g/cm3, indica que est\u00e1 principalmente composto por xeo de auga, mentres cos compo\u00f1entes que non son xeos constit\u00faen o 40% da masa. Os \u00faltimos incluir\u00edan tanto rochas coma compostos org\u00e1nicos pesados (coma as tolinas). A presenza de auga est\u00e1 referendada polas observaci\u00f3ns do espectro infravermello, as cales revelan a existencia de xeo de auga cristalino na superficie da l\u00faa. A banda de absorci\u00f3n do xeo de auga \u00e9 m\u00e1is forte no hemisferio de \"vangarda\" que no hemisferio de \"retagarda\". A causa desta asimetr\u00eda \u00e9 desco\u00f1ecida, pero seguramente est\u00e1 relacionada co bombardeo de part\u00edculas cargadas de enerx\u00eda procedentes da magnetosfera de Urano, o cal \u00e9 moito m\u00e1is intenso no hemisferio de \"retagarda\", debido \u00e1 rotaci\u00f3n solidaria do plasma da magnetosfera de Urano coa rotaci\u00f3n do propio planeta. As part\u00edculas cargadas de enerx\u00eda tende a pulveriza-lo xeo de auga e descompo\u00f1e-los materiais org\u00e1nicos, tinguindo de negro os materiais con carbono.\nA parte da auga, so se puido identificar outro composto na superficie de Umbriel usando a espectroscopia infravermella, este composto \u00e9 o di\u00f3xido de carbono, o cal est\u00e1 concentrado no hemisferio de \"retagarda\". Outros posibles candidatos a constitu\u00ed-los materiais escuros da superficie ser\u00edan as rochas, varios tipos de sales e diversos compostos org\u00e1nicos. A orixe do di\u00f3xido de carbono non est\u00e1 completamente aclarada. Poder\u00eda estar producido localmente polos carbonatos ou polos materiais org\u00e1nicos que est\u00e1n baixo o bombardeo das part\u00edculas cargadas de enerx\u00eda procedentes da magnetosfera de Urano ou da radiaci\u00f3n ultravioleta procedente do Sol. Este primeiro fen\u00f3meno explicar\u00eda a asimetr\u00eda da distribuci\u00f3n deste composto na superficie da l\u00faa, xa que o hemisferio de \"retagarda\" recibe m\u00e1is bombardeo de part\u00edculas co hemisferio de \"vangarda\". Outra posibilidade \u00e9 a desgasificaci\u00f3n do CO2 primordial atrapado nos xeos de Umbriel. A fuga de CO2 do interior da l\u00faa poder\u00eda estar relacionado coa actividade xeol\u00f3xica pasada da l\u00faa.\nUmbriel poder\u00eda ter un n\u00facleo e un manto diferenciados. Neste caso, o radio do n\u00facleo ser\u00eda (317\u00a0km) do redor do 54% do radio da l\u00faa, e cunha masa que ser\u00eda o 40% da masa total da l\u00faa\u2014os par\u00e1metros est\u00e1n baseados na composici\u00f3n da l\u00faa. A presi\u00f3n no centro de Umbriel est\u00e1 \u00f3 redor de 0,24\u00a0GPa (2,4\u00a0kbar). O estado actual do manto de xeo \u00e9 pouco co\u00f1ecido, e a existencia actualmente dun posible oc\u00e9ano debaixo da superficie \u00e9 considerada moi pouco probable.\nA s\u00faa superficie e os seus accidentes xeol\u00f3xicos.\nA superficie de Umbriel \u00e9 a m\u00e1is escura de t\u00f3dalas l\u00faas de Urano, e reflicte menos da metade la luz que reflicte Ariel, a s\u00faa l\u00faa \"irm\u00e1\". Umbriel ten un albedo de bond de s\u00f3 o 10% en comparaci\u00f3n co 23% de Ariel. A superficie da l\u00faa amosa un marcado efecto de oposici\u00f3n: a s\u00faa refractividade decrece dende o 26% nun \u00e1ngulo de fase de 0\u00b0 (albedo xeom\u00e9trico) \u00f3 19% nun \u00e1ngulo do redor 1\u00b0. De xeito contrario, se a l\u00faa \u00e9 observada dende outra da l\u00faas escura de Urano, neste caso Ober\u00f3n, esta tinguirase un pouco de azul, e no caso de cr\u00e1teres de impacto con material \"fresco\" (recente) (coma no caso do cr\u00e1ter Wunda), este azul a\u00ednda ser\u00eda m\u00e1is intenso. Isto poder\u00eda ser debido \u00e1 asimetr\u00eda entre o hemisferio de \"vangarda\" e o hemisferio de \"retagarda\"; o primeiro aparecer\u00eda m\u00e1is vermello c\u00f3 segundo. O \"tinguido de vermello\" das superficies poder\u00eda estar debido \u00f3 bombardeo por parte de part\u00edculas cargadas de enerx\u00eda e micrometeoritos ao longo de toda a existencia do Sistema Solar. Con todo, a superficie de Umbriel \u00e9 relativamente homox\u00e9nea e non est\u00e1 demostrada unha forte variaci\u00f3n tanto do albedo coma da cor.\nOs cient\u00edficos s\u00f3 reco\u00f1eceron oficialmente unha clase de accidente xeol\u00f3xico en Umbriel \u2014os cr\u00e1teres de impacto. A superficie de Umbriel ten m\u00e1is cr\u00e1teres que en Ariel e Titania e tam\u00e9n unha menor actividade xeol\u00f3xica(a cal hoxe en d\u00eda \u00e9 practicamente nula). De feito s\u00f3 Ober\u00f3n pos\u00fae m\u00e1is cr\u00e1teres de impacto que Umbriel. O di\u00e1metro dos cr\u00e1teres var\u00eda entre un rango duns poucos quil\u00f3metros ata os 210\u00a0km para o cr\u00e1ter m\u00e1is grande, Wokolo. T\u00f3dolos cr\u00e1teres con nome oficial de Umbriel te\u00f1en picos centrais, pero non hai cr\u00e1teres con sistema de raios.\nO accidente xeol\u00f3xico m\u00e1is visible de Umbriel \u00e9 o cr\u00e1ter Wunda situado preto do ecuador da l\u00faa, este cr\u00e1ter ten un di\u00e1metro duns 131\u00a0km. Wunda ten un gran anel de material brillante no seu chan, que semella ser un deposito de material expulsado durante o impacto. Preto do terminador est\u00e1n os cr\u00e1teres Vuver e Skynd, os cales non pos\u00faen unhas beiras brillantes pero pos\u00faen un pico central. O estudo do perfil dos limbos de Umbriel revelan a posibilidade da existencia de grandes cr\u00e1teres de impacto que ter\u00edan di\u00e1metros de 400\u00a0km e 5 kms de profundidade.\nComa outras l\u00faas de Urano, a superficie de Umbriel est\u00e1 cortada por sistemas de canons que cruzan de nordeste\u2013suroeste. Hai que dicir que non te\u00f1en nomes oficiais debido \u00e1 baixa resoluci\u00f3n da imaxes e o aspecto suave da l\u00faa, o cal dificulta o seu mapeo xeol\u00f3xico.\nUmbriel ten unha superficie inzada de cr\u00e1teres, pero esta debe ser estable dende o per\u00edodo do intenso bombardeo tard\u00edo. Os \u00fanicos signos de actividade xeol\u00f3xica son os canons e os bordos escuros dos \"pol\u00edgonos\"\u2014parches escuros con formas complexas e tama\u00f1os de decenas a centenares de quil\u00f3metros. Estes pol\u00edgonos foron achados a trav\u00e9s das precisas medici\u00f3ns fotom\u00e9tricas e est\u00e1n distribu\u00eddos m\u00e1is ou menos uniformemente pola superficie de Umbriel en direcci\u00f3n nordeste\u2013suroeste. Alg\u00fans destes pol\u00edgonos corresp\u00f3ndense a depresi\u00f3ns dalg\u00fans kms de profundidade e puideron formarse durante un episodio de actividade tect\u00f3nica nos primeiros tempos da evoluci\u00f3n da l\u00faa. Actualmente non hai unha explicaci\u00f3n concreta e medianamente precisa de por que Umbriel \u00e9 tan escura e aparentemente tan uniforme. A s\u00faa superficie est\u00e1 cuberta dunha capa relativamente delgada de material escuro, a cal puido ser creada por un evento de impacto ou unha explosi\u00f3n eruptiva volc\u00e1nica. A outra alternativa ser\u00eda que a codia de Umbriel's fose enteiramente de material escuro, o cal implicar\u00eda que non se poder\u00edan formar cr\u00e1teres con sistemas de raios, pero a presenza de accidentes xeol\u00f3xicos coma o cr\u00e1ter Wunda semellan contradicir esta hip\u00f3tese.\nOrixe e evoluci\u00f3n.\nP\u00e9nsase que Umbriel se formou nun disco de acrecci\u00f3n ou unha \"subnebulosa\"; un disco de po e gas que exist\u00eda o redor de Urano despois da formaci\u00f3n do planeta ou creado por un impacto masivo que lle deu a Urano a s\u00faa gran oblicuidade. A composici\u00f3n precisa da \"subnebulosa\" \u00e9 desco\u00f1ecida; pero a densidade relativamente alta das l\u00faas de Urano en comparaci\u00f3n coa densidade das l\u00faas de Saturno indica que esa nebulosa primixenia poder\u00edan ser relativamente pobre en auga. Poder\u00edan estar tam\u00e9n presentes cantidades significativas de nitr\u00f3xeno e carbono en forma de mon\u00f3xido de carbono e N2 no canto de amon\u00edaco e metano. As l\u00faas formadas nesta \"subnebulosa\" poder\u00edan conter menos xeo de auga (con CO e N2 atrapado coma clatrato) e m\u00e1is rochas, explicando as\u00ed a s\u00faa maior densidade.\nO acrecentamento de Umbriel puido durar varios cento de anos. Os impacto que acompa\u00f1aron a acrecci\u00f3n de material causaron o quecemento da superficie da l\u00faa. A temperatura m\u00e1xima debeu acadar uns 180\u00a0K e alcanzar unha profundidade de 3\u00a0km. Despois do remate da fase de formaci\u00f3n, a capa interior da superficie arrefriouse, mentres co interior de Umbriel queceu debido \u00e1 desintegraci\u00f3n de elementos radioactivos presentes nas s\u00faas rochas. O arrefriamento das capas pr\u00f3ximas \u00e1 superficie provocou \u00e1 s\u00faa contracci\u00f3n mentres co interior expandiuse. Isto causou un forte tensi\u00f3n mec\u00e1nica na superficie da l\u00faa, a cal moi posiblemente fixo que esta rachase. Os canons presentes na l\u00faa poder\u00edan se-lo resultado deste proceso, o cal puido durar \u00f3 redor de 200\u00a0mill\u00f3ns de anos, implicando c\u00e1 actividade end\u00f3xena rematou hai miles de mill\u00f3ns de anos.\nO quecemento inicial durante a acrecci\u00f3n de material xunto coa desintegraci\u00f3n puido ocasiona-la fusi\u00f3n dos xeos, se estes estaban mesturados con compostos con propiedades anticonxelantes coma o amon\u00edaco. O quecemento dos xeos puido implica-las separaci\u00f3n dos xeos e as rochas, facendo as\u00ed un posible n\u00facleo rodeado dun manto de xeos. Tam\u00e9n cabe a posibilidade de que se formase unha capa de auga l\u00edquida rica en amon\u00edaco entre o n\u00facleo e o manto da l\u00faa. A temperatura eut\u00e9ctica desta mestura \u00e9 de 176\u00a0K. Este oc\u00e9ano con todo, parece ser que leva xa moito conxelado. Entre as grandes l\u00faas de Urano, Umbriel foi seguramente das que estivo suxeita a un proceso endox\u00e9nico de reestruturaci\u00f3n da s\u00faa superficie, este proceso (como posiblemente noutras l\u00faas de Urano) tivo lugar nas primeiras etapas da evoluci\u00f3n da l\u00faa.\nExploraci\u00f3n.\nAs imaxes tomadas m\u00e1is de preto de Umbriel foron feitas pola sonda espacial \"Voyager 2\", a cal fotografou a l\u00faa durante o sobrevoo de Urano en xaneiro do 1986. A distancia m\u00e1is curta entre a Voyager 2 e Umbriel foi de 325.000\u00a0km, as mellores imaxes da l\u00faa te\u00f1en unha resoluci\u00f3n do redor de 5,2\u00a0km. As imaxes cobren case o 40% da superficie, pero s\u00f3 o 20% foi fotografada coa resoluci\u00f3n necesaria para facer un mapeo xeol\u00f3xico. Durante o sobrevoo, o hemisferio sur de Umbriel (coma o do resto das outras l\u00faas) estaba apuntando cara \u00f3 Sol, as\u00ed pois o hemisferio norte non puido ser estudado. Ningunha outra sonda espacial (de momento) foi enviada a Urano (e Umbriel), e non existen misi\u00f3ns en proxecto para visitar este planeta nun futuro a curto prazo."}
{"id": "133440", "revid": "624", "url": "https://gl.wikipedia.org/wiki?curid=133440", "title": "Indo", "text": ""}
{"id": "133441", "revid": "23562", "url": "https://gl.wikipedia.org/wiki?curid=133441", "title": "Grupo Desportivo Direito", "text": "O Grupo Desportivo Direito, popularmente co\u00f1ecido como Direito, \u00e9 un club de rugby da capital portuguesa, Lisboa. Fundado en 1952, \u00e9 un dos clubs con m\u00e1is t\u00edtulos nacionais, con 9 Ligas de Portugal e 7 Copas de Portugal."}
{"id": "133442", "revid": "5863", "url": "https://gl.wikipedia.org/wiki?curid=133442", "title": "Xenebra (bebida)", "text": "A xenebra (en ingl\u00e9s: \"gin\") . \u00c9 unha bebida alc\u00f3lica obtida a base dun 30% de orxo e outros cereais, que despois de ser destilada aromat\u00edzase con bagas de xenebreiro e outras herbas. A s\u00faa cor var\u00eda entre o dourado e o transparente. As plantas das que se extrae som\u00e9tense a unha destilaci\u00f3n especial, case ao baleiro, a fin de non prexudicar o \"bouquet\". A s\u00faa gradaci\u00f3n adoita alcanzar os 60\u00ba. Pode ser doce, semiseca ou seca.\nA primeira receita da xenebra holandesa foi escrita a mediados do s\u00e9culo XVII por Franciscus Sylvius da Boeel, profesor da Universidade de Medicamento de Leiden. Este m\u00e9dico tentaba obter un remedio para os c\u00e1lculos biliares e afecci\u00f3ns renais mesturando alcol obtido de cebada, centeo e millo con bagas de xenebro. A este novo preparado chamouno \"Genievre\" (\u00abxenebro\u00bb, en franc\u00e9s). O produto rapidamente ga\u00f1ou popularidade e a xente comezou a chamalo \"Genever\".\nTerminada a Guerra dos Pa\u00edses Baixos, os ingleses levaron \u00e1 s\u00faa patria esta bebida e nome\u00e1rona \"Gin\".\nA isto hai que sumarlle os impostos \u00e1s bebidas estranxeiras promulgados por Guillerme III de Orange en 1688 e posteriormente pola ra\u00ed\u00f1a Ana en 1708. Estas medidas mantiv\u00e9ronse at\u00e9 o ano 1742 cando se decide equiparar os impostos dado o \u00edndice de alcoholismo reinante. Esta medida tomada pola ra\u00ed\u00f1a Mar\u00eda de Inglaterra, fixo que caese a maior parte da industria quedando s\u00f3 as f\u00e1bricas m\u00e1is fortes."}
{"id": "133445", "revid": "1131", "url": "https://gl.wikipedia.org/wiki?curid=133445", "title": "Bas\u00edlica de Saint-Denis", "text": "A bas\u00edlica de Saint-Denis (San Din\u00eds, san Den\u00eds ou san Dionisio, en galego) \u00e9 unha igrexa de estilo g\u00f3tico situada en Saint-Denis, preto de Par\u00eds. Ten o estatuto de catedral (da diocese de Saint-Denis) dende 1966, mais segue sendo unha abad\u00eda.\nDestaca por ser o primeiro exemplo de arquitectura g\u00f3tica. A reforma da antiga igrexa carolinxia comeza en 1137 e dela c\u00f3mpre desatacar un amplo deambulatorio polo que se accede a capelas tanxentes, b\u00f3vedas de cruzar\u00eda que permiten a abertura de grandes vans, innovaci\u00f3ns nos capiteis e elevaci\u00f3n das cubertas. Elementos todos estes propios da arquitectura g\u00f3tica que, a\u00ednda que xa co\u00f1ecidos como recursos da albanelar\u00eda xacando, por primeira vez aparecen combinados nun mesmo edificio con prop\u00f3sito estil\u00edstico."}
{"id": "133446", "revid": "54336", "url": "https://gl.wikipedia.org/wiki?curid=133446", "title": "Catedral de Reims", "text": "A Catedral da nosa Se\u00f1ora de Reims (en franc\u00e9s: Cath\u00e9drale Notre-Dame de Reims), \u00e9 unha catedral de culto cat\u00f3lico romano baixo a advocaci\u00f3n da virxe Mar\u00eda na cidade de Reims, no departamento de Marne, en Francia, ao nord\u00e9s do pa\u00eds, a un 160\u00a0km da capital estatal, Par\u00eds, \u00e9 a cabeza da diocese de Reims.\nConstru\u00edda no s\u00e9culo XIII, despois das catedrais de Par\u00eds e de Chartres, mais antes das catedrais de Estrasburgo, Amiens e Beauvais. \u00c9 un dos edificios g\u00f3ticos de maior importancia en Francia, tanto pola s\u00faa extraordinaria arquitectura como pola s\u00faa riqu\u00edsima estatuaria. En 1991, foi inclu\u00edda na lista do Patrimonio da Humanidade pola Unesco.\nA Catedral de Reims era, no Antigo R\u00e9xime, o lugar da consagraci\u00f3n dos monarcas de Francia. O derradeiro Rei coroado foi Carlos X, o 28 de maio de 1825.\nHistoria.\nNo s\u00e9culo V, o bispo san Nicasio levantou unha primeira catedral sobre antigas termas romanas. Dedicado xa \u00e1 Virxe Mar\u00eda, este edificio foi o escenario do bautizo de Clodoveo (498), consagrado polo arcebispo San Remixio. En 816, o fillo de Carlomagno, Ludovico P\u00edo, elixe Reims para ser consagrado emperador. Al\u00ed \u00e9 onde se custodiaba a Sainte Ampoule (un pequeno recipiente levado, segundo a lenda por unha pomba, e que conti\u00f1a o aceite que se empregara na unci\u00f3n de Clodoveo, rei dos francos, ao ser bautizado). O prestixio do santo \u00f3leo e a potencia pol\u00edtica dos arcebispos de Reims levaron a que Henrique I, en 1207, o establecera definitivamente como o lugar das consagraci\u00f3ns reais.\nO 6 de maio de 1211, o arcebispo de Reims, Aubry de Humbert principia a construci\u00f3n da nova catedral de Reims (o edificio actual), destinada a substitu\u00edr a catedral carolinxia, destru\u00edda por un incendio no ano anterior. Suced\u00e9ronse nas obras at\u00e9 catro arquitectos (Jean d'Orbais, Jean-lle-Loup, Gaucher de Reims e Bernard de Soissons), e en 1275 xa estaba o groso das obras terminado. A catedral, pois, rematouse para finais do s\u00e9culo XIII, coa excepci\u00f3n da fachada occidental que se constru\u00edu no s\u00e9culo XIV, a partir dos dese\u00f1os do s\u00e9culo XIII. Mentres, a nave central foi prolongada para permitir acoller a toda a xente que acud\u00eda \u00e1s coroaci\u00f3ns. As torres a\u00ednda que foron dese\u00f1adas para chegar aos 120 metros de altura, quedaron en 81. A torre meridional ten d\u00faas grandes camp\u00e1s; unha delas, chamada \u00abCharlotte\u00bb por Carlos, cardeal de Lorena en 1570, pesa m\u00e1is de 10.000 quilos.\nEn 1875 a Asemblea Nacional Francesa proporcionou fondos para reparar a fachada e as balaustradas. A fachada \u00e9 a parte m\u00e1is destacada do edificio, e unha das grandes obras mestras da Idade Media.\nDurante a Primeira guerra mundial, foi bombardeda polos alem\u00e1ns, que v\u00edan nela un s\u00edmbolo de Francia, e provocaron serios destrozos polo que foi cualificada de \"m\u00e1rtir\". Entre o 19 e o 20 de setembro de 1914, foi alcanzada por 25 proxect\u00eds que acabar\u00edan provocando o incendio da torre norte e a propagaci\u00f3n do lume por todo o armaz\u00f3n. Fundiuse todo o chumbo da teitume e verteuse polas g\u00e1rgolas, sendo recollidos polos veci\u00f1os quen o restitu\u00edron despois do conflito. Igualmente, foi destru\u00eddo o palacio de Tau, residencia do arcebispo. Como consecuencia da conmoci\u00f3n que causou na poboaci\u00f3n, varios prisioneiros alem\u00e1ns feridos, foron asasinados. A catedral acabar\u00eda recibindo 288 proxect\u00eds en total, e Reims foi destru\u00edda en case un 85%. \nRestauraci\u00f3n.\nOs traballos de restauraci\u00f3n comezaron en 1919, baixo a direcci\u00f3n de Henri Deneux, nado en Reims e arquitecto xefe de Monuments Historiques, que empregou a gran cantidade de fotograf\u00edas realizadas na d\u00e9cada de 1880, no comezo da era da fotograf\u00eda. A catedral volveuse abrir en 1938, grazas en parte ao apoio financeiro do mecenado estadounidense dos Rockefeller, pero desde ent\u00f3n os traballos continuaron sen cesar. O armaz\u00f3n de madeira destru\u00eddo foi substitu\u00eddo por unha estrutura m\u00e1is lixeira e ininflamable, constitu\u00edda de pequenos elementos de cemento armado prefabricado, unidos por chavetas de carballo para garantir a flexibilidade do conxunto.\nDescrici\u00f3n.\nExterior.\nA fachada occidental repite a mesma estrutura que a de Notre-Dame de Par\u00eds, pero con varias diferenzas que indican a r\u00e1pida evoluci\u00f3n do estilo g\u00f3tico.\nOs tres p\u00f3rticos est\u00e1n cargados de estatuas e figuras sendo en total 2 303 o n\u00famero de estatuas, algunha de 4 metros de altura, superada tan s\u00f3 por Chartres entre as catedrais europeas con maior n\u00famero de figuras esculpidas. Incluso a fachada interior resulta ornada de figuras esculpidas, entre elas a famosa \u00ab\"comu\u00f1\u00f3n do cabaleiro\"\u00bb.\nO p\u00f3rtico central da portada occidental, dedicado \u00e1 Virxe Mar\u00eda, en vez do caracter\u00edstico t\u00edmpano, presenta un roset\u00f3n enmarcado nun arco tam\u00e9n decorado con estatuas de pedra. No parteluz, aparece unha imaxe da Virxe sorrindo, e destacan os grupos das xambas, onde se atopa, no lado dereito, o tema da Anunciaci\u00f3n (co arcanxo san Gabriel, tam\u00e9n sorrindo) e a Visitaci\u00f3n. Esta escena p\u00f3dese interpretar como unha tranquila charla entre d\u00faas mulleres embarazadas -a Virxe de Cristo e santa Isabel de san Xo\u00e1n Bautista, respectivamente- que intercambian ideas. O perfecto pregado das roupas expresa a dignidade do seu estado pois manifesta o uso de t\u00e9cnicas non empregadas dende hai 900 anos. Necesariamente, o escultor de Reims tivo que co\u00f1ecer ou estudar as esculturas da antiga Roma. No tema da Anunciaci\u00f3n, levado a cabo por outro mestre, as roupas da Virxe caen con gran naturalidade, mentres que a figura do anxo que sorr\u00ed, seguramente, pertence a un terceiro artista. Realizado cun \"estilo elegante\" creado cara 1240 por mestres parisienses que traballaban para a corte real, foi tan exitoso que se converteu nun modelo a imitar na \u00e9poca.\nNo lado esquerdo, est\u00e1 a Presentaci\u00f3n de Xes\u00fas no Templo, cunha curiosa estatua de San Xos\u00e9 amosa unha expresi\u00f3n algo p\u00edcara. As figuras amosan un cambio na concepci\u00f3n escult\u00f3rica, pois xa non son relevos acaroados a un muro sen\u00f3n verdadeiras esculturas que se separan de: aparecen como figuras exentas.\nO co\u00f1ecido \"Anxo do sorriso\", s\u00edmbolo de Reims, est\u00e1 no p\u00f3rtico esquerdo \u00e9 a paradigma desta nova escultura g\u00f3tica na que se est\u00e1 \u00e1 procura dunha nova expresi\u00f3n e onde os personaxes parecen querer falar entre eles, con xestos e expresi\u00f3ns individualizadas. Na parte superior, a \u00abgaler\u00eda dos reis\u00bb amosa o bautismo de Clodoveo, no centro, flanqueado por estatuas dos seus sucesores.\nAs fachadas do transepto est\u00e1n tam\u00e9n decoradas con esculturas. A do norte ten estatuas dos bispos de Reims, unha representaci\u00f3n do Xu\u00edzo Final e unha figura de Cristo (\"le Beau Dieu\"), mentres que no lado meridional ten un fermosos roset\u00f3n moderno cos profetas e os ap\u00f3stolos.\nUn incendio destru\u00edu o tellado e as agullas en 1481: das catro torres que flanqueaban os transeptos, non queda nada por riba da altura do tellado. Sobre o coro \u00e1lzase un elegante campanario de madeira cuberto de chumbo que ten 18 metros de alto, reconstru\u00eddo no s\u00e9culo XV e nos anos 1920.\nAs torres miden 86 metros de altura, entre as m\u00e1is fermosas do estilo g\u00f3tico, est\u00e1n realizadas en trazar\u00eda calada sen presentar ningunha superficie de muro. Entre outras escenas representadas, est\u00e1n a loita entre David e Goliat, e a coroaci\u00f3n da Virxe Mar\u00eda.\nInterior.\nO edificio destaca pola s\u00faa unidade de estilo, a pesar dunha construci\u00f3n que non chega a dous s\u00e9culos, pero que se reliza principalmente no s\u00e9culo XIII. A altura da nave \u00e9 de 38 metros no centro (Amiens: 42,30 m; Beauvais: 46,77 m). A nave mide 138,75 metros de longo e uns 30 de ancho. Comprende unha nave central con dez tramos e d\u00faas laterais: o transepto, pouco desbordado, tam\u00e9n ten naves laterais que se contin\u00faan nos tres tramos rectos do coro; o coro conta cun dobre corredor e a \u00e1bsida ten un deambulatorio con cinco capelas radiais.\nNo alzado, contin\u00faa coa f\u00f3rmula de Chartres de tres niveis: grandes arcadas (16,60 metros), triforio e claraboia de grandes fiestrais. A catedral pos\u00fae a tapices, entre eles unha serie presentada por Robert de Lenoncourt (m. 1532), arcebispo con Francisco I, representando a vida da Virxe que se mostra, no momento actual, no anterior palacio do arcebispo convertido hoxe en museo, o Palacio de Tau.\nO transepto norte cont\u00e9n un \u00f3rgano nunha rechamante caixa g\u00f3tica. O reloxo do coro est\u00e1 adornado con curiosas figuras mec\u00e1nicas. Conserva vidreiras que van desde o s\u00e9culo XIII ao XX (as fiestras do deambulatorio foron dese\u00f1adas por Marc Chagall en 1974 e son un grande atractivo para os turistas).\nO tesouro, conservado no Palacio de Tau, incl\u00fae moitos obxectos preciosos, entre eles a Sainte Ampoule, ou Santa Bocha, sucesora da antiga que conti\u00f1a o aceite co que os reis franceses eran unxidos, que rompeu durante a Revoluci\u00f3n Francesa, un fragmento da cal cont\u00e9n a actual Ampoule.\nO labirinto.\nEntre o terceiro e o cuarto tramo da nave central aparece un labirinto constru\u00eddo en 1286, en m\u00e1rmore negro, e que foi destru\u00eddo en 1779 polo cap\u00edtulo da catedral que alegaba distracci\u00f3ns e ru\u00eddo durante os oficios. Hoxe co\u00f1\u00e9cese a forma porque foi documentado por debuxos de Jacques Cellier (cara 1583-1587) e as descrici\u00f3ns de Cocquault (1640) e do periodista Hav\u00e9 (1779). No centro, atop\u00e1base a figura de Aubry de Humbert (arcebispo que mandara constru\u00edr a nova catedral) e nos catro oct\u00f3gonos pequenos das esquinas represent\u00e1ronse as figuras dos catro primeiros arquitectos: Jean d'Orbais, Jean-le-Loup, Gaucher de Reims e Bernard de Soissons.\nHoxe en d\u00eda, a forma do labirinto serviu para crear o dese\u00f1o do logotipo que sinaliza, en Francia, os \"Monumentos Hist\u00f3ricos\"."}
{"id": "133447", "revid": "1308", "url": "https://gl.wikipedia.org/wiki?curid=133447", "title": "Catedral da nosa Se\u00f1ora de Par\u00eds", "text": ""}
{"id": "133452", "revid": "1987", "url": "https://gl.wikipedia.org/wiki?curid=133452", "title": "Hans Karl August Simon von Euler-Chelpin", "text": ""}
{"id": "133453", "revid": "5863", "url": "https://gl.wikipedia.org/wiki?curid=133453", "title": "Revoluci\u00f3n romanesa de 1989", "text": "A Revoluci\u00f3n Romanesa de 1989 foi unha serie de conflitos e enfrontamentos nos derradeiros d\u00edas de decembro de 1989. A conclusi\u00f3n deste episodio da historia de Roman\u00eda foi o final do r\u00e9xime stalinista de Nicolae Ceau\u015fescu. Os actos violentos que aconteceron en varias localidades romanesas naqueles d\u00edas conduciron o ditador ao abandono do poder e \u00e1 s\u00faa fuxida de Bucarest, en compa\u00f1\u00eda da s\u00faa dona, Elena Ceau\u015fescu. Prendidos en T\u00e2rgovi\u015fche, foron axuizados por un tribunal militar creado \"ex-profeso\" baixo os cargos de xenocidio, danos \u00e1 econom\u00eda nacional e abuso do poder para executar acci\u00f3ns militares contra o pobo roman\u00e9s. Achados culpables de t\u00f3dolos cargos, foron executados o 25 de decembro de 1989. Roman\u00eda foi o \u00fanico pa\u00eds do Bloque do Leste onde a transici\u00f3n dende o Estado socialista a un de mercado implicou a execuci\u00f3n dos l\u00edderes do pa\u00eds.\nO n\u00famero total de mortes na Revoluci\u00f3n Romanesa foi de 1 104, dos que 162 falecementos aconteceron nas protestas que puxeron punto final ao r\u00e9xime de Nicolae Ceau\u015fescu (protestas ocorridas do 16 ao 22 de decembro de 1989) e as restantes 942 nos disturbios ocorridos antes da toma do poder por parte dunha nova estrutura pol\u00edtica, chamada Fronte de Salvaci\u00f3n Nacional (FSN). A maior\u00eda das mortes ocorreron en cidades como Timi\u015foara, Bucarest, Sibiu e Arade, onde as protestas acadaron magnitudes maiores. O n\u00famero de feridos chegou a 3 352, dos que 1 107 corresponden ao per\u00edodo no que Ceau\u015fescu a\u00ednda detentaba o poder, e os restantes 2.245 corresponden ao per\u00edodo posterior \u00e1 toma do poder por parte da Fronte de Salvaci\u00f3n Nacional.\nPreludio \u00e1 revoluci\u00f3n.\nComa noutros pa\u00edses veci\u00f1os, en 1989 unha boa parte da sociedade romanesa atop\u00e1base en desacordo co goberno socialista de Ceau\u015fescu. Con todo, hab\u00eda unha cuesti\u00f3n que fac\u00eda diferente o caso de Roman\u00eda, e \u00e9 que esa rep\u00fablica balc\u00e1nica non iniciara nunca o proceso de \"desestalinizaci\u00f3n\" do r\u00e9xime pol\u00edtico. As pol\u00edticas impostas por Ceau\u015fescu no eido da econom\u00eda e o desenvolvemento -inclu\u00edda a construci\u00f3n de grandes obras e un plan de austeridade draconiana que deb\u00eda favorecer a capacidade de Roman\u00eda para liquidar a s\u00faa d\u00e9beda nacional no lapso duns cantos anos- foron sinaladas con frecuencia como un dos factores que contribu\u00edron ao incremento da pobreza no pa\u00eds. En modo paralelo a este aumento das taxas de pobreza, a polic\u00eda secreta de Roman\u00eda (\"Securitate\") comezou a facerse cada vez m\u00e1is ubicua, de xeito que o pa\u00eds se converteu nun estado polic\u00edaco.\nA diferenza doutros l\u00edderes dos pa\u00edses membros do Pacto de Varsovia, Ceau\u015fescu non era demasiado \"prosovi\u00e9tico\", e optara por unha pol\u00edtica exterior \"independente\". Cando o presidente da Uni\u00f3n Sovi\u00e9tica, Mikhail Gorbachev falaba de reformas, Ceau\u015fescu inclin\u00e1base polo estilo dos ditadores comunistas da Asia Oriental, como Kim Il Sung de Corea do Norte, caracterizados pola s\u00faa pol\u00edtica de li\u00f1a dura e o culto \u00e1 s\u00faa personalidade. Pouco antes da ca\u00edda do Muro de Berl\u00edn e a remoci\u00f3n do b\u00falgaro Todor Zhivkov do goberno do seu pa\u00eds, o expresidente roman\u00e9s ignoraba que a s\u00faa posici\u00f3n coma o derradeiro l\u00edder socialista da vella garda na Europa Oriental estaba ameazada.\nRevolta en Timi\u015foara.\nO 16 de decembro estourou unha protesta en Timi\u015foara (occidente de Roman\u00eda) en resposta a un intento do goberno socialista de desafiuzamento en contra de L\u00e1szl\u00f3 T\u0151k\u00e9s, pastor luterano maxiar, e maila s\u00faa dona, que naquel intre se atopaba embarazada. Por aqueles d\u00edas, T\u0151k\u00e9s emitira certas cr\u00edticas cara ao r\u00e9xime de Ceau\u015fescu nun medio internacional. No seu discurso, o relixioso acusaba o goberno roman\u00e9s de propiciar o odio racial. T\u0151k\u00e9s foi destitu\u00eddo do seu cargo eclesi\u00e1stico polo bispo da s\u00faa igrexa, a petici\u00f3n expresa do goberno. Ademais, priv\u00f3uselle do dereito a ocupar un piso ao que ti\u00f1a dereito en tanto fose membro da congregaci\u00f3n relixiosa. Durante alg\u00fans d\u00edas, os simpatizantes do relixioso concentr\u00e1ronse nas inmediaci\u00f3ns da devandita vivenda, co prop\u00f3sito de evitar o desaloxo e desafiuzamento de T\u0151k\u00e9s. As persoas que pasaban polas inmediaci\u00f3ns dos manifestantes, inclu\u00eddos alg\u00fans estudantes relixiosos da cidade, ignoraban os detalles do asunto, mais os simpatizantes do pastor areng\u00e1ranos para unirse \u00e1 protesta, dicindo que se achaban fronte a un novo intento do goberno para restrinxir a liberdade de culto en Roman\u00eda.\nTendo en conta que os manifestantes non \u00edan esparexerse pola s\u00faa propia vontade, o alcalde de Timi\u015foara, Petre Mo\u015f, declarara que a orde de desaloxo contra T\u0151k\u00e9s quedara sen efecto. Mentres tanto, os impacientes manifestantes -e sobre todo cando o alcalde evitou confirmar a suposta revogaci\u00f3n do desaloxamento do pastor maxiar- comezaron a berrar consignas anticomunistas. Iso provocou a intervenci\u00f3n da polic\u00eda local e da \"Securitate\". \u00c1s 7:30 pm, a protesta esparexeuse, mais tam\u00e9n \u00e9 certo que para ent\u00f3n o motivo orixinal da revolta popular quedara nun segundo plano: alg\u00fans participantes da manifestaci\u00f3n tentaron prender lume \u00e1 sede do Comit\u00e9 Distrital do Partido Comunista Roman\u00e9s (PCR) en Timi\u015foara. A \"Securitate\" respondeu con gas mostaza e chorros de auga, mentres a polic\u00eda da cidade bat\u00eda e arrestaba a varios dos amotinados. Ao redor das nove da noite, o mot\u00edn nas inmediaci\u00f3ns do Comit\u00e9 do PCR dispersouse, reagrup\u00e1ndose varios dos participantes nas inmediaci\u00f3ns da Catedral Ortodoxa de Timi\u015foara e comezaron unha marcha de protesta polas r\u00faas da cidade. Novamente, enfront\u00e1ronse \u00e1s forzas da seguridade p\u00fablica.\nOs disturbios en Timi\u015foara continuaron ao d\u00eda seguinte (17 de decembro). Os manifestantes tomaron a sede do Comit\u00e9 Distrital do PCR, e posteriormente destru\u00edron documentos oficiais, propaganda pol\u00edtica, textos escritos por Ceau\u015fescu e outros s\u00edmbolos do r\u00e9xime socialista. Por segunda ocasi\u00f3n, a multitude tentou prenderlle lume ao edificio, mais nesta ocasi\u00f3n enfront\u00e1ronse co ex\u00e9rcito. A presenza das forzas militares nas r\u00faas da cidade era significativa: implicaba que recibiran ordes dun comando de alto nivel, presumiblemente o presidente Ceau\u015fescu.\nMalia non poder os militares impor orde aos manifestantes, a s\u00faa participaci\u00f3n implicou que Timi\u015foara se convertese nun campo de batalla: disparos, mortes, liortas, coches incendiados, tanquetas antimot\u00edns enfront\u00e1ndose aos civ\u00eds. Despois das oito da noite, as r\u00faas entre a Praza da Liberdade (roman\u00e9s: \"Pia\u0163a Libert\u0103\u0163ii\") e a \u00d3pera de Timi\u015foara \u2014inclu\u00eddos a Ponte Decebal e as avenidas Lipovei e Girocului\u2014 convert\u00e9ronse en escenario de sanguentos enfrontamentos entre civ\u00eds e militares. Tanquetas, camionetas de redilas e veh\u00edculos blindados bloquearon os accesos \u00e1 cidade, mentres no ceo, os helic\u00f3pteros do ex\u00e9rcito roman\u00e9s vixiaban os acontecementos. Despois da media noite as protestas baixaran de intensidade. Coman, Ilie Matei e \u015etefan Gu\u015f\u0103 inspeccionaron a cidade, que semellaba ser escenario dunha guerra nalgunhas zonas.\nA ma\u00f1\u00e1 do 18 de decembro de 1989, o centro da cidade ocupouse por soldados e axentes da \"Securitate\", vestidos de civil. O alcalde Mo\u0163 convocou unha manifestaci\u00f3n na Universidade de Occidente en Timi\u015foara (roman\u00e9s: \"Universitatea de Vest din Timi\u015foara\"), co prop\u00f3sito de condenar os actos vand\u00e1licos do d\u00eda anterior. Ademais, Mo\u0163 decretou a lei marcial na cidade, co que quedaron prohibidas as reuni\u00f3ns de m\u00e1is de d\u00faas persoas na cidade, so pena de c\u00e1rcere. Desafiando o decreto do alcalde, un grupo de trinta mozos concentr\u00e1ronse na Catedral de Timi\u015foara, onde izaron e ondearon a bandeira da Revoluci\u00f3n Romanesa, que non era outra que a bandeira da rep\u00fablica socialista cun buraco no sitio onde deb\u00eda portar o escudo. Sabendo que poder\u00edan ser atacados polas forzas da orde, comezaron a cantar \"De\u015fteapt\u0103-te, rom\u00e2ne!\" (en galego, \"Esperta, roman\u00e9s!\"), antiga canci\u00f3n nacionalista proscrita desde 1947 e actual himno nacional de Roman\u00eda. Os manifestantes da catedral foron atacados polas forzas da orde, alg\u00fans deles morreron e os seus cad\u00e1veres foron ultraxados na Praza da Vitoria. Outros, con mellor sorte, puideron escapar con vida.\nO 19 de decembro Radu B\u0103lan e \u015etefan Gu\u015f\u0103 visitaron aos obreiros das f\u00e1bricas da cidade, mais fallaron no seu obxectivo de impulsalos a tomar novamente os seus traballos. Ao d\u00eda seguinte, grandes continxentes de obreiros marcharon pola cidade. Cen mil obreiros apost\u00e1ronse na Praza de \u00d3pera -chamada actualmente Praza da Vitoria (roman\u00e9s: \"Pia\u0163a Victoriei\")- e emitiron protestas en contra do r\u00e9xime socialista: \"Noi suntem poporul!\" (\"N\u00f3s somos o pobo!\"), \"Armata e cu noi!\" (\"O ex\u00e9rcito est\u00e1 connosco!\"), \"Nu v\u0103 fie fric\u0103, Ceau\u015fescu pic\u0103!\" (\"Non temos medo, Ceau\u015fescu caer\u00e1!\").\nEntre tanto, Emil Bobu e Constantin D\u0103sc\u0103lescu foron enviados por Elena Ceau\u015fescu -posto que o presidente roman\u00e9s se atopaba neses d\u00edas de xira por Ir\u00e1n- a resolver o conflito. Os comisionados reun\u00edronse cunha delegaci\u00f3n dos manifestantes, e aceptaron ceibar a un bo n\u00famero dos prendidos nos d\u00edas anteriores. En contraste, neg\u00e1ronse a facer presi\u00f3n para o cumprimento da principal demanda dos amotinados, a saber, a renuncia de Nicolae Ceau\u015fescu. Desta sorte, a situaci\u00f3n pol\u00edtica en Roman\u00eda continuou sendo esencialmente a mesma ca nos d\u00edas anteriores.\nO 21 de decembro chegaron a Timi\u015foara varios trens cargados de obreiros procedentes de Oltenia. A intenci\u00f3n do goberno roman\u00e9s era empregalos para reprimir as protestas en Timi\u015foara, a\u00ednda que finalmente os obreiros oltenos remataron por unirse aos manifestantes da cidade. Un deles comentou que\nO ex\u00e9rcito roman\u00e9s interveu novamente e Timi\u015foara foi declarada \"cidade libre\" de xeito oficial. Novos ataques a manifestantes opositores ao r\u00e9xime dos esposos Ceau\u015fescu rexistr\u00e1ronse nas cidades de Sibiu, Brasov, Arade e Tirgu Mure\u015f despois das manifestaci\u00f3ns en Timi\u015foara.\nRevolta en Bucarest.\nOs sucesos das revoltas anticomunistas en Bucarest -capital de Roman\u00eda- foron amplamente difundidos por Radio Free Europe, Voice of America e por estudantes que sa\u00edron de Roman\u00eda con motivo das festas do Nadal. Hai varios puntos de vista atopados nas narrativas sobre os acontecementos en Bucarest, os mesmos que levaron \u00e1 conclusi\u00f3n do r\u00e9xime socialista de Roman\u00eda e o axustizamento de Ceau\u015fescu en 1989. Un deles \u00e9 que unha parte do Concello Pol\u00edtico Executivo do PCR (CPE-PCR) tentou falidamente unha transici\u00f3n semellante \u00e1 doutros pa\u00edses do Bloque do Leste, onde os l\u00edderes socialistas dimitiron dos seus cargos en masa logo da ca\u00edda do Muro de Berl\u00edn. Isto permitiu que en pa\u00edses como Checoslovaquia -hoxe desaparecida- os novos sistemas de goberno emerxesen dunha maneira pac\u00edfica. Outra versi\u00f3n sinala que os oficiais do ex\u00e9rcito roman\u00e9s propuxeron unha conspiraci\u00f3n en contra de Ceau\u015fescu. Varios mandos militares do ex\u00e9rcito roman\u00e9s daquela \u00e9poca sinalaron que tomaran parte na devandita conspiraci\u00f3n, pero a evidencia de apoio a estas declaraci\u00f3ns \u00e9 escasa no mellor dos casos. Esta versi\u00f3n \u00e9 apoiada polas declaraci\u00f3ns do coronel Dumitru Burlan (realizadas en 2003 e 2004), xefe da \"Securitate\" en 1989 e antigo garda persoal de Ceau\u015fescu. Ambas as d\u00faas teor\u00edas non se excl\u00faen necesariamente.\nEn novembro de 1989, Ceau\u015fescu visitara ao seu hom\u00f3logo ruso Mikhail Gorbachev, quen o convidou a deixar o poder: Ceau\u015fescu sinxelamente rexeitou facelo. A cuesti\u00f3n dunha posible renuncia do presidente roman\u00e9s tomou novos aires o 17 de decembro de 1989, cando Ceau\u015fescu reuniu ao Concello Pol\u00edtico Executivo do seu partido para tomar medidas sobre as manifestaci\u00f3ns en Timi\u015foara. Algunhas p\u00e1xinas da minuta da reuni\u00f3n desapareceron, inclu\u00eddas aquelas onde supostamente se rexistrou a discusi\u00f3n sobre a renuncia de Ceau\u015fescu.\nDe acordo co testemu\u00f1o de Paul Niculescu-Mizil e Ion Dinc\u0103, antigos membros do CPE, dado no xu\u00edzo que se lles seguiu, na reuni\u00f3n do 17 de decembro dous dos membros do Concello mostr\u00e1ronse en desacordo co emprego da forza p\u00fablica para reprimir as manifestaci\u00f3ns en Timi\u015foara. En resposta, Ceau\u015fescu ofreceu a s\u00faa renuncia, e solicitou aos presentes a elecci\u00f3n dun novo l\u00edder. Con todo, alg\u00fans deles, inclu\u00eddos Gheorghe Oprea e Constantin D\u0103sc\u0103lescu instar\u00edan a Ceau\u015fescu a non dimitir do seu cargo e a expulsar aos membros disidentes. Ese mesmo d\u00eda, Ceau\u015fescu sa\u00edu de Roman\u00eda a unha xira por Ir\u00e1n, deixando en mans da s\u00faa dona e outros membros do partido a resoluci\u00f3n do conflito pol\u00edtico iniciado en Timi\u015foara.\nCeau\u015fescu regresou a Roman\u00eda s\u00f3 para atopar que o conflito se complicara a\u00ednda m\u00e1is. \u00c1s sete da noite desa xornada, emitiu un discurso por televisi\u00f3n dende a sede do Comit\u00e9 Central do PCR, no que cualificou de \"inimigos da revoluci\u00f3n socialista\" aos participantes nas manifestaci\u00f3ns de Timi\u015foara.\nNa ma\u00f1\u00e1 do 21 de decembro, encabezou unha asemblea organizada polo PCR, na que participar\u00edan miles de persoas para condenar a disidencia de Timi\u015foara. Situado nun dos balc\u00f3ns do Comit\u00e9 Central do PCR, Ceau\u015fescu falou dos \"beneficios da revoluci\u00f3n socialista\" e a \"multilateralmente desenvolvida sociedade socialista\" de Roman\u00eda. Pero na praza onde se atopaba reunida a asemblea, fronte a un anodadado Ceau\u015fescu, a multitude lanzou vivas aos disidentes de Timi\u015foara -a quen o ditador chamara \"hoolligans' noutras ocasi\u00f3ns mdash; e increpara de diversas maneiras. Ceau\u015fescu tentou acougar \u00e1 asemblea cun xesto manual, e logo tentou chamar \u00e1 orde mediante frases como \"Alo, Alo!\" (\"Ola, ola!,\" dito con enerx\u00eda). Elena ped\u00edalle ao seu home que contivese a situaci\u00f3n: \"Vorbe\u015fte-le, vorbe\u015fte-le!\" (\"F\u00e1lalles, f\u00e1lalles!\") e logo, dirix\u00edndose \u00e1 multitude ped\u00eda aos asistentes que acougasen e sentasen. Finalmente, Ceau\u015fescu foi conducido ao interior da sede do Comit\u00e9 Central do PCR.\nAsub\u00edos e aplausos xurdiron de s\u00fapeto entre os participantes no acto oficial. Aos poucos, foron abandonando a praza, mais apost\u00e1ronse polas r\u00faas da cidade, tom\u00e1ndoa de feito como pasara uns d\u00edas antes en Timi\u015foara. Algunhas persoas berraban consignas en contra do ditador, as cales axi\u00f1a se espallaron \u00e1 multitude. Dic\u00edan \"Jos dictatorul!, moarte criminalului!\" (\"Abaixo o ditador, morte aos criminais!\"), \"Noi suntem poporul, jos cu dictatorul!\" (\"O pobo somos n\u00f3s, abaixo co ditador!\") \"Ceau\u015fescu cine e\u015fti?: criminal din Scornice\u015fti!\" (\"Quen es ti, Ceau\u015fescu: un criminal de Scornice\u015fti!\"). M\u00e1is tarde, a manifestaci\u00f3n popular ocupaba practicamente todo o centro de Bucarest. Preto da Universidade de Bucarest os mozos ondeaban bandeiras romanesas co escudo curtado, tal como acontecera en Timi\u015foara.\nPasaran algunhas horas, e as r\u00faas bucarestinas ocup\u00e1ranse polos habitantes da cidade. Axi\u00f1a os manifestantes deberon enfrontarse aos soldados, axentes da polic\u00eda e da Unidade Especial para a Loita Antiterrorista (roman\u00e9s: \"Unitate Special\u0103 pentru Lupta Antiterorist\u0103\") as\u00ed como axentes encubertos da \"Securitate\". A multitude nas r\u00faas foi atacada por francotiradores dende varios edificios na cidade, e cercada nas r\u00faas por veh\u00edculos blindados e tanquetas. Houbo unha gran cantidade de mortes polos ataques contra os civ\u00eds, inclu\u00eddos xornalistas que cubr\u00edan os sucesos en Bucarest. Os axentes antimot\u00edns atacaron aos manifestantes con chorros de auga, e logo os polic\u00edas arrestaron a algunhas persoas, \u00e1s que someteron a golpes. Pola s\u00faa banda, os opositores ao r\u00e9xime de Ceau\u015fescu decidiron facerse fortes nunha barricada constru\u00edda fronte a un restaurante, onde resistiron at\u00e9 a media noite do 21 de decembro, para ser finalmente sometidos polas forzas do goberno. Os tiros nas r\u00faas de Bucarest continuaron at\u00e9 as tres da madrugada do 22 de decembro.\n\u00c9 probable que na ma\u00f1\u00e1 do 22 de decembro de 1989, o ditador roman\u00e9s a\u00ednda considerase a posibilidade de controlar a manifestaci\u00f3n opositora que estourara en varias partes de Roman\u00eda por eses d\u00edas: convocara unha segunda asemblea para a ma\u00f1\u00e1 seguinte. Con todo, tam\u00e9n moi cedo nese d\u00eda, a s\u00faa dona, Elena Ceau\u015fescu foi posta en co\u00f1ecemento de novas manifestaci\u00f3ns de grupos opositores, nesta ocasi\u00f3n, traballadores das zonas industriais da cidade. As columnas de obreiros dirix\u00edanse nese momento cara ao centro de Bucarest.\nAs barricadas que a polic\u00eda instalara nos accesos \u00e1s prazas da Universidade e do Palacio resultaron insuficientes para conter a manifestaci\u00f3n. \u00c1s 9:30 a.m., a praza da Universidade estaba ateigada de xente. Axentes de seguridade p\u00fablica entraron en escena, pero s\u00f3 para unirse case todos \u00e1 manifestaci\u00f3n. Media hora m\u00e1is tarde, a radio local anunciaba o establecemento de lei marcial e a prohibici\u00f3n de reuni\u00f3ns de m\u00e1is de cinco membros. Mais a pesar da prohibici\u00f3n, miles de persoas xa se atopaban nas r\u00faas de Bucarest.\nCeau\u015fescu tentou dirixirse \u00e1 multitude dende un dos balc\u00f3ns da sede do Comit\u00e9 Central do PCR, pero s\u00f3 obtivo abertas mostras de rexeitamento. Entre o nove e once da ma\u00f1\u00e1 do 22 de decembro, o ministro de defensa do goberno de Roman\u00eda, Vasile Milea foi asasinado baixo circunstancias que non foron esclarecidas. Un escrito de Ceau\u015fescu establec\u00eda que Milea foi achado culpable de traiz\u00f3n e que se suicidou antes de que a s\u00faa traiz\u00f3n fose descuberta publicamente.\nSabendo que Milea suicid\u00e1rase, Ceau\u015fescu nomeou a Victor St\u0103nculescu como ministro de Defensa. Xa \u00e1 fronte do ex\u00e9rcito roman\u00e9s, Victor St\u0103nculescu ordenou \u00e1s tropas despregadas que volvesen aos cuarteis, orde que por certo foi emitida sen o co\u00f1ecemento de Ceau\u015fescu. Ademais, o novo ministro de defensa persuadiu ao ditador de abordar nun helic\u00f3ptero para fuxirse da cidade que sa\u00edra do seu control. Ao terse negado a seguir a orde de represi\u00f3n de Ceau\u015fescu, o xeneral St\u0103nculescu xogou un papel central no desenlace da revoluci\u00f3n.\nTrala fuxida de Ceau\u015fescu, a xente concentrada na Praza do Palacio (Bucarest) estourou en celebraci\u00f3ns, especialmente intensas por mor da violencia vivida nesa semana de decembro de 1989. A continuaci\u00f3n, sobreveu a ocupaci\u00f3n da sede do Partido Comunista. A xente destru\u00edu escritos de Ceau\u015fescu, retratos oficiais do l\u00edder roman\u00e9s, lanzou libros polas xanelas do edificio. Axi\u00f1a, alg\u00fans deles se aprestaron a derrubar as grandes letras da palabra \"communist\" (comunista) na lema \"Tr\u0103iasc\u0103 Partidul Communist Rom\u00e2n!!\" (\"Viva o Partido Comunista Roman\u00e9s!\") que coroaba o edificio. Novamente apareceron as bandeiras romanesas \u00e1s que se lles cortou o escudo da rep\u00fablica socialista.\nMentres isto acontec\u00eda no centro de Bucarest, m\u00e1is tropas militares arribaron ao Aeroporto Internacional Henri Coand\u0103 da capital, aos que como antes en Timi\u015foara dix\u00e9raselles que \u00edan combater a terroristas. De acordo cun libro do gardacostas de Nicolae Ceau\u015fescu e coronel da \"Securitate\", Dumitru Burlan, os membros do ex\u00e9rcito que formaron parte da conspiraci\u00f3n contra o ditador tentaban crear unha atmosfera de ataques terroristas co prop\u00f3sito de inducirlles medo e facer que alg\u00fans soldados un\u00edsense aos opositores.\nA pesar do anterior, a toma do poder pol\u00edtico por parte do Fronte de Salvaci\u00f3n Nacional (FSN) -xurdido da segunda fila do PCR con apoio dos militares disidentes do goberno de Ceau\u015fescu non estaba completa a\u00ednda. Grupos leais ao r\u00e9xime socialista de Roman\u00eda -tachados polos participantes no golpe de estado de \"terroristas\"- abriron fogo contra os manifestantes nas r\u00faas de Bucarest e arremeteron contra alg\u00fans puntos clave da vida pol\u00edtica e social desa cidade, especialmente contra a Praza do Palacio, a Universidade de Bucarest, a Praza da Universidade, os aeroportos e o Ministerio de Defensa.\nA noite do 22 de decembro, os bucarestinos a\u00ednda permanec\u00edan pelexando nas r\u00faas, especialmente nas \u00e1reas da cidade que foran atacadas polos simpatizantes do r\u00e9xime socialista. Coa participaci\u00f3n do ex\u00e9rcito en ambos os bandos, as pelexas nas r\u00faas deron un saldo de varias decenas de mortos. Ao nove da noite do 23 de decembro chegaron at\u00e9 o Palacio da Rep\u00fablica alg\u00fans tanques e unidades paramilitares. Tachados de \"terroristas\", a identidade destes grupos contin\u00faa desco\u00f1ecida. Ningunha persoa foi procesada de modo oficial polo cargo de terrorismo, e existen sospeitas de que ditas unidades puideron ter relaci\u00f3n co novo goberno roman\u00e9s.\nXu\u00edzo e execuci\u00f3n de Nicolae e Elena Ceau\u015fescu.\nCeau\u015fescu e maila s\u00faa dona Elena abandonaron Bucarest por medio dun helic\u00f3ptero. Na s\u00faa fuxida, foron acompa\u00f1ados por dous colaboradores moi achegados: Emil Bobu e Tudor Postelnicu. Estes dous acompa\u00f1aron aos Ceau\u015fescu \u00e1 s\u00faa residencia de Snagov, de onde se dirixiron a T\u00e2rgovi\u015fte. En Boteni, localidade pr\u00f3xima a T\u00e2rgovi\u015fte, os Ceau\u015fescu e mailos seus acompa\u00f1antes abandonaron o helic\u00f3ptero, posto que, segundo os pilotos, os mandos do ex\u00e9rcito roman\u00e9s orden\u00e1ranlles aterrar inmediatamente. Para ent\u00f3n, tam\u00e9n se ordenou o peche do espazo a\u00e9reo roman\u00e9s.\nOs Ceau\u015fescu e os seus acompa\u00f1antes chegaron a T\u00e2rgovi\u015fte abordo dun autom\u00f3bil. Entrando polos complexos industriais da localidade, os fuxitivos decidiron refuxiarse nun edificio preto dunha planta sider\u00farxica. Un enxe\u00f1eiro que traballaba no lugar chamou \u00e1 polic\u00eda. Pouco tempo despois, Nicolae e Elena Ceau\u015fescu foron capturados e conducidos ao cuartel militar a trav\u00e9s das r\u00faas da cidade. S\u00f3 cando chegaron ao cuartel, o ditador e a s\u00faa dona foron informados de que estaban oficialmente presos.\nO 25 de decembro de 1989, tanto Nicolae como Elena foron xulgados e condenados \u00e1 morte. A sentenza foi emitida por un tribunal creado \"ex profeso\"(tribunal ilegal sen ningunha garantia legal formado por direnxentes do PCR de segunda fila) para procesalos por cargos como xenocidio -m\u00e1is de sesenta mil v\u00edtimas, e unha das probas principais foi o descubrimento dunhas fosas clandestinas ap\u00f3crifas en Timi\u015foara, uns d\u00edas antes-, (isto non \u00e9 certo non foron 60.000 mortos foron moi poucos. Os mortos de Timi\u015foara demostr\u00e1ndose m\u00e1is tarde que provenian da morgue do hospital de timisoara) dano \u00e1 econom\u00eda nacional, enriquecemento inxustificable e uso das forzas armadas en acci\u00f3ns en contra dos civ\u00eds. No estenograma do xu\u00edzo, Ceau\u015fescu responde con fecuencia aos seus interlocutores que el non reco\u00f1ece a autoridade desa corte, e que s\u00f3 declarar\u00e1 ante a Grande Asemblea Nacional, que fora abolida polo goberno de Iliescu e o FSN. Ese mesmo d\u00eda foron fusilados na vila de T\u00e2rgovi\u015fte. As primeiras imaxes dos cad\u00e1veres de Elena e Nicolae foron difundidas d\u00edas despois do axustizamento.\nTransici\u00f3n cara a un novo r\u00e9xime pol\u00edtico.\nTras co\u00f1ecerse no estranxeiro a nova da fuxida de Ceau\u015fescu no contexto das revoltas en Bucarest, chegaron ao pa\u00eds mensaxes de apoio de varios pa\u00edses; entre eles hai que citar o de George Bush (presidente dos Estados Unidos), da Uni\u00f3n Sovi\u00e9tica, do Partido Socialista de Hungr\u00eda, do goberno da Alema\u00f1a Oriental, dos partidos comunistas de Bulgaria e Checoslovaquia, de Fran\u00e7ois Mitterrand, de Margaret Thatcher, do Partido Comunista do Xap\u00f3n e de varios pa\u00edses m\u00e1is, principalmente da Europa Occidental.\nAo apoio moral achegado aos romaneses sumouse nos d\u00edas posteriores o apoio material. Grandes cantidades de alimentos, f\u00e1rmacos, roupa, equipo m\u00e9dico e outros bens necesarios foron enviados dende m\u00faltiples pa\u00edses a Roman\u00eda. Ao redor do mundo, os acontecementos en Bucarest ocupaban espazos importantes nos medios de comunicaci\u00f3n.\nO 24 de decembro, Bucarest foi novamente escenario de enfrontamentos entre a disidencia e os grupos leais a Ceau\u015fescu. A cidade continuaba baixo vixilancia da polic\u00eda e o ex\u00e9rcito. As as\u00ed chamadas \"actividades terroristas\" continuaron at\u00e9 o 27 de decembro, cando remataron abruptamente.\nIon Iliescu, antigo membro do PCR ca\u00eddo en desgraza e un dos personaxes m\u00e1is representativos do movemento que derrocou a Ceau\u015fescu, foi elixido l\u00edder do FSN, que como se dixo, foi a formaci\u00f3n pol\u00edtica que se encargou do goberno do pa\u00eds despois do abandono do poder por parte do ditador. O FSN conform\u00e1base na s\u00faa maior\u00eda por membros da segunda li\u00f1a do PCR. \nEles asumiron inmediatamente o control das instituci\u00f3ns estatais, inclu\u00eddos os medios. Empregaron esta posici\u00f3n de poder para lanzar virulentos ataques contra os opositores ao novo r\u00e9xime, especialmente contra os antigos partidos liberais e dem\u00f3cratas que permaneceran na clandestinidade dende a instauraci\u00f3n da Rep\u00fablica Popular en 1947 -coma o Partido Nacional Liberal e mailo Partido Democr\u00e1tico dos Campesi\u00f1os-. Alg\u00fans autores opinan que o ascenso ao poder doutros membros do PCR tivo repercusi\u00f3ns na nova organizaci\u00f3n pol\u00edtica de Roman\u00eda:\nA Fronte de Salvaci\u00f3n Nacional compo\u00f1\u00edase de representantes de diversos sectores da sociedade romanesa, mais a presenza dos antigos membros do Partido Comunista Roman\u00e9s foi copando practicamente os principais espazos do poder. Unha proba diso \u00e9 que en maio de 1990, nas primeiras elecci\u00f3ns da era poscomunista de Roman\u00eda, Ion Iliscu sa\u00edu coma presidente co 85% dos sufraxios. As\u00f3ciase este feito co uso parcial por parte do grupo dominante do FSN, que deixou case sen espazos dos medios aos partidos da oposici\u00f3n. En virtude do anterior, as elecci\u00f3ns romanesas de 1990 foron tachadas de antidemocr\u00e1ticas, tanto pola oposici\u00f3n como polos medios estranxeiros.\nA\u00ednda que a Fronte de Salvaci\u00f3n Nacional ga\u00f1ouse a simpat\u00eda de varios axentes pol\u00edticos en todo o mundo, axi\u00f1a o goberno de Iliescu e M\u0103nescu foi perdendo credibilidade, tanto no interno como no externo. O aproveitamento da conxuntura con fins persoais foi unha constante entre varios dos membros do goberno provisional. Exemplo diso \u00e9 a \"Mineirada\" de xaneiro de 1990, cando os mineiros de Valea Juilui acompa\u00f1ados pola polic\u00eda e convocados polo propio goberno de Iliescu ateigaron as r\u00faas de Bucarest para arremeter contra as protestas opositoras ao novo r\u00e9xime do FSN. Antes das elecci\u00f3ns, Roman\u00eda xa enfrontaba conflitos inter\u00e9tnicos -especialmente en Transilvania, onde o movemento nacionalista maxiar encabezado por L\u00e1szl\u00f3 T\u0151k\u00e9s provocou o arrefriamento das relaci\u00f3ns entre Hungr\u00eda e Roman\u00eda-; conflitos entre a Igrexa cat\u00f3lica e a Igrexa ortodoxa, a m\u00e1is de varios retrocesos na econom\u00eda nacional."}
{"id": "133454", "revid": "83328", "url": "https://gl.wikipedia.org/wiki?curid=133454", "title": "Monoxeneo", "text": "Os Monoxeneos (Monogenea) son unha clase de vermes planos pertencentes ao filo dos platihelmintos e que ten como principal caracter\u00edstica o feito de ser animais parasitos externos ou semiexternos de peixes e anfibios. Difer\u00e9ncianse doutros platihelmintos no feito de ter un ciclo biol\u00f3xico cun s\u00f3 h\u00f3spede.\nA s\u00faa boca ten unha ventosa oral pequena ou inexistente, logo te\u00f1en unha farinxe e un enter\u00f3n bifurcado. Te\u00f1en dous nefridi\u00f3poros anteriores nun grande \u00f3rgano de fixaci\u00f3n posterior chamado opistohaptor.\nExisten unhas 1.100 especies. O seu corpo alongado e plano e a maior\u00eda son moi pequenos (30 \u03bcm a 2\u00a0cm). Todos os monoxeneos son hermafroditas, pero \u00e9 moi frecuente la fecundaci\u00f3n cruzada."}
{"id": "133455", "revid": "1786", "url": "https://gl.wikipedia.org/wiki?curid=133455", "title": "Monogenea", "text": ""}
{"id": "133456", "revid": "98629", "url": "https://gl.wikipedia.org/wiki?curid=133456", "title": "Enxe\u00f1ar\u00eda industrial", "text": "A enxe\u00f1er\u00eda industrial \u00e9 unha rama da enxe\u00f1er\u00eda que se ocupa do desenvolvemento, mellora, implantaci\u00f3n e avaliaci\u00f3n de sistemas integrados de xente, di\u00f1eiro, co\u00f1ecementos, informaci\u00f3n, equipamento, enerx\u00eda, materiais e procesos. Tam\u00e9n trata co dese\u00f1o de novos prototipos para aforrar di\u00f1eiro e facelos mellores. A enxe\u00f1er\u00eda industrial est\u00e1 constru\u00edda sobre os principios e m\u00e9todos da an\u00e1lise e s\u00edntese da enxe\u00f1er\u00eda e o dese\u00f1o para especificar, predicir e avaliar os resultados obtidos de tales sistemas. En manufactura esvelta, os enxe\u00f1eiros industriais traballan para eliminar desperdicios de todos os recursos.\nA enxe\u00f1ar\u00eda industrial est\u00e1 tam\u00e9n moi vencellada \u00e1 xesti\u00f3n de operaci\u00f3ns, enxe\u00f1ar\u00eda de sistemas ou enxe\u00f1ar\u00eda de manufactura: unha distinci\u00f3n que semella depender do punto de vista ou motivos de quen a use.\nNo sector do coidado da sa\u00fade, por exemplo, os enxe\u00f1eiros industriais son co\u00f1ecidos comunmente como enxe\u00f1eiros administradores ou enxe\u00f1eiros en sistemas de sa\u00fade. O termo \"industrial\" prestouse a malentendidos. Mentres que o termo aplica orixinalmente a manufactura, estendeuse a moitos outros sectores de servizos. A enxe\u00f1er\u00eda industrial abarca varios t\u00f3picos, tales como: ciencias da administraci\u00f3n, xesti\u00f3n de cadeas de subministraci\u00f3ns, enxe\u00f1er\u00eda de procesos, investigaci\u00f3n de operaci\u00f3ns, enxe\u00f1er\u00eda de sistemas, ergonom\u00eda, enxe\u00f1er\u00eda de calidade e reenxe\u00f1ar\u00eda de procesos.\nAlg\u00fans exemplos das aplicaci\u00f3ns da enxe\u00f1er\u00eda industrial son: o dese\u00f1o de novos sistemas de traballo en bancos, as melloras de operaci\u00f3ns e urxencias en hospitais, a distribuci\u00f3n global de produtos, e a reduci\u00f3n e mellora de li\u00f1as de espera en bancos, hospitais, parques tem\u00e1ticos e sistemas de tr\u00e1fico vehicular.\nOs enxe\u00f1eiros industriais usan comunmente estat\u00edstica e simuladores inform\u00e1ticos, especialmente simulaci\u00f3n de eventos discretos, para a s\u00faa an\u00e1lise e avaliaci\u00f3n.\nHistoria.\nInicios.\nD\u00faas persoas consid\u00e9ranse os pais da enxe\u00f1er\u00eda industrial no mundo: Frederick W. Taylor e Henri Fayol. Outros pioneiros da enxe\u00f1er\u00eda industrial foron Harrington Emerson, defensor das operaci\u00f3ns eficientes e do pago de premios para o incremento da produci\u00f3n, e Henry Ford, pai das cadeas de produci\u00f3n modernas utilizadas para a produci\u00f3n en masa (produci\u00f3n en serie).\nMoito se escribiu sobre os pioneiros da administraci\u00f3n, quen xurdiron durante e logo da revoluci\u00f3n industrial en Inglaterra e Estados Unidos. Antes da revoluci\u00f3n industrial, os bens produc\u00edanos os artes\u00e1ns no co\u00f1ecido sistema caseiro. Naqueles d\u00edas a administraci\u00f3n das f\u00e1bricas non era problema. Con todo, a medida que se desenvolv\u00edan novos aparellos e descubr\u00edanse novas fontes de enerx\u00eda, t\u00edvose a necesidade pr\u00e1ctica de organizar as f\u00e1bricas para que puidesen aproveitar as innovaci\u00f3ns. Quizais o primeiro de todos os pioneiros foi Sir Richard Arkwright (1732-1792) quen inventou en Inglaterra o torno de fiar mec\u00e1nico. Ademais creou e estableceu o que probablemente foi o primeiro sistema de control administrativo para regularizar a produci\u00f3n e o traballo dos empregados das f\u00e1bricas.\nA m\u00e1quina de vapor.\nM\u00e1is ou menos pola mesma \u00e9poca en que Arkwright instalaba o seu sistema de control, outro inventor brit\u00e1nico, James Watt, xunto co seu socio Matthew Boulton, estaban organizando unha f\u00e1brica no Soho para producir m\u00e1quinas de vapor. Eles instituyeron a capacitaci\u00f3n t\u00e9cnica para os artes\u00e1ns, que superou por moito calquera tipo de capacitaci\u00f3n que existise nesa \u00e9poca, e tam\u00e9n contribu\u00edron moito a normalizar a administraci\u00f3n das f\u00e1bricas. Subsecuentemente, os seus fillos James Watt Jr. e Matthew Robinson Boulton estableceron a primeira f\u00e1brica completa de m\u00e1quinas de manufactura no mundo. Seguindo o exemplo dos seus pais, planearon e constru\u00edron unha instalaci\u00f3n de manufactura integrada que se adiantou moito \u00e1 s\u00faa \u00e9poca. Entre outras cousas, institu\u00edron un sistema de control de custos dese\u00f1ado para diminu\u00edr o desperdicio e mellorar a produtividade.\nBabbage e o c\u00e1lculo anal\u00edtico.\nOutro ingl\u00e9s, Charles Babbage (1792-1871), achegou moitas contribuci\u00f3ns significativas \u00e1 ciencia da enxe\u00f1er\u00eda industrial, xa que creou os sistemas anal\u00edticos para mellorar as operaci\u00f3ns, que publicou no seu libro \"The Economy of Machinery and Manufacturers\", o cal distribu\u00edu amplamente en Inglaterra, resto de Europa e os Estados Unidos. Os m\u00e9todos anal\u00edticos que Babbage orixinou foron o m\u00e1is avanzado, por d\u00e9cadas, no campo do aumento da produtividade e te\u00f1en algunha semellanza co traballo de Frederick Taylor.\nConclusi\u00f3ns.\nAparentemente, o traballo destes pioneiros brit\u00e1nicos foi bastante exitoso, sobre todo cando se aplicaba nas s\u00faas propias empresas. A\u00ednda que con toda seguridade debeu existir intercambio de ideas entre os l\u00edderes empresariais daqueles d\u00edas, moitos dos cales eran parentes, non houbo un movemento xeneralizado entre os outros empresarios para adaptar as exitosas ideas deses pioneiros e \u00e9 por esta raz\u00f3n que a industria manufactureira brit\u00e1nica, a\u00ednda que se lle chamaba \"o taller do mundo\", permanec\u00eda en certa forma basta e rudimentaria, a\u00ednda que cara a fins do s\u00e9culo XIX, os mesmos m\u00e9todos primitivos de uso xeneralizado en Inglaterra estiveron de moda tam\u00e9n nos Estados Unidos."}
{"id": "133457", "revid": "98629", "url": "https://gl.wikipedia.org/wiki?curid=133457", "title": "Trematodos", "text": "Os trematodos (Trematoda) son unha clase de vermes planos pertencentes ao filo dos platihelmintos e que ten como principal caracter\u00edstica o feito de ser parasitos; a diferenza dos monoxeneos, non te\u00f1en opisthoaptor, en cambio, caracter\u00edzanse por ter unha ou d\u00faas ventosas. Par\u00e9cense aos turbelarios en ter unha canle alimentaria relativamente ben desenvolvida, e os seus sistemas muscular, excretor e reprodutivos tam\u00e9n son relativamente completos.\nTe\u00f1en o corpo recuberto por unha cut\u00edcula e os adultos carecen de epiderme. A maior\u00eda dos trematodos te\u00f1en ciclos de vida complexos con estadios que afectan a varias especies; en estado adulto son endopar\u00e1sitos de vertebrado, inclu\u00edndo ao ser humano, e en estado larvario o son de moluscos e, \u00e1s veces, dun terceiro h\u00f3spede.\nForon descritas arredor de 9.000 especies. Este grupo incl\u00fae varios parasitos que te\u00f1en un enorme impacto nas poboaci\u00f3ns humanas, como os trematodos hep\u00e1ticos humanos, como \"Fasciola hepatica\" e o \"Schistosoma mansoni\" que causa a enfermidade esquistosom\u00edase."}
{"id": "133458", "revid": "27155", "url": "https://gl.wikipedia.org/wiki?curid=133458", "title": "Trematoda", "text": ""}
{"id": "133461", "revid": "22570", "url": "https://gl.wikipedia.org/wiki?curid=133461", "title": "US Montauban", "text": "O US Montauban \u00e9 un equipo de rugby franc\u00e9s da localidade de Montauban, no departamento de Tarn-et-Garonne (Mediod\u00eda-Pireneos), que actualmente compite no Top 14, a m\u00e1xima categor\u00eda do rugby franc\u00e9s, logo de ascender dende a Rugby Pro D2 (Segunda Divisi\u00f3n do rugby en Francia) na tempada 2006-07.\nHistora.\nO club foi fundado en 1905. Acadou o seu primiro t\u00edtulo da Liga francesa de rugby en 1967, ga\u00f1ando na final disputada en Bordeos ao CA B\u00e8gles por 11 a 3.\nNo seu primeiro partido na tempada 2006-07 do Top 14, derrotaron ao Narbonne por 41-20, ga\u00f1ando cinco puntos (inclu\u00edndo un punto de bonus) po\u00f1\u00e9ndose segundo na t\u00e1boa ao final da 1\u00aa xornada. O Montauban finalizou a liga no s\u00e9timo lugar, unha posici\u00f3n moi respectable para un equipo ascendido. A tempada 2007-08 foi un ano de consolidaci\u00f3n, no que remataron tam\u00e9n no s\u00e9timo posto. Coma o Toulouse chegou ata a final da Heineken Cup (m\u00e1is lonxe que calquera equipo da Guinnes Premiership ou do Super 10 italiano) o Montauban conseguiu un posto na Heineken Cup da tempada 2008-09, onde se viron encadrados do grupo do campi\u00f3n da tempada anterior, o Munster Rugby."}
{"id": "133463", "revid": "98629", "url": "https://gl.wikipedia.org/wiki?curid=133463", "title": "Club Athl\u00e9tique Brive-Corr\u00e8ze", "text": "O Club Athl\u00e9tique Brive-Corr\u00e8ze Limousin \u00e9 un club franc\u00e9s de rugby fundado en 1904 na cidade de Brive-la-Gaillarde no departamento de Corr\u00e8ze na rexi\u00f3n de Lemos\u00edn. As s\u00faas cores son o negro e a branco e xogan os seus partidos coma local no estadio Stade Am\u00e9d\u00e9e-Domenech, cunha capacidade para 15.000 espectadores.\nHistoria.\nO club foi fundado o 12 de outubro de 1912. Antes da segunda guerra mundial, o Brieve cambiou de rugby union a rugby league, mais volveu \u00e1 rugby union despois da Guerra.\nXoga normalmente na Primeira Divisi\u00f3n do rugby franc\u00e9s, e se converteu no club de rugby m\u00e1is forte da rexi\u00f3n de Lemos\u00edn, mais durante moitos anos, o seu \u00fanico t\u00edtulo foi un trofeo da Segunda Divisi\u00f3n acadado en 1957. O Brieve nuncha chegou \u00e1 final do Campionato franc\u00e9s de rugby ata 1965. O 23 de maio xogaron a s\u00faa primeira final fronte ao SU Agen no Stade de Gerland, en Li\u00f3n perdendoa por 15-8. A seguinte vez que o Brive chegou \u00e1 final foi en 1972, onde se enfrontaron ao AS B\u00e9ziers o 21 de maio, novamente en Li\u00f3n, e novamente perderon, desta vez por 9-0. Na final de 1975 se enfrontaron novamente ao AS B\u00e9ziers, daquela o B\u00e9ziers se convertera no equipo imbatible da d\u00e9cada, e novamente Brieve perdeu pola m\u00ednima 13-12 no Parc des Princes, en Par\u00eds.\nO Brive experimentou un rexurdimento a mediados dos '90, primeiro en 1996, cando chegaron novamente \u00e1 final dende mediados dos '70 en Par\u00eds. Novamente perdeu, desta vez fronte ao Stade Toulousain por 20-13, no que foi a s\u00faa cuarta final perdida. S\u00f3 outros dous clubs te\u00f1en m\u00e1is finais perdidas que o Brieve, o ASM Clermont Auvergne con 9 e o Union Sportive Daquoise con 5. Ese mesmo ano ga\u00f1aron o Challenge Yves du Manoir, derrotando ao Pau por 12-6.\nNa tempada 1997, chegou ata a final da Heineken Cup na que se enfrontaron ao Leicester Tigers de Inglaterra no Cardiff Arms Park. O Brive finalmente ga\u00f1ou unha final, ga\u00f1ando aos Tigers 28-9. \u00c9 polo tanto un dos dous \u00fanicos equipos campi\u00f3ns da Copa de Europa que nunca ga\u00f1aron a competici\u00f3n dom\u00e9stica xunto a Northampton Saints.\nO 22 de febreiro de 1997, o Brive, en calidade de campi\u00f3n europeo, enfrontouse aos Auckland Blues que ga\u00f1ara o Super 12, perdendo por 47-11.\nEn 1998, o Brive chegou novamente \u00e1 final da Heineken Cup, desta vez fronte ao Bath, perdendo fronte no Parc Lescure de Bordeos por 19-18.\nNo 2000, o equipo descendeu \u00e1 Rugby Pro D2, volvendo \u00e1 m\u00e1xima categor\u00eda en 2003, mais dende o ascenso unicamente se clasificou para os playoffs en 2004.\nNa tempada 2011-12 perdeu a m\u00e1xima categor\u00eda, descendendo \u00f3 Pro D2, a segunda divisi\u00f3n francesa."}
{"id": "133466", "revid": "15575", "url": "https://gl.wikipedia.org/wiki?curid=133466", "title": "Enxe\u00f1er\u00eda industrial (Espa\u00f1a)", "text": ""}
{"id": "133476", "revid": "5863", "url": "https://gl.wikipedia.org/wiki?curid=133476", "title": "Kastellorizo", "text": "Kastel\u00f3rizo (en grego \u039a\u03b1\u03c3\u03c4\u03b5\u03bb\u03bb\u03cc\u03c1\u03b9\u03b6\u03bf, en turco Meis, en italiano Castelrosso, en franc\u00e9s Kastell\u00f3rizo) \u00e9 unha pequena illa grega do arquip\u00e9lago do Dodecaneso, en augas do mar Exeo oriental, situada a menos de 50\u00a0km da costa sur de Turqu\u00eda e a 110\u00a0km ao leste da illa de Rodas. Dous illotes pr\u00f3ximos, Ro e Strogili, estanlle asociados.\nHistoria.\nAs escavaci\u00f3ns arqueol\u00f3xicas revelaron unha ocupaci\u00f3n humana da illa desde o neol\u00edtico. A civlilizaci\u00f3n mic\u00e9nica constru\u00edu al\u00ed grandes muros dos que a\u00ednda quedan vestixios. Ao redor do s\u00e9culo IV a.C. a illa depend\u00eda de Piraea e emit\u00eda a s\u00faa propia moeda representando a cabeza coroada de loureiro de Dioniso nunha cara e na outra o \"Megisteon\". Con todo esta moeda non circulou mais que na illa de Rodas mostrando o aumento progresivo da influencia de Rodas fronte a Piraea.\nDeste per\u00edodo destacan os restos atopados en 1913 na meseta de Agios Georgios, 22 tumbas e un sarc\u00f3fago en cuxo interior atopouse unha coroa de ouro decorada con follas de parra e que constit\u00fae unha das pezas m\u00e1is importantes do Museo Arqueologico de Atenas. Estas tumbas datan do s\u00e9culo IV a.C. Outra tumba da mesma \u00e9poca foi atopada no illote veci\u00f1o de Ros. \nAta o ano 146 a.C e a chegada dos romanos Kastel\u00f3rizo formar\u00e1 parte da Antiga Grecia.\nIdade Media.\nBaixo o dominio bizantino a illa toma o nome de Kastel\u00f3rizo. \nEn 1306 a illa \u00e9 conquistada polos cabaleiros da orde de San Juan de Xerusal\u00e9n e integrada nas s\u00faas posesi\u00f3ns de Rodas e o Dodecaneso sendo utilizada como lugar de exilio e de detenci\u00f3n.\nTras a toma da illa en 1440 pola frota do sult\u00e1n mameluco de Exipto, Kastel\u00f3rizo ser\u00e1 tomada en 1450 para a Coroa de Arag\u00f3n polo almirante Bernat I de Vilamar\u00ed. E despois, sucesivamente, polo Reino de N\u00e1poles en 1470, polos otom\u00e1ns en 1480 e de novo polo Reino de N\u00e1poles en 1498 e por Espa\u00f1a en 1512.\nEn 1635 a Rep\u00fablica de Venecia toma posesi\u00f3n da illa, que \u00e9 rebautizada Castellorosso por deformaci\u00f3n do nome orixinal. Kastel\u00f3rizo \u00e9 reconquistada polo Imperio Otom\u00e1n en 1686.\nIdade Contempor\u00e1nea.\nA partir de 1821 a illa \u00e9 administrada por Grecia durante a Guerra de independencia grega pero a illa \u00e9 recuperada polo Imperio Otom\u00e1n en 1833.\nEntre 1913 e 1915 Kastel\u00f3rizo consegue a autonom\u00eda. Entre o 14 de decembro de 1915 e o 21 de agosto de 1920 a illa \u00e9 ocupada por Francia. Turqu\u00eda en represalia bombardea regularmente a illa e destr\u00fae o HMS \"Ben-my-Chree\" en 1917.\nDo 21 de agosto de 1920 a mediados de 1944 a illa \u00e9 ocupada por Italia que a integra \u00e1s s\u00faas posesi\u00f3ns do Dodecaneso o 11 de xullo de 1922 baixo o nome de Castelrosso. Durante os anos 30 a illa foi unha escala importante para os avi\u00f3ns de Alitalia e Air France. \nDesde mediados de 1944 ao 22 de marzo de 1945 foi ocupada polo Reino Unido tras a capitulaci\u00f3n italiana fronte aos aliados. Durante esa ocupaci\u00f3n a explosi\u00f3n dun almac\u00e9n de gasolina provocou un incendio que arrasou a illa e destru\u00edu a metade das vivendas. \nO 22 de marzo de 1945 Kastel\u00f3rizo int\u00e9grase oficialmente en Grecia.\nA poboaci\u00f3n permanente da illa, estimada en 15.000 habitantes en 1900 reduciuse actualmente a 250 persoas. A maior\u00eda dos seus habitantes emigraron a Australia, onde son co\u00f1ecidos co sobrenome de \"Kassies\", aos Estados Unidos ou a Francia, principalmente \u00e1 rexi\u00f3n de Marsella.\nActualmente Kastel\u00f3rizo \u00e9 cada vez mais visitada polos turistas en busca dunha illa illada e dos decorados da pel\u00edcula \"Mediterr\u00e1neo\" de Gabriele Salvatores, que recibiu un oscar en 1991.\nXeograf\u00eda.\nKastel\u00f3rizo a illa grega mais oriental e at\u00f3pase na conca do mar Mediterr\u00e1neo. De forma triangular e monta\u00f1osa mide 3\u00a0km de longo e 6\u00a0km de ancho e at\u00f3pase a apenas 250 m. de Turqu\u00eda. O \u00fanico pobo de Kastel\u00f3rizo, Meg\u00edsti, at\u00f3pase ao fondo dunha ba\u00eda ao nord\u00e9s da illa, fronte \u00e1s costas turcas."}
{"id": "133477", "revid": "98629", "url": "https://gl.wikipedia.org/wiki?curid=133477", "title": "Gernika Rugby Taldea", "text": "O Gernika Rugby Taldea (en castel\u00e1n, \"Club de Rugby Gernika\") \u00e9 un club de rugby da vila de Gernika-Lumo, en Biscaia, Euskadi. Xoga na Divisi\u00f3n de Honra, a m\u00e1xima categor\u00eda do rugby espa\u00f1ol.\nO campo no que xoga como local \u00e9 Urbieta. As s\u00faas cores distintivas son o verde e o negro.\nHistoria.\nO Gernika Rugby Taldea, foi fundado o 18 de maio de 1973 por uns entusiastas do rugby desta vila bisca\u00ed\u00f1a, sendo, as\u00ed mesmo, o primeiro equipo que xurdiu en Biscaia f\u00f3ra de Bilbao.\nEn 1977, o equipo ascendeu de categor\u00eda. En 1981, volve ascender, desta vez \u00e1 Primeira Divisi\u00f3n Nacional (a actual Divisi\u00f3n de Honra B).\nO 14 de maio de 1983 Gernika-Lumo acolleu o debut da selecci\u00f3n de rugby de Euskadi, nun ateigado Campo de Santa Luc\u00eda, onde Gales B ga\u00f1ou por 3-24.\nNa d\u00e9cada dos '80, o club experimenta un gran crecemento que lle fai afianzarse na segunda categor\u00eda. Na tempada 1983-84 ga\u00f1a o t\u00edtulo de Campi\u00f3n da Liga de Primeira Divisi\u00f3n - Grupo Norte, disputando sen \u00e9xito os playoffs de ascenso contra os outros clubs campi\u00f3ns: CDU Valladolid, CR Cisneros e Club Nataci\u00f3 Barcelona.\nA principios dos '90 acada dous grandes logros para a historia do rugby en Biscaia: o campionato de Primeira Divisi\u00f3n Nacional, e o ascenso directo \u00e1 m\u00e1xima categor\u00eda do rugby, a Divisi\u00f3n de Honra, en 1990; e a participaci\u00f3n, por primeira vez na s\u00faa historia na final da Copa do Rei en 1991, na que se enfrontou ao Getxo Rugby Taldea, e que perdeu por 32-15. Estes \u00e9xitos v\u00edronse empa\u00f1ados polo descenso de categor\u00eda, en 1993.\nNa primeira d\u00e9cada do s\u00e9culo XXI, na tempada 2005-06, o Gernika R.T. volve ascender e consegue afianzarse na segunda categor\u00eda, a Divisi\u00f3n de Honra B. Destaca de xeito especial dende esa tempada, pois sempre acada praza entre os catro primeiros do seu grupo. Ademais, nas tempadas 2007-08 e a 2008-09 consegue clasificarse para xogar os playoffs de ascenso \u00e1 m\u00e1xima categor\u00eda, \u00e1 vez que se proclama Campi\u00f3n da Divisi\u00f3n de Honra B e acada o ascenso directo \u00e1 m\u00e1xima categor\u00eda do rugby, a Divisi\u00f3n de Honra. Destaca o feito, nesta \u00faltima campa\u00f1a, que contou t\u00f3dolos partidos por vit\u00f3rias, e logra por segunda vez na s\u00faa historia o ascenso \u00e1 Divisi\u00f3n de Honra, vencendo por 37-10 ao Atl\u00e9tico Portuense o 26 de abril de 2009.\nDende os seus primeiros anos, este club se comprometeu na formaci\u00f3n e promoci\u00f3n do rugby no municipio e nas localidades do seu contorno. Formouse un segundo equipo s\u00e9nior e outros de categor\u00edas inferiores, que xogan nas ligas territoriais vascas. Esta vocaci\u00f3n viuse recompensada coa consecuci\u00f3n de varios t\u00edtulos en todas as categor\u00edas do rugby vasco dende a s\u00faa fundaci\u00f3n ata a actualidade.\nNa tempada 2010-11, o equipo acadou a s\u00faa mellor participaci\u00f3n na liga, rematando na 4\u00aa posici\u00f3n da clasificaci\u00f3n final."}
{"id": "133478", "revid": "98629", "url": "https://gl.wikipedia.org/wiki?curid=133478", "title": "Luis Mar\u00eda Zugazaga Mart\u00ednez", "text": "Luis Mar\u00eda Zugazaga Mart\u00ednez, m\u00e1is co\u00f1ecido como Zugazaga, nado en Sestao o 13 de outubro de 1944, \u00e9 un exfutbolista espa\u00f1ol. Xogaba de defensa.\nTraxectoria.\nFormado na canteira do Athletic Club, debutou na tempada 1964\u201365 co primeiro equipo en Primeira Divisi\u00f3n. Permaneceu 7 tempadas no conxunto bilba\u00edno, logrando a Copa do Rei 1968\u201369 e participar na Copa de Feiras e mais na Recopa.\nNa tempada 1971\u201372\u00a0fichou polo Deportivo da Coru\u00f1a, co que descender\u00eda dous anos m\u00e1is tarde \u00e1 Segunda Divisi\u00f3n e na campa\u00f1a seguinte \u00e1 Terceira Divisi\u00f3n.\nNa tempada 1974\u201375 fichou polo CF Palencia, de Terceira Divisi\u00f3n."}
{"id": "133479", "revid": "895", "url": "https://gl.wikipedia.org/wiki?curid=133479", "title": "Zugazaga", "text": ""}
{"id": "133481", "revid": "98629", "url": "https://gl.wikipedia.org/wiki?curid=133481", "title": "Eduardo L\u00f3pez Beci", "text": "Antonio Eduardo L\u00f3pez Beci, nado en Lugo o 12 de decembro de 1943, \u00e9 un exfutbolista galego. Xogaba de dianteiro e desenvolveu case toda a s\u00faa carreira futbol\u00edstica no Deportivo da Coru\u00f1a.\nTraxectoria.\nTras xogar no Orz\u00e1n SD foi fichado en setembro de 1961 polo Deportivo da Coru\u00f1a para o seu equipo de xuven\u00eds. Xogou varias tempadas co Fabril en Terceira Divisi\u00f3n e na 1964\u201365 debutou co primeiro equipo do Deportivo en Primeira Divisi\u00f3n. O seu debut, baixo as ordes de Luis Carniglia, produciuse o 27 de decembro de 1964 fronte ao Valencia CF a domicilio, sald\u00e1ndose con derrota branquiazul (1\u20130). Esa tempada o club galego descendeu \u00e1 Segunda Divisi\u00f3n, e Beci a\u00ednda xogou outra tempada m\u00e1is no Fabril. Un ano despois sa\u00edu cedido ao Osasuna, nunha operaci\u00f3n na que entrou tam\u00e9n Escol\u00e1 e pola que Sertucha foi traspasado ao Deportivo. A\u00ednda que a cesi\u00f3n era por dous anos, os seus 15 goles co club navarro fixeron que o Deportivo o recuperase despois do primeiro ano.\nVolveu ao club galego na campa\u00f1a 1967\u201368, na que o equipo se proclamou campi\u00f3n de Segunda Divisi\u00f3n, con Beci como m\u00e1ximo goleador do equipo con 11 goles. Outros 11 goles marcou na seguinte tempada en Primeira Divisi\u00f3n, sendo s\u00f3 superado na liga por G\u00e1rate, Amancio e Fleitas. Por\u00e9n, Beci viviu outros dous descensos a Segunda co Deportivo, nas tempadas 1969\u201370 (ascendendo na campa\u00f1a seguinte) e na 1972\u201373, e un descenso \u00e1 Terceira Divisi\u00f3n na tempada 1973\u201374, a s\u00faa \u00faltima no equipo coru\u00f1\u00e9s. \nEn xullo de 1974 foi traspasado ao Linares xunto a Aguilar, Tauler e Cubiche e a cambio de Castillo. Xogou no Linares ata 1976 cando se retirou do f\u00fatbol e volveu \u00e1 Coru\u00f1a.\nPalmar\u00e9s.\nDeportivo da Coru\u00f1a"}
{"id": "133482", "revid": "27155", "url": "https://gl.wikipedia.org/wiki?curid=133482", "title": "Cestodos", "text": "Os Cestodos (Cestoda) son unha clase de vermes planos con simetr\u00eda bilateral pertencentes ao filo dos platihelmintos e que ten como principal caracter\u00edstica o feito de ser parasitos internos de vertebrados formados por numerosos segmentos chamados proglotes. Os adultos carecen de epiderme e cilios externos e te\u00f1en o corpo recuberto dunha cut\u00edcula.\nTe\u00f1en uns \u00f3rganos de fixaci\u00f3n en forma de garfo ou ventosa que se atopan na rexi\u00f3n anterior do corpo chamada esc\u00f3lex. Este contin\u00faa cun colo do que sae o estr\u00f3bilo que \u00e9 onde est\u00e1n as proglotes, que nos \u00faltimos segmentos poden estar cargadas de ovos.\nNon te\u00f1en sistema circulatorio nin dixestivo. Alim\u00e9ntanse por absorci\u00f3n directa de materiais que se atopan non intestino dos vertebrados que parasitan.\nSon hermafroditas, presentando ciclos vitais complexos con varios h\u00f3spedes. As formas larvais ch\u00e1manse cisticercos, cenuros ou hid\u00e1tides.\nHai descritas unhas 5.000 especies. \u00c9 moi co\u00f1ecido un x\u00e9nero de cestodos chamado \"Taenia\" (tenia) que causa unha enfermidade parasitaria nos humanos chamada ten\u00edase, producida unicamente por d\u00faas especies \"Taenia saginata\" e \"Taenia solium\"."}
{"id": "133483", "revid": "27155", "url": "https://gl.wikipedia.org/wiki?curid=133483", "title": "Cestoda", "text": ""}
{"id": "133485", "revid": "23204", "url": "https://gl.wikipedia.org/wiki?curid=133485", "title": "La Rosa de los Vientos", "text": "La Rosa de los Vientos \u00e9 un espazo radiof\u00f3nico emitido en Onda Cero. Nel tr\u00e1tanse todo tipo de temas: ciencia e tecnolox\u00eda, misterio, humor, ecolox\u00eda, historia, lendas... unha tem\u00e1tica semellante \u00e1 do programa \"Milenio\" da Radio Galega. Foi presentado e dirixido por Juan Antonio Cebri\u00e1n at\u00e9 o seu pasamento, o 20 de outubro de 2007. Na actualidade, est\u00e1 dirixido por Silvia Casasola, con Mart\u00edn Exp\u00f3sito na redacci\u00f3n e produci\u00f3n e presentado por Bruno Carde\u00f1osa. Como homenaxe cada programa comeza dicindo \"La Rosa de los Vientos de Juan Antonio Cebri\u00e1n con Bruno Carde\u00f1osa\", substitu\u00edndo \u00e1 anterior presentaci\u00f3n de \"La Rosa de los Vientos con Juan Antonio Cebri\u00e1n\".\nO programa comezou a s\u00faa emisi\u00f3n o 13 de setembro de 1997, herdando parte dos seus contidos de Turno de Noche, programa que inaugurou as madrugadas de Onda Cero cunha f\u00f3rmula peculiar e distinta \u00e1 practicada por outras cadeas de radio, dedicadas neses momentos \u00e1 repetici\u00f3n dos programas emitidos durante o d\u00eda.\nO equipo de colaboradores daquela form\u00e1bano Jos\u00e9 Manuel Escribano e Miguel de la Quadra-Salcedo, veteranos de Turno de Noche, canda Paco Clavel, Elena Prada, Miguel \u00c1ngel Valladares, Manu Leguineche, Gerardo Olivares, Carlos Jos\u00e9 Coloma, Nacho Sierra e Fernando Rueda.\nEn 1998 incorp\u00f3ranse Jes\u00fas Callejo e Carlos Canales. Posteriormente far\u00edano Javier Sierra, Bruno Carde\u00f1osa e Fernando Jim\u00e9nez del Oso.\nEste programa conta cun gran n\u00famero de o\u00edntes e converteuse nun programa de culto da radio espa\u00f1ola. No ano 2003 eliminouse da programaci\u00f3n, mais tras numerosas queixas, Onda Cero tivo que volver a po\u00f1er o programa na s\u00faa grela no 2004, continuando logo at\u00e9 os nosos d\u00edas.\nActualmente, em\u00edtese os s\u00e1bados e domingos, de 1:00 a 4:00 da madrugada (GMT+01:00), excepto para Catalu\u00f1a, onde a emisora tivo que substitu\u00edlo, ao comezar a temporada 2008-2009, para cumprir coa lexislaci\u00f3n de contidos emitidos en catal\u00e1n, pola repetici\u00f3n do programa \"No son hores\", a\u00ednda que se pode escoitar pola frecuencia de AM e ademais se poden seguir os programas v\u00eda internet.\nSecci\u00f3ns.\nAdemais doutra serie de secci\u00f3ns enmarcadas en colecci\u00f3ns de duraci\u00f3n determinada.\nLema do programa.\nPor outro lado, o grupo de folk metal M\u00e4go de Oz, rendeulle unha homenaxe ao programa coa canci\u00f3n \"La Rosa de los Vientos\" no 2003 e versionou a melod\u00eda principal do programa."}
{"id": "133486", "revid": "895", "url": "https://gl.wikipedia.org/wiki?curid=133486", "title": "Alberto Alb\u00edstegui", "text": ""}
{"id": "133487", "revid": "98629", "url": "https://gl.wikipedia.org/wiki?curid=133487", "title": "Clube de Rugby de Arcos de Valdevez", "text": "O Clube de Rugby de Arcos de Valdevez (CRAV), \u00e9 un club de rugby portugu\u00e9s da localidade de Arcos de Valdevez, no Distrito de Viana do Castelo, Portugal.\nXunto co recentemente inaugurado Est\u00e1dio Municipal de Arcos de Valdevez (de herba sint\u00e9tica), preparado para acoller partidos de rugby e co campo de rugby de herba natural, o club pos\u00fae unhas das mellores infraestruturas de Portugal para a pr\u00e1ctica do rugby.\nO \"Clube de Rugby de Arcos de Valdevez\" \u00e9 un dos mellor organizados e competitivos do Alto-Minho, e o obxectivo do club s\u00e9nior e o de ser Campi\u00f3n Nacional da Campionato portugu\u00e9s de rugby I Divisi\u00f3n.\nHistoria.\nO club foi fundado o 9 de xullo de 1981, por un grupo de xoves que se afeccionaron ao rugby nos seus per\u00edodos de estudo en Porto e Co\u00edmbra.\nA mentalidade ga\u00f1adora conf\u00fandese coa propia creaci\u00f3n do equipo, pois na tempada 1982-83, o CRAV ga\u00f1a o t\u00edtulo de Campi\u00f3n Nacional da Terceira Divisi\u00f3n.\nO 1 de maio de 1986, inaugur\u00e1base o Campo Relvado da Coutada, espazo creado e cedido para a pr\u00e1ctica exclusiva do rugby.\nNa tempada 1986-87, con apenas seis anos de existencia, o CRAV ascende \u00e1 Primeira Divisi\u00f3n.\nLogo de cato anos cos \u201cgrandes\u201d, o CRAV descendeu de categor\u00eda para volver \u00e1 m\u00e1xima categor\u00eda o ano seguinte (1991-92), co t\u00edtulo de Campi\u00f3n Nacional da Segunda Divisi\u00f3n, e mantense, dende aquela, como un dos equipos m\u00e1is regulares desta categor\u00eda.\nEn 2005, o equipo s\u00e9nior disputa a final do Campionato fronte ao Grupo Dram\u00e1tico Sportivo Cascais, caendo derrotado por escasa marxe.\nEn 2007, o equipo s\u00e9nior disputa novamente a fase final do Campionato Nacional de Primeira Divisi\u00f3n e o equipo feminino disputa tam\u00e9n o Campionato Nacional.\nNeste ano, o club volve organizar o Torneio Internacional Arcos Sevens (con catro equipos espa\u00f1ois e doce dos mellores equipos [[Portugal|portugueses).\nA\u00ednda en [[2007]], despr\u00e1zanse a [[Quimper]] ([[Francia]]) unha comitiva de 70 persoas para disputar o [[Torneio Atl\u00e2ntico]] xunto co [[C.R. Ourense]] ([[Galiza]]), [[Dubl\u00edn]] ([[Irlanda]]) e o equipo local.\nEn [[2008]] os S\u00e9niors participan novamente nas semifinais do Campionato Nacional, os Sub 18 procl\u00e1manse Campi\u00f3ns Nacionais da Serie B e a Categor\u00eda Sub 12 conta con m\u00e1is de 45 deportistas en actividade.\nLigaz\u00f3ns.\nC.R.A.V. Site oficial\n[[Categor\u00eda:Equipos de rugby de Portugal|Arcos de Valdevez]]"}
{"id": "133489", "revid": "22570", "url": "https://gl.wikipedia.org/wiki?curid=133489", "title": "Rugby Clube de Oeiras", "text": "O Rugby Clube de Oeiras, comunmente co\u00f1ecido como RCO, \u00e9 un equipo de rugby portugu\u00e9s da localidade de Oeiras, no Distrito de Lisboa. Actualmente compite no Campionato portugu\u00e9s de rugby 2\u00aa Divisi\u00f3n (a terceira categor\u00eda do Campionato Nacional Portugu\u00e9s). O equipo s\u00e9nior normalmente xoga os seus partidos como local no complexo de rugby do Est\u00e1dio Nacional (National Stadium). O maior \u00e9xito do RCO chegou na tempada 2002-03, cando se proclamaron campi\u00f3ns da Segunda Divisi\u00f3n B."}
{"id": "133490", "revid": "98629", "url": "https://gl.wikipedia.org/wiki?curid=133490", "title": "Mart\u00edn Exp\u00f3sito", "text": "Mart\u00edn Exp\u00f3sito Sacrist\u00e1n, nado en Madrid en 1980, \u00e9 un periodista espa\u00f1ol. Naceu e creceu no madrile\u00f1o barrio de Vallecas, onde segue residindo na actualidade. Traballou na Emisora Onda Cero Radio, no programa \"La Rosa de los Vientos\" de Juan Antonio Cebri\u00e1n.\nTraxectoria.\nComezou a s\u00faa andaina no mundo da radio un ver\u00e1n de 1994, da man de Suso Pardeiro, con \"A toda marcha\", programa coral confiado pola emisora de Radio Valadouro a tres mozos con ganas de aprender.\nA experiencia f\u00edxolle ver que o seu futuro estaba no mundo da radio, polo que, tralo seu paso polo Colexio Raimundo Lulio, licenciouse en xornalismo pola Universidade Complutense de Madrid.\nFoi condutor, durante dez temporadas (1996-2006) do programa \"Vamos a la playa\" de Radio Valadouro, proxecto que iniciou con 16 anos e que, pese a ser local, conseguiu que locutores con experiencia e famosos grupos de actualidade musical estatal pasaran polos micros da emisora lucense. As\u00ed, Juanma Ortega, Ella Baila Sola, La Oreja de Van Gogh, e outros tantos pasaron polo programa.\nNa s\u00faa cidade natal foi locutor da emisora RKR Radio Las Rozas. E a nivel estatal traballou en Top Radio Espa\u00f1a, como colaborador nos espazos \"La noche m\u00e1s loca\" (2000-2001) e \"Abierto al Anochecer\" (2002); e na emisora do grupo Zeta Flaix FM (2002).\nTam\u00e9n chegou a cruzar o charco e a traballar na emisora estadounidense WFUN en Ashtabula (Ohio).\nNo 2003 entrou a formar parte do equipo do programa \"La Rosa de los Vientos\" de Onda Cero Radio, baixo a tutela de Juan Antonio Cebri\u00e1n. Na actualidade exerce como redactor e produtor, tendo a cargo as secci\u00f3ns \"Agenda Cultural de DJ Martin\" e \"El Term\u00f3metro de la Tierra\"."}
{"id": "133492", "revid": "89787", "url": "https://gl.wikipedia.org/wiki?curid=133492", "title": "Club de Rugby La Vila", "text": "O Club de Rugby La Vila \u00e9 un equipo de rugby da localidade de La Vila Joiosa, na provincia de Alacant, que compite na m\u00e1xima categor\u00eda do rugby espa\u00f1ol, a Divisi\u00f3n de Honra. As cores do club son o azul e o branco.\nFundado en 1983 por ex xogadores do Rugby Club Valencia, en 2008 culminou un ascenso mete\u00f3rico dende a terceira categor\u00eda nacional \u00e1 Divisi\u00f3n de Honra, que tivo a s\u00faa continuidade co t\u00edtulo de campi\u00f3ns de liga na tempada 2010-11. A realidade econ\u00f3mica do club non estaba \u00f3 mesmo nivel que os \u00e9xitos deportivos, e en 2013 o equipo perdeu a m\u00e1xima categor\u00eda, que tardou catro anos en recuperar.\nEn 2009 o club foi a base da franqu\u00eda La Vila Mariners que participou na primeira e \u00fanica edici\u00f3n da Liga Superib\u00e9rica, o primeiro intento serio por crear unha liga profesional de rugby en Espa\u00f1a. En 2018 La Vila converteuse nun dos socios fundadores da nova Liga Nacional de Rugby que pretende dirixir e administrar profesionalmente a m\u00e1xima competici\u00f3n do rugby nacional a partir do ano 2019.\nO club pos\u00fae unha das mellores instalaci\u00f3ns de rugby do pa\u00eds, o Estadio de Rugby de Villajoyosa, co\u00f1ecido popularmente como \"Campo del Pantano\" pola s\u00faa proximidade \u00f3 Encoro de Amadorio. Nel tivo lugar a final da Copa do Rei 2011 e un encontro da selecci\u00f3n espa\u00f1ola en 2017 fronte a Brasil, entre outros eventos.\nHistoria.\nO Club de Rugby La Vila f\u00fandase en 1983 grazas \u00e1 uni\u00f3n duns afeccionados ao rugby da localidade. Dende a tempada 2006-07, sufriu un crecemento espectacular conseguindo ascender d\u00faas categor\u00edas ata acadar a m\u00e1xima categor\u00eda do rugby espa\u00f1ol, a Divisi\u00f3n de Honor tras un paso mete\u00f3rico polas d\u00faas categor\u00edas inmediatamente inferiores: Divisi\u00f3n de Honra B e Primeira Nacional.\nTam\u00e9n \u00e9 destacable que varios xogadores formados neste club foron internacionais por Espa\u00f1a ao longo da s\u00faa historia.\nNa tempada 2009-10, CR La Vila acadou o subcampionato nacional de liga, o cal foi tan s\u00f3 o comezo, xa que na tempada 2010-11, o equipo se proclamou por vez primeira campi\u00f3n, \u00f3 rematar 1\u00ba na clasificaci\u00f3n final da liga.\nO club acadou o t\u00edtulo de liga na tempada 2010-11, convert\u00e9ndose no 16\u00ba club que sa\u00eda campi\u00f3n na historia da m\u00e1xima categor\u00eda do rugby nacional.\nNa seguinte tempada o club participou por vez primeira en competici\u00f3ns europeas, xogando 6 encontros dentro da European Challenge Cup, caendo en todos eles. Na liga acadou o 4\u00ba posto, caendo \u00e1s primeiras na fase final de eliminatorias polo t\u00edtulo."}
{"id": "133493", "revid": "17467", "url": "https://gl.wikipedia.org/wiki?curid=133493", "title": "Intermon Oxfam", "text": ""}
{"id": "133497", "revid": "22570", "url": "https://gl.wikipedia.org/wiki?curid=133497", "title": "Parque Rexional do Neris", "text": "O Parque Rexional do Neris local\u00edzase ao leste de Vilnius, nas d\u00faas beiras do r\u00edo Neris no territorio do concello de Vilnius, Elektr\u0117nai e Trakai cubrindo unha \u00e1rea de 100\u00a0km\u00b2 cuberta nun 96% por bosques.\nRiqueza natural.\nO eixo do parque \u00e9 o bosque D\u016bk\u0161t\u0173-\u0160il\u0117n\u0173, no que predomina o pi\u00f1eiro, que se estende polo val do r\u00edo Neris entre a localidades de Svili\u0161k\u0117s e o r\u00edo D\u016bk\u0161ta. No parque abunda o leir\u00f3n rabudo, o escornabois e o ergates faber."}
{"id": "133498", "revid": "2074", "url": "https://gl.wikipedia.org/wiki?curid=133498", "title": "Enxe\u00f1er\u00eda industrial", "text": ""}
{"id": "133503", "revid": "23204", "url": "https://gl.wikipedia.org/wiki?curid=133503", "title": "Devon", "text": "Devon (Dewnens en c\u00f3rnico) \u00e9 un condado situado na rexi\u00f3n do Suroeste de Inglaterra, que limita con Cornualla ao oeste e con Dorset e Somerset ao leste. O nome Devonshire utilizouse durante un tempo a\u00ednda que na actualidade caeu en desuso e util\u00edzase s\u00f3 para alg\u00fans nomes oficiais como o de Duque de Devonshire. A s\u00faa capital \u00e9 Exeter.\nHistoria.\nDevon foi unha das primeiras \u00e1reas de Inglaterra que estivo habitada, ao final da Idade do xeo. Crese que Dartmoor estivo habitado durante o mesol\u00edtico por tribos de cazadores. O nome \"Devon\" deriva do nome que deron os romanos ao pobo celta que viv\u00eda ao sur da pen\u00ednsula de Britania durante a invasi\u00f3n romana. Cham\u00e1ronlles \"Dumnonii\" que se cre significa \"habitantes do val profundo\".\nOs romanos mantiveron a zona baixo ocupaci\u00f3n militar durante aproximadamente 25 anos. M\u00e1is tarde, a zona serviu e fronteira entre \"Brythonic Dumnonia\" e o Wessex sax\u00f3n.\nDurante o s\u00e9culo IX, o control sax\u00f3n da zona veu dos viquingos e dalgunhas incursi\u00f3ns espor\u00e1dicas at\u00e9 a conquista normanda. Alg\u00fans nomes de orixe n\u00f3rdica quedaron como mostra da presenza de viquinga no condado.\nDevon participou tam\u00e9n na maior\u00eda dos conflitos ingleses desde a conquista normanda, inclu\u00edndo a guerra das rosas. O feito quizais m\u00e1is destacable \u00e9 a chegada de Guillerme de Orange a Torquay para iniciar a Revoluci\u00f3n gloriosa en 1688.\nDevon foi produtor de cobre e doutros metais na antig\u00fcidade. O condado \u00e9 tam\u00e9n co\u00f1ecido polos seus mari\u00f1eiros como sir Francis Drake ou sir Walter Raleigh.\nO condado ten a s\u00faa propia bandeira (non oficial) dedicada a San Petroc, un santo local que conta con numerosos fieis tanto en \nDevon como nos condados veci\u00f1os. A bandeira adoptouse no ano 2003 despois dun concurso organizado pola cadea BBC.\nPol\u00edtica e administraci\u00f3n.\nO centro administrativo de Devon \u00e9 a cidade Exeter pero a cidade m\u00e1is poboada \u00e9 Plymouth, e a conurbaci\u00f3n de Torbay (que incl\u00fae Torquay, Paignton e Brixham) \u00e9 unha autoridade unitaria desde 1998, separada do resto de Devonque queda baixo a administraci\u00f3n do Consello do Condado de Devon.\nO Consello do Condado de Devon est\u00e1 controlado polos conservadores. O \u00f3rgano conta con 62 respresentantes, dos que 38 son conservadores, 9 liberal dem\u00f3cratas, sete laboristas, catro UKIP, tres independentes e un verde.\nHistoricamente Devon div\u00eddese en 32 hundreds: Axminster, Bampton, Black Torrington, Braunton, Cliston, Coleridge, Colyton, Crediton, East Budleigh, Ermington, Exminster, Fremington, Halberton, Hartland, Hayridge, Haytor, Hemyock, Lifton, North Tawton and Winkleigh, Ottery, Plympton, Roborough, Shebbear, Shirwell, South Molton, Stanborough, Tavistock, Teignbridge, Tiverton, West Budleigh, Witheridge e Wonford."}
{"id": "133505", "revid": "11231", "url": "https://gl.wikipedia.org/wiki?curid=133505", "title": "Runescape", "text": ""}
{"id": "133506", "revid": "1131", "url": "https://gl.wikipedia.org/wiki?curid=133506", "title": "BBC Radio 3", "text": "A BBC Radio 3 \u00e9 unha estaci\u00f3n de radio operada pola BBC no Reino Unido. As s\u00faas emisi\u00f3ns son principalmente m\u00fasica cl\u00e1sica e \u00f3pera, pero tam\u00e9n emite jazz, arte, cultura e m\u00fasica do mundo. \u00c9 a emisora m\u00e1is significativa con respecto \u00e1 nova m\u00fasica. e os seus artistas de nova xeraci\u00f3n promoven a m\u00fasicos doutras nacionalidades. Todos os concertos de BBC Proms son emitidos en directo por BBC Radio 3, e os concertos da orquestra da BBC ou os cantantes da BBC, son tam\u00e9n emitidos tanto en directo como gravados.\nNo ano 2009, a Radio 3 ga\u00f1ou o premio Sony Radio Academy UK Station of the Year Gold Award a mellor emisora de radio do ano no Reino Unido."}
{"id": "133509", "revid": "98629", "url": "https://gl.wikipedia.org/wiki?curid=133509", "title": "BBC Radio 4", "text": "A BBC Radio 4 \u00e9 unha emisora de radio do Reino Unido que emite unha gran variedade de programas, incl\u00fae entre a s\u00faa programaci\u00f3n as noticias, drama, comedia, ciencia e historia. Substitu\u00edu a BBC Home Service en 1967.\nHistoria.\nA BBC Home Service foi a predecesora da Radio 4 e emitiu entre 1939 e 1967. Ti\u00f1a variaci\u00f3ns rexionais e emit\u00eda en onda media e (a partir de 1955) en FM (VHF). Radio 4 substitu\u00edu o servizo o 30 de setembro de 1967, cando a BBC renomeou as s\u00faas emisoras de radio nacionais., en resposta ao desaf\u00edo da radio costeira. Cambiou \u00e1 frecuencia longa en 1978 collendo uns 200\u00a0kHz de frecuencia que antes correspond\u00edan a BBC Radio 2, e finalmente a 198\u00a0kHz como resultado dos acordos internacionais de 1975. Entre o 17 de xaneiro de 1991 e o 2 de marzo de 1991, as emisi\u00f3ns en FM foron substitu\u00eddas por un servizo de noticias adicado a Guerra do Golfo."}
{"id": "133510", "revid": "5863", "url": "https://gl.wikipedia.org/wiki?curid=133510", "title": "Asclepeion", "text": "Na antiga Grecia e Roma, un asclepeion ou Asklepieion (grego: \"\u1f08\u03c3\u03ba\u03bb\u03b7\u03c0\u03b9\u03b5\u1fd6\u03bf\u03bd\", lat\u00edn: \"aesculap\u012bum\") foi un templo de curaci\u00f3n, consagrado ao deus Asclepio.\nComezado ao redor do 300 a. C., o culto de Asclepio converteuse cada vez en m\u00e1is popular. Os peregrinos acudiron \u00e1 asclepeia para seren curados. Durm\u00edan toda a noite e contaban os seus so\u00f1os a un sacerdote o d\u00eda seguinte. El receitaba unha cura, a mi\u00fado unha visita aos ba\u00f1os ou a un ximnasio. Posto que as serpes estaban consagradas a Asclepio, a mi\u00fado util\u00edzanse nos rituais de curaci\u00f3n. As serpes non velenosas eran deixadas reptar no chan dos dormitorios onde os enfermos e feridos durm\u00edan.\nPausanias sinalou que, no asclepeion de Titane en Sici\u00f3n (fundado por Alexanor, neto de Asclepio), as estatuas de Hig\u00eda cubr\u00edanse con pelo das mulleres e pezas de roupa Babilonia. Segundo as inscrici\u00f3ns, os mesmos sacrificios que se ofrec\u00edan en Paros.\nDise que Hip\u00f3crates recibiu a s\u00faa formaci\u00f3n m\u00e9dica nun Asclepeion na illa de Cos. Antes de converterse no m\u00e9dico persoal do emperador romano Marco Aurelio, Galeno tratou e estudou no famoso asclepeion de P\u00e9rgamo.\nO asclepeion m\u00e1is antigo estaba en Trikke (agora co\u00f1ecido como Trikala) en Tesalia. O asclepeion en Epidauro, tradicionalmente considerado como o lugar de nacemento de Asclepio, \u00e9 extenso e ben conservado. Hai un Asclepeion situado na ladeira sur da Acr\u00f3pole de Atenas, que data de ao redor de 420 antes de Cristo."}
{"id": "133513", "revid": "109216", "url": "https://gl.wikipedia.org/wiki?curid=133513", "title": "Canal Sur Televisi\u00f3n", "text": "Canal Sur TV \u00e9 a primeira cadea de Radio y Televisi\u00f3n de Andaluc\u00eda, RTVA. \u00c9 unha das cadeas da televisi\u00f3n auton\u00f3mica de Andaluc\u00eda.\nHistoria.\nCanal Sur comezou as s\u00faas emisi\u00f3ns o 28 de febreiro\u00a0de 1989, coincidindo coa festividade do \"d\u00eda de Andaluc\u00eda\". Por aquel ent\u00f3n, a oferta televisiva de Espa\u00f1a reduc\u00edase as d\u00faas cadeas p\u00fablicas do estado (TVE), coa excepci\u00f3n doutras comunidades aut\u00f3nomas como Galicia (TVG), Catalu\u00f1a (TV3) ou o Pa\u00eds Vasco (ETB) que xa contaban coa s\u00faa propia cadea auton\u00f3mica.\nA televisi\u00f3n auton\u00f3mica andaluza naceu coa intenci\u00f3n de servir como instrumento da informaci\u00f3n e participaci\u00f3n para todos os andaluces na sociedade, cultura e pol\u00edtica do pa\u00eds. Ademais, pretend\u00eda ser un medio de difusi\u00f3n dos valores hist\u00f3ricos e ling\u00fc\u00edsticos de Andaluc\u00eda.\nCanal Sur 2 apareceu en xu\u00f1o de 1998, co que a oferta televisiva de RTVA aumentou, quedando Canal Sur como unha televisi\u00f3n de car\u00e1cter xeral e entretemento, mentres que Canal 2 Andaluc\u00eda estar\u00eda m\u00e1is centrada na programaci\u00f3n de tipo cultural e divulgativa, con especial interese nos \u00e1mbitos infantil e do deporte.\nCanal Sur HD comezou as s\u00faas emisi\u00f3ns en probas o 26 de febreiro de 2010. Comezou como unha \u00fanica canle, en resoluci\u00f3n 1080i, e con presenza no \u00e1mbito da provincia de Sevilla."}
{"id": "133514", "revid": "98629", "url": "https://gl.wikipedia.org/wiki?curid=133514", "title": "Eusebio R\u00edos", "text": "Eusebio R\u00edos Fern\u00e1ndez, nado en Portugalete o 30 de marzo de 1935 e finado na mesma localidade o 10 de maio de 2008, foi un futbolista e adestrador de f\u00fatbol espa\u00f1ol, pai do exfutbolista Roberto R\u00edos. Xogaba de defensa central e foi internacional coa selecci\u00f3n espa\u00f1ola.\nTraxectoria.\nFutbolista.\nFormouse como futbolista no Galindo de Sestao e Ortuella, para debutar na tempada 1955\u201356 no Arenas de Getxo, club no que estivo unha campa\u00f1a. En 1956 foi contratado polo SD Indautxu, onde estivo dous anos. Na tempada 1958\u201359 fichou polo Real Betis, xogando en Primeira Divisi\u00f3n durante 9 campa\u00f1as (desde a 1958\u201359 at\u00e9 a 1965\u201366 e a 1967\u201368) nas que disputou un total de 192 encontros e marcou 1 gol. O seu debut en Primeira Divisi\u00f3n produciuse o 21 de setembro de 1958 no estadio S\u00e1nchez Pizju\u00e1n, nun encontro entre o Sevilla FC e o Betis (2\u20134), que ademais foi o primeiro partido oficial celebrado en dito estadio.\nSelecci\u00f3n nacional.\nFoi internacional coa selecci\u00f3n espa\u00f1ola nunha ocasi\u00f3n.\nAdestrador.\nTras adestrar en Segunda Divisi\u00f3n ao Barakaldo CF durante tres tempadas, desde 1972 at\u00e9 1975, e pasar polo Real Ja\u00e9n, chegou ao Recreativo de Huelva, logrando na tempada 1977\u201378 o primeiro ascenso a Primeira Divisi\u00f3n na historia deste club. Mant\u00edvose no mesmo club durante toda a campa\u00f1a 1978\u201379, a\u00ednda que o equipo acabou no \u00faltimo lugar da clasificaci\u00f3n.\nPosteriormente, conseguiu outro ascenso a Primeira co Real Valladolid na tempada 1979\u201380.\nA mediados da tempada 1981\u201382 chegou ao Real Murcia, que militaba na Segunda Divisi\u00f3n. Ascendeu ao equipo a campa\u00f1a seguinte e permaneceu no mesmo at\u00e9 1985, convert\u00e9ndose con 60 partidos no adestrador que m\u00e1is partidos dirixiu en Primeira Divisi\u00f3n ao club grana.\nDespois de adestrar en Segunda nas tempadas 1986\u201387 e 1987\u201388 o Deportivo da Coru\u00f1a, na campa\u00f1a 1988\u201389 dirixiu en Primeira o Real Betis, club no que tam\u00e9n actuou como director deportivo a mediados dos anos 1990.\nAdestrou o Rayo Vallecano na tempada 1990\u201391 e en parte da 1991\u201392.\nEstivo presente no organigrama t\u00e9cnico do Athletic Club entre as tempadas 1997\u201398 e 2001\u201302."}
{"id": "133516", "revid": "5110244", "url": "https://gl.wikipedia.org/wiki?curid=133516", "title": "Canal Sur 2", "text": "Canal Sur 2 \u00e9 a unha cadea de televisi\u00f3n p\u00fablica de Andaluc\u00eda, pertencente a Radio y Televisi\u00f3n de Andaluc\u00eda. Foi lanzado o 5 de xu\u00f1o de 1998, como a segunda canle de Canal Sur. O 1 de outubro eliminou toda a programaci\u00f3n por completo, e pasou a emitir en simult\u00e1neo con Canal Sur 1, pero con subt\u00edtulos, lingua de sinais e audiodestrita.\nHistoria.\nComezou as s\u00faas emisi\u00f3ns o 5 de xu\u00f1o de 1998 baixo o nome de \"Canal 2 Andaluc\u00eda\", conmemorando o cent\u00e9simo aniversario do nacemento de Federico Garc\u00eda Lorca. Dez anos m\u00e1is tarde, o 5 de xu\u00f1o de 2008, foi renomeada como Canal Sur 2 e renovouse a imaxe corporativa da cadea.\nCoa aparici\u00f3n de Canal Sur 2, a oferta televisiva da RTVA aumentou, quedando Canal Sur como unha televisi\u00f3n de car\u00e1cter xeral e entretemento, mentres que Canal 2 Andaluc\u00eda estar\u00eda m\u00e1is centrada na programaci\u00f3n de tipo cultural e divulgativa, con especial interese nos \u00e1mbitos infantil e do deporte.\nPeche da programaci\u00f3n.\nEn setembro de 2012, a cadea decide pechar su programaci\u00f3n para intentar aforrar uns 20 mill\u00f3ns de euros. Desde outubro dese mesmo ano, a cadea emite o mesmo sinal que Canal Sur, pero con subt\u00edtulos, lingua de sinais e audiodestrita.. Este cambio comezou a producirse o 1 de outubro de 2012, e trouxo como consecuencias un cambio de cor da imaxe corporativa (de verde a azul) e un descenso masivo da audiencia a un 0,2%."}
{"id": "133517", "revid": "5863", "url": "https://gl.wikipedia.org/wiki?curid=133517", "title": "Leipso\u00ed", "text": "Leipso\u00ed (grego: \u039b\u03b5\u03b9\u03c8\u03bf\u03af), tam\u00e9n:Lipsi) \u00e9 un pequeno grupo de illotes situado na zona norte do arquip\u00e9lago do Dodecaneso, en Grecia, ao sur da illa de Samos e ao norte de Leros. Leipso\u00ed \u00e9 a illa m\u00e1is grande do grupo, e est\u00e1 comunicada polos transbordadores que pasan entre Patmos e Leros, m\u00e1is grandes e mellor comunicadas, e na ruta principal dun transbordador semanal que parte do Pireo, o porto de Atenas. A poboaci\u00f3n principal de Lipsi \u00e9 pintoresca, a\u00ednda que de escaso interese arquitect\u00f3nico.\nXeograf\u00eda.\nO punto m\u00e1is alto da illa sit\u00faase aproximadamente a 300 metros por encima do nivel do mar. A s\u00faa superficie \u00e9 de 16 km\u00b2, cunha lonxitude de costa de 35\u00a0km.\nA illa ten mananciais en Fountani (tam\u00e9n co\u00f1ecido como Pikri Nero) na zona pr\u00f3xima a Koimissi, xunto con outros menores que tam\u00e9n fl\u00faen nesta zona. Unha ruta pavimentada de 960 metros tallada no outeiro conecta a zona superior da illa, \u00f3 barrio de Koimisi, co asentamento principal, dominado pola Cova de Ontas. Outras formaci\u00f3ns xeol\u00f3xicas do mesmo tipo poden atoparse ao longo da costa e nas illas m\u00e1is al\u00f3 da ba\u00eda portuaria.\nHai algunhas praias realmente fermosas nesta illa, entre as cales Lientou \u00e9 a m\u00e1is popular pola s\u00faa proximidade \u00e1 poboaci\u00f3n, pero tam\u00e9n Kampos, Platys Yialos, encantadora franxa de area no mar, Papandria ao sur, fronte \u00e1 illa de Leros, que ofrece unha vista t\u00edpica de xunqueiras e unha fermosa contorna natural. Chochlakoura, amplamente celebrada polos seus guijarros, pedras planas e pintorescas covas, Tourkomnima e Xirokampos, Monodendri e Kamares, son todas elas praias de beleza salvaxe, pero a maior distancia das poboaci\u00f3ns.\nHistoria.\nA illa \u00e9 co\u00f1ecida como Leipso\u00ed fai 566 anos, desde o per\u00edodo do emperador Bizantino Alexios Komnenos. Pertenc\u00eda por completo ao Mosteiro de Patmos, que actualmente mant\u00e9n dereitos de propiedade en Leipso\u00ed. O Museo Eclesi\u00e1stico e de Folclore de Leipso\u00ed alberga iconas relixiosas do s\u00e9culo XVI e XVII, cruces e vestimentas relixiosas adornados de ouro do s\u00e9culo XVII, vestimentas locais, utensilios tradicionais e moedas de varios per\u00edodos hist\u00f3ricos. Tam\u00e9n se mostra unha colecci\u00f3n menor de achados diversos, entre os que destaca un fragmento de capitel de m\u00e1rmore de estilo X\u00f3nico do s\u00e9culo IV AC e algunhas l\u00e1mpadas de aceite do s\u00e9culo III AC.\nEconom\u00eda.\nOs produtos locais, a saber, o mel de tomi\u00f1o (producido de forma tradicional), o vi\u00f1o, unha das variedades m\u00e1is antigas de queixo en Grecia, un queixo de cabra chamado \"touloumotyri\", unha versi\u00f3n local de queixo de soro chamado \"mizithra\" e uvas. Tam\u00e9n tecidos tradicionais, alfombras e \"fookadia\" (bolsas de tea utilizadas para a cepa de queixo).\nA maior\u00eda das illadas e protexidas ba\u00edas que bordean a costa, como a Ba\u00eda Moschato no norte da illa, v\u00edronse prexudicadas pola piscicultura. A auga nestas ba\u00edas est\u00e1 a mi\u00fado moi turbia cos refugallos do cultivo. As praias, menos protexidas naturalmente, non est\u00e1n contaminadas e hai un f\u00e1cil acceso mediante a rede de estradas, recentemente reconstru\u00eddas mediante financiamento da Uni\u00f3n Europea.\nLeipso\u00ed forma parte das illas do Dodecaneso que non son h\u00eddricamente autosuficientes. Recibe auga todos os anos, especialmente no ver\u00e1n pola tempada tur\u00edstica, desde Rodas, por un prezo medio de 5 \u20ac o metro c\u00fabico."}
{"id": "133518", "revid": "98629", "url": "https://gl.wikipedia.org/wiki?curid=133518", "title": "Jos\u00e9 Antonio Irulegui", "text": "Jos\u00e9 Antonio Irulegui Garmendia, nado en Lasarte-Oria (Guip\u00fascoa) o 1 de abril de 1937, \u00e9 un exfutbolista e adestrador de f\u00fatbol espa\u00f1ol. Xogaba de defensa.\nTraxectoria como adestrador.\nMediada a tempada 1973\u201374 f\u00edxose cargo do Deportivo da Coru\u00f1a en Segunda Divisi\u00f3n, en substituci\u00f3n de Enrique Orizaola. Ao final da campa\u00f1a o equipo descendeu \u00e1 Terceira Divisi\u00f3n, por primeira vez na s\u00faa historia. Na tempada 1974\u201375\u00a0continuou no Deportivo, conseguindo o ascenso \u00e1 Segunda Divisi\u00f3n ao ga\u00f1ar a liga de Terceira."}
{"id": "133519", "revid": "895", "url": "https://gl.wikipedia.org/wiki?curid=133519", "title": "Jos\u00e9 A. Irulegui Germadia", "text": ""}
{"id": "133522", "revid": "89787", "url": "https://gl.wikipedia.org/wiki?curid=133522", "title": "Andaluc\u00eda Televisi\u00f3n", "text": "Andaluc\u00eda Televisi\u00f3n \u00e9 a cadea de televisi\u00f3n de Radio y Televisi\u00f3n de Andaluc\u00eda que emite en Europa. Comezou as s\u00faas emisi\u00f3ns internacionais en 1996 cando s\u00f3 TV3 o fac\u00eda.\nDifusi\u00f3n.\nAndaluc\u00eda Televisi\u00f3n \u00e9 emitida cara Europa a trav\u00e9s do sat\u00e9lite Astra\u00a0e Hispasat, no resto de Espa\u00f1a \u00e9 retransmitido por varias operadoras de televisi\u00f3n por cable ou internet. As\u00ed mesmo, a s\u00faa programaci\u00f3n pode ser seguida en directo a trav\u00e9s da s\u00faa p\u00e1xina web.\nProgramaci\u00f3n.\nA programaci\u00f3n emitida por Andaluc\u00eda Televisi\u00f3n est\u00e1 baseada, na s\u00faa maior parte, en programas de Canal Sur e Canal Sur 2."}
{"id": "133525", "revid": "98629", "url": "https://gl.wikipedia.org/wiki?curid=133525", "title": "Juan Ignacio Otero", "text": "Juan Ignacio Otero Couceiro, co\u00f1ecido como Otero, Floreal e Parrocho, nado na Coru\u00f1a o 1 de xu\u00f1o de 1929 e finado na mesma cidade o 27 de xullo de 2019, foi un exfutbolista galego. Xogaba de porteiro e destacou no Deportivo da Coru\u00f1a, o Betis e o Granada.\nTraxectoria.\nOtero naceu e criouse no barrio de H\u00e9rcules, na Coru\u00f1a. Ademais do f\u00fatbol, destacou noutras disciplinas deportivas como o mergullo e a nataci\u00f3n, chegando a ser campi\u00f3n de Galicia e subcampi\u00f3n de Espa\u00f1a nos cen metros costas, en 1949.\nFutbolisticamente, empezou a xogar en modestos equipos coru\u00f1eses, como o Liceo de Monelos, ata que con 15 anos se incorporou ao Deportivo Xuvenil, co que xogou en Terceira Divisi\u00f3n durante sete tempadas. Foi fichado polo Deportivo da Coru\u00f1a na tempada 1948\u201349, a\u00ednda que ficou cedido no Xuvenil ata o ano 1952. Nos seus inicios era co\u00f1ecido co alcume de Floreal, recibindo m\u00e1is tarde o sobrenome de Parrocho de parte de Molaza, que lle chamaba as\u00ed pola s\u00faa afecci\u00f3n a comer tapas de parrochas no bar Otero.\nNa tempada 1952\u201353 comeza a xogar no Deportivo da Coru\u00f1a, co que debutou en Primeira Divisi\u00f3n o 14 de setembro de 1952, ante o FC Barcelona. Tras alternar a titularidade, acabou ocupando o posto do emblem\u00e1tico Juan Acu\u00f1a, retirado en 1954. Un ano m\u00e1is tarde, o club coru\u00f1\u00e9s sumaba o primeiro Trofeo Teresa Herrera da s\u00faa historia.\nTam\u00e9n viviu a cara amarga, co descenso do Deportivo en 1957. Tras un ano en Segunda Divisi\u00f3n co club branquiazul, a tempada 1958/59 foi traspasado ao Real Betis, onde xogou catro tempadas en Primeira Divisi\u00f3n. Logo, fichou polo Granada CF, por ent\u00f3n en Segunda Divisi\u00f3n. Permaneceu no club granadino ata 1966, ano en que conseguiu o ascenso a Primeira Divisi\u00f3n. Por discrepancias coa directiva, rexeitou a renovaci\u00f3n, polo que o club aplicoulle o dereito de retenci\u00f3n, o que lle levou a retirarse con 37 anos.\nTras colgar as luvas, regresou a A Coru\u00f1a, onde montou o seu propio negocio, un taller de m\u00e1rmore. Durante alg\u00fan tempo, continuou vinculado ao f\u00fatbol como adestrador de porteiros do RC Deportivo e o Orillamar.\nFinou na Coru\u00f1a no ver\u00e1n do 2019, cando contaba 90 anos de idade."}
{"id": "133532", "revid": "98629", "url": "https://gl.wikipedia.org/wiki?curid=133532", "title": "Memorias de Idh\u00fan", "text": "Memorias de Idh\u00fan \u00e9 unha trilox\u00eda de libros de fantas\u00eda e aventura escrito pola escritora valenciana Laura Gallego Garc\u00eda, autora doutros libros como \"Finis Mundi\", \"Las hijas de Tara\" ou as \"Cr\u00f3nicas de la Torre\". A historia trata de tres rapaces, Jack, Victoria e Kirtash, quen est\u00e1n predestinados a cambiar o destino de Idh\u00fan para sempre.\nA editorial SM ten os dereitos de publicaci\u00f3n en espa\u00f1ol. A historia foi traducida a varios idiomas, entre os que est\u00e1n o catal\u00e1n, portugu\u00e9s, alem\u00e1n e coreano.\nArgumento.\nNo primeiro libro, os personaxes desenvolven lazos sentimentais moi complexos e loitan na Terra mentres que van descubrindo a s\u00faa verdadeira natureza e m\u00e1is acerca de Idh\u00fan e a profec\u00eda. O obxectivo \u00e9 atopar ao \u00faltimo unicornio e ao \u00faltimo drag\u00f3n.\nNo segundo libro, os personaxes deben aprender a convivir e contin\u00faa o desenvolvemento emocional, xa en Idh\u00fan. Deben preparar a rebeli\u00f3n e o unicornio e drag\u00f3n deben derrotar a Ashran. Por\u00e9n pronto se descobre que todo a loita non \u00e9 m\u00e1is c\u00f3 comezo dunha gran guerra divina.\nO terceiro libro explora a relaci\u00f3n dos deuses coa historia. A acci\u00f3n desenv\u00f3lvese entre Idh\u00fan e a Terra."}
{"id": "133536", "revid": "5863", "url": "https://gl.wikipedia.org/wiki?curid=133536", "title": "Leros", "text": "Leros \u00e9 unha illa grega que forma parte do arquip\u00e9lago do Dodecaneso no mar Exeo, situada ao sur de Leipso\u00ed e ao norte de K\u00e1limnos.\nHistoria.\nSegundo Homero a illa participou na guerra de Troia baixo os xefes Antifos e Feidotos, descendentes de H\u00e9rcules. Segundo Anax\u00edmenes de L\u00e1mpsaco, Leros e Icaria foron colonizadas por habitantes de Mileto, pero iso seguramente foi para preparar a revolta x\u00f3nica, e erixiu nas illas fortalezas para unha m\u00e1is f\u00e1cil defensa, pero a revolta xonia foi dominada e a illa quedou sometida a Persia como dependencia de Mileto. Logo das guerras m\u00e9dicas seguiu baixo o poder de Mileto e foi aliada de Atenas, alianza que mantivo durante a Guerra do Peloponeso ata que ao final da guerra, Mileto e as s\u00faas dependencias , inclu\u00edndo Leros, pasaron a Esparta (-404); no s\u00e9culo seguinte caeu baixo influencia de Rodas. No -357 foi incorporada a Caria por Mausolo, e no -340 pasou a Persia. No -332 coa vitoria de Alexandre o Grande a illa converteuse nun estado aliado de Macedonia. \u00c1 morte de Alexandre aliouse con Rodas e Exipto. Aliada de Roma na metade do s\u00e9culo II a. C. foi incorporada ao Imperio ao final do s\u00e9culo I a. C., probablemente na provincia de Creta.\nO per\u00edodo romano foi seguido polo bizantino baixo os cales foi parte do thema de Samos. No 1309 os cabaleiros de San Juan de Rodas desembarcaron na illa e no 1314 apoder\u00e1ronse e fortific\u00e1rona. Foi atacada polos otom\u00e1ns (o almirante Kemal Reis) en 1505 sen \u00e9xito, e outra vez no 1508. Por un tratado coa Porta otom\u00e1, os cabaleiros cederon Leros o 24 de decembro de 1522, e foi ocupada pacificamente o 1523. Baixo os turcos gozou de feito dun r\u00e9xime de autonom\u00eda.\nParticipou na revolta grega do 1821 pero polo tratado de 3 de febreiro de 1830, asinado en Londres, Grecia tivo que renunciar \u00e1s illas a cambio de Eubea.\nO 1911 estalou a guerra entre Italia e o Imperio Otom\u00e1n, e o 1812 foi ocupada polos italianos e inclu\u00edda despois na administraci\u00f3n do Dodecaneso. Nesta \u00e9poca chegou a ter os seus propios selos para as comunicaci\u00f3ns con Turqu\u00eda. No 1930 fundouse \"Portolago\" (Lakka) que \u00e9 o porto natural m\u00e1is grande de augas profundas do Mediterr\u00e1neo. \"Portolago\" converteuse nunha base militar esencial polos italianos e o mesmo Benito Mussolini tivo unha residencia.\nDurante a segunda guerra mundial foi un dos obxectivos m\u00e1is atacados polos aliados (s\u00f3 Creta foi m\u00e1is bombardeada). Despois do armisticio con Italia de 8 de setembro de 1943, os brit\u00e1nicos ocuparon a illa e os alem\u00e1ns bombarde\u00e1rona continuamente e finalmente foi ocupada en novembro de 1943 tras a batalla de Leros (12 a 16 de novembro de 1943). Un ano despois foi liberada por un batall\u00f3n grego e posta baixo administraci\u00f3n militar brit\u00e1nica ata o 1948 en canto a illa e as demais do Dodecaneso foron entregadas a Grecia o 7 de marzo de 1948.\nXeograf\u00eda.\nLeros \u00e9 unha illa de 53\u00a0km\u00b2 e uns 9.000 habitantes. Os seus portos principais son Lakki para os ferrys (na costa oeste) e Agia Mari\u00f1a para os aeroescorregadores (costa leste). A cidade principal, Platanos (\u03a0\u03bb\u03b1\u03c4\u03bf\u03bd\u03bf\u03c2), pos\u00fae unha magn\u00edfica fortaleza bizantina recentemente restaurada na que se atopa a Igrexa da Panag\u00eda, fai as funci\u00f3ns de capital coa sede do goberno local pero a vida est\u00e1 \u00e1 beira en Agia Mari\u00f1a, que ten o porto principal.. As outras cidades son Jerokambos e Parz\u00e9ni.\nEconom\u00eda.\nA maior\u00eda dos habitantes da illa de Leros viven da pesca de esponxas. A illa est\u00e1 comunicada co resto de Grecia por un servizo de ferris as\u00ed como un aeroporto do que saen cada d\u00eda dous avi\u00f3ns cara a Atenas.\nTurismo.\nA illa \u00e9 frecuentada por un grupo de intelectuais europeos, do que destacan o franc\u00e9s Bernard-Henri L\u00e9vy e o belga Patrick De Deken."}
{"id": "133541", "revid": "5863", "url": "https://gl.wikipedia.org/wiki?curid=133541", "title": "N\u00edsiros", "text": "N\u00edsiros \u00e9 unha illa grega situada ao sur do mar Exeo. Forma parte do arquip\u00e9lago do Dodecaneso e da rexi\u00f3n administrativa hom\u00f3nima cuxa capital \u00e9 Rodas.\nXeograf\u00eda.\nA s\u00faa superficie \u00e9 de 41\u00a0km\u00b2 sendo o seu punto m\u00e1is alto unha cima de 638 m, de orixe volc\u00e1nico. \u00c9 o volc\u00e1n m\u00e1is novo do mar Exeo, sendo a s\u00faa \u00faltima erupci\u00f3n en 1887. O cr\u00e1ter do volc\u00e1n mide 4\u00a0km de di\u00e1metro. A illa est\u00e1 rodeada de catro illotes tam\u00e9n de orixe volc\u00e1nico dun dos cales, o illote de Yali, extr\u00e1ese a pedra p\u00f3mez dunha mina que cobre un terzo da s\u00faa superficie e que ten cincuenta anos de actividade, case no centro de Nisiros, na meseta de Lakki, at\u00f3pase o cr\u00e1ter do volc\u00e1n extinto Polibotes, de 260 m de di\u00e1metro e unha profundidade de 30 m. O aire circundante est\u00e1 saturado por un forte cheiro a xofre e a paisaxe \u00e9 lunar.\nA capital e o porto de Nisiros \u00e9 Mandraki, situado ao noroeste ao p\u00e9 dun outeiro abrupto. A brancura das s\u00faas casas contrasta coa escuridade da terra volc\u00e1nica. Ao sur da illa at\u00f3pase o pobo de Nikia, na cima dun outeiro a 400 m sobre o nivel do mar. As s\u00faas casas brancas coas portas e fiestras pintadas de vivas cores e os seus tellados de tella destacan sobre o campo circundante. Nisiros pos\u00fae fermosas praias entre as que destacan as de Mandraki, Joklaki, Agia Irini e Avlaki.\nMitolox\u00eda e historia.\nA mitolox\u00eda grega conta que durante a Xigantomaquia (a guerra entre os deuses e os Xigantes), Poseid\u00f3n colleu unha rocha da illa de Cos e lanzouna contra o xigante Polibotes, formando as\u00ed a illa de N\u00edsiros (Estrab\u00f3n X,5,16). Pola contra, Pseudo-Apolodoro conta que Polibotes, fuxendo, chegou \u00e1 illa de Cos, e Poseid\u00f3n lanzou contra el un pedazo da illa de N\u00edsiros .\nUn castelo constru\u00eddo polos cabaleiros da orde de San Juan de Xerusal\u00e9n destaca ao sur da pequena cidade mentres que unha igrexa pr\u00f3xima est\u00e1 consagrada a Panag\u00eda Spiliani (A nosa se\u00f1ora das Covas). Constru\u00edda en 1600, esta relacionada con multitude de tradici\u00f3ns e encerra unha fermosa icona do s\u00e9culo XVIII.\nEconom\u00eda.\nAs fontes de auga quente da illa, co\u00f1ecidas desde a antig\u00fcidade, seguen activas hoxe en d\u00eda nas proximidades de Lutra, a 1'5\u00a0km de Mandraki. Pali, un pobo de pescadores, at\u00f3pase ao leste de Lutra. Os cultivos m\u00e1is importantes da illa son a oliveira, a figueira, a vide e as \u00e1rbores froiteiras.\nN\u00edsiros non \u00e9 autosuficiente en auga doce. Recibe auga todos os anos, sobre todo no ver\u00e1n, desde Rodas ."}
{"id": "133544", "revid": "85894", "url": "https://gl.wikipedia.org/wiki?curid=133544", "title": "Alende, Pereira, Forcarei", "text": "Alende \u00e9 un lugar da parroquia de Pereira, no concello pontevedr\u00e9s de Forcarei. Segundo o IGE do 2008 ti\u00f1a 13 habitantes deles 7 homes e 6 eran mulleres, o que sup\u00f3n que se mantivo a poboaci\u00f3n desde 2007."}
{"id": "133545", "revid": "85894", "url": "https://gl.wikipedia.org/wiki?curid=133545", "title": "Castro de Muras, Pereira, Forcarei", "text": "Castro de Muras \u00e9 un lugar da parroquia de Pereira, no concello pontevedr\u00e9s de Forcarei. Segundo o IGE do 2008 ti\u00f1a 39 habitantes deles 20 homes e 19 eran mulleres, o que sup\u00f3n que se mantivo a poboaci\u00f3n desde 2007."}
{"id": "133546", "revid": "22570", "url": "https://gl.wikipedia.org/wiki?curid=133546", "title": "Muras, Pereira, Forcarei", "text": "Muras \u00e9 un lugar da parroquia de Pereira, no concello pontevedr\u00e9s de Forcarei. Segundo o IGE do 2008 ti\u00f1a 41 habitantes deles 16 homes e 25 eran mulleres, o que sup\u00f3n que se mantivo a poboaci\u00f3n desde 2007."}
{"id": "133547", "revid": "22570", "url": "https://gl.wikipedia.org/wiki?curid=133547", "title": "Nercellas, Pereira, Forcarei", "text": "Nercellas \u00e9 un lugar da parroquia de Pereira, no concello pontevedr\u00e9s de Forcarei. Segundo o IGE do 2008 ti\u00f1a 33 habitantes deles 19 homes e 14 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133548", "revid": "85894", "url": "https://gl.wikipedia.org/wiki?curid=133548", "title": "Pereira, Pereira, Forcarei", "text": "Pereira \u00e9 un lugar da parroquia de Pereira, no concello pontevedr\u00e9s de Forcarei. Segundo o IGE en 2008 estaba despoboado, se ben en 2007 a\u00ednda ti\u00f1a alg\u00fan habitante."}
{"id": "133550", "revid": "85894", "url": "https://gl.wikipedia.org/wiki?curid=133550", "title": "San Bartolomeu, Pereira, Forcarei", "text": "San Bartolomeu \u00e9 un lugar da parroquia de Pereira, no concello pontevedr\u00e9s de Forcarei. Segundo o IGE do 2008 ti\u00f1a 11 habitantes deles 4 homes e 7 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133551", "revid": "22570", "url": "https://gl.wikipedia.org/wiki?curid=133551", "title": "Vali\u00f1axemia, Pereira, Forcarei", "text": "Vali\u00f1axemia \u00e9 un lugar da parroquia de Pereira, no concello pontevedr\u00e9s de Forcarei. Segundo o IGE do 2008 ti\u00f1a 23 habitantes deles 12 homes e 11 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133552", "revid": "5738261", "url": "https://gl.wikipedia.org/wiki?curid=133552", "title": "Arbarrela, Castrelo, Forcarei", "text": "Arbarrela \u00e9 un lugar da parroquia de Castrelo, no concello pontevedr\u00e9s de Forcarei. Actualmente est\u00e1 abandonado desde 2008."}
{"id": "133553", "revid": "85894", "url": "https://gl.wikipedia.org/wiki?curid=133553", "title": "A Barciela, Castrelo, Forcarei", "text": "A Barciela \u00e9 un lugar da parroquia de Castrelo, no concello pontevedr\u00e9s de Forcarei. Segundo o IGE do 2008 ti\u00f1a 5 habitantes deles 2 homes e 3 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133555", "revid": "22570", "url": "https://gl.wikipedia.org/wiki?curid=133555", "title": "Coto Aciveiro, Castrelo, Forcarei", "text": "Coto Aciveiro \u00e9 un lugar da parroquia de Castrelo, no concello pontevedr\u00e9s de Forcarei. Segundo o IGE do 2008 ti\u00f1a 6 habitantes deles 3 homes e 3 eran mulleres, o que sup\u00f3n que se mantivo a poboaci\u00f3n desde 2007."}
{"id": "133556", "revid": "22570", "url": "https://gl.wikipedia.org/wiki?curid=133556", "title": "Lerce, Castrelo, Forcarei", "text": "Lerce \u00e9 un lugar da parroquia de Castrelo, no concello pontevedr\u00e9s de Forcarei. Segundo o IGE do 2008 ti\u00f1a 15 habitantes deles 7 homes e 8 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133557", "revid": "85894", "url": "https://gl.wikipedia.org/wiki?curid=133557", "title": "Li\u00f1ares, Castrelo, Forcarei", "text": "Li\u00f1ares \u00e9 un lugar da parroquia de Castrelo, no concello pontevedr\u00e9s de Forcarei. Segundo o IGE do 2008 ti\u00f1a 34 habitantes deles 16 homes e 18 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133558", "revid": "85894", "url": "https://gl.wikipedia.org/wiki?curid=133558", "title": "A M\u00e1moa, Castrelo, Forcarei", "text": "A M\u00e1moa \u00e9 un lugar da parroquia de Castrelo, no concello pontevedr\u00e9s de Forcarei. Segundo o IGE do 2008 ti\u00f1a 8 habitantes deles 3 homes e 5 eran mulleres, o que sup\u00f3n que se mantivo a poboaci\u00f3n desde 2007."}
{"id": "133560", "revid": "22570", "url": "https://gl.wikipedia.org/wiki?curid=133560", "title": "Murada, Castrelo, Forcarei", "text": "Murada \u00e9 un lugar da parroquia de Castrelo, no concello pontevedr\u00e9s de Forcarei. Segundo o IGE do 2008 ti\u00f1a 26 habitantes deles 15 homes e 11 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133561", "revid": "25871", "url": "https://gl.wikipedia.org/wiki?curid=133561", "title": "Valadelo, Castrelo, Forcarei", "text": "Valadelo \u00e9 un lugar da parroquia de Castrelo, no concello pontevedr\u00e9s de Forcarei. Segundo o IGE en 2019 ti\u00f1a doce habitantes (seis homes e seis mulleres), seis menos ca en 2008 (8 homes e 10 mulleres)."}
{"id": "133562", "revid": "85894", "url": "https://gl.wikipedia.org/wiki?curid=133562", "title": "O Vieiro, Castrelo, Forcarei", "text": "O Vieiro \u00e9 un lugar da parroquia de Castrelo, no concello pontevedr\u00e9s de Forcarei. Segundo o IGE do 2008 ti\u00f1a 10 habitantes deles 2 homes e 8 eran mulleres, o que sup\u00f3n que se mantivo a poboaci\u00f3n desde 2007."}
{"id": "133563", "revid": "85894", "url": "https://gl.wikipedia.org/wiki?curid=133563", "title": "C\u00f3rneas, D\u00faas Igrexas, Forcarei", "text": "C\u00f3rneas \u00e9 un lugar da parroquia de D\u00faas Igrexas, no concello pontevedr\u00e9s de Forcarei. Segundo o IGE do 2008 ti\u00f1a 41 habitantes deles 20 homes e 21 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133564", "revid": "85894", "url": "https://gl.wikipedia.org/wiki?curid=133564", "title": "Espindo, D\u00faas Igrexas, Forcarei", "text": "Espindo \u00e9 un lugar da parroquia de D\u00faas Igrexas, no concello pontevedr\u00e9s de Forcarei. Segundo o IGE en 2008 ti\u00f1a 48 habitantes (25 homes e 23 mulleres), os mesmos ca en 2007."}
{"id": "133565", "revid": "1308", "url": "https://gl.wikipedia.org/wiki?curid=133565", "title": "Placentario", "text": ""}
{"id": "133566", "revid": "1308", "url": "https://gl.wikipedia.org/wiki?curid=133566", "title": "Placentalia", "text": ""}
{"id": "133567", "revid": "5863", "url": "https://gl.wikipedia.org/wiki?curid=133567", "title": "Tras do Hospital, Ourense", "text": "A Asunci\u00f3n de Tras do Hospital \u00e9 unha parroquia do concello de Ourense."}
{"id": "133568", "revid": "85894", "url": "https://gl.wikipedia.org/wiki?curid=133568", "title": "Loureiro, D\u00faas Igrexas, Forcarei", "text": "Loureiro \u00e9 un lugar da parroquia de D\u00faas Igrexas, no concello pontevedr\u00e9s de Forcarei. Segundo o IGE do 2008 ti\u00f1a 127 habitantes deles 57 homes e 71 eran mulleres, o que sup\u00f3n que diminu\u00edu a poboaci\u00f3n desde 2007. \u00c9 o terceiro n\u00facleo de poboaci\u00f3n en importancia do concello de Forcarei, por detr\u00e1s de Soutelo de Montes (454 hab.) e Forcarei (402 hab.)"}
{"id": "133570", "revid": "1308", "url": "https://gl.wikipedia.org/wiki?curid=133570", "title": "Euterio", "text": ""}
{"id": "133574", "revid": "85894", "url": "https://gl.wikipedia.org/wiki?curid=133574", "title": "Quintelas, D\u00faas Igrexas, Forcarei", "text": "Quintelas \u00e9 un lugar da parroquia de D\u00faas Igrexas, no concello pontevedr\u00e9s de Forcarei. Segundo o IGE do 2008 ti\u00f1a 40 habitantes deles 15 homes e 25 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133576", "revid": "85894", "url": "https://gl.wikipedia.org/wiki?curid=133576", "title": "As Rabadeiras, D\u00faas Igrexas, Forcarei", "text": "As Rabadeiras,m\u00e1is co\u00f1ecido popularmente como Rabadeiras, \u00e9 un lugar da parroquia de D\u00faas Igrexas, no concello pontevedr\u00e9s de Forcarei. Segundo o IGE do 2008 ti\u00f1a 82 habitantes deles 38 homes e 44 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133577", "revid": "85894", "url": "https://gl.wikipedia.org/wiki?curid=133577", "title": "Vali\u00f1as, D\u00faas Igrexas, Forcarei", "text": "Vali\u00f1as \u00e9 un lugar da parroquia de D\u00faas Igrexas, no concello pontevedr\u00e9s de Forcarei. Segundo o IGE do 2008 ti\u00f1a 51 habitantes deles 217 homes e 34 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133579", "revid": "12452", "url": "https://gl.wikipedia.org/wiki?curid=133579", "title": "Terio", "text": ""}
{"id": "133580", "revid": "85894", "url": "https://gl.wikipedia.org/wiki?curid=133580", "title": "O Barrio, Meav\u00eda, Forcarei", "text": "O Barrio \u00e9 un lugar da parroquia de Meav\u00eda, no concello pontevedr\u00e9s de Forcarei. Segundo o IGE do 2008 ti\u00f1a 58 habitantes deles 27 homes e 31 eran mulleres, o que sup\u00f3n que aumentou a poboaci\u00f3n desde 2007."}
{"id": "133581", "revid": "56817", "url": "https://gl.wikipedia.org/wiki?curid=133581", "title": "Alende", "text": "O top\u00f3nimo galego Alende pode referirse a:"}
{"id": "133582", "revid": "85894", "url": "https://gl.wikipedia.org/wiki?curid=133582", "title": "O Campo, Meav\u00eda, Forcarei", "text": "O Campo \u00e9 un lugar da parroquia de Meav\u00eda, no concello pontevedr\u00e9s de Forcarei."}
{"id": "133583", "revid": "1131", "url": "https://gl.wikipedia.org/wiki?curid=133583", "title": "Galer\u00eda de imaxes de Campo, Taboada", "text": "San Xi\u00e1n de Campo \u00e9 unha parroquia do concello de Taboada na comarca de Chantada, na provincia de Lugo."}
{"id": "133584", "revid": "85894", "url": "https://gl.wikipedia.org/wiki?curid=133584", "title": "Os Campos, Meav\u00eda, Forcarei", "text": "Os Campos \u00e9 un lugar da parroquia de Meav\u00eda, no concello pontevedr\u00e9s de Forcarei. Segundo o IGE do 2008 ti\u00f1a 16 habitantes deles 7 homes e 9 eran mulleres, o que sup\u00f3n que se mantivo a poboaci\u00f3n desde 2007."}
{"id": "133585", "revid": "85894", "url": "https://gl.wikipedia.org/wiki?curid=133585", "title": "O Cruceiro, Meav\u00eda, Forcarei", "text": "O Cruceiro \u00e9 un lugar da parroquia de Meav\u00eda, no concello pontevedr\u00e9s de Forcarei. Segundo o IGE do 2008 ti\u00f1a 29 habitantes deles 17 homes e 12 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133586", "revid": "2338", "url": "https://gl.wikipedia.org/wiki?curid=133586", "title": "Espi\u00f1eiros, Meav\u00eda, Forcarei", "text": "Espi\u00f1eiros \u00e9 un lugar da parroquia de Meav\u00eda, no concello pontevedr\u00e9s de Forcarei. Segundo o IGE do 2008 ti\u00f1a 37 habitantes deles 19 homes e 18 eran mulleres, o que sup\u00f3n que se mantivo a poboaci\u00f3n desde 2007."}
{"id": "133587", "revid": "85894", "url": "https://gl.wikipedia.org/wiki?curid=133587", "title": "A R\u00faa, Meav\u00eda, Forcarei", "text": "A R\u00faa \u00e9 un lugar da parroquia de Meav\u00eda, no concello pontevedr\u00e9s de Forcarei. Segundo o IGE do 2008 ti\u00f1a 23 habitantes deles 13 homes e 10 eran mulleres, o que sup\u00f3n que se mantivo a poboaci\u00f3n desde 2007."}
{"id": "133588", "revid": "85894", "url": "https://gl.wikipedia.org/wiki?curid=133588", "title": "Seoane, Meav\u00eda, Forcarei", "text": "Seoane \u00e9 un lugar da parroquia de Meav\u00eda, no concello pontevedr\u00e9s de Forcarei. Segundo o IGE do 2008 ti\u00f1a 24 habitantes deles 8 homes e 16 eran mulleres, o que sup\u00f3n que se mantivo a poboaci\u00f3n desde 2007.\nToponimia.\nO top\u00f3nimo deriva do lat\u00edn , San Xo\u00e1n."}
{"id": "133589", "revid": "22570", "url": "https://gl.wikipedia.org/wiki?curid=133589", "title": "Serrao, Meav\u00eda, Forcarei", "text": "Serrao \u00e9 un lugar da parroquia de Meav\u00eda, no concello pontevedr\u00e9s de Forcarei. Segundo o IGE do 2008 ti\u00f1a 17 habitantes deles 8 homes e 9 eran mulleres, o que sup\u00f3n que se mantivo a poboaci\u00f3n desde 2007."}
{"id": "133590", "revid": "22570", "url": "https://gl.wikipedia.org/wiki?curid=133590", "title": "A Umia, Meav\u00eda, Forcarei", "text": "A Umia \u00e9 un lugar da parroquia de Meav\u00eda, no concello pontevedr\u00e9s de Forcarei. Segundo o IGE do 2008 ti\u00f1a 43 habitantes deles 22 homes e 21 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133591", "revid": "2338", "url": "https://gl.wikipedia.org/wiki?curid=133591", "title": "Valadares, Meav\u00eda, Forcarei", "text": "Valadares \u00e9 un lugar da parroquia de Meav\u00eda, no concello pontevedr\u00e9s de Forcarei. Segundo o IGE do 2008 ti\u00f1a 31 habitantes deles 15 homes e 16 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133592", "revid": "85894", "url": "https://gl.wikipedia.org/wiki?curid=133592", "title": "Cabanas, Forcarei, Forcarei", "text": "Cabanas \u00e9 un lugar da parroquia de Forcarei, no concello pontevedr\u00e9s de Forcarei. Segundo o IGE do 2008 ti\u00f1a 20 habitantes deles 8 homes e 12 eran mulleres, o que sup\u00f3n que se mantivo a poboaci\u00f3n desde 2007."}
{"id": "133593", "revid": "56817", "url": "https://gl.wikipedia.org/wiki?curid=133593", "title": "Guill\u00e9n el del son entero", "text": "Guill\u00e9n el del son entero foi o primeiro rexistro de Xulio Formoso gravado para Polydor nunha relaci\u00f3n comercial e art\u00edstica que non sempre foi cordial. Foi un \u00e1lbum conceptual (como a maior\u00eda dos de Xulio Formoso) dedicado \u00e1 obra do bardo cubano Nicol\u00e1s Guill\u00e9n. Por primeira vez apareceu aqu\u00ed o grupo Sensemay\u00e1 na s\u00faa formaci\u00f3n orixinal que acompa\u00f1ar\u00eda a Formoso en moitos concertos e gravaci\u00f3ns posteriores.\nAs composici\u00f3ns e interpretaci\u00f3n mantiveron os ritmos afro-cubanos do traballo escrito no que foron baseadas. Foi un dos \u00e1lbums m\u00e1is vendidos de Xulio Formoso e un dos mais vendidos ese ano 1975 en Venezuela e outros pa\u00edses. Varias das s\u00faas pezas foron versionadas m\u00e1is tarde por artistas como Los Sabande\u00f1os, o grupo Ahora e Ibrahim Ferrer.\nCando este \u00e1lbum foi bautizado, Guill\u00e9n escribiu no reverso da copia de Xulio Formoso un frase sobre o traballo: \"A mi\u00f1a poes\u00eda v\u00e9n da m\u00fasica, e aqu\u00ed retorna a ela.\"\nM\u00fasicos.\nSensemay\u00e1"}
{"id": "133594", "revid": "1131", "url": "https://gl.wikipedia.org/wiki?curid=133594", "title": "C\u00f3rneas", "text": "O top\u00f3nimo galego C\u00f3rneas pode referirse a:"}
{"id": "133595", "revid": "22570", "url": "https://gl.wikipedia.org/wiki?curid=133595", "title": "O Cachafeiro, Forcarei, Forcarei", "text": "O Cachafeiro \u00e9 un lugar da parroquia de Forcarei, no concello pontevedr\u00e9s de Forcarei. Segundo o IGE do 2008 ti\u00f1a 88 habitantes deles 37 homes e 51 eran mulleres, o que sup\u00f3n que aumentou a poboaci\u00f3n desde 2007."}
{"id": "133596", "revid": "85894", "url": "https://gl.wikipedia.org/wiki?curid=133596", "title": "A Carballeira, Forcarei, Forcarei", "text": "A Carballeira \u00e9 un lugar da parroquia de Forcarei, no concello pontevedr\u00e9s de Forcarei na comarca de Tabeir\u00f3s - Terra de Montes. Segundo o IGE do 2008 ti\u00f1a 16 habitantes deles 7 homes e 9 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133597", "revid": "2338", "url": "https://gl.wikipedia.org/wiki?curid=133597", "title": "A Casanova, Forcarei, Forcarei", "text": "A Casanova \u00e9 un lugar da parroquia de Forcarei, no concello pontevedr\u00e9s de Forcarei. Segundo o IGE do 2008 ti\u00f1a 9 habitantes deles 4 homes e 5 eran mulleres, o que sup\u00f3n que se mantivo a poboaci\u00f3n desde 2007."}
{"id": "133598", "revid": "85894", "url": "https://gl.wikipedia.org/wiki?curid=133598", "title": "As Casetas, Forcarei, Forcarei", "text": "As Casetas \u00e9 un lugar da parroquia de Forcarei, no concello pontevedr\u00e9s de Forcarei. Segundo o IGE do 2008 ti\u00f1a 17 habitantes deles 8 homes e 9 eran mulleres, o que sup\u00f3n que se mantivo a poboaci\u00f3n desde 2007."}
{"id": "133599", "revid": "22570", "url": "https://gl.wikipedia.org/wiki?curid=133599", "title": "Chamosa, Forcarei, Forcarei", "text": "Chamosa \u00e9 un lugar da parroquia de Forcarei, no concello pontevedr\u00e9s de Forcarei. Segundo o IGE do 2008 ti\u00f1a 57 habitantes deles 26 homes e 31 eran mulleres, o que sup\u00f3n que se mantivo a poboaci\u00f3n desde 2007."}
{"id": "133603", "revid": "85894", "url": "https://gl.wikipedia.org/wiki?curid=133603", "title": "Espindo, Forcarei, Forcarei", "text": "Espindo \u00e9 un lugar da parroquia de Forcarei, no concello pontevedr\u00e9s de Forcarei. Segundo o IGE do 2008 ti\u00f1a 29 habitantes deles 12 homes e 7 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133604", "revid": "85894", "url": "https://gl.wikipedia.org/wiki?curid=133604", "title": "Forcarei, Forcarei, Forcarei", "text": "Forcarei \u00e9 un lugar da parroquia de Forcarei, no concello pontevedr\u00e9s de Forcarei. Segundo o IGE, en 2020 ti\u00f1a 468 habitantes (217 homes e 251 mulleres), catro menos que no ano anterior.\n\u00c9 a capital do concello, ao que d\u00e1 nome, e a entidade m\u00e1is poboada do municipio por diante de Soutelo de Montes."}
{"id": "133605", "revid": "2338", "url": "https://gl.wikipedia.org/wiki?curid=133605", "title": "A Freixeira, Forcarei, Forcarei", "text": "A Freixeira \u00e9 un lugar da parroquia de Forcarei, no concello pontevedr\u00e9s de Forcarei. Segundo o IGE do 2008 ti\u00f1a 29 habitantes deles 11 homes e 18 eran mulleres, o que sup\u00f3n que aumentou a poboaci\u00f3n desde 2007."}
{"id": "133606", "revid": "22570", "url": "https://gl.wikipedia.org/wiki?curid=133606", "title": "Gax\u00edn, Forcarei, Forcarei", "text": "Gax\u00edn \u00e9 un lugar da parroquia de Forcarei, no concello pontevedr\u00e9s de Forcarei. Segundo o IGE do 2008 ti\u00f1a 30 habitantes deles 19 homes e 11 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133607", "revid": "2338", "url": "https://gl.wikipedia.org/wiki?curid=133607", "title": "A Ponte, Forcarei, Forcarei", "text": "A Ponte \u00e9 un lugar da parroquia de Forcarei, no concello pontevedr\u00e9s de Forcarei. Segundo o IGE do 2008 ti\u00f1a 23 habitantes deles 14 homes e 9 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133608", "revid": "85894", "url": "https://gl.wikipedia.org/wiki?curid=133608", "title": "O Salgueiro, Forcarei, Forcarei", "text": "O Salgueiro \u00e9 un lugar da parroquia de Forcarei, no concello pontevedr\u00e9s de Forcarei. Segundo o IGE do 2008 ti\u00f1a 8 habitantes deles 3 homes e 5 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133609", "revid": "2338", "url": "https://gl.wikipedia.org/wiki?curid=133609", "title": "Fix\u00f3, Pardesoa, Forcarei", "text": "Fix\u00f3 \u00e9 un lugar da parroquia de Pardesoa, no concello pontevedr\u00e9s de Forcarei. Segundo o IGE do 2008 ti\u00f1a 8 habitantes deles 1 homes e 7 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133610", "revid": "85894", "url": "https://gl.wikipedia.org/wiki?curid=133610", "title": "Pardesoa, Pardesoa, Forcarei", "text": "Pardesoa \u00e9 un lugar da parroquia de Pardesoa, no concello pontevedr\u00e9s de Forcarei. Segundo o IGE do 2008 ti\u00f1a 64 habitantes deles 24 eran homes e 40 mulleres, o que sup\u00f3n que diminu\u00edu a poboaci\u00f3n desde 2007."}
{"id": "133612", "revid": "1131", "url": "https://gl.wikipedia.org/wiki?curid=133612", "title": "A Portela de Lamas, Pardesoa, Forcarei", "text": "A Portela de Lamas \u00e9 un lugar da parroquia de Pardesoa, no concello pontevedr\u00e9s de Forcarei. Segundo o IGE do 2008 ti\u00f1a 37 habitantes (16 homes e 21 mulleres).\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo. O termo portela indica unha zona de paso entre d\u00faas monta\u00f1as. Pola aldea discorre a estrada N-541."}
{"id": "133613", "revid": "85894", "url": "https://gl.wikipedia.org/wiki?curid=133613", "title": "Pousada, Pardesoa, Forcarei", "text": "Pousada \u00e9 un lugar da parroquia de Pardesoa, no concello pontevedr\u00e9s de Forcarei. Segundo o IGE do 2008 ti\u00f1a 63 habitantes deles 33 homes e 30 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133614", "revid": "56817", "url": "https://gl.wikipedia.org/wiki?curid=133614", "title": "O R\u00edo, Pardesoa, Forcarei", "text": "O R\u00edo \u00e9 un lugar da parroquia de Pardesoa, no concello pontevedr\u00e9s de Forcarei."}
{"id": "133615", "revid": "85894", "url": "https://gl.wikipedia.org/wiki?curid=133615", "title": "San Marcos, Pardesoa, Forcarei", "text": "San Marcos \u00e9 un lugar da parroquia de Pardesoa, no concello pontevedr\u00e9s de Forcarei. Segundo o IGE do 2008 ti\u00f1a 33 habitantes deles 14 homes e 19 eran mulleres, o que sup\u00f3n que se mantivo a poboaci\u00f3n desde 2007."}
{"id": "133616", "revid": "85894", "url": "https://gl.wikipedia.org/wiki?curid=133616", "title": "O Sisto, Pardesoa, Forcarei", "text": "O Sisto \u00e9 un lugar da parroquia de Pardesoa, no concello pontevedr\u00e9s de Forcarei. Segundo o IGE do 2008 ti\u00f1a 37 habitantes deles 18 eran homes e 19 mulleres, o que sup\u00f3n que se mantivo a poboaci\u00f3n desde 2007."}
{"id": "133618", "revid": "85894", "url": "https://gl.wikipedia.org/wiki?curid=133618", "title": "Barro, San Miguel de Presqueiras, Forcarei", "text": "Barro \u00e9 un lugar da parroquia de San Miguel de Presqueiras, no concello pontevedr\u00e9s de Forcarei. Segundo o IGE do 2008 ti\u00f1a 21 habitantes deles 12 homes e 9 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133619", "revid": "85894", "url": "https://gl.wikipedia.org/wiki?curid=133619", "title": "Guisande, San Miguel de Presqueiras, Forcarei", "text": "Guisande \u00e9 un lugar da parroquia de San Miguel de Presqueiras, no concello pontevedr\u00e9s de Forcarei. Segundo o IGE en 2008 ti\u00f1a 92 habitantes (42 homes e 50 mulleres)."}
{"id": "133620", "revid": "85894", "url": "https://gl.wikipedia.org/wiki?curid=133620", "title": "Morgade, San Miguel de Presqueiras, Forcarei", "text": "Morgade \u00e9 un lugar da parroquia de San Miguel de Presqueiras, no concello pontevedr\u00e9s de Forcarei. Segundo o IGE do 2008 ti\u00f1a 74 habitantes deles 36 homes e 38 eran mulleres, o que sup\u00f3n que aumentou a poboaci\u00f3n desde 2007."}
{"id": "133621", "revid": "85894", "url": "https://gl.wikipedia.org/wiki?curid=133621", "title": "O Outeiro, San Miguel de Presqueiras, Forcarei", "text": "O Outeiro \u00e9 un lugar da parroquia de San Miguel de Presqueiras, no concello pontevedr\u00e9s de Forcarei. Segundo o IGE do 2008 ti\u00f1a 55 habitantes deles 22 homes e 33 eran mulleres, o que sup\u00f3n que diminu\u00edu a poboaci\u00f3n desde 2007.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "133622", "revid": "85894", "url": "https://gl.wikipedia.org/wiki?curid=133622", "title": "San Miguel, San Miguel de Presqueiras, Forcarei", "text": "San Miguel \u00e9 un lugar da parroquia de San Miguel de Presqueiras, no concello pontevedr\u00e9s de Forcarei. Segundo o IGE do 2008 ti\u00f1a 32 habitantes deles 14 homes e 18 eran mulleres, o que sup\u00f3n que se mantivo a poboaci\u00f3n desde 2007."}
{"id": "133623", "revid": "5863", "url": "https://gl.wikipedia.org/wiki?curid=133623", "title": "Eugene O'Neill", "text": "Eugene O'Neill, nado o 16 de outubro de 1888 e finado o 27 de novembro de 1953, foi un dramaturgo norteamericano que ga\u00f1ou o Premio Nobel de Literatura en 1936 e catro veces o Premio Pulitzer (1920, 1922, 1928, 1956).\nBiograf\u00eda.\nEugene O'Neill naceu en Broadway nunha familia orixinaria de Irlanda, con seu pai que era actor de teatro percorreu Am\u00e9rica, con sete anos comezou o internado onde se afixo a ler. No curso 1906-1907 estudou na Universidade de Princeton, pero acabou deix\u00e1ndoo, realizando despois nunha gran variedade de traballos, mari\u00f1eiro, actor, xornalista. En 1911 volveu a Nova York , en 1912 pasou seis meses nunha cl\u00ednica recuper\u00e1ndose da tuberculose e comezou a escribir teatro, para o ano seguinte comezou a dar cursos de artes esc\u00e9nicas na Universidade Harvard. En 1914 publicou o seu primeiro libro, \"Thirst and other one-act plays\". En 1916 publicou \"Bound East of Cardiff\" e, posteriormente \"The Emperor Jones\", \"The Hairy Ape\" e \"Beyond the Horizon\".\nA d\u00e9cada de 1930 \u00e9 o per\u00edodo cumio da s\u00faa creatividade, considerado o mellor autor teatral norteamericano, foi o primeiro dramaturgo americano en recibir o Premio Nobel, por estar enfermo non o recolleu, sen\u00f3n que enviou unha carta \u00e1 Academia Sueca, onde salientou a influecia que representou para el o dramaturgo sueco August Strindberg. Nos anos seguintes escribiu moitas obras mestras como para el. O'Neill escribiu nos anos seguintes moitas m\u00e1is obras mestras, The Iceman Cometh (1939), \"Long Day's Journey Into Night\" (1941) ou \"A Moon for the Misbegotten\" (1943).\nA partir de 1943 deixou de escribir por padecer graves tremores nas mans por mor do p\u00e1rkinson."}
{"id": "133625", "revid": "85894", "url": "https://gl.wikipedia.org/wiki?curid=133625", "title": "Alfons\u00edn, Santa Mari\u00f1a de Presqueiras, Forcarei", "text": "Alfons\u00edn \u00e9 un lugar da parroquia de Santa Mari\u00f1a de Presqueiras, no concello pontevedr\u00e9s de Forcarei. Segundo o IGE do 2008 ti\u00f1a 67 habitantes deles 23 homes e 44 eran mulleres, o que sup\u00f3n que se mantivo a poboaci\u00f3n desde 2007."}
{"id": "133626", "revid": "22570", "url": "https://gl.wikipedia.org/wiki?curid=133626", "title": "Cernadelo, Santa Mari\u00f1a de Presqueiras, Forcarei", "text": "Cernadelo \u00e9 un lugar da parroquia de Santa Mari\u00f1a de Presqueiras, no concello pontevedr\u00e9s de Forcarei. Segundo o IGE do 2008 ti\u00f1a 11 habitantes deles 8 homes e 3 eran mulleres, o que sup\u00f3n que se mantivo a poboaci\u00f3n desde 2007."}
{"id": "133627", "revid": "85894", "url": "https://gl.wikipedia.org/wiki?curid=133627", "title": "Devesa de Abaixo, Santa Mari\u00f1a de Presqueiras, Forcarei", "text": "Devesa de Abaixo \u00e9 un lugar da parroquia de Santa Mari\u00f1a de Presqueiras, no concello pontevedr\u00e9s de Forcarei. Segundo o IGE en 2008 ti\u00f1a 41 habitantes (19 homes e 22 mulleres), os mesmos ca en 2007."}
{"id": "133628", "revid": "85894", "url": "https://gl.wikipedia.org/wiki?curid=133628", "title": "Devesa de Arriba, Santa Mari\u00f1a de Presqueiras, Forcarei", "text": "Devesa de Arriba \u00e9 un lugar da parroquia de Santa Mari\u00f1a de Presqueiras, no concello pontevedr\u00e9s de Forcarei. Segundo o IGE en 2008 ti\u00f1a 33 habitantes (12 homes e 21 mulleres), menos ca en 2007."}
{"id": "133629", "revid": "2338", "url": "https://gl.wikipedia.org/wiki?curid=133629", "title": "Fontegrande, Santa Mari\u00f1a de Presqueiras, Forcarei", "text": "Fontegrande \u00e9 un lugar da parroquia de Santa Mari\u00f1a de Presqueiras, no concello pontevedr\u00e9s de Forcarei. Segundo o IGE do 2008 ti\u00f1a 4 habitantes deles 2 homes e 2 eran mulleres, o que sup\u00f3n que se mantivo a poboaci\u00f3n desde 2007."}
{"id": "133630", "revid": "85894", "url": "https://gl.wikipedia.org/wiki?curid=133630", "title": "Penalba, Santa Mari\u00f1a de Presqueiras, Forcarei", "text": "Penalba \u00e9 un lugar da parroquia de Santa Mari\u00f1a de Presqueiras, no concello pontevedr\u00e9s de Forcarei. Segundo o IGE do 2008 ti\u00f1a 9 habitantes deles 2 homes e 7 eran mulleres, o que sup\u00f3n que se mantivo a poboaci\u00f3n desde 2007."}
{"id": "133631", "revid": "1505", "url": "https://gl.wikipedia.org/wiki?curid=133631", "title": "Ratel, Santa Mari\u00f1a de Presqueiras, Forcarei", "text": "Ratel \u00e9 un lugar da parroquia de Santa Mari\u00f1a de Presqueiras, no concello pontevedr\u00e9s de Forcarei. Segundo o IGE do 2018 ti\u00f1a 8 habitantes, deles 4 homes e 4 eran mulleres."}
{"id": "133632", "revid": "2338", "url": "https://gl.wikipedia.org/wiki?curid=133632", "title": "Regotraveso, Santa Mari\u00f1a de Presqueiras, Forcarei", "text": "Regotraveso \u00e9 un lugar da parroquia de Santa Mari\u00f1a de Presqueiras, no concello pontevedr\u00e9s de Forcarei. Segundo o IGE do 2008 ti\u00f1a 3 habitantes deles 1 homes e 2 eran mulleres, o que sup\u00f3n que se mantivo a poboaci\u00f3n desde 2007."}
{"id": "133637", "revid": "2338", "url": "https://gl.wikipedia.org/wiki?curid=133637", "title": "Fontela, Ventoxo, Forcarei", "text": "Fontela \u00e9 un lugar da parroquia de Ventoxo, no concello pontevedr\u00e9s de Forcarei. Segundo o IGE do 2008 ti\u00f1a 18 habitantes deles 10 homes e 8 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133639", "revid": "22570", "url": "https://gl.wikipedia.org/wiki?curid=133639", "title": "Ventoxo, Ventoxo, Forcarei", "text": "Fontela \u00e9 un lugar da parroquia de Ventoxo, no concello pontevedr\u00e9s de Forcarei. Segundo o IGE do 2008 ti\u00f1a 67 habitantes deles 33 homes e 34 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133640", "revid": "85894", "url": "https://gl.wikipedia.org/wiki?curid=133640", "title": "Vilapouca, Ventoxo, Forcarei", "text": "Vilapouca \u00e9 un lugar da parroquia de Ventoxo, no concello pontevedr\u00e9s de Forcarei. Segundo o IGE do 2008 ti\u00f1a 37 habitantes deles 19 homes e 18 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133641", "revid": "408", "url": "https://gl.wikipedia.org/wiki?curid=133641", "title": "Alfredo Bra\u00f1as Men\u00e9ndez", "text": ""}
{"id": "133643", "revid": "1131", "url": "https://gl.wikipedia.org/wiki?curid=133643", "title": "Laredo", "text": "O top\u00f3nimo Laredo pode referirse a:"}
{"id": "133645", "revid": "1131", "url": "https://gl.wikipedia.org/wiki?curid=133645", "title": "Mutriku", "text": "Mutriku (en castel\u00e1n Motrico) \u00e9 un concello da provincia de Guip\u00fascoa, no Pa\u00eds Vasco. \u00c1chase na costa do mar Cant\u00e1brico facendo l\u00edmite con Biscaia, no noroeste da provincia guipuscoana. Pertence \u00e1 comarca de Debabarrena cunha poboaci\u00f3n de 4.973 habitantes segundo os datos do INE correspondentes ao ano 2008.\nMutriku tam\u00e9n se atopa no noroeste da comarca \u00e1 que pertence, a\u00ednda que non est\u00e1 estritamente na conca do Deba, que est\u00e1 nunha pequena conca independente. Est\u00e9ndese dende a desembocadura do Deba at\u00e9 a do Aretibai, ficando o n\u00facleo urbano equidistante entre estes puntos. As s\u00faas costas son cant\u00eds onde se abren d\u00faas pequenas ba\u00edas, unha \u00e9 onde est\u00e1 o n\u00facleo urbano e o peirao, e a outra a que comparte con Ondarroa, e est\u00e1 formada pola desembocadura do Artibai, onde se localiza a maior das s\u00faas praias, a de Saturrar\u00e1n.\nTop\u00f3nimo.\nMotrico \u00e9 a forma na que tradicionalmente se transcribiu o nome do municipio, dende o s\u00e9culo XIII at\u00e9 1980 era o nome polo que era co\u00f1ecido. Mais en lingua vasca empreg\u00e1base a forma Mutriku, que obtivo carta de oficialidade en 1980 cando foi adoptada polo Concello, sendo actualmente a forma habitual de denominar este concello.\nSobre a orixe do top\u00f3nimo, realmente \u00e9 incerta. En primeiro lugar non se sabe se o top\u00f3nimo naceu coa fundaci\u00f3n da vila en 1209 ou se \u00e9 anterior. Dado que en documentos do s\u00e9culo XIII figura transcrito baixo o nome de \"Mortrico\", \"Motrico\" e sobre todo \"villa Nueba de Motrico\", pode deducirse que exist\u00eda o top\u00f3nimo con anterioridade.\nTradicionalmente identificouse Mutriku coa localizaci\u00f3n da antiga poboaci\u00f3n prerromana de \"Tritium Tuboricum\", poboaci\u00f3n citada polo xe\u00f3grafo grego Claudio Tolomeo no territorio da antiga tribo dos v\u00e1rdulos. A identificaci\u00f3n Mutriku-\"Tritium Tuboricum\" \u00e9 certamente problem\u00e1tica, xa que se realizou sempre m\u00e1is pola suposta semellanza dos nomes que por outro tipo de factores. De feito, o xe\u00f3grafo describ\u00eda \"Tritium Tuboricum\" no interior do pa\u00eds v\u00e1rdulo, non na costa; e a pasaxe que alude ao seu asentamento nas beiras do Deba \u00e9 dubidoso. Alg\u00fans autores vascos consideran que a antiga \"Tritium Tuboricum\" puido ser a poboaci\u00f3n de Astigarribia, situada alg\u00fans quil\u00f3metros cara o interior seguindo o curso do r\u00edo Deba. Astigarribia \u00e9 actualmente un barrio rural de Mutriku, pero foi unha poboaci\u00f3n anterior \u00e1 fundaci\u00f3n da vila (a s\u00faa igrexa consid\u00e9rase unha das m\u00e1is antigas de Guip\u00fascoa) e encontr\u00e1ronse vestixios de presenza romana en Astigarribia.\nSobre a posible derivaci\u00f3n do nome Motrico a partir do de \"Tritium Tuboricum\" tampouco hai unanimidade. O ling\u00fcista alem\u00e1n Gerhard B\u00e4hr (que nacera no Pa\u00eds Vasco), pensaba que \"Tritium Tuboricum\" era un top\u00f3nimo de orixe celta e propo\u00f1\u00eda unha evoluci\u00f3n \"Tuboricum\"-&gt;\"But(o)ricu-\"&gt; Mutriku, para explicar a orixe do nome. Koldo Mitxelena consideraba que esta explicaci\u00f3n era foneticamente satisfactoria, pero non estaba moi convencido da etimolox\u00eda proposta por B\u00e4hr. Outros historiadores e cronistas cl\u00e1sicos como Esteban de Garibay pensaban que Mutriku era a antiga \"Tritium Tuboricum\", pero fac\u00edan derivar o nome da poboaci\u00f3n dun \"Mons tritium\" latino ('monte de trigo') segundo alg\u00fans. Garibay sosti\u00f1a que o top\u00f3nimo se compo\u00f1\u00eda de \"Monte\" e \"Trico\", Garibay xustificaba este nome polo feito de que na entrada do porto desta vila hab\u00eda unha pena puntiaguda que era co\u00f1ecida como \"Trico(a)\" (palabra que quer\u00eda dicir ourizo en \u00e9uscaro). Na actualidade ourizo dise \"triku\" en \u00e9uscaro batua e \"trikuharri\" (literalmente pedra de ourizo), \u00e9 o nome que reciben os dolmens en \u00e9uscaro.\nOs xentilicios son motriqu\u00e9s/motriquesa, do castel\u00e1n, e mutrikuarra, do \u00e9uscaro.\nLocalizaci\u00f3n e accesos.\nNo l\u00edmite noroeste da provincia e da comarca, facendo fronteira con Biscaia, Mutriku est\u00e9ndese sobre o mar en altos acantilados que deixan, na baixada de marea, zonas de ba\u00f1o e pesca nas que se abre alg\u00fan pequeno areal. As praias situadas na desembocadura dos r\u00edos Deba e Artibai e lonxe do centro urbano son a de Deba, a de Ondarbeltz, de area negra e con algunha rocha, e a do Artibai, de fina area marela. Tam\u00e9n se pode apreciar a rasa mareal que v\u00e9n dende Zumaia. O n\u00facleo urbano \u00e1chase nunha pequena ba\u00eda equidistante entre as d\u00faas desembocaduras. Nesta ba\u00eda at\u00f3pase o porto e sobre el, subindo pola ladeira, os edificios que conservan o car\u00e1cter medieval.\nComunicaci\u00f3ns.\nA s\u00faa situaci\u00f3n, apartada das v\u00edas principais de comunicaci\u00f3n da zona, fai que quede relativamente illado. Est\u00e1 situado a 3 km de Deba, por onde pasa a estrada nacional N-634, a autoestrada A-8 e o ferrocarril de v\u00eda estreita de Euskotren que o enlazan coa cabeza comarcal, \u00c9ibar, da que dista 23\u00a0km, e coas capitais de Guip\u00fascoa (Donostia), que fica a 46\u00a0km, e coa de Biscaia (Bilbao) a 70\u00a0km.\nA estrada provincial GI-638 atravesa o municipio lig\u00e1ndoo coa nacional N-634 en Deba e coa BI-3222 en Ondarroa. \u00c9 a v\u00eda principal de comunicaci\u00f3n, a\u00ednda que hai outra estrada local que chega at\u00e9 Mendaro pasando polo alto do Calvario.\nMutriku limita cos seguintes municipios, ao suroeste con Markina (Biscaia), ao sur Mendaro, ao leste con Deba e ao oeste con Berriatua e Ondarroa (Biscaia).\nComposici\u00f3n.\nAdemais do n\u00facleo urbano que se sit\u00faa sobre o porto onde vive entre un 85 e un 90% da poboaci\u00f3n, o concello de Mutriku est\u00e1 composto polos seguintes barrios rurais. Os datos de poboaci\u00f3n son do 2007.\nHistoria.\nAs covas de Jentiletxea II, Langatxo e Iruroin son testemu\u00f1as da ocupaci\u00f3n destas terras en per\u00edodos prehist\u00f3ricos que se remontan ao Paleol\u00edtico superior.\nA vila de Mutriku f\u00fandase en 1209 polo rei castel\u00e1n Afonso VIII que lle outorgou carta de poboamento e a posibilidade de amurallar a urbe (hai alg\u00fan resto das murallas).\nO casco medieval desenvolveuse e constru\u00edronse importantes palacios e casa torre pertencentes \u00e1s familias aristocr\u00e1ticas e algunhas outras cuxas riquezas vi\u00f1an do comercio mar\u00edtimo ou de servir como mari\u00f1os na Armada. En 1553 un incendio destru\u00edu gran parte da vila salv\u00e1ndose algunhas casas de pedra e perd\u00e9ndose todas as de madeira.\nNo s\u00e9culo XIX, sendo alcalde Cosme Dami\u00e1n Churruca, Mutriku co\u00f1ece unha revoluci\u00f3n urbana na que se abren d\u00faas prazas situadas aos extremos do n\u00facleo urbano. Unha delas constr\u00faese no lugar onde estaba a antiga igrexa que, debido ao seu estado ruinoso, se demole. A outra, no outro extremo, f\u00f3rmase coa construci\u00f3n da nova igrexa de estilo neocl\u00e1sico conformando a praza co concello.\nO s\u00e9culo XX trouxo a ampliaci\u00f3n do porto e as s\u00faas instalaci\u00f3ns, e o XXI outra nova ampliaci\u00f3n co \u00e1nimo de potenciar a pesca e o turismo. \u00c9 de destacar que esta nova ampliaci\u00f3n comporta unha central el\u00e9ctrica mareomotriz.\nHidrograf\u00eda e orograf\u00eda.\nHidrograf\u00eda.\nO r\u00edo Deba \u00e9 o l\u00edmite do municipio polo leste, alg\u00fans pequenos regatos que nacen no municipio chegan a el como o Olatzgoiko erreka, o A\u00f1oerreka, Jarrolatza erreka e o Txokorrekua. Polo l\u00edmite oeste ocorre o mesmo co Artibai a\u00ednda que neste caso o r\u00edo que fai de l\u00edmite municipal \u00e9 o regato de Mijoaerreka que desemboca na praia de Saturraran na ba\u00eda da desembocadura do Artibai. O Saturraran forma unha pequena conca que recolle as augas provenientes de Olatz e os montes dos arredores cos r\u00edos Errekabeltz, Armentxako erreka, Zi\u00f1oaetxeberriko erreka, Artzainerreka, Aldaberreka, Bidekoaerreka, Ondaberroerreka e Kurpitako erreka. Entre estas d\u00faas concas, a do Deba e a do Saturraran, hai outra pequena conca que a forma un pequeno r\u00edo que baixa do Calvario e recorre a valgada onde se asenta o n\u00facleo urbano e arredores, estes son: Errekaundi, Idurreko erreka, Leizarreko erreka, Maldomin erreka, Xoxuarterreka e Lasaoko erreka.\nOrograf\u00eda.\nA orograf\u00eda de Mutriku est\u00e1 marcada polo monte Arno (608 m) que se alza sobre o municipio. \u00c9 unha mole de rocha calcaria cuberta de aci\u00f1eiras cant\u00e1bricas aut\u00f3ctonas e de con\u00edferas das explotaci\u00f3ns forestais. O relevo \u00e9 moi accidentado con fortes pendentes nos estreitos e pequenos vales. A costa, acantilada, continuaci\u00f3n da rasa mareal guipuscoana.\nEconom\u00eda.\nA econom\u00eda de Mutriku est\u00e1 ligada ao mar. A pesca foi o seu principal motor directa ou indirectamente, subministrando a materia prima para as f\u00e1bricas conserveiras.\nO sector primario, representado pola pesca e en clara crise. Da frota pesqueira de baixura soamente quedan un par de barcos. A agricultura, que se desenvolve nos barrios rurais, \u00e9 de subsistencia e os seus excedentes v\u00e9ndense nos mercados da comarca. A gander\u00eda \u00e9 escasa e pouco significativa. A explotaci\u00f3n forestal c\u00e9ntrase nos bosques de \"pinus insignis\" e outras con\u00edferas.\nO sector secundario, claramente en desenvolvemento. A industria conserveira, historicamente a principal do municipio, deixou paso a toda clase de talleres de transformaci\u00f3n met\u00e1lica que entroncan coa importante industria da comarca. Isto foi posible pola adecuaci\u00f3n de terreos chans, na parte de Saturraran, para a creaci\u00f3n de pol\u00edgonos industriais. As principais empresas do municipio son actualmente a conserveira Yurrita e Hijos S.A., Metec Motric S.A., que fabrica instrumental m\u00e9dico e o taller protexido de Katealegaia.\nO sector servizos, ten especial relevancia neste sector o turismo. O interese tur\u00edstico de Mutriku \u00e9 manifesto e v\u00e9n sendo segunda residencia para moitos eibarreses. Ten varias instalaci\u00f3ns de camping e unha boa dotaci\u00f3n de estabelecementos hostaleiros. Comparte recursos coa veci\u00f1a Deba. Os servizos est\u00e1n centralizados na comarca e o comercio \u00e9 o axeitado para as necesidades dos veci\u00f1os.\nFestas.\nEn Mutriku cel\u00e9branse as seguintes festas:\nRefr\u00e1ns.\n\"Motrico, puerto rico, se entra con una mula y se sale con un borrico.\""}
{"id": "133646", "revid": "1376201", "url": "https://gl.wikipedia.org/wiki?curid=133646", "title": "Motrico", "text": ""}
{"id": "133647", "revid": "1131", "url": "https://gl.wikipedia.org/wiki?curid=133647", "title": "Presqueiras", "text": "O top\u00f3nimo galego Presqueiras pode referirse a:"}
{"id": "133650", "revid": "27155", "url": "https://gl.wikipedia.org/wiki?curid=133650", "title": "Determinaci\u00f3n de alcohol", "text": "A determinaci\u00f3n de alcohol serve para mediar a cantidade de alcohol (CH3CH2OH), probablemente a droga m\u00e1is antiga que se co\u00f1ece, presente no torrente sangu\u00edneo dunha persoa. Act\u00faa como unha substancia depresora do sistema nervioso central e como tal ten moita importancia m\u00e9dica legal, xa que o seu consumo est\u00e1 moi relacionado con todo tipo de accidentes (de tr\u00e1fico, laborais etc.) e condutas delectivas como as agresi\u00f3ns.\nEpidemiolox\u00eda.\nAs an\u00e1lises das mostras de flu\u00eddos org\u00e1nicos realizadas en Espa\u00f1a durante o ano 2000 polo Instituto Nacional de Toxicolox\u00eda a condutores falecidos en accidentes de tr\u00e1fico demostraron que m\u00e1is do 40% inxeriran algunha cantidade de alcohol, dos cales case o 80% superaba o m\u00e1ximo permitido. Para diminu\u00edr estas cifras, os controis increment\u00e1ronse desde aquela ata o de agora. A an\u00e1lise de etanol \u00e9 importante no control da sinistralidade no tr\u00e1fico rodado, dado que o alcohol \u00e9 a causa principal de 1 de cada 3 accidentes en Europa. Nos pa\u00edses desenvolvidos de todo o mundo, o elevado n\u00famero de accidentes de tr\u00e1fico que te\u00f1en unha relaci\u00f3n directa co excesivo consumo de bebidas alcoh\u00f3licas \u00e9 moi elevado. Por esta raz\u00f3n, dese\u00f1\u00e1ronse dispositivos espec\u00edficos para que a polic\u00eda de tr\u00e1fico controle os niveis de alcohol inxeridos polos condutores e sexan sancionados aqueles que superen os niveis decretados por lei.\nNo \u00e1mbito laboral tam\u00e9n existen programas de prevenci\u00f3n e control de adicci\u00f3ns, para evitar que as persoas adictas \u00f3 alcohol po\u00f1an en perigo a s\u00faa seguridade e a do resto de traballadores. Para diminu\u00edr os accidentes laborais, os atrasos, o absentismo e mellorar o clima laboral, foi necesario dispo\u00f1er dun elemento pr\u00e1ctico e obxectivo para medir o grao de sobriedade dos traballadores e evitar custos por danos persoais, materiais, sociais e sanitarios \u00f3 Estado e \u00e1s empresas.\nExiste, polo tanto, unha maior demanda social de sistemas de detecci\u00f3n do contido de alcohol no organismo das persoas.\nDeterminaci\u00f3n no sangue.\nProcedemento.\nToma da mostra.\nOs efectos do alcohol no sistema nervioso central relaci\u00f3nanse coa concentraci\u00f3n de alcohol no sangue, que se co\u00f1ece como alcolemia, e a s\u00faa determinaci\u00f3n ten interese tanto en suxeitos vivos coma en cad\u00e1veres (condutores ou pe\u00f3ns v\u00edtimas de accidentes, por exemplo).\nEn persoas vivas, as mostras de sangue obt\u00e9\u00f1ense por punci\u00f3n venosa nas veas cubital ou radial do antebrazo. C\u00f3mpre ter a precauci\u00f3n de non utilizar alcohol como antis\u00e9ptico local nin outras soluci\u00f3ns constitu\u00eddas por substancias redutoras que poidan interferir na determinaci\u00f3n posterior; o recomendable \u00e9 usar unha soluci\u00f3n xabonosa para lavar a zona, a\u00ednda que despois da punci\u00f3n se utilicen antis\u00e9pticos ou desinfectantes para limpar a zona.\nEn cad\u00e1veres ad\u00f3itase usar unha vea m\u00e1is grande e de f\u00e1cil acceso, como as xugulares ou as femorais. Se non se puidese obter sangue destas veas, extraerase ent\u00f3n das cavidades card\u00edacas.\nConservaci\u00f3n.\nA conservaci\u00f3n do sangue para a an\u00e1lise de alcohol require a utilizaci\u00f3n de tubos de pl\u00e1stico con peche herm\u00e9tico para evitar a s\u00faa perda por volatilizaci\u00f3n (debido \u00f3 car\u00e1cter vol\u00e1til do etanol). A presenza de fluoruro s\u00f3dico como conservador e oxalato s\u00f3dico como anticoagulante axudan ao seu mantemento \u00f3ptimo, as\u00ed como o seu almacenamento refrixerado a unha temperatura de 4\u00a0\u00b0C. Os, ademais, tubos deben estar completamente cheos, sen c\u00e1mara de aire, xa que o os\u00edxeno presente tam\u00e9n poder\u00eda oxidar o etanol.\nAn\u00e1lise.\nM\u00e9todos anal\u00edticos.\nSegundo a cantidade usada de sangue necesaria para a an\u00e1lise dist\u00ednguense macrom\u00e9todos (necesarios 10 mL de sangue), semi-microm\u00e9todos (2 mL) e microm\u00e9todos (d\u00e9cimas de mL).\nSegundo o fundamento anal\u00edtico p\u00f3dese facer outra clasificaci\u00f3n:\nAs metodolox\u00edas baseadas na oxidaci\u00f3n-reduci\u00f3n serviron de base na determinaci\u00f3n de alcohol en aire expirado, nos que interfer\u00edan todas as substancias vol\u00e1tiles de car\u00e1cter redutor. Da mesma maneira, os m\u00e9todos enzim\u00e1ticos tam\u00e9n est\u00e1n sometidos a interferencias porque a alcoholdeshidroxenase (ADH) non \u00e9 espec\u00edfica do etanol. Isto fixo que se deixaran de utilizar, e que os m\u00e9todos cromatogr\u00e1ficos se consolidaran como r\u00e1pidos, espec\u00edficos e seguros.\nM\u00e9todos cromatogr\u00e1ficos.\nServen para facer a identificaci\u00f3n (an\u00e1lise cualitativa) e cuantificaci\u00f3n (an\u00e1lise cuantitativa) do etanol nas mostras de sangue. Na an\u00e1lise cualitativa pers\u00e9guese a separaci\u00f3n do etanol dos outros alcohois (metanol, propanol), mentres que na an\u00e1lise cuantitativa determ\u00ednase a concentraci\u00f3n exacta.\nPara iso l\u00e9vase a cabo a t\u00e9cnica co\u00f1ecida como de \"espazo de cabeza\" ou c\u00e1mara de vapores en equilibrio co l\u00edquido da mostra. A mostra est\u00e1 hermeticamente pechada no interior dun frasco de tap\u00f3n perforable, de onde se extrae unha mostra al\u00edcuota do vapor para inxectalo no cromat\u00f3grafo. Os pasos a seguir son os seguintes:\nO m\u00e9todo oficial do Instituto Nacional de Toxicolox\u00eda, que recolle as normas de obtenci\u00f3n e preparaci\u00f3n das mostras, recomenda usar columnas de carbowax sobre carbopack ou ben de polietilenglicol porque separa mellor o metanol.\nUnha vez obtido o cromatograma obterase a concentraci\u00f3n problema pola determinaci\u00f3n da relaci\u00f3n das alturas do pico cromatogr\u00e1fico do etanol e a do patr\u00f3n interno, e pola comparaci\u00f3n do mesmo nunha gr\u00e1fica de calibraci\u00f3n obtida con soluci\u00f3ns de concentraci\u00f3n crecente de etanol.\nDeterminaci\u00f3n en aire expirado.\nA lei de Henry.\nA cuantificaci\u00f3n de etanol en aire expirado non \u00e9 m\u00e1is c\u00e1 determinaci\u00f3n dunha substancia vol\u00e1til nunha disoluci\u00f3n acuosa. A medida dunha substancia vol\u00e1til nunha disoluci\u00f3n pode realizarse dun xeito relativamente sinxelo aplicando a lei de Henry \u00f3 corpo humano. A devandita lei pode resumirse en que \"cando unha soluci\u00f3n acuosa dun compo\u00f1ente vol\u00e1til alcanza un equilibrio co aire existe unha proporci\u00f3n fixa entre as concentraci\u00f3ns deste compo\u00f1ente no aire e na disoluci\u00f3n, para unha temperatura determinada\".\nBase\u00e1ndonos nesta lei a concentraci\u00f3n no aire depender\u00e1 principalmente de dous factores: da temperatura do sistema, 37\u00a0\u00b0C neste caso do organismo humano; e da concentraci\u00f3n da substancia vol\u00e1til, o alcohol, na disoluci\u00f3n, o sangue circundante no territorio pulmonar.\n\u00c9 dicir, a proporci\u00f3n de alcohol existente no sangue que rega os pulm\u00f3ns e a que hai no aire expirado relaci\u00f3nanse entre si do mesmo modo que a substancia vol\u00e1til descrita na lei de Henry, nunha relaci\u00f3n 2000:1.\nProcedemento.\nO procedemento, de xeito resumido, consiste en: introducir a mostra de alento nunhaa c\u00e9lula infravermella, oxidar quimicamente o etanol da mostra nun dos el\u00e9ctrodos (\u00e1nodo) e asemade reducir quimicamente o os\u00edxeno atmosf\u00e9rico no outro el\u00e9ctrodo (c\u00e1todo). Deste xeito producirase unha corrente entre os dous el\u00e9ctrodos que ser\u00e1 tanto maior canto m\u00e1is etanol se oxide; por \u00faltimo, a medida desta corrente indica a cantidade de alcohol oxidado.\nTodo o proceso real\u00edzase automaticamente e o resultado dunha an\u00e1lise conf\u00edrmase co doutra. O resultado expr\u00e9sase en miligramos/litro de aire expirado. Normalmente 0,25\u00a0mg/l en aire corresp\u00f3ndese con 0,5gr/l no sangue. A\u00ednda que ser\u00eda m\u00e1is exacto realizar a medici\u00f3n no sangue que no aire, isto non e posible, e aprov\u00e9itase a relaci\u00f3n que existe entre etanol no aire e no sangue.\nAlcohol\u00edmetros.\nUnha vez co\u00f1ecida a correlaci\u00f3n entre a concentraci\u00f3n do alcohol no sangue e no alento, a medida realizarase mediante un dos diversos tipos de alcohol\u00edmetros, clasificados en:\nCabe citar que os primeiros alcohol\u00edmetros en ser utilizados constaban dunha bolsa que hab\u00eda que inflar e que conti\u00f1a unha mestura sulfocr\u00f3mica: se hab\u00eda variaci\u00f3n na cor interpret\u00e1base como resultado positivo.\nTaxas permitidas.\nEstas taxas de alcoholemia permitidas bas\u00e9anse nos efectos do alcohol sobre a diminuci\u00f3n de reflexos e cada vez son menores. Esta diminuci\u00f3n de reflexos vai aumentado segundo aumenta a dose consumida desta substancia. Tam\u00e9n provoca somnolencia (posto que se trata dun depresor do sistema nervioso central), falsa percepci\u00f3n das distancias, aumento do tempo de reacci\u00f3n, entre outros.\nDende a revisi\u00f3n do c\u00f3digo penal en novembro do 2007, def\u00ednese como infracci\u00f3n moi grave conducir superando os l\u00edmites de alcoholemia permitidos. Tam\u00e9n se clasifica como infracci\u00f3n moi grave negarse \u00e1 obriga que t\u00f3dolos condutores te\u00f1en de ser sometidos a un control de alcoholemia.\nNalg\u00fans pa\u00edses de Europa, as taxas de alcohol no sangue permitidas son de 0,8 g/L en pa\u00edses como Dinamarca, Gran Breta\u00f1a, Irlanda, Italia, Luxemburgo e Su\u00edza; de 0,5 g/l en Alema\u00f1a, Austria, B\u00e9lxica, Francia, Grecia, Pa\u00edses Baixos e Noruega; de 0,2 g/l en Portugal; e mesmo de 0 g/l en Hungr\u00eda. En Espa\u00f1a, as taxas permitidas son 0,5 g/l en sangue e 0,25\u00a0mg/l en aire expirado, sendo m\u00e1is baixas a\u00ednda no caso de condutores noveis.\nMarcadores anal\u00edticos do consumo de alcohol.\nO consumo cr\u00f3nico de alcohol produce unha serie de efectos a curto e longo prazo en diferentes \u00f3rganos, dos que o f\u00edgado \u00e9 quizais o m\u00e1is importante pola s\u00faa frecuencia e gravidade. Nas an\u00e1lises rutineiras son os marcadores hep\u00e1ticos as principais ferramentas das que dispo\u00f1emos para co\u00f1ecer o estado deste \u00f3rgano. Grazas \u00e1s novas t\u00e9cnicas de diagn\u00f3stico \u00e9 posible co\u00f1ecer en moi pouco tempo os resultados das probas realizadas aos pacientes, obtendo datos precisos para poder avaliar a s\u00faa funci\u00f3n hep\u00e1tica.\nPara conseguir estes resultados, os marcadores m\u00e1is com\u00fans que se utilizan para determinar se existe unha inxesta inadecuada de alcohol, coa conseguinte alteraci\u00f3n das diferentes funci\u00f3ns do organismo, poden dividirse en directos e indirectos.\nMarcadores directos.\nSon o alcohol e os seus subprodutos, e por tanto non est\u00e1n presentes noutras patolox\u00edas non relacionadas co consumo de alcohol. Entre os subprodutos do alcohol que se empregan como marcadores de consumo destacan estes:\nMarcadores indirectos.\nD\u00e9bense \u00e1s alteraci\u00f3n causadas polo consumo de alcohol, pero, en xeral, non son espec\u00edficos da patolox\u00eda alcoh\u00f3lica, sen\u00f3n que tam\u00e9n se poden alterar por outras causas. Entre estes figuran:"}
{"id": "133651", "revid": "2074", "url": "https://gl.wikipedia.org/wiki?curid=133651", "title": "Determinaci\u00f3n de alcol", "text": ""}
{"id": "133655", "revid": "89787", "url": "https://gl.wikipedia.org/wiki?curid=133655", "title": "Caudofoveado", "text": "Os Caudofoveados (Caudofoveata, do lat\u00edn \"cauda\", cola e \"fovea\", fosa), Quetodermos ou Quetodermomorfos (Chaetodermomorpha con quetas na derme) son unha clase do filo Mollusca. Durante anos formou, xunto con Solenogastres, a clase Aplacophora, considerada hoxe como parafil\u00e9tica. Pero hoxe se pensa que este grupo \u00e9 irm\u00e1 dos cefal\u00f3podos.\nEstes animais son pequenos (1\u201330\u00a0mm) a\u00ednda que alg\u00fans poden acadar entre os 14\u201315\u00a0cm. Acostuman vivir en augas profundas escavando no chan unha galer\u00eda na que se menten cabeza abaixo. Son animais vermiformes con ausencia de cuncha, a\u00ednda que a s\u00faa parte externa (o manto) est\u00e1 formado por unha cut\u00edcula quitinosa engrosada con esp\u00edculas de calcita e aragon\u00edticas chamadas escleritos que usan para o movemento.\nExisten arredor de 15 x\u00e9neros, cunhas 150 especies co\u00f1ecidas. Durante a reproduci\u00f3n sexual, a femia produce os ovos que son fertilizados e maduran e logo as larvas nadan libremente.\nClasificaci\u00f3n.\nDentro dos caudofoveados co\u00f1\u00e9cense as seguintes familias:\nChaetodermatida Simroth, 1893"}
{"id": "133656", "revid": "1786", "url": "https://gl.wikipedia.org/wiki?curid=133656", "title": "Caudofoveata", "text": ""}
{"id": "133657", "revid": "1786", "url": "https://gl.wikipedia.org/wiki?curid=133657", "title": "Quetodermo", "text": ""}
{"id": "133658", "revid": "1786", "url": "https://gl.wikipedia.org/wiki?curid=133658", "title": "Quetodermomorfo", "text": ""}
{"id": "133660", "revid": "1786", "url": "https://gl.wikipedia.org/wiki?curid=133660", "title": "Chaetodermomorpha", "text": ""}
{"id": "133661", "revid": "85894", "url": "https://gl.wikipedia.org/wiki?curid=133661", "title": "Igrexa de San Tom\u00e9 de Serantes", "text": "A igrexa de San Tom\u00e9 de Serantes \u00e9 un templo relixioso de feitura rom\u00e1nica da parroquia de Serantes, no concello ourens\u00e1n de Leiro. Ten a s\u00faa orixe no s\u00e9culo XIII.\nComponse dunha nave e \u00e1bsida rectangular. Os elementos m\u00e1is destacados da s\u00faa fachada son a portada, o tornachuvias e un gran roset\u00f3n. A portada \u00e9 apuntada, con d\u00faas arquivoltas sobre columnas. O tornachuvias sostense por interesantes canzorros no que destacan as figuras humanas, en actitude grotesca. Os capiteis desta portada dec\u00f3ranse con motivos vexetais xunto con motivos zoom\u00f3rficos. Un deles representa d\u00faas aves comendo dunha pi\u00f1a e outro tres homes."}
{"id": "133669", "revid": "89787", "url": "https://gl.wikipedia.org/wiki?curid=133669", "title": "Solenogastro", "text": "Os Solenogastros (Solenogastres), Solenog\u00e1streos (Solenogastrea) ou Neomeniomorfos (Neomeniomorpha) son unha clase moluscos vermiformes exclusivamente mari\u00f1os que viven e se alimentan sobre cnidarios a grandes profundidades (por debaixo dos 200 m). Son epifaunais, a diferenza dos caudofoveados que viven baixo o substrato (infaunais). Co\u00f1\u00e9cense unhas 250 especies.\nComo os caudofoveados, carecen de cuncha e por isto antes agrup\u00e1banse con eles na clase dos aplac\u00f3foros, hoxe considerada por moitos autores como parafil\u00e9tica debido a existencia de novas probas moleculares, fundamentalmente .\nCaracter\u00edsticas.\nOs solenogastros son moluscos pequenos (en xeral de menos de 5 cm). Carecen de cuncha, ollos e tent\u00e1culos. A epiderme presenta na s\u00faa parte m\u00e1is externa unha cut\u00edcula quitinosa e esp\u00edculas de calcita e aragon\u00edticas. Presentan un p\u00e9 que esvara atravesado por un suco lonxitudinal ventral chamado \"suco pedal\" ou \"pedio\". A cavidade paleal est\u00e1 moi modificada e non amosan ctenidios (branquias).\nPresentan unha boca anterior con cirros ou papilas sensoriais. O aparato dixestivo presenta divert\u00edculos intestinais que maximizan a superficie de absorci\u00f3n de nutrientes. Presentan gl\u00e1ndulas salivares moi elaboradas utilizadas para a clasificaci\u00f3n taxon\u00f3mica e algunhas especies te\u00f1en r\u00e1dula.\nSon hermafroditas (monoicos) con fecundaci\u00f3n cruzada; os gametos saen \u00e1 cavidade paleal polos gonoductos a trav\u00e9s da cavidade peric\u00e1rdica. Presentan unha endolarva lecitotr\u00f3fica (alim\u00e9ntase do vitelo do ovo), ou unha larva troc\u00f3fora planctotr\u00f3fica (alim\u00e9ntase de plancto) nalgunhas especies.\nClasificaci\u00f3n.\nDentro dos solenogastros co\u00f1\u00e9cense os seguintes Ordes:\nClase SOLENOGASTRES"}
{"id": "133670", "revid": "1786", "url": "https://gl.wikipedia.org/wiki?curid=133670", "title": "Solenogastres", "text": ""}
{"id": "133671", "revid": "1786", "url": "https://gl.wikipedia.org/wiki?curid=133671", "title": "Neomeniomorpha", "text": ""}
{"id": "133677", "revid": "1131", "url": "https://gl.wikipedia.org/wiki?curid=133677", "title": "Pardellas", "text": "O top\u00f3nimo galego Pardellas (do lat\u00edn *, diminutivo do lat\u00edn vulgar *, referido \u00e1s paredes dun edificio en ru\u00ednas) pode referirse a:"}
{"id": "133679", "revid": "1888", "url": "https://gl.wikipedia.org/wiki?curid=133679", "title": "Taboadela (hom\u00f3nimos)", "text": "Co top\u00f3nimo Taboadela pod\u00e9monos referir a:"}
{"id": "133680", "revid": "85894", "url": "https://gl.wikipedia.org/wiki?curid=133680", "title": "Taboadelo, A Barcia do Seixo, A Lama", "text": "Taboadelo \u00e9 un lugar da parroquia da Barcia do Seixo, no concello da Lama, na provincia de Pontevedra. Segundo os datos do INE no ano 2019 ti\u00f1a 22 habitantes, 7 menos que en 2008."}
{"id": "133681", "revid": "85894", "url": "https://gl.wikipedia.org/wiki?curid=133681", "title": "Taboadelo, Taboadelo, Ponte Caldelas", "text": "Taboadelo \u00e9 un lugar da parroquia de Taboadelo, no concello pontevedr\u00e9s de Ponte Caldelas, na comarca de Pontevedra. Segundo o IGE, en 2022 ti\u00f1a 182 habitantes (102 homes e 80 mulleres)."}
{"id": "133684", "revid": "85894", "url": "https://gl.wikipedia.org/wiki?curid=133684", "title": "Cand\u00e1s, Cand\u00e1s, Rairiz de Veiga", "text": "Cand\u00e1s \u00e9 un lugar da parroquia de Cand\u00e1s, no concello ourens\u00e1n de Rairiz de Veiga. Segundo o IGE en 2008 ti\u00f1a 13 habitantes (5 homes e 8 mulleres), menos c\u00f3s que ti\u00f1a en 2007."}
{"id": "133685", "revid": "85894", "url": "https://gl.wikipedia.org/wiki?curid=133685", "title": "Fontefr\u00eda, Cand\u00e1s, Rairiz de Veiga", "text": "Fontefr\u00eda (do lat\u00edn fontem frigidam 'fonte de auga fr\u00eda'; hidrotop\u00f3nimo) \u00e9 un lugar da parroquia de Cand\u00e1s, no concello ourens\u00e1n de Rairiz de Veiga. Segundo o IGE do 2008 ti\u00f1a 6 habitantes deles 2 homes e 4 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133686", "revid": "85894", "url": "https://gl.wikipedia.org/wiki?curid=133686", "title": "Outeiro, Cand\u00e1s, Rairiz de Veiga", "text": "Outeiro \u00e9 un lugar da parroquia de Cand\u00e1s, no concello ourens\u00e1n de Rairiz de Veiga. Segundo o IGE do 2008 ti\u00f1a 5 habitantes deles 1 homes e 4 eran mulleres, o que sup\u00f3n que diminu\u00edu a poboaci\u00f3n desde 2007.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "133687", "revid": "85894", "url": "https://gl.wikipedia.org/wiki?curid=133687", "title": "A Pereiri\u00f1a, Cand\u00e1s, Rairiz de Veiga", "text": "A Pereiri\u00f1a \u00e9 un lugar da parroquia de Cand\u00e1s, no concello ourens\u00e1n de Rairiz de Veiga. Segundo o IGE en 2008 ti\u00f1a cinco habitantes (un home e catro mulleres), a mesma cantidade ca en 2007."}
{"id": "133688", "revid": "85894", "url": "https://gl.wikipedia.org/wiki?curid=133688", "title": "A Venda, Cand\u00e1s, Rairiz de Veiga", "text": "A Venda \u00e9 un lugar da parroquia de Cand\u00e1s, no concello ourens\u00e1n de Rairiz de Veiga. Segundo o IGE en 2008 ti\u00f1a un habitantes (unha muller), a mesma cantidade ca en 2007."}
{"id": "133689", "revid": "5863", "url": "https://gl.wikipedia.org/wiki?curid=133689", "title": "Congostro, Congostro, Rairiz de Veiga", "text": "Congostro \u00e9 un lugar da parroquia de Congostro, no concello ourens\u00e1n de Rairiz de Veiga. Ti\u00f1a 68 habitantes no ano 2021 segundo datos do Instituto Galego de Estat\u00edstica, dos cales eran 33 homes e 35 mulleres."}
{"id": "133691", "revid": "85894", "url": "https://gl.wikipedia.org/wiki?curid=133691", "title": "San Miguel, Congostro, Rairiz de Veiga", "text": "San Miguel \u00e9 un lugar da parroquia de Congostro, no concello ourens\u00e1n de Rairiz de Veiga. Ti\u00f1a 8 habitantes no ano 2021 segundo datos do Instituto Galego de Estat\u00edstica, dos cales eran 5 homes e 3 mulleres."}
{"id": "133692", "revid": "2338", "url": "https://gl.wikipedia.org/wiki?curid=133692", "title": "Azoreiros, Guillamil, Rairiz de Veiga", "text": "Azoreiros \u00e9 un lugar da parroquia de Guillamil, no concello ourens\u00e1n de Rairiz de Veiga. Segundo o IGE en 2008 ti\u00f1a 32 habitantes (14 homes e 18 mulleres), o que sup\u00f3n que diminu\u00edu a poboaci\u00f3n desde 2007."}
{"id": "133693", "revid": "22570", "url": "https://gl.wikipedia.org/wiki?curid=133693", "title": "Barracel, Guillamil, Rairiz de Veiga", "text": "Barracel \u00e9 un lugar da parroquia de Guillamil, no concello ourens\u00e1n de Rairiz de Veiga. Segundo o IGE do 2008 ti\u00f1a 45 habitantes deles 19 homes e 26 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133694", "revid": "85894", "url": "https://gl.wikipedia.org/wiki?curid=133694", "title": "Filgueiras, Guillamil, Rairiz de Veiga", "text": "Filgueiras \u00e9 un lugar da parroquia de Guillamil, no concello ourens\u00e1n de Rairiz de Veiga. Segundo o IGE do 2008 ti\u00f1a 32 habitantes deles 17 homes e 15 eran mulleres, o que sup\u00f3n que non variou a poboaci\u00f3n desde 2007.\nToponimia.\nO fit\u00f3nimo galego \"Filgueiras\" prov\u00e9n do lat\u00edn \"filicariam\", derivado de \"filicem\", e ref\u00edrese a un lugar abondoso en fentos."}
{"id": "133695", "revid": "22570", "url": "https://gl.wikipedia.org/wiki?curid=133695", "title": "Guillamil, Guillamil, Rairiz de Veiga", "text": "Guillamil \u00e9 un lugar da parroquia de Guillamil, no concello ourens\u00e1n de Rairiz de Veiga. Segundo o IGE do 2008 ti\u00f1a 67 habitantes deles 35 homes e 32 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133696", "revid": "85894", "url": "https://gl.wikipedia.org/wiki?curid=133696", "title": "Nigueiro\u00e1, Guillamil, Rairiz de Veiga", "text": "Nogueiro\u00e1 \u00e9 un lugar da parroquia de Guillamil, no concello ourens\u00e1n de Rairiz de Veiga. Segundo o IGE do 2008 ti\u00f1a 85 habitantes deles 42 homes e 43 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133697", "revid": "22570", "url": "https://gl.wikipedia.org/wiki?curid=133697", "title": "Quilmelas, Guillamil, Rairiz de Veiga", "text": "Quilmelas \u00e9 un lugar da parroquia de Guillamil, no concello ourens\u00e1n de Rairiz de Veiga. Segundo o IGE do 2008 ti\u00f1a 19 habitantes deles 9 homes e 10 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133698", "revid": "2338", "url": "https://gl.wikipedia.org/wiki?curid=133698", "title": "Ros\u00e9n, Guillamil, Rairiz de Veiga", "text": "Ros\u00e9n \u00e9 un lugar da parroquia de Guillamil, no concello ourens\u00e1n de Rairiz de Veiga. Segundo o IGE do 2008 ti\u00f1a 45 habitantes deles 24 homes e 21 eran mulleres, o que sup\u00f3n que aumentou a poboaci\u00f3n desde 2007."}
{"id": "133699", "revid": "22570", "url": "https://gl.wikipedia.org/wiki?curid=133699", "title": "Xux\u00e1, Guillamil, Rairiz de Veiga", "text": "Xux\u00e1 \u00e9 un lugar da parroquia de Guillamil, no concello ourens\u00e1n de Rairiz de Veiga. Segundo o IGE do 2008 ti\u00f1a 17 habitantes deles 10 homes e 7 eran mulleres, o que sup\u00f3n que aumentou a poboaci\u00f3n desde 2007."}
{"id": "133700", "revid": "85894", "url": "https://gl.wikipedia.org/wiki?curid=133700", "title": "Castrelo, Lampaza, Rairiz de Veiga", "text": "Castrelo \u00e9 un lugar da parroquia de Lampaza, no concello ourens\u00e1n de Rairiz de Veiga. Segundo o IGE do 2008 ti\u00f1a 18 habitantes deles 9 homes e 9 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133701", "revid": "85894", "url": "https://gl.wikipedia.org/wiki?curid=133701", "title": "Crespos, Lampaza, Rairiz de Veiga", "text": "Crespos \u00e9 un lugar da parroquia de Lampaza, no concello ourens\u00e1n de Rairiz de Veiga. Segundo o IGE do 2008 ti\u00f1a 35 habitantes deles 17 homes e 18 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133702", "revid": "85894", "url": "https://gl.wikipedia.org/wiki?curid=133702", "title": "G\u00e1ndara, Lampaza, Rairiz de Veiga", "text": "G\u00e1ndara \u00e9 un lugar da parroquia de Lampaza, no concello ourens\u00e1n de Rairiz de Veiga. Segundo o IGE do 2008 ti\u00f1a 4 habitantes deles 1 homes e 3 eran mulleres, o que sup\u00f3n que non variou a poboaci\u00f3n desde 2007."}
{"id": "133703", "revid": "85894", "url": "https://gl.wikipedia.org/wiki?curid=133703", "title": "Lama de Paio, Lampaza, Rairiz de Veiga", "text": "Lama de Paio \u00e9 un lugar da parroquia de Lampaza, no concello ourens\u00e1n de Rairiz de Veiga. Segundo o IGE en 2008 ti\u00f1a 29 habitantes (16 homes e 13 mulleres), a mesma cantidade ca en 2007.\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "133704", "revid": "85894", "url": "https://gl.wikipedia.org/wiki?curid=133704", "title": "Lampaza, Lampaza, Rairiz de Veiga", "text": "Lampaza \u00e9 un lugar da parroquia de Lampaza, no concello ourens\u00e1n de Rairiz de Veiga. Segundo o IGE en 2008 ti\u00f1a 67 habitantes (29 homes e 38 mulleres), menos poboaci\u00f3n ca en 2007."}
{"id": "133705", "revid": "85894", "url": "https://gl.wikipedia.org/wiki?curid=133705", "title": "Padroso, Lampaza, Rairiz de Veiga", "text": "Padroso \u00e9 un lugar da parroquia de Lampaza, no concello ourens\u00e1n de Rairiz de Veiga. Segundo o IGE en 2008 ti\u00f1a vinte e catro habitantes (doce homes e doce mulleres), a mesma cantidade ca en 2007."}
{"id": "133706", "revid": "22570", "url": "https://gl.wikipedia.org/wiki?curid=133706", "title": "Amiadelo, Ordes, Rairiz de Veiga", "text": "Amiadelo \u00e9 un lugar da parroquia de Ordes, no concello ourens\u00e1n de Rairiz de Veiga."}
{"id": "133707", "revid": "22570", "url": "https://gl.wikipedia.org/wiki?curid=133707", "title": "Ancivi\u00f1al, Ordes, Rairiz de Veiga", "text": "Ancivi\u00f1al \u00e9 un lugar da parroquia de Ordes, no concello ourens\u00e1n de Rairiz de Veiga."}
{"id": "133708", "revid": "85894", "url": "https://gl.wikipedia.org/wiki?curid=133708", "title": "Campo de Lama, Ordes, Rairiz de Veiga", "text": "Campo de Lama \u00e9 un lugar da parroquia de Ordes, no concello ourens\u00e1n de Rairiz de Veiga.\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "133709", "revid": "85894", "url": "https://gl.wikipedia.org/wiki?curid=133709", "title": "Carballal, Ordes, Rairiz de Veiga", "text": "Carballal \u00e9 un lugar da parroquia de Ordes, no concello ourens\u00e1n de Rairiz de Veiga. No 2008 ti\u00f1a 7 habitantes."}
{"id": "133710", "revid": "85894", "url": "https://gl.wikipedia.org/wiki?curid=133710", "title": "Celme, Ordes, Rairiz de Veiga", "text": "Celme \u00e9 un lugar da parroquia de Ordes, no concello ourens\u00e1n de Rairiz de Veiga. Segundo o IGE do 2008 ti\u00f1a 5 habitantes deles 3 eran homes e 2 mulleres, o que sup\u00f3n que non variou a poboaci\u00f3n desde 2007."}
{"id": "133711", "revid": "56817", "url": "https://gl.wikipedia.org/wiki?curid=133711", "title": "Eidos de Limia, Ordes, Rairiz de Veiga", "text": "Eidos de Limia \u00e9 un lugar da parroquia de Ordes, no concello ourens\u00e1n de Rairiz de Veiga."}
{"id": "133712", "revid": "85894", "url": "https://gl.wikipedia.org/wiki?curid=133712", "title": "Espi\u00f1eiro, Ordes, Rairiz de Veiga", "text": "Espi\u00f1eiro \u00e9 un lugar da parroquia de Ordes, no concello ourens\u00e1n de Rairiz de Veiga."}
{"id": "133713", "revid": "85894", "url": "https://gl.wikipedia.org/wiki?curid=133713", "title": "Fondevila, Ordes, Rairiz de Veiga", "text": "Fondevila \u00e9 un lugar da parroquia de Ordes, no concello ourens\u00e1n de Rairiz de Veiga."}
{"id": "133714", "revid": "85894", "url": "https://gl.wikipedia.org/wiki?curid=133714", "title": "Forx\u00e1s, Ordes, Rairiz de Veiga", "text": "Forx\u00e1s \u00e9 un lugar da parroquia de Ordes, no concello ourens\u00e1n de Rairiz de Veiga. Segundo o IGE do 2008 ti\u00f1a 19 habitantes deles 8 homes e 11 eran mulleres, o que sup\u00f3n que aumentou a poboaci\u00f3n desde 2007."}
{"id": "133715", "revid": "85894", "url": "https://gl.wikipedia.org/wiki?curid=133715", "title": "O Igrexario, Ordes, Rairiz de Veiga", "text": "O Igrexario \u00e9 un lugar da parroquia de Ordes, no concello ourens\u00e1n de Rairiz de Veiga."}
{"id": "133716", "revid": "85894", "url": "https://gl.wikipedia.org/wiki?curid=133716", "title": "Martices, Ordes, Rairiz de Veiga", "text": "Martices \u00e9 un lugar da parroquia de Ordes, no concello ourens\u00e1n de Rairiz de Veiga."}
{"id": "133717", "revid": "85894", "url": "https://gl.wikipedia.org/wiki?curid=133717", "title": "As Maus, Ordes, Rairiz de Veiga", "text": "As Maus \u00e9 un lugar da parroquia de Ordes, no concello ourens\u00e1n de Rairiz de Veiga. Segundo o IGE do 2008 ti\u00f1a 5 habitantes deles 3 homes e 2 eran mulleres, o que sup\u00f3n que non variou a poboaci\u00f3n desde 2007.\nA orixe do top\u00f3nimo \"As Maus\" haber\u00eda que procurala nun xentilicio medieval derivado do r\u00edo Asma, \"Asmanos\". A reinterpretaci\u00f3n como un artigo mais un substantivo, \"As Maus\", testem\u00fa\u00f1ase xa dende o s\u00e9culo XIII."}
{"id": "133718", "revid": "2338", "url": "https://gl.wikipedia.org/wiki?curid=133718", "title": "Peaguda, Ordes, Rairiz de Veiga", "text": "Peaguda \u00e9 un lugar da parroquia de Ordes, no concello ourens\u00e1n de Rairiz de Veiga. Segundo o IGE do 2008 ti\u00f1a 62 habitantes deles 34 homes e 28 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133719", "revid": "22570", "url": "https://gl.wikipedia.org/wiki?curid=133719", "title": "Pegas, Ordes, Rairiz de Veiga", "text": "Pegas \u00e9 un lugar da parroquia de Ordes, no concello ourens\u00e1n de Rairiz de Veiga."}
{"id": "133720", "revid": "85894", "url": "https://gl.wikipedia.org/wiki?curid=133720", "title": "Penelas, Ordes, Rairiz de Veiga", "text": "Penelas \u00e9 un lugar da parroquia de Ordes, no concello ourens\u00e1n de Rairiz de Veiga. Segundo o IGE do 2008 ti\u00f1a 63 habitantes deles 30 homes e 33 eran mulleres, o que sup\u00f3n que aumentou a poboaci\u00f3n desde 2007."}
{"id": "133721", "revid": "85894", "url": "https://gl.wikipedia.org/wiki?curid=133721", "title": "A Ra\u00f1o\u00e1, Ordes, Rairiz de Veiga", "text": "A Ra\u00f1o\u00e1 \u00e9 un lugar da parroquia de Ordes, no concello ourens\u00e1n de Rairiz de Veiga. Segundo o IGE do 2008 ti\u00f1a 9 habitantes deles 5 homes e 4 eran mulleres, o que sup\u00f3n que non variou a poboaci\u00f3n desde 2007."}
{"id": "133722", "revid": "56817", "url": "https://gl.wikipedia.org/wiki?curid=133722", "title": "Celme", "text": "O top\u00f3nimo galego Celme pode referirse a:"}
{"id": "133723", "revid": "22570", "url": "https://gl.wikipedia.org/wiki?curid=133723", "title": "As Raposeiras, Ordes, Rairiz de Veiga", "text": "As Raposeiras \u00e9 un lugar da parroquia de Ordes, no concello ourens\u00e1n de Rairiz de Veiga. Segundo o IGE do 2008 ti\u00f1a 6 habitantes deles 2 homes e 4 eran mulleres, o que sup\u00f3n que diminu\u00edu a poboaci\u00f3n desde 2007."}
{"id": "133724", "revid": "56817", "url": "https://gl.wikipedia.org/wiki?curid=133724", "title": "O Rial, Ordes, Rairiz de Veiga", "text": "O Rial \u00e9 un lugar da parroquia de Ordes, no concello ourens\u00e1n de Rairiz de Veiga."}
{"id": "133725", "revid": "85894", "url": "https://gl.wikipedia.org/wiki?curid=133725", "title": "A Telleira, Ordes, Rairiz de Veiga", "text": "A Telleira \u00e9 un lugar da parroquia de Ordes, no concello ourens\u00e1n de Rairiz de Veiga."}
{"id": "133726", "revid": "85894", "url": "https://gl.wikipedia.org/wiki?curid=133726", "title": "A Pereira, Sabariz, Rairiz de Veiga", "text": "A Pereira \u00e9 un lugar da parroquia de Sabariz, no concello ourens\u00e1n de Rairiz de Veiga."}
{"id": "133727", "revid": "85894", "url": "https://gl.wikipedia.org/wiki?curid=133727", "title": "Sabariz, Sabariz, Rairiz de Veiga", "text": "Sabariz \u00e9 un lugar da parroquia de Sabariz, no concello ourens\u00e1n de Rairiz de Veiga. No ano 2008 ti\u00f1a 152 habitantes, 79 deles eran homes e 73 eran mulleres, o que sup\u00f3n un aumento en relaci\u00f3n ao ano 2007."}
{"id": "133729", "revid": "85894", "url": "https://gl.wikipedia.org/wiki?curid=133729", "title": "San Pedro, Sabariz, Rairiz de Veiga", "text": "San Pedro \u00e9 un lugar da parroquia de Sabariz, no concello ourens\u00e1n de Rairiz de Veiga."}
{"id": "133730", "revid": "22570", "url": "https://gl.wikipedia.org/wiki?curid=133730", "title": "Amieiro Longo, Zapeaus, Rairiz de Veiga", "text": "Amieiro Longo \u00e9 un lugar da parroquia de Zapeaus, no concello ourens\u00e1n de Rairiz de Veiga. No ano 2008 ti\u00f1a 4 habitantes, 3 deles eran homes e 1 era muller, o que sup\u00f3n un mantemento en relaci\u00f3n ao ano 2007."}
{"id": "133731", "revid": "85894", "url": "https://gl.wikipedia.org/wiki?curid=133731", "title": "A Cancela, Zapeaus, Rairiz de Veiga", "text": "A Cancela \u00e9 un lugar da parroquia de Zapeaus, no concello ourens\u00e1n de Rairiz de Veiga. No ano 2008 ti\u00f1a 1 habitante, 1 home, o que sup\u00f3n un mantemento en relaci\u00f3n ao ano 2007."}
{"id": "133732", "revid": "22570", "url": "https://gl.wikipedia.org/wiki?curid=133732", "title": "Eidobispo, Zapeaus, Rairiz de Veiga", "text": "Eidobispo \u00e9 un lugar da parroquia de Zapeaus, no concello ourens\u00e1n de Rairiz de Veiga. No ano 2008 ti\u00f1a 8 habitantes, 4 deles eran homes e 4 eran mulleres, o que sup\u00f3n un aumento en relaci\u00f3n ao ano 2007."}
{"id": "133733", "revid": "22570", "url": "https://gl.wikipedia.org/wiki?curid=133733", "title": "Zapeaus, Zapeaus, Rairiz de Veiga", "text": "Zapeaus \u00e9 un lugar da parroquia de Zapeaus, no concello ourens\u00e1n de Rairiz de Veiga. No ano 2008 ti\u00f1a 32 habitantes, 14 deles eran homes e 18 eran mulleres, o que sup\u00f3n un aumento en relaci\u00f3n ao ano 2007."}
{"id": "133734", "revid": "85894", "url": "https://gl.wikipedia.org/wiki?curid=133734", "title": "Aldea do Mu\u00ed\u00f1o, Rairiz de Veiga, Rairiz de Veiga", "text": "Aldea do Mu\u00ed\u00f1o \u00e9 un lugar da parroquia de Rairiz de Veiga, no concello ourens\u00e1n de Rairiz de Veiga. No ano 2008 ti\u00f1a 28 habitantes, 10 deles eran homes e 18 eran mulleres, o que sup\u00f3n un mantemento en relaci\u00f3n ao ano 2007."}
{"id": "133735", "revid": "2338", "url": "https://gl.wikipedia.org/wiki?curid=133735", "title": "Curr\u00e1s, Rairiz de Veiga, Rairiz de Veiga", "text": "Curr\u00e1s \u00e9 un lugar da parroquia de Rairiz de Veiga, no concello ourens\u00e1n de Rairiz de Veiga. No ano 2008 ti\u00f1a 47 habitantes, 25 deles eran homes e 22 eran mulleres, o que sup\u00f3n un descenso en relaci\u00f3n ao ano 2007."}
{"id": "133736", "revid": "2338", "url": "https://gl.wikipedia.org/wiki?curid=133736", "title": "Ludro, Rairiz de Veiga, Rairiz de Veiga", "text": "Ludro \u00e9 un lugar da parroquia de Rairiz de Veiga, no concello ourens\u00e1n de Rairiz de Veiga. No ano 2008 ti\u00f1a 33 habitantes, 12 deles eran homes e 21 eran mulleres, o que sup\u00f3n un aumento en relaci\u00f3n ao ano 2007."}
{"id": "133737", "revid": "85894", "url": "https://gl.wikipedia.org/wiki?curid=133737", "title": "Moura, Rairiz de Veiga, Rairiz de Veiga", "text": "Moura \u00e9 un lugar da parroquia de Rairiz de Veiga, no concello ourens\u00e1n de Rairiz de Veiga. No ano 2008 ti\u00f1a 2 habitantes, 1 era home e 1 era muller, o que sup\u00f3n un mantemento en relaci\u00f3n ao ano 2007."}
{"id": "133738", "revid": "85894", "url": "https://gl.wikipedia.org/wiki?curid=133738", "title": "O Outeiri\u00f1o, Rairiz de Veiga, Rairiz de Veiga", "text": "O Outeiri\u00f1o \u00e9 un lugar da parroquia de Rairiz de Veiga, no concello ourens\u00e1n de Rairiz de Veiga.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "133739", "revid": "85894", "url": "https://gl.wikipedia.org/wiki?curid=133739", "title": "Rairiz de Veiga, Rairiz de Veiga, Rairiz de Veiga", "text": "Rairiz de Veiga \u00e9 un lugar da parroquia de Rairiz de Veiga, no concello ourens\u00e1n de Rairiz de Veiga. No ano 2008 ti\u00f1a 201 habitantes, 104 deles eran homes e 97 eran mulleres, o que sup\u00f3n un descenso en relaci\u00f3n ao ano 2007."}
{"id": "133740", "revid": "85894", "url": "https://gl.wikipedia.org/wiki?curid=133740", "title": "A Sa\u00ednza de Abaixo, Rairiz de Veiga, Rairiz de Veiga", "text": "A Sa\u00ednza de Abaixo \u00e9 un lugar da parroquia de Rairiz de Veiga, no concello ourens\u00e1n de Rairiz de Veiga. No ano 2008 ti\u00f1a 145 habitantes (69 homes e 76 mulleres).\nNa aldea hai un peto de \u00e1nimas."}
{"id": "133741", "revid": "22570", "url": "https://gl.wikipedia.org/wiki?curid=133741", "title": "A Sa\u00ednza de Arriba, Rairiz de Veiga, Rairiz de Veiga", "text": "A Sa\u00ednza de Arriba \u00e9 un lugar da parroquia de Rairiz de Veiga, no concello ourens\u00e1n de Rairiz de Veiga. No ano 2008 ti\u00f1a 34 habitantes, 17 deles eran homes e 17 eran mulleres, o que sup\u00f3n un aumento en relaci\u00f3n ao ano 2007."}
{"id": "133742", "revid": "22570", "url": "https://gl.wikipedia.org/wiki?curid=133742", "title": "Salgados, Rairiz de Veiga, Rairiz de Veiga", "text": "Salgados \u00e9 un lugar da parroquia de Rairiz de Veiga, no concello ourens\u00e1n de Rairiz de Veiga. No ano 2008 ti\u00f1a 6 habitantes, 4 deles eran homes e 2 eran mulleres, o que sup\u00f3n un aumento en relaci\u00f3n ao ano 2007."}
{"id": "133743", "revid": "85894", "url": "https://gl.wikipedia.org/wiki?curid=133743", "title": "Santa Baia, Rairiz de Veiga, Rairiz de Veiga", "text": "Santa Baia \u00e9 un lugar da parroquia de Rairiz de Veiga, no concello ourens\u00e1n de Rairiz de Veiga. No ano 2008 ti\u00f1a 84 habitantes, 39 deles eran homes e 45 eran mulleres, o que sup\u00f3n un mantemento en relaci\u00f3n ao ano 2007."}
{"id": "133744", "revid": "22570", "url": "https://gl.wikipedia.org/wiki?curid=133744", "title": "Toxo, Rairiz de Veiga, Rairiz de Veiga", "text": "Toxo \u00e9 un lugar da parroquia de Rairiz de Veiga, no concello ourens\u00e1n de Rairiz de Veiga. No ano 2008 ti\u00f1a 12 habitantes, 8 deles eran homes e 4 eran mulleres, o que sup\u00f3n un descenso en relaci\u00f3n ao ano 2007."}
{"id": "133745", "revid": "5863", "url": "https://gl.wikipedia.org/wiki?curid=133745", "title": "Ps\u00e9rimos", "text": "Pserimos (grego: \u03a8\u03ad\u03c1\u03b9\u03bc\u03bf\u03c2 \u0394\u03c9\u03b4\u03b5\u03ba\u03b1\u03bd\u03ae\u03c3\u03bf\u03c5, ), \u00e9 unha pequena illa grega no Dodecaneso, que se atopa entre as illas de Kalymnos e Kos fronte \u00e1 costa de Turqu\u00eda. \u00c9 parte da municipalidade de Kalymnos, e ti\u00f1a unha poboaci\u00f3n de 80 habitantes no censo de 2011.\nA principal industria \u00e9 o turismo, con turistas europeos gregos e outros atra\u00eddos pola s\u00faa localizaci\u00f3n remota. Hai varias praias e varias tabernas, alg\u00fanhas das cales ofrecen aloxamento.\nPserimos \u00e9 atendido por un ferri diario desde Pothia, na illa de Kalymnos, e \u00e9 un destino no itinerario dunha serie de buques de cruceiro.\nSituaci\u00f3n.\nPserimos \u00e9 a illa veci\u00f1a m\u00e1is grande da illa municipio de K\u00e1limnos. A illa est\u00e1 situada no leste do mar Exeo a uns 3\u00b45\u00a0km ao norte de Cos e 5\u00a0km ao oeste de K\u00e1limnos. Ao nord\u00e9s, a distancia m\u00e1is curta a Asia Menor, a pen\u00ednsula de Bodrum (\"Bodrum Yarimadasi\") est\u00e1 a 8\u00a0km. Na costa hai alg\u00fans illotes rochosos. Preto, a un quil\u00f3metro ao oeste at\u00f3pase a illa deshabitada de \"Platy\". O \u00fanico pobo e porto \u00e9 \"Avlakia\" (A\u03c5\u03bb\u03ac\u03ba\u03b9\u03b1) na \"Ba\u00eda de Pserimos\" (\u038c\u03c1\u03bc\u03bf\u03c2 \u03a8\u03b5\u03c1\u03af\u03bc\u03bf\u03c5) na costa sur.\nA paisaxe desta illa \u00e1rida est\u00e1 dominado principalmente pola vexetaci\u00f3n arbustiva baixa. Pserimos \u00e9 monta\u00f1osa alcanzando 268 metros a elevaci\u00f3n m\u00e1is alta no nord\u00e9s.\nHistoria.\nNo Cat\u00e1logo das naves de Homero Pserimos formaba parte do grupo das illas \"Kalydna\". Despois a \u00fanica referencia \u00e1 illa ser\u00e1 no s\u00e9culo III a.E baixo o control de Cos.\nDesde a antig\u00fcidade Pserimos foi co\u00f1ecida polas s\u00faas alcaparras. Hoxe o municipio promove o cultivo de oliveiras, preto de 6.000 \u00e1rbores foron plantados ao nord\u00e9s do pobo. Os 80 habitantes viven principalmente da pesca e o turismo. Na gran ba\u00eda oriental pract\u00edcase a piscicultura.\nAdemais das \u00e1rbores hai algunhas tabernas ao longo dos 170 m de fermosa praia de area e situada no extremo norte do pobo est\u00e1 a igrexa consagrada \"Kimisis tis Panagia\" (K\u03bf\u03af\u03bc\u03b7\u03c3\u03b7\u03c2 \u03c4\u03b7\u03c2 \u03a0\u03b1\u03bd\u03b1\u03b3\u03af\u03b1\u03c2, Asunci\u00f3n da Virxe). Preto de 1\u00b45\u00a0km ao noroeste do pobo nunha longa ba\u00eda est\u00e1 a igrexa de \"Panagia Grafiotissa\" (\u03a0\u03b1\u03bd\u03b1\u03b3\u03af\u03b1 \u0393\u03c1\u03b1\u03c6\u03b9\u03ce\u03c4\u03b9\u03c3\u03c3\u03b1). Non hai outros puntos de interese para os excursionistas que visitan a illa durante un d\u00eda.\nRelixi\u00f3n.\nAs d\u00faas \u00fanicas parroquias na illa e pertencentes \u00e1 Igrexa Ortodoxa do Patriarcado Ecum\u00e9nico de Constantinopla est\u00e1n adscritas \u00e1 Metr\u00f3pole de Leros, K\u00e1limnos e Astipalea."}
{"id": "133748", "revid": "5863", "url": "https://gl.wikipedia.org/wiki?curid=133748", "title": "Saria", "text": "Saria (; ; ) \u00e9 unha illa de Grecia. Tr\u00e1tase dunha illa rochosa e volc\u00e1nica ao longo da costa norte de Karpathos, separada dela por un estreito de 100 m de ancho. Administrativamente, forma parte da comunidade de Olimpos. O censo de 2011 reportou unha poboaci\u00f3n residente de 45 persoas. Presenta escasa vida animal e vexetaci\u00f3n, e unha serie de abruptos cant\u00eds. A\u00ednda que agora s\u00f3 viven pastores en Saria, as ru\u00ednas da antiga cidade de N\u00edsiros p\u00f3dense atopar aqu\u00ed. \u00c9 tam\u00e9n un lugar de cr\u00eda dunha raza de falc\u00f3n, co\u00f1ecido como falc\u00f3n de Eleonor.\nHistoria.\nOs sarios formaron parte da Liga de Delos posto que aparecen nos rexistros de tributos de Atenas nos anos 428/7 e 415/4 a.E, onde pagaron un \"phoros\" de 300 e 200 dracmas respectivamente. Suxeriuse que a cidade dos sarios poder\u00eda identificarse coa cidade de N\u00edsiros que Estrab\u00f3n sit\u00faa na illa de Karpathos, pero esta identificaci\u00f3n \u00e9 discutida. D\u00e1se a circunstancia de que na antig\u00fcidade, Saria e Karpatos estaban conectadas por unha ponte de terra que m\u00e1is tarde debido a desprazamentos de terra resultado de terremotos provocaron a separaci\u00f3n das illas. Probablemente ao redor do ano 900 d.E. fundouse a cidade de Palatia como mostran as ru\u00ednas dun mosteiro. En 1420 case todos os residentes da illa abandon\u00e1rona debido aos constantes ataques piratas e fundaron o pobo de Olimbos en Karpatos.\nA\u00ednda que o nome \u00e9 obxecto de controversia, os estudosos enlazan o nome cunha antiga princesa grega chamada Katherine (Catalina) da li\u00f1a da realeza Saria. Lendas gregas din que ela era tan bela como Helena de Troia polo que se nomeou unha illa co nome da s\u00faa maxestade. Na illa de Saria, se conta a historia de que exist\u00eda un reino chamado Mikri Nisyros.\nHoxe en d\u00eda a illa est\u00e1 habitada por pastores e labregos vidos de Karpatos, que est\u00e1n ao coidado de ovellas e cabras e practican a agricultura en pequenas zonas. Saria ten algunhas praias moi pequenas pero practicamente virxes. Non hai unha infraestrutura tur\u00edstica, a illa p\u00f3dese visitar no contexto das viaxes diarias desde Karpatos que ofrecen paseos."}
{"id": "133753", "revid": "5863", "url": "https://gl.wikipedia.org/wiki?curid=133753", "title": "Mausoleo", "text": "Un mausoleo \u00e9 un edificio externo constru\u00eddo como un monumento que incl\u00fae o espazo de enterro ou a c\u00e1mara de enterro dunha ou varias persoas defuntas. O mausoleo funerario baleiro erixido en honra dunha persoa ou grupo de persoas para os que se desexa gardar un recordo especial ch\u00e1mase cenotafio. Os mausoleos cristi\u00e1ns algunhas veces te\u00f1en tam\u00e9n unha capela. Unha tumba pode ser considerada un mausoleo.\nEtimolox\u00eda.\nEtimoloxicamente prov\u00e9n do lat\u00edn: Mausol\u0113um, sepulcro de Mausolo, rei de Caria, quen se fixo constru\u00edr o famoso Mausoleo de Halicarnaso, unha das chamadas Sete Marabillas do Mundo. Mausolo era un dos pr\u00edncipes m\u00e1is ricos e poderosos do seu tempo; \u00e1 s\u00faa morte foi tan chorado pola s\u00faa esposa Artemisa II que esta, para enaltecer a memoria do seu amado, mandou constru\u00edr en Halicarnaso un magn\u00edfico sepulcro, cuxo esplendor eclipsaba todo o que neste x\u00e9nero se vira ata ent\u00f3n. Med\u00eda 400 p\u00e9s de circunferencia, 140 de altura e conti\u00f1a no seu recinto 36 columnas. A pir\u00e1mide que coroaba o monumento ti\u00f1a por remate un carro de m\u00e1rmore tirado por catro cabalos.\nMoitos soados escultores, Timoteo, Escopas e Leocares, entre outros, arrequec\u00e9rono con estatuas e baixorrelevo. Desde ent\u00f3n, o nome de Mausoleo foi aplicado a todos os monumentos f\u00fanebres levantados en honra dun pr\u00edncipe ou outro personaxe notable.\nMausoleos destacados.\nAlg\u00fans mausoleos destacados no mundo son:"}
{"id": "133757", "revid": "22570", "url": "https://gl.wikipedia.org/wiki?curid=133757", "title": "Aleta (hom\u00f3nimos)", "text": "Co termo aleta podemos referirnos a:"}
{"id": "133758", "revid": "23204", "url": "https://gl.wikipedia.org/wiki?curid=133758", "title": "Aleta", "text": "Denom\u00ednase aleta a cada un dos membros ou ap\u00e9ndices externos que pos\u00faen os peixes e, por extensi\u00f3n, os mam\u00edferos mari\u00f1os, a\u00ednda que nestes \u00faltimos as aletas pos\u00faen unha orixe e estrutura moi diferentes. As aletas cumpren unha funci\u00f3n locomotora e estabilizadora, se ben nalg\u00fans casos sofren notables modificaci\u00f3ns para adaptarse a funci\u00f3ns particulares dalgunhas especies.\nCaracter\u00edsticas.\nDesde o punto de vista anat\u00f3mico, as aletas dos peixes son formaci\u00f3ns membranosas que se estenden sobre unha estrutura \u00f3sea ou cartilaxinosa formada por radios, que poden ser duros (espi\u00f1osos) ou brandos e segmentados, estes, \u00e1 s\u00faa vez, simples ou ramificados. Segundo a especie, unha aleta pode presentar s\u00f3 radios espi\u00f1osos, s\u00f3 radios brandos ou unha combinaci\u00f3n dos dous tipos. Polo com\u00fan, os radios das aletas asentan sobre articulaci\u00f3ns que os conectan \u00e1 espi\u00f1a vertebral. Estas articulaci\u00f3ns permiten que as aletas se poidan pregar ou despregar grazas a uns pequenos m\u00fasculos.\nO n\u00famero, forma e disposici\u00f3n das aletas serve como elemento diferenciador dos peixes e constit\u00fae un dato importante a ter en conta \u00e1 hora de identificalos.\nAs aletas clasif\u00edcanse en pares (pectorais e pelvianas) e impares (dorsal, anal e caudal). As aletas pares est\u00e1n relacionadas evolutivamente coas extremidades anteriores e posteriores, respectivamente, dos vertebrados terrestres.\nTipos.\nPodemos diferenciar cinco tipos b\u00e1sicos de aletas, ademais doutras formaci\u00f3ns semellantes:\nAleta dorsal.\n\u00c9 a aleta colocada na li\u00f1a superior dorsal dos peixes, paralelamente \u00e1 notocorda. A s\u00faa funci\u00f3n est\u00e1 unicamente relacionada co equilibrio. Os peixes poden ter unha, d\u00faas ou tres; e, no caso de ter m\u00e1is dunha, poden estar unidas ou separadas. Poden estar sostidas por raios espi\u00f1osos ou brandos.\nAlgunhas especies desenvolveron mecanismos de defensa na aleta dorsal, tales como espi\u00f1as provistas ou non de veleno. Noutros casos, unha forte espi\u00f1a s\u00e9rvelles para suxeitarse nas gretas nas que se acobillan.\nOutra curiosa modificaci\u00f3n \u00e9 a que presenta, por exemplo, o peixe sapo e outras especies dos lofiformes: a primeira aleta dorsal consiste nun longo filamento \u2013\"illicium\"- engrosado no extremo a modo dunha cana de pescar co seu engado.\nAleta caudal.\n\u00c9 unha aleta impar, situada no extremo posterior do corpo dos peixes, rematando o ped\u00fanculo caudal. \u00c9 sempre a aleta m\u00e1is forte, m\u00e1is musculada, e constit\u00fae o principal \u00f3rgano locomotor destes animais.\nPode presentar diferentes formas e tama\u00f1os. A forma t\u00edpica \u00e9 aforquitada, dividida en dous l\u00f3bulos separados por unha incisura central, m\u00e1is ou menos marcada; eses l\u00f3bulos poden ser iguais ou non. No caso dos sel\u00e1ceos (quenllas) adopta unha forma de fouce, co l\u00f3bulo superior moi desenvolvido.\nDescr\u00edbense catro tipos de aletas caudais:\nNalgunhas especies migratorias, como os t\u00fanidos, aparecen unhas formaci\u00f3ns en forma de crista ou quilla a \u00e1mbolos lados do ped\u00fanculo caudal e por diante da aleta caudal; por veces poden presentar un par destas quillas a cada lado. Est\u00e1n constitu\u00eddas por unhas escamas modificadas e serven para proporcionar estabilidade \u00f3 animal e como soporte da aleta caudal.\nNos peixes, a aleta caudal \u00e9 sempre vertical; nos mam\u00edferos mari\u00f1os (cet\u00e1ceos) \u00e9 sempre horizontal.\nAletas pectorais.\nSit\u00faanse detr\u00e1s das aberturas branquiais, tralo op\u00e9rculo. Nalgunhas especies alcanzan un notable desenvolvemento e permite a creaci\u00f3n de forzas de elevaci\u00f3n din\u00e1mica como a que permite \u00e1s quenllas mante-la profundidade ou o voo \u00f3s peixes voadores.\nAletas pelvianas.\nAs aletas pelvianas ou ventrais sit\u00faanse baixo as aletas pectorais a\u00ednda que poden estar moi adiantadas (xugulares) ou atrasadas, servindo esta caracter\u00edstica como trazo identificador.\nNos g\u00f3bidos \u00fanense as dos dous lados e modif\u00edcanse para formar un disco succionador que utilizan para adherirse a outros peixes ou outros obxectos.\nAleta anal.\n\u00c9 tam\u00e9n unha aleta impar, situada na rexi\u00f3n ventral dos peixes, por detr\u00e1s da abertura anal. Util\u00edzana para estabiliza-lo corpo durante a nataci\u00f3n.\nP\u00ednnulas.\nOs peixes da familia \"Scombridae\" presentan d\u00faas series de pequenas aletas r\u00edxidas chamadas \"p\u00ednnulas\" na li\u00f1a superior (entre a segunda aleta dorsal e a aleta caudal) e inferior (entre a aleta anal e a caudal) do ped\u00fanculo caudal. Noutros casos, como nos \"Polypteridae\", s\u00f3 hai p\u00ednnulas na superficie dorsal, faltando a aleta dorsal. Estas aletas modificadas non pos\u00faen radios nin son retra\u00edbles.\nO n\u00famero de p\u00ednnulas, no caso dos t\u00fanidos, tam\u00e9n \u00e9 un trazo identificador da especie.\nAleta adiposa.\nAlg\u00fans peixes, coma os salm\u00f3nidos (troita ou salm\u00f3n), car\u00e1cidos e siluriformes presentan unha aleta adiposa detr\u00e1s da aleta dorsal e xusto por diante da caudal. \u00c9 de pequeno tama\u00f1o, de natureza carnosa e sen os raios que pos\u00faen as outras aletas.\nCarece de funci\u00f3n locomotora.\nAs aletas dos cet\u00e1ceos.\nOutros vertebrados con aletas son os mam\u00edferos cet\u00e1ceos. Te\u00f1en en t\u00f3dolos casos aletas pectorais e aleta caudal. No caso dos odontocetos, coa excepci\u00f3n do cachalote, o narval ou dos golfi\u00f1os de auga doce, presentan tam\u00e9n unha aleta dorsal patente. Os misticetos (baleas) carecen de aleta dorsal, como no caso da balea boreal (\"Balaena mysticetus\"), ou est\u00e1 reducida a unha protuberancia lonxitudinal no dorso, pouco evidente. A ausencia ou diminuci\u00f3n da aleta dorsal atrib\u00faese a unha adaptaci\u00f3n evolutiva nas especies que adoitan nadar baixo a capa de xeo.\nNestes animais, as aletas pectorais corresponden \u00e1s extremidades anteriores dos mam\u00edferos, modificadas pola adaptaci\u00f3n \u00e1 vida acu\u00e1tica. F\u00f3rmanse sobre un esqueleto equivalente \u00f3 destes (\u00famero, c\u00fabito, radio, carpo, metacarpo e falanxes) . A aleta caudal dos cet\u00e1ceos \u00e9 o elemento motriz por excelencia, carece de radios e o desenv\u00f3lvese horizontalmente \u00f3s dous lados das \u00faltimas v\u00e9rtebras cocc\u00edxeas. A aleta dorsal, cando existe, \u00e9 de natureza graxa, sen base \u00f3sea ningunha.\nSegundo medran os cet\u00e1ceos, \u00e9 frecuente que aparezan nas aletas manchas ou marcas caracter\u00edsticas que permiten \u00f3s estudosos destes animais a identificaci\u00f3n individual dos distintos exemplares que se avistan."}
{"id": "133759", "revid": "85894", "url": "https://gl.wikipedia.org/wiki?curid=133759", "title": "A Caseta, Freixido, Larouco", "text": "A Caseta \u00e9 un lugar da parroquia de Freixido, no concello ourens\u00e1n de Larouco. Segundo o INE e o IGE en 2011 ti\u00f1a 18 habitantes (sete homes e once mulleres), un menos ca en 2008 (dez homes e nove mulleres) e 2007.\nDebe o seu top\u00f3nimo \u00e1 presenza dunha caseta de pe\u00f3ns cami\u00f1eiros. Na aldea \u00fanense as estradas OU-637 (que conecta coa OU-533, antiga C-533) e OU-636 (antiga N-120).\nNa aldea est\u00e1 a igrexa parroquial do Sagrado Coraz\u00f3n de Xes\u00fas."}
{"id": "133760", "revid": "85894", "url": "https://gl.wikipedia.org/wiki?curid=133760", "title": "Freixido, Freixido, Larouco", "text": "Freixido \u00e9 un lugar da parroquia de Freixido, no concello ourens\u00e1n de Larouco na comarca de Valdeorras. Segundo o INE e o IGE en 2011 ti\u00f1a 64 habitantes (27 homes e 37 mulleres), a mesma cantidade ca en 2008.\nTam\u00e9n \u00e9 co\u00f1ecida como Freixido de Arriba, pois est\u00e1 a car\u00f3n da aldea de Freixido de Abaixo, no concello de Pet\u00edn."}
{"id": "133761", "revid": "5863", "url": "https://gl.wikipedia.org/wiki?curid=133761", "title": "Larouco, Larouco, Larouco", "text": ""}
{"id": "133762", "revid": "5863", "url": "https://gl.wikipedia.org/wiki?curid=133762", "title": "Seadur, Seadur, Larouco", "text": ""}
{"id": "133767", "revid": "22570", "url": "https://gl.wikipedia.org/wiki?curid=133767", "title": "O Barreiro, Nogueira, Ribas de Sil", "text": "O Barreiro \u00e9 un lugar da parroquia de Nogueira, no concello lucense de Ribas de Sil. No ano 2008 ti\u00f1a 8 habitantes, 5 deles eran homes e 3 eran mulleres, o que sup\u00f3n un mantemento en relaci\u00f3n ao ano 2007."}
{"id": "133768", "revid": "85894", "url": "https://gl.wikipedia.org/wiki?curid=133768", "title": "Castro de Abaixo, Nogueira, Ribas de Sil", "text": "Castro de Abaixo \u00e9 un lugar da parroquia de Nogueira, no concello lucense de Ribas de Sil. En 2008 ti\u00f1a 7 habitantes (seis homes e unha muller), menos ca en 2007."}
{"id": "133769", "revid": "2338", "url": "https://gl.wikipedia.org/wiki?curid=133769", "title": "Nogueira, Nogueira, Ribas de Sil", "text": "Nogueira \u00e9 un lugar da parroquia de Nogueira, no concello lucense de Ribas de Sil. No ano 2008 ti\u00f1a 13 habitantes, 7 deles eran homes e 6 eran mulleres, o que sup\u00f3n un mantemento en relaci\u00f3n ao ano 2007."}
{"id": "133770", "revid": "2338", "url": "https://gl.wikipedia.org/wiki?curid=133770", "title": "Vilari\u00f1o, Nogueira, Ribas de Sil", "text": "Vilari\u00f1o \u00e9 un lugar da parroquia de Nogueira, no concello lucense de Ribas de Sil. No ano 2008 ti\u00f1a 2 habitantes, un home e unha muller, o que sup\u00f3n un descenso en relaci\u00f3n ao ano 2007."}
{"id": "133771", "revid": "22570", "url": "https://gl.wikipedia.org/wiki?curid=133771", "title": "Os Casares, Peites, Ribas de Sil", "text": "Os Casares \u00e9 un lugar da parroquia de Peites, no concello lucense de Ribas de Sil. No ano 2008 ti\u00f1a 7 habitantes, 4 deles eran homes e 3 eran mulleres, o que sup\u00f3n un aumento en relaci\u00f3n ao ano 2007."}
{"id": "133772", "revid": "2338", "url": "https://gl.wikipedia.org/wiki?curid=133772", "title": "Peites, Peites, Ribas de Sil", "text": "Peites \u00e9 un lugar da parroquia de Peites, no concello lucense de Ribas de Sil. No ano 2008 ti\u00f1a 15 habitantes, 5 deles eran homes e 10 eran mulleres, o que sup\u00f3n un descenso en relaci\u00f3n ao ano 2007."}
{"id": "133773", "revid": "22570", "url": "https://gl.wikipedia.org/wiki?curid=133773", "title": "Pi\u00f1eira de Abaixo, Pi\u00f1eira, Ribas de Sil", "text": "Pi\u00f1eira de Abaixo \u00e9 un lugar da parroquia de Pi\u00f1eira, no concello lucense de Ribas de Sil. No ano 2008 ti\u00f1a 6 habitantes, 3 deles eran homes e 3 eran mulleres, o que sup\u00f3n un mantemento en relaci\u00f3n ao ano 2007."}
{"id": "133774", "revid": "22570", "url": "https://gl.wikipedia.org/wiki?curid=133774", "title": "Pi\u00f1eira de Arriba, Pi\u00f1eira, Ribas de Sil", "text": "Pi\u00f1eira de Arriba \u00e9 un lugar da parroquia de Pi\u00f1eira, no concello lucense de Ribas de Sil. No ano 2008 ti\u00f1a 4 habitantes, 1 deles era home e 3 eran mulleres, o que sup\u00f3n un aumento en relaci\u00f3n ao ano 2007."}
{"id": "133775", "revid": "85894", "url": "https://gl.wikipedia.org/wiki?curid=133775", "title": "Rairos, Rairos, Ribas de Sil", "text": "Rairos \u00e9 un lugar da parroquia de Rairos, no concello lucense de Ribas de Sil. No ano 2008 ti\u00f1a 36 habitantes, 14 deles eran homes e 22 eran mulleres, o que sup\u00f3n un descenso en relaci\u00f3n ao ano 2007."}
{"id": "133776", "revid": "5863", "url": "https://gl.wikipedia.org/wiki?curid=133776", "title": "Ace\u00f1a, Ribas de Sil, Ribas de Sil", "text": "Ace\u00f1a \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga. No ano 2008 ti\u00f1a 0 habitantes o que sup\u00f3n un mantemento en relaci\u00f3n ao ano 2007."}
{"id": "133777", "revid": "1131", "url": "https://gl.wikipedia.org/wiki?curid=133777", "title": "Ribas de Mi\u00f1o", "text": "O top\u00f3nimo Ribas de Mi\u00f1o designa varios lugares de Galicia situados a car\u00f3n do r\u00edo Mi\u00f1o:"}
{"id": "133778", "revid": "85894", "url": "https://gl.wikipedia.org/wiki?curid=133778", "title": "Cabanelas, Ribas de Sil, Ribas de Sil", "text": "Cabanelas \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga. No ano 2008 estaba deshabitado, o mesmo que no ano 2007."}
{"id": "133779", "revid": "22570", "url": "https://gl.wikipedia.org/wiki?curid=133779", "title": "A Cabarca, Ribas de Sil, Ribas de Sil", "text": "A Cabarca \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga. No ano 2008 ti\u00f1a 16 habitantes, 12 deles eran homes e 4 eran mulleres, o que sup\u00f3n un descenso en relaci\u00f3n ao ano 2007."}
{"id": "133780", "revid": "1131", "url": "https://gl.wikipedia.org/wiki?curid=133780", "title": "O Caroceiro, Ribas de Sil, Ribas de Sil", "text": "O Caroceiro \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga. No ano 2008 estaba deshabitado, o mesmo que no ano 2007."}
{"id": "133781", "revid": "85894", "url": "https://gl.wikipedia.org/wiki?curid=133781", "title": "Os Castros, Ribas de Sil, Ribas de Sil", "text": "Os Castros \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga. No ano 2008 ti\u00f1a 1 habitante, 1 deles era home e 0 eran mulleres, o que sup\u00f3n un descenso en relaci\u00f3n ao ano 2007."}
{"id": "133782", "revid": "85894", "url": "https://gl.wikipedia.org/wiki?curid=133782", "title": "Cima de Vila, Ribas de Sil, Ribas de Sil", "text": "Cima de Vila \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga. No ano 2008 estaba deshabitado o que sup\u00f3n un mantemento en relaci\u00f3n ao ano 2007."}
{"id": "133783", "revid": "1131", "url": "https://gl.wikipedia.org/wiki?curid=133783", "title": "A Devesa, Ribas de Sil, Ribas de Sil", "text": "A Devesa \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga. No ano 2008 ti\u00f1a once habitantes (seis homes e cinco mulleres), a mesma cantidade ca en 2007. Sit\u00faase a car\u00f3n do r\u00edo Sil, xunto \u00e1 central hidroel\u00e9ctrica de Sequeiros."}
{"id": "133784", "revid": "1131", "url": "https://gl.wikipedia.org/wiki?curid=133784", "title": "A Escoleira, Ribas de Sil, Ribas de Sil", "text": "A Escoleira \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga. No ano 2008 non ti\u00f1a ning\u00fan habitante, ao igual ca no ano anterior. Sit\u00faase a car\u00f3n do r\u00edo Sil, xunto ao encoro de Sequeiros."}
{"id": "133785", "revid": "1131", "url": "https://gl.wikipedia.org/wiki?curid=133785", "title": "A P\u00f3mez, Ribas de Sil, Ribas de Sil", "text": "A P\u00f3mez \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga. No ano 2008 estaba deshabitado o que sup\u00f3n un mantemento en relaci\u00f3n ao ano 2007."}
{"id": "133786", "revid": "22570", "url": "https://gl.wikipedia.org/wiki?curid=133786", "title": "A Pousanova, Ribas de Sil, Ribas de Sil", "text": "A Pousanova \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga. No ano 2008 ti\u00f1a 7 habitantes, 2 deles eran homes e 5 eran mulleres, o que sup\u00f3n un mantemento en relaci\u00f3n ao ano 2007."}
{"id": "133787", "revid": "1131", "url": "https://gl.wikipedia.org/wiki?curid=133787", "title": "Pousavella, Ribas de Sil, Ribas de Sil", "text": "Pousavella \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga. No ano 2008 estaba deshabitado o que sup\u00f3n un mantemento en relaci\u00f3n ao ano 2007."}
{"id": "133788", "revid": "85894", "url": "https://gl.wikipedia.org/wiki?curid=133788", "title": "Redondela, Ribas de Sil, Ribas de Sil", "text": "Redondela \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga."}
{"id": "133789", "revid": "2338", "url": "https://gl.wikipedia.org/wiki?curid=133789", "title": "Relos\u00edo, Ribas de Sil, Ribas de Sil", "text": "Relos\u00edo \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga. No ano 2008 ti\u00f1a 3 habitantes, 1 home e 2 eran mulleres, o que sup\u00f3n un mantemento en relaci\u00f3n ao ano 2007."}
{"id": "133790", "revid": "85894", "url": "https://gl.wikipedia.org/wiki?curid=133790", "title": "San Clodio, Ribas de Sil, Ribas de Sil", "text": "San Clodio \u00e9 unha vila da parroquia de Ribas de Sil, no concello lucense de Ribas de Sil na comarca de Quiroga. No ano 2008 ti\u00f1a 747 habitantes (360 homes e 387 mulleres).\n\u00c9 a capital do concello de Ribas de Sil."}
{"id": "133792", "revid": "85894", "url": "https://gl.wikipedia.org/wiki?curid=133792", "title": "San Pedro, Ribas de Sil, Ribas de Sil", "text": "San Pedro \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga. No ano 2008 ti\u00f1a 72 habitantes, 32 deles eran homes e 40 eran mulleres, o que sup\u00f3n un descenso en relaci\u00f3n ao ano 2007."}
{"id": "133793", "revid": "85894", "url": "https://gl.wikipedia.org/wiki?curid=133793", "title": "Vilanova, Ribas de Sil, Ribas de Sil", "text": "Vilanova \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga. No ano 2008 ti\u00f1a 9 habitantes, 2 deles eran homes e 7 eran mulleres, o que sup\u00f3n un mantemento en relaci\u00f3n ao ano 2007."}
{"id": "133794", "revid": "2338", "url": "https://gl.wikipedia.org/wiki?curid=133794", "title": "Vilar do Mato, Ribas de Sil, Ribas de Sil", "text": "Vilar do Mato \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga. No ano 2008 ti\u00f1a 18 habitantes, 10 deles eran homes e 8 eran mulleres, o que sup\u00f3n un mantemento en relaci\u00f3n ao ano 2007."}
{"id": "133795", "revid": "22570", "url": "https://gl.wikipedia.org/wiki?curid=133795", "title": "Vilardonas, Ribas de Sil, Ribas de Sil", "text": "Vilardonas \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga. No ano 2008 ti\u00f1a 11 habitantes, 5 deles eran homes e 6 eran mulleres, o que sup\u00f3n un mantemento en relaci\u00f3n ao ano 2007."}
{"id": "133796", "revid": "85894", "url": "https://gl.wikipedia.org/wiki?curid=133796", "title": "Vilarreal, Ribas de Sil, Ribas de Sil", "text": "Vilarreal \u00e9 un lugar da parroquia de Ribas de Sil, no concello lucense de Ribas de Sil na comarca de Quiroga."}
{"id": "133798", "revid": "85894", "url": "https://gl.wikipedia.org/wiki?curid=133798", "title": "A Aldea, Soutordei, Ribas de Sil", "text": "A Aldea \u00e9 un lugar da parroquia de Soutordei, no concello lucense de Ribas de Sil."}
{"id": "133799", "revid": "85894", "url": "https://gl.wikipedia.org/wiki?curid=133799", "title": "Chenzas, Soutordei, Ribas de Sil", "text": "Chenzas \u00e9 un lugar da parroquia de Soutordei, no concello lucense de Ribas de Sil. No ano 2008 ti\u00f1a 3 habitantes, 1 home e 2 eran mulleres, o que sup\u00f3n un mantemento en relaci\u00f3n ao ano 2007."}
{"id": "133800", "revid": "85894", "url": "https://gl.wikipedia.org/wiki?curid=133800", "title": "A Fraga, Soutordei, Ribas de Sil", "text": "A Fraga \u00e9 un lugar da parroquia de Soutordei, no concello lucense de Ribas de Sil, que se encontra deshabitado."}
{"id": "133801", "revid": "85894", "url": "https://gl.wikipedia.org/wiki?curid=133801", "title": "Louxadelas, Soutordei, Ribas de Sil", "text": "Louxadelas \u00e9 un lugar da parroquia de Soutordei, no concello lucense de Ribas de Sil. En 2008 estaba habitado por unha muller, ao igual ca en 2007."}
{"id": "133802", "revid": "85894", "url": "https://gl.wikipedia.org/wiki?curid=133802", "title": "Moredo, Soutordei, Ribas de Sil", "text": "Moredo \u00e9 un lugar da parroquia de Soutordei, no concello lucense de Ribas de Sil."}
{"id": "133803", "revid": "85894", "url": "https://gl.wikipedia.org/wiki?curid=133803", "title": "O Outeiro, Soutordei, Ribas de Sil", "text": "O Outeiro \u00e9 un lugar da parroquia de Soutordei, no concello lucense de Ribas de Sil. No ano 2008 estaba deshabitado, ao igual ca o ano anterior.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "133804", "revid": "85894", "url": "https://gl.wikipedia.org/wiki?curid=133804", "title": "As Portas, Soutordei, Ribas de Sil", "text": "As Portas \u00e9 un lugar da parroquia de Soutordei, no concello lucense de Ribas de Sil. No ano 2008 ti\u00f1a 3 habitantes, 2 deles eran homes e 1 era muller, o que sup\u00f3n un mantemento en relaci\u00f3n ao ano 2007."}
{"id": "133805", "revid": "85894", "url": "https://gl.wikipedia.org/wiki?curid=133805", "title": "Souto, Soutordei, Ribas de Sil", "text": "Souto ou Soutordei \u00e9 un lugar da parroquia de Soutordei, no concello lucense de Ribas de Sil. No ano 2008 ti\u00f1a 15 habitantes, 6 deles eran homes e 9 eran mulleres, o que sup\u00f3n un descenso en relaci\u00f3n ao ano 2007."}
{"id": "133806", "revid": "85894", "url": "https://gl.wikipedia.org/wiki?curid=133806", "title": "O Barrio, Torbeo, Ribas de Sil", "text": "O Barrio \u00e9 un lugar da parroquia de Torbeo, no concello lucense de Ribas de Sil."}
{"id": "133807", "revid": "85894", "url": "https://gl.wikipedia.org/wiki?curid=133807", "title": "Campos, Torbeo, Ribas de Sil", "text": "Campos \u00e9 un lugar da parroquia de Torbeo, no concello lucense de Ribas de Sil."}
{"id": "133808", "revid": "85894", "url": "https://gl.wikipedia.org/wiki?curid=133808", "title": "O Carballi\u00f1o, Torbeo, Ribas de Sil", "text": "O Carballi\u00f1o \u00e9 un lugar da parroquia de Torbeo, no concello lucense de Ribas de Sil."}
{"id": "133809", "revid": "85894", "url": "https://gl.wikipedia.org/wiki?curid=133809", "title": "As Cortes, Torbeo, Ribas de Sil", "text": "As Cortes \u00e9 un lugar da parroquia de Torbeo, no concello lucense de Ribas de Sil na comarca de Quiroga. No ano 2008 ti\u00f1a catro habitantes (un home e tres mulleres), os mesmos ca en 2007."}
{"id": "133810", "revid": "85894", "url": "https://gl.wikipedia.org/wiki?curid=133810", "title": "A Covela, Torbeo, Ribas de Sil", "text": "A Covela \u00e9 un lugar da parroquia de Torbeo, no concello lucense de Ribas de Sil. No ano 2008 ti\u00f1a un habitante (un home), a mesma cantidade ca en 2007."}
{"id": "133811", "revid": "2338", "url": "https://gl.wikipedia.org/wiki?curid=133811", "title": "Figueiro, Torbeo, Ribas de Sil", "text": "Figueiro \u00e9 un lugar da parroquia de Torbeo, no concello lucense de Ribas de Sil. No ano 2008 ti\u00f1a 6 habitantes, 2 deles eran homes e 4 eran mulleres, o que sup\u00f3n un mantemento en relaci\u00f3n ao ano 2007."}
{"id": "133812", "revid": "85894", "url": "https://gl.wikipedia.org/wiki?curid=133812", "title": "As Fontes, Torbeo, Ribas de Sil", "text": "As Fontes \u00e9 un lugar da parroquia de Torbeo, no concello lucense de Ribas de Sil. No ano 2008 ti\u00f1a 2 habitantes, 1 deles era home e 1 era muller, o que sup\u00f3n un descenso en relaci\u00f3n ao ano 2007."}
{"id": "133813", "revid": "85894", "url": "https://gl.wikipedia.org/wiki?curid=133813", "title": "Lama de Paio, Torbeo, Ribas de Sil", "text": "Lama de Paio \u00e9 un lugar da parroquia de Torbeo, no concello lucense de Ribas de Sil.\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "133814", "revid": "85894", "url": "https://gl.wikipedia.org/wiki?curid=133814", "title": "Moreiras de Abaixo, Torbeo, Ribas de Sil", "text": "Moreiras de Abaixo \u00e9 un lugar da parroquia de Torbeo, no concello lucense de Ribas de Sil. No ano 2008 ti\u00f1a 16 habitantes, 10 deles eran homes e 6 eran mulleres, o que sup\u00f3n un descenso en relaci\u00f3n ao ano 2007."}
{"id": "133815", "revid": "85894", "url": "https://gl.wikipedia.org/wiki?curid=133815", "title": "Moreiras de Arriba, Torbeo, Ribas de Sil", "text": "Moreiras de Arriba \u00e9 un lugar da parroquia de Torbeo, no concello lucense de Ribas de Sil. No ano 2008 ti\u00f1a 0 habitantes, 0 deles eran homes e 0 eran mulleres, o que sup\u00f3n un mantemento en relaci\u00f3n ao ano 2007."}
{"id": "133816", "revid": "85894", "url": "https://gl.wikipedia.org/wiki?curid=133816", "title": "Moreiras do Medio, Torbeo, Ribas de Sil", "text": "Moreiras do Medio \u00e9 un lugar da parroquia de Torbeo, no concello lucense de Ribas de Sil. No ano 2008 ti\u00f1a 9 habitantes, 6 deles eran homes e 3 eran mulleres, o que sup\u00f3n un mantemento en relaci\u00f3n ao ano 2007."}
{"id": "133817", "revid": "85894", "url": "https://gl.wikipedia.org/wiki?curid=133817", "title": "O Outeiro, Torbeo, Ribas de Sil", "text": "O Outeiro \u00e9 un lugar da parroquia de Torbeo, no concello lucense de Ribas de Sil.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "133818", "revid": "85894", "url": "https://gl.wikipedia.org/wiki?curid=133818", "title": "Pacios, Torbeo, Ribas de Sil", "text": "Pacios \u00e9 un lugar da parroquia de Torbeo, no concello lucense de Ribas de Sil."}
{"id": "133819", "revid": "85894", "url": "https://gl.wikipedia.org/wiki?curid=133819", "title": "Paredes, Torbeo, Ribas de Sil", "text": "Paredes \u00e9 un lugar da parroquia de Torbeo, no concello lucense de Ribas de Sil."}
{"id": "133820", "revid": "85894", "url": "https://gl.wikipedia.org/wiki?curid=133820", "title": "As Pozas, Torbeo, Ribas de Sil", "text": "As Pozas \u00e9 un lugar da parroquia de Torbeo, no concello lucense de Ribas de Sil. No ano 2008 ti\u00f1a 4 habitantes, 4 deles eran homes e 0 eran mulleres, o que sup\u00f3n un descenso en relaci\u00f3n ao ano 2007."}
{"id": "133821", "revid": "22570", "url": "https://gl.wikipedia.org/wiki?curid=133821", "title": "San Lourenzo, Torbeo, Ribas de Sil", "text": "San Lourenzo \u00e9 un lugar da parroquia de Torbeo, no concello lucense de Ribas de Sil. No ano 2008 ti\u00f1a 4 habitantes, 2 deles eran homes e 2 eran mulleres, o que sup\u00f3n un mantemento en relaci\u00f3n ao ano 2007."}
{"id": "133822", "revid": "85894", "url": "https://gl.wikipedia.org/wiki?curid=133822", "title": "San Marti\u00f1o, Torbeo, Ribas de Sil", "text": "San Marti\u00f1o \u00e9 un lugar da parroquia de Torbeo, no concello lucense de Ribas de Sil."}
{"id": "133824", "revid": "85894", "url": "https://gl.wikipedia.org/wiki?curid=133824", "title": "A Ventosa, Torbeo, Ribas de Sil", "text": "A Ventosa \u00e9 un lugar da parroquia de Torbeo, no concello lucense de Ribas de Sil. No ano 2008 ti\u00f1a 4 habitantes, 1 deles era home e 3 eran mulleres, o que sup\u00f3n un aumento en relaci\u00f3n ao ano 2007."}
{"id": "133825", "revid": "85894", "url": "https://gl.wikipedia.org/wiki?curid=133825", "title": "Os Vilares, Torbeo, Ribas de Sil", "text": "Os Vilares \u00e9 un lugar da parroquia de Torbeo, no concello lucense de Ribas de Sil. No ano 2008 ti\u00f1a oito habitantes (seis homes e d\u00faas mulleres), menos ca en 2007."}
{"id": "133826", "revid": "23204", "url": "https://gl.wikipedia.org/wiki?curid=133826", "title": "Bel\u00e9n", "text": "Bel\u00e9n (en \u00e1rabe,\u00a0\u0628\u064a\u062a \u0644\u062d\u0645, \" Bayt a\u1e25 m\") \u00e9 unha cidade palestina na rexi\u00f3n co\u00f1ecida como Cisxordania, situada a un 9\u00a0km ao sur de Xerusal\u00e9n e situada nos montes de Xudea. Desde decembro de 1995, at\u00f3pase administrada pola Autoridade Palestina, que adoptou o nome de Estado de Palestina en 2013. A s\u00faa poboaci\u00f3n era de 25\u00a0266 habitantes en 2007, sendo a metade musulm\u00e1ns e a outra metade cristi\u00e1ns, na s\u00faa maior\u00eda ortodoxos.\nA cidade ten gran significado relixioso para os cristi\u00e1ns ao ser, de acordo coa Biblia, o lugar de nacemento de Xes\u00fas de Nazaret segundo os evanxeos de Lucas e Mateu. \u00c9 tam\u00e9n un importante lugar de peregrinaci\u00f3n para os xudeus, que veneran a tumba de Raquel situada \u00e1 entrada da cidade e para os que a cidade \u00e9 lugar de nacemento e de coroaci\u00f3n do rei David.\nO goberno de Israel rodeou a cidade de murallas e pasos de control para evitar ataques terroristas, impedindo o libre tr\u00e1nsito dos habitantes e limitando os intercambios comerciais. Isto provocou unha gran diminuci\u00f3n do turismo, unha das principais fontes de ingreso da cidade.\nPoboaci\u00f3n.\nA s\u00faa poboaci\u00f3n era no ano 2014 de 27.000 persoas."}
{"id": "133827", "revid": "23204", "url": "https://gl.wikipedia.org/wiki?curid=133827", "title": "Pir\u00e1mide de necesidades de Maslow", "text": "A pir\u00e1mide de necesidades de Maslow \u00e9 unha representaci\u00f3n gr\u00e1fica en forma de pir\u00e1mide das necesidades humanas dese\u00f1ada polo psic\u00f3logo estadounidense Abraham Maslow no seu traballo \"A Theory of Human Motivation\" (1943). Segundo a s\u00faa teor\u00eda as necesidades humanas deben ser atendidas desde a base da pir\u00e1mide, onde residen as necesidades fisiol\u00f3xicas, para poder chegar \u00e1 cima da pir\u00e1mide, onde est\u00e1 a autorrealizaci\u00f3n.\nNecesidades fisiol\u00f3xicas.\nNo nivel inferior da pir\u00e1mide residen as necesidades b\u00e1sicas como a inxesta de alimentos, auga e aire, pero tam\u00e9n a necesidade de durmir, o movemento f\u00edsico, a excreci\u00f3n e o sexo, entendido como reproduci\u00f3n non como un pracer. En resumo, a necesidade de manter e defender o organismo humano. S\u00f3 cando esas necesidades est\u00e1n satisfeitos, as necesidades pasan \u00f3 nivel seguinte. Se hai fame ou sede, non se pensa en m\u00e1is nada.\nNecesidades de seguridade.\nO seguinte nivel incl\u00fae as necesidades emocionais como seguridade, estabilidade, orde, protecci\u00f3n. S\u00f3 cando as necesidades de primeiro e segundo nivel son satisfactorias, hai interese por pasar \u00f3 nivel seguinte.\nNecesidades sociais.\nAt\u00f3panse aqu\u00ed as necesidades sociais da comunidade, o amor, a amizade. \u00c9 tam\u00e9n a importancia de sentirse aceptado polo contorno, familia, veci\u00f1os e compa\u00f1eiros de traballo, e mais tam\u00e9n como un cidad\u00e1n na s\u00faa comunidade.\nNecesidades de estima.\nNeste nivel sit\u00faanse as necesidades de estima, respecto propio, confianza, habilidades, reco\u00f1ecemento, status e dignidade. Estas necesidades son importantes, pero s\u00f3 cando as necesidades dos tres niveis inferiores est\u00e1n satisfeitas.\nAutorrealizaci\u00f3n.\n\u00d3 nivel superior acceden s\u00f3 as persoas que cumpriran as necesidades dos catro niveis anteriores, a xente con traballo creativo, que procura retos e que te\u00f1en un desexo de desenvolver e empregar as s\u00faas habilidades."}
{"id": "133828", "revid": "85894", "url": "https://gl.wikipedia.org/wiki?curid=133828", "title": "O Barrio de Cascall\u00e1, O Barrio de Cascall\u00e1, Rubi\u00e1", "text": "O Barrio de Cascall\u00e1 \u00e9 un lugar da parroquia do Barrio de Cascall\u00e1, no concello ourens\u00e1n de Rubi\u00e1. No ano 2008 ti\u00f1a 15 habitantes, 4 deles era home e 11 eran mulleres, o que sup\u00f3n un mantemento en relaci\u00f3n ao ano 2007."}
{"id": "133829", "revid": "85894", "url": "https://gl.wikipedia.org/wiki?curid=133829", "title": "O Castelo, O Barrio de Cascall\u00e1, Rubi\u00e1", "text": "O Castelo \u00e9 un lugar da parroquia do Barrio de Cascall\u00e1, no concello ourens\u00e1n de Rubi\u00e1. No ano 2008 ti\u00f1a 28 habitantes, 14 deles era home e 14 eran mulleres, o que sup\u00f3n un aumento en relaci\u00f3n ao ano 2007."}
{"id": "133830", "revid": "1131", "url": "https://gl.wikipedia.org/wiki?curid=133830", "title": "Biobra, Biobra, Rubi\u00e1", "text": ""}
{"id": "133831", "revid": "1131", "url": "https://gl.wikipedia.org/wiki?curid=133831", "title": "Covas, Covas, Rubi\u00e1", "text": ""}
{"id": "133832", "revid": "111586", "url": "https://gl.wikipedia.org/wiki?curid=133832", "title": "Filosof\u00eda da linguaxe", "text": "A filosof\u00eda da linguaxe \u00e9 a \u00e1rea da filosof\u00eda que estuda a linguaxe, trata desde o punto de vista filos\u00f3fico da natureza do significado ling\u00fc\u00edstico, do seu uso, aprendizaxe, creatividade, da comprensi\u00f3n, da interpretaci\u00f3n, da traduci\u00f3n e de aspectos ling\u00fc\u00edsticos do pensamento e da experiencia. Os temas m\u00e1is tratados pola filosof\u00eda da linguaxe son o estudo da orixe da linguaxe, a simbolizaci\u00f3n da linguaxe e sobre todo a actividade ling\u00fc\u00edstica en xeral, e a sem\u00e1ntica en particular. Outro \u00e1mbito relevante, pr\u00f3ximo \u00e1 socioling\u00fc\u00edstica, \u00e9 a an\u00e1lise da relaci\u00f3n entre a linguaxe e o mundo que implica a relaci\u00f3n entre a palabra e o seu referente e como as linguas configuran os grupos culturais e a s\u00faa relaci\u00f3n coa semi\u00f3tica."}
{"id": "133833", "revid": "1131", "url": "https://gl.wikipedia.org/wiki?curid=133833", "title": "Oulego, Oulego, Rubi\u00e1", "text": ""}
{"id": "133834", "revid": "85894", "url": "https://gl.wikipedia.org/wiki?curid=133834", "title": "Pardoll\u00e1n, Pardoll\u00e1n, Rubi\u00e1", "text": "Pardoll\u00e1n \u00e9 un lugar da parroquia de Pardoll\u00e1n, no concello ourens\u00e1n de Rubi\u00e1. No ano 2008 ti\u00f1a 11 habitantes (7 homes e 4 mulleres), os mesmos ca en 2007."}
{"id": "133835", "revid": "85894", "url": "https://gl.wikipedia.org/wiki?curid=133835", "title": "Vilardesilva, Pardoll\u00e1n, Rubi\u00e1", "text": "Vilardesilva \u00e9 un lugar da parroquia de Pardoll\u00e1n, no concello ourens\u00e1n de Rubi\u00e1. No ano 2008 ti\u00f1a 33 habitantes (16 homes e 17 mulleres), o que sup\u00f3n un mantemento en relaci\u00f3n ao ano 2007."}
{"id": "133836", "revid": "85894", "url": "https://gl.wikipedia.org/wiki?curid=133836", "title": "O Porto, O Porto, Rubi\u00e1", "text": "O Porto \u00e9 un lugar da parroquia do Porto, no concello ourens\u00e1n de Rubi\u00e1. No ano 2008 ti\u00f1a 48 habitantes (20 homes e 28 mulleres), o que sup\u00f3n un descenso en relaci\u00f3n ao ano 2007.\nA igrexa, de construci\u00f3n moderna, est\u00e1 situada na praza de Jos\u00e9 Mart\u00ednez N\u00fa\u00f1ez, nado neste lugar."}
{"id": "133837", "revid": "85894", "url": "https://gl.wikipedia.org/wiki?curid=133837", "title": "O Real, O Porto, Rubi\u00e1", "text": "O Real \u00e9 un lugar da parroquia do Porto, no concello ourens\u00e1n de Rubi\u00e1. No ano 2008 ti\u00f1a 29 habitantes (15 homes e 14 mulleres), o que sup\u00f3n un descenso en relaci\u00f3n ao ano 2007."}
{"id": "133838", "revid": "85894", "url": "https://gl.wikipedia.org/wiki?curid=133838", "title": "Quere\u00f1o, Quere\u00f1o, Rubi\u00e1", "text": "Quere\u00f1o \u00e9 un lugar da parroquia de Quere\u00f1o, no concello ourens\u00e1n de Rubi\u00e1. No ano 2008 ti\u00f1a 121 habitantes (62 homes e 59 mulleres), menos ca en 2007."}
{"id": "133839", "revid": "85894", "url": "https://gl.wikipedia.org/wiki?curid=133839", "title": "Sobredo, Quere\u00f1o, Rubi\u00e1", "text": "Sobredo \u00e9 un lugar da parroquia de Quere\u00f1o, no concello ourens\u00e1n de Rubi\u00e1. No ano 2008 ti\u00f1a 12 habitantes (4 homes e 8 mulleres), o que sup\u00f3n un descenso en relaci\u00f3n ao ano 2007."}
{"id": "133840", "revid": "85894", "url": "https://gl.wikipedia.org/wiki?curid=133840", "title": "Vilar de Xeos, Quere\u00f1o, Rubi\u00e1", "text": "Vilar de Xeos \u00e9 un lugar da parroquia de Quere\u00f1o, no concello ourens\u00e1n de Rubi\u00e1. No ano 2008 ti\u00f1a 4 habitantes (2 homes e 2 mulleres), o que sup\u00f3n un aumento en relaci\u00f3n ao ano 2007."}
{"id": "133841", "revid": "85894", "url": "https://gl.wikipedia.org/wiki?curid=133841", "title": "O Robledo da Lastra, O Robledo da Lastra, Rubi\u00e1", "text": "O Robledo da Lastra \u00e9 un lugar da parroquia do Robledo da Lastra, no concello ourens\u00e1n de Rubi\u00e1. No ano 2008 ti\u00f1a 59 habitantes, 26 deles era home e 31 eran mulleres, o que sup\u00f3n un descenso en relaci\u00f3n ao ano 2007.\nEst\u00e1 situado no parque natural da Serra da Enci\u00f1a da Lastra"}
{"id": "133842", "revid": "1131", "url": "https://gl.wikipedia.org/wiki?curid=133842", "title": "A Veiga de Cascall\u00e1, A Veiga de Cascall\u00e1, Rubi\u00e1", "text": ""}
{"id": "133843", "revid": "85894", "url": "https://gl.wikipedia.org/wiki?curid=133843", "title": "Rubi\u00e1, Rubi\u00e1, Rubi\u00e1", "text": "Rubi\u00e1 \u00e9 un lugar da parroquia de Rubi\u00e1, no concello ourens\u00e1n de Rubi\u00e1. No ano 2008 ti\u00f1a 830 habitantes (410 homes e 420 mulleres), o que sup\u00f3n un descenso en relaci\u00f3n ao ano 2007."}
{"id": "133844", "revid": "85894", "url": "https://gl.wikipedia.org/wiki?curid=133844", "title": "Trambasaugas, Rubi\u00e1, Rubi\u00e1", "text": "Trambasaugas \u00e9 un lugar da parroquia de Rubi\u00e1, no concello ourens\u00e1n de Rubi\u00e1. No ano 2008 ti\u00f1a 28 habitantes (17 homes e 11 mulleres), o que sup\u00f3n un aumento en relaci\u00f3n ao ano 2007."}
{"id": "133845", "revid": "85894", "url": "https://gl.wikipedia.org/wiki?curid=133845", "title": "O Val, Rubi\u00e1, Rubi\u00e1", "text": "O Val \u00e9 un lugar da parroquia de Rubi\u00e1, no concello ourens\u00e1n de Rubi\u00e1. No ano 2008 ti\u00f1a 67 habitantes (34 homes e 33 mulleres), o que sup\u00f3n un descenso en relaci\u00f3n ao ano 2007."}
{"id": "133846", "revid": "41568", "url": "https://gl.wikipedia.org/wiki?curid=133846", "title": "Cesa", "text": "Cesa \u00e9 un concello italiano da rexi\u00f3n da Campania, na provincia de Caserta, a 15 quil\u00f3metros de N\u00e1poles e 14 de Caserta. A s\u00faa poboaci\u00f3n a 1 de xaneiro de 2009 era de 7.896 habitantes."}
{"id": "133847", "revid": "1131", "url": "https://gl.wikipedia.org/wiki?curid=133847", "title": "El\u00edas Rodr\u00edguez N\u00fa\u00f1ez", "text": "El\u00edas Rodr\u00edguez N\u00fa\u00f1ez, nado en 1964, \u00e9 un pol\u00edtico galego do PPdeG.\nTraxectoria.\nFuncionario de recadaci\u00f3n da Deputaci\u00f3n provincial en Valdeorras, dende 2003 \u00e9 alcalde polo PPdeG do concello ourens\u00e1n de Rubi\u00e1, na comarca de Valdeorras."}
{"id": "133848", "revid": "25871", "url": "https://gl.wikipedia.org/wiki?curid=133848", "title": "Galer\u00eda de praias das illas C\u00edes", "text": ""}
{"id": "133849", "revid": "408", "url": "https://gl.wikipedia.org/wiki?curid=133849", "title": "Galer\u00eda de praias de Galicia", "text": ""}
{"id": "133850", "revid": "408", "url": "https://gl.wikipedia.org/wiki?curid=133850", "title": "Galer\u00eda de r\u00edos de Galicia", "text": ""}
{"id": "133851", "revid": "408", "url": "https://gl.wikipedia.org/wiki?curid=133851", "title": "Galer\u00eda de aves", "text": ""}
{"id": "133854", "revid": "408", "url": "https://gl.wikipedia.org/wiki?curid=133854", "title": "Galer\u00eda de castelos de Galicia", "text": ""}
{"id": "133856", "revid": "47401", "url": "https://gl.wikipedia.org/wiki?curid=133856", "title": "Irving Langmuir", "text": "Irving Langmuir, nado en Brooklyn (Nova York) o 31 de xaneiro de 1881 e finado en Woods Hole (Massachusetts) o 16 de agosto de 1957, foi un f\u00edsico e qu\u00edmico estadounidense co\u00f1ecido polo seu traballo en distintos campos da qu\u00edmica e galardoado co Premio Nobel de Qu\u00edmica do ano 1932.\nBiograf\u00eda.\nEstudou F\u00edsica e Qu\u00edmica na Universidade de Columbia, onde se licenciou en 1903 en enxe\u00f1ar\u00eda metal\u00farxica, e posteriormente na Universidade de G\u00f6ttingen, onde se doutorou baixo a supervisi\u00f3n de Walther Hermann Nernst en 1906.\nDesde 1932 ata a s\u00faa xubilaci\u00f3n en 1950, foi director adxunto do laboratorio de investigaci\u00f3n da General Electric Company.\nInvestigaci\u00f3ns cient\u00edficas.\nIniciou as s\u00faas investigaci\u00f3ns no desenvolvemento das l\u00e1mpadas de tungsteno, descubrindo a alta luminosidade do filamento deste elemento qu\u00edmico rodeado dun gas inerte como o argon. Este foi un paso moi importante no desenvolvemento da l\u00e1mpada el\u00e9ctrica convencional de filamento, xa superada polas chamadas l\u00e1mpadas de baixo consumo.\nTam\u00e9n traballou na obtenci\u00f3n de baleiros, ideando a bomba de condensaci\u00f3n de mercurio, ao observar como os electr\u00f3ns emitidos por un c\u00e1todo incandescente nun recinto que se atopa a unha presi\u00f3n moi baixa, mant\u00e9\u00f1ense ao redor do c\u00e1todo formando unha nube electr\u00f3nica. Puido comprobar como a carga negativa dos electr\u00f3ns imped\u00eda o fluxo de corrente el\u00e9ctrica, polo cal inventou o radiotr\u00f3n e outros dispositivos electr\u00f3nicos que, unidos ao revestimento de torio dos filamentos emisores, contribu\u00edron a mellorar a radidifusi\u00f3n de onda curta.\nDeduciu a isoterma de adsorci\u00f3n que leva o seu nome das s\u00faas investigaci\u00f3ns sobre a cin\u00e9tica das reacci\u00f3ns gasosas e, m\u00e1is especialmente, da velocidade de absorci\u00f3n das mol\u00e9culas dos gases a baixas presi\u00f3ns. As\u00ed mesmo traballou no aparello de descarga de electr\u00f3ns e no soplete de hidr\u00f3xeno at\u00f3mico.\nLangmuir e o seu colega estadounidense Gilbert Lewis desenvolveron unha teor\u00eda da interacci\u00f3n qu\u00edmica e a valencia baseada na estrutura do \u00e1tomo, co\u00f1ecida como teor\u00eda de Langmuir-Lewis. A investigaci\u00f3n de Langmuir na f\u00edsica das nubes conduciulle \u00e1 estimulaci\u00f3n artificial da choiva.\nEn 1932 foi galardoado co Premio Nobel de Qu\u00edmica \"polas s\u00faas investigaci\u00f3ns na qu\u00edmica de superficie\"."}
{"id": "133865", "revid": "5863", "url": "https://gl.wikipedia.org/wiki?curid=133865", "title": "Homo sapiens sapiens", "text": "Homo sapiens sapiens \u00e9 a \u00fanica especie viva do x\u00e9nero \"Homo\" ou x\u00e9nero humano. \"H. sapiens\" \u00e9 a \u00fanica especie que sobrevive do x\u00e9nero \"Homo\". \"O homo sapiens\" ch\u00e1mase \u00e1s veces \"humanos anatomicamente modernos\". Homo sapiens sapiens \u00e9 a \u00fanica subespecie sobrevivente dos \"homo sapiens,\" al\u00e9n das extintas \"Homo sapiens idaltu, Homo sapiens rhodesiensis\" e outras propostas ou m\u00e1is difusas como \"homo sapiens arcaico.\" \nOrixe.\nA recente orixe africana dos humanos modernos \u00e9 o modelo principal da orixe e dispersi\u00f3n dos humanos anatomicamente modernos.\nA hip\u00f3tese de que os humanos te\u00f1en unha \u00fanica orixe foi publicada en \"The Descent of Man\" (1871), de Charles Darwin. O concepto est\u00e1 apoiado por un estudo do ADN mitocondrial actual, e con evidencias baseadas na antropolox\u00eda f\u00edsica dos humanos f\u00f3siles. Segundo a evidencia xen\u00e9tica e f\u00f3sil, as versi\u00f3ns m\u00e1is antigas do \"Homo sapiens\" evolucionaron s\u00f3 en \u00c1frica, hai entre 200.000 e 100.000 anos, cos membros dunha rama que abandonaron \u00c1frica hai 90.000 anos e ao longo do tempo substitu\u00edron a poboaci\u00f3ns humanas anteriores como os Neandertais e o \"Homo erectus\".\nA recente orixe \u00fanica dos humanos modernos no leste de \u00c1frica \u00e9 a posici\u00f3n case consensuada da comunidade cient\u00edfica. \nA secuenciaci\u00f3n do xenoma completo de Neandertal (\"Neanderthal genome project\") suxire que os neandertais e alg\u00fans humanos modernos comparten algunhas antigas li\u00f1axes xen\u00e9ticas. Os autores do estudo suxiren que os seus descubrimentos son consistentes coa mestura de neandertais de at\u00e9 un 4% nalgunhas poboaci\u00f3ns. Non se co\u00f1ece o motivo desta mestura. En agosto de 2012, un estudo suxeriu que a superposici\u00f3n de ADN \u00e9 un resto dun antepasado com\u00fan tanto dos neandertais como dos humanos modernos. \nEvoluci\u00f3n.\nO per\u00edodo de tempo para a evoluci\u00f3n do x\u00e9nero \"Homo\" a partir do \u00faltimo antepasado com\u00fan \u00e9 de hai aproximadamente 10 a 2 mill\u00f3ns de anos, o de \"H. sapiens\" a partir do \"Homo erectus\" hai aproximadamente 1,8 a 0,2 mill\u00f3ns de anos.\nO estudo cient\u00edfico da evoluci\u00f3n humana est\u00e1 principalmente relacionado co desenvolvemento do x\u00e9nero \"Homo\", pero normalmente implica o estudo doutros hom\u00ednidos e homininae, como o \"Australopithecus\". Os \"humanos modernos\" def\u00ednense como a especie \"Homo sapiens\", da que a \u00fanica subespecie viva \u00e9 co\u00f1ecida como \"Homo sapiens sapiens\".\n\"Homo sapiens idaltu\", a outra subespecie co\u00f1ecida, xa est\u00e1 extinta. \"Homo neanderthalensis\", que se extinguiu hai 30.000 anos, \u00e1s veces foi clasificado como unha subespecie, \"Homo sapiens neanderthalensis\". Os estudos xen\u00e9ticos suxiren agora que o ADN funcional dos humanos modernos e dos neandertais diverxeu hai 500.000 anos.\nDo mesmo xeito, os exemplares descubertos da especie \"Homo rhodesiensis\" foron clasificados por alg\u00fans como subespecies, pero esta clasificaci\u00f3n non \u00e9 amplamente aceptada.\nOs primeiros f\u00f3siles da especie.\nAta hai pouco tempo pens\u00e1base que os humanos anatomicamente modernos apareceron por primeira vez no rexistro f\u00f3sil de \u00c1frica hai uns 195.000 anos. Estudos de biolox\u00eda molecular suxeriron que o tempo aproximado de diverxencia do antepasado com\u00fan de todas as poboaci\u00f3ns humanas modernas foi hai 200.000 anos. O amplo estudo da diversidade xen\u00e9tica africana descubriu que o pobo \u01c2Khomani San (Khoisa) ti\u00f1a a maior diversidade xen\u00e9tica entre as 113 poboaci\u00f3ns distintas mostradas, convert\u00e9ndoas nun dos 14 \"conglomerados de poboaci\u00f3ns ancestrais\". A investigaci\u00f3n tam\u00e9n puxo a orixe da migraci\u00f3n humana moderna no suroeste de \u00c1frica, preto da fronteira costeira de Namibia e Angola. \nNa d\u00e9cada de 1960 un xacemento arqueol\u00f3xico en Jebel Irhoud en Marrocos foi datado como uns 40.000 anos de antig\u00fcidade, pero foi redatado na d\u00e9cada de 2000. Agora p\u00e9nsase que ten entre 300.000 e 350.000 anos de antig\u00fcidade. A forma do cranio \u00e9 case id\u00e9ntica \u00e1 dos humanos modernos, a\u00ednda que a mand\u00edbula \u00e9 diferente.\nAs forzas da selecci\u00f3n natural continuaron operando sobre as poboaci\u00f3ns humanas, con evidencia de que certas rexi\u00f3ns do xenoma humano mostran selecci\u00f3n nos \u00faltimos 15.000 anos."}
{"id": "133866", "revid": "22570", "url": "https://gl.wikipedia.org/wiki?curid=133866", "title": "Dacios", "text": "Os dacios (lat. \"Daci\", gr. \"D\u00e1kai\") foron os antigos habitantes de Dacia (que corresponde \u00e1 actual Roman\u00eda) e partes de Moesia no sueste de Europa.\nFalaban o dacio, o cal non foi identificado con certeza, mais ten vencellos co tracio e alban\u00e9s.A primeira vez que se lles menciona \u00e9 nas fontes romanas, pero de maneira un\u00e1nime os autores cl\u00e1sicos consideran aos dacios unha tribo dos xetas, un pobo tracio co\u00f1ecido dende a Grecia antiga polos escritos.Estrab\u00f3n especificou que os dacios eran os xetas que viv\u00edan na \u00e1rea da Chaira pan\u00f3nica e Transilvania, mentres que os propios xetas gravitaban na costa do mar Negro, en (Escitia Menor).\nPoboaci\u00f3n dos dacios.\nA s\u00faa poboaci\u00f3n era ao redor de 2\u00a0000\u00a0000 habitantes, estimaci\u00f3n dada polas fontes contempor\u00e1neas acerca dos 200.000 efectivos reunidos na mobilizaci\u00f3n total do seu ex\u00e9rcito. Normalmente, o n\u00famero de tropas equivale a un 1/10 do total da poboaci\u00f3n. "}
{"id": "133867", "revid": "5863", "url": "https://gl.wikipedia.org/wiki?curid=133867", "title": "Stroggyli Kastellorizo", "text": "Strongyli Kastellorizou (grego: \u03a3\u03c4\u03c1\u03bf\u03b3\u03b3\u03c5\u03bb\u03ae \u039c\u03b5\u03b3\u03af\u03c3\u03c4\u03b7\u03c2), tam\u00e9n chamado \"Strongili\" ou \"Ipsili\", \u00e9 un dos illotes gregos que se atopa na zona oriental do mar Mediterr\u00e1neo, a cinco millas n\u00e1uticas ao sueste da illa de Kastellorizo. A illa ten aproximadamente 1\u00b45\u00a0km de longo, e ata 700 m de largo. Cobre unha \u00e1rea de preto de 0\u00b49\u00a0km\u00b2. \u00c9 m\u00e1is ben plana e cuberta con maquis. Segundo o censo de 2011 o illote non ten residentes permanentes, pero ten unha pequena base militar.\nStroggyli \u00e9 o territorio grego m\u00e1is oriental. Administrativamente forma parte do concello de Megisti. Segundo o censo de 2011 mostrou unha poboaci\u00f3n grega de nove habitantes. Ten un faro, que ten a caracter\u00edstica de ser o edificio m\u00e1is oriental de Grecia. En turco o nome da illa \u00e9 \"\u00c7am Adas\u0131\" (illa dos pinos)."}
{"id": "133868", "revid": "1888", "url": "https://gl.wikipedia.org/wiki?curid=133868", "title": "Pir\u00e1mide de Maslow", "text": ""}
{"id": "133871", "revid": "134530", "url": "https://gl.wikipedia.org/wiki?curid=133871", "title": "Onda curta", "text": "A Onda Curta, tam\u00e9n co\u00f1ecida como SW (do ingl\u00e9s \"shortwave\") ou HF (high frequency) \u00e9 unha banda de radiofrecuencias comprendidas entre os 2300 e os 29999 kHz na que transmiten (entre outras) as emisoras de radio internacionais para transmitir a s\u00faa programaci\u00f3n ao mundo e as estaci\u00f3ns de radioaficionados. Nestas frecuencias as ondas electromagn\u00e9ticas, que se propagan en li\u00f1a recta, rebotan a distintas alturas (canto m\u00e1is alta a frecuencia a maior altura) da ionosfera o que permite que os sinais alcancen puntos afastados e ata dean a volta ao Planeta.\nCaracter\u00edsticas.\nA radio de onda curta \u00e9 similar \u00e1s estaci\u00f3ns de onda media local (AM) que vostede pode o\u00edr normalmente, s\u00f3 que o sinal de onda curta viaxa m\u00e1is distancia.\nNormalmente util\u00edzase o modo AM (Amplitude Modulada) e a BLU ou SSB (Banda Lateral \u00danica ou Single Side Band) tanto superior como inferior. Tam\u00e9n se usa o modo de telegraf\u00eda CW, o RTTY, a Frecuencia Modulada, a SSTV, entre outros tipos de modulaci\u00f3n.\nA pesar do que se pensa, non se necesita un super radio para o\u00edr estas transmisi\u00f3ns provenientes de todo o mundo. Todo o que se necesita \u00e9 unha radio \"normal\" que poida recibir a banda de onda curta. Tales radios poden ser moi baratos. Para o\u00edr transmisi\u00f3ns Internacionais, pode usar simplemente a antena telesc\u00f3pica que se atopa en moitas radios de FM. Con todo para a recepci\u00f3n de transmisi\u00f3ns internacionais m\u00e1is ex\u00f3ticas d\u00e9bese conectar un pedazo de cable \u00f3 arame simple \u00e1 antena do seu radio. Pode atoparse moita informaci\u00f3n respecto diso nalg\u00fans programas en onda curta, en revistas como \"ShortWave Magazine (SWM)\", ou a mi\u00fado nos grupos de noticias especializados, como \"rec.radio.shortwave.\"\nAs Bandas compiten actualmente coa programaci\u00f3n entregada por Sat\u00e9lite.\nActualmente, en varios pa\u00edses as emisi\u00f3ns tradicionais en anal\u00f3xico (AM) estanse substitu\u00edndo por emisi\u00f3ns dixitais en formato DRM."}
{"id": "133872", "revid": "408", "url": "https://gl.wikipedia.org/wiki?curid=133872", "title": "Galer\u00eda de igrexas de Galicia", "text": ""}
{"id": "133873", "revid": "5863", "url": "https://gl.wikipedia.org/wiki?curid=133873", "title": "Symi", "text": "Symi (grego: \"\u03a3\u03cd\u03bc\u03b7\", ou \"Simi\", turco \"S\u00f6mbeki\") \u00e9 unha illa grega do arquip\u00e9lago do Dodecaneso, a 41\u00a0km ao noroeste de Rodas, a 425\u00a0km de O Pireo, e \u00e1chase moi preto da costa turca, ao sur da cidade de Gnido.\nXeograf\u00eda.\nA s\u00faa superficie \u00e9 de 58\u00b410\u00a0km\u00b2. A illa \u00e9 monta\u00f1osa, o interior est\u00e1 salpicado de pequenos vales e o seu litoral alterna cant\u00eds e calas.\nAs pen\u00ednsulas turcas de Dara\u00e7ya e de Re\u015fadiye da provincia de Mu\u011fla, est\u00e1n moi pr\u00f3ximas a Symi.\nA capital, Symi, est\u00e1 situada na costa noroeste e agrupa a maior parte dos 2.606 habitantes da illa, que viven principalmente da pesca, do comercio e do turismo. A poboaci\u00f3n multipl\u00edcase na tempada alta, de maio a outubro, ata alcanzar m\u00e1is de 6.000 habitantes.\nA cidade de Symi \u00e9 chamada tam\u00e9n \"Ano Symi\", e \"Ep\u00e1no Symi\", pero \u00e9 m\u00e1is comunmente co\u00f1ecida como Yialos.\nO resto de localidades principais da illa son Horio (\u00aba cidade\u00bb), Pedi, Nimborio, e Panormitis, onde se asenta o famoso mosteiro ao cal moita xente de toda Grecia acode en peregrinaci\u00f3n cada ano para visitalo.\nAdemais dos seus numerosos lugares hist\u00f3ricos, a illa \u00e9 popular polas s\u00faas soleadas praias unicamente accesibles desde o mar.\nEst\u00e1 rodeada de numerosas illas pequenas e illotes: Giales\u00edno, Diav\u00e1tes, Koulo\u00fandros, Marmar\u00e1s, N\u00edmos, Seskl\u00edo, Chondr\u00f3s, Plati, Ghi, Koupi, Megalonisi, Karavalonisi, Pano Nero, Strogglios etc\u00e9tera.\nMitolox\u00eda.\nNa mitolox\u00eda grega, Symi \u00e9 o lugar de nacemento das C\u00e1rites e adoptou o seu nome dunha das esposas de Poseid\u00f3n a ninfa Sime.\nEstevo de Bizancio di que antigamente se chamaba \"Metapontis\" e \"Aegle\", e o nome de Symi foille dado pola devandita Sime, unha filla de Ialiso, o primeiro habitante da illa, xunto con Ctonio, fillo de Poseid\u00f3n.\nNa Guerra de Troia participou o heroe Nireo, natural de Symi, con tres barcos.\nHistoria.\nSegundo a tradici\u00f3n, a illa foi poboada polos dorios e despois foi ocupada polos carios, quen a abandonaron e estivo deshabitada ata que Argos, Esparta, Cnido e Rodas repobo\u00e1rona.\nTuc\u00eddides relata un episodio da Guerra do Peloponeso: a Batalla de Symi, que se desenvolveu preto da illa en xaneiro do -411 e na que un n\u00famero impreciso de barcos espartanos derrotou a un escuadr\u00f3n de naves atenienses.\n\"Esquecida\" ata o s\u00e9culo XIV, durante o Imperio romano, despois o bizantino, a illa, con todo, estivo ocupada sen interrupci\u00f3n, como testemu\u00f1an os restos arqueol\u00f3xicos e sobre todo as cidadelas, proba da importancia estrat\u00e9xica da illa.\nEn 1373, foi conquistada polos Cabaleiros Hospitalarios. Esta conquista motivada polo comercio, inaugurou un per\u00edodo de varios s\u00e9culos de prosperidade para Symi, que foi o centro do comercio do Dodecaneso ata a chegada do ferrocarril no s\u00e9culo XIX.\nEn 1522, Symi, como Rodas, pasou a mans do Imperio otom\u00e1n. Puido conservar varios dos seus privilexios e a s\u00faa prosperidade non foi interrompida.\nA metade do s\u00e9culo XIX, alcanzou o seu cenit, como testemu\u00f1an as casas solariegas neocl\u00e1sicas constru\u00eddas nesta \u00e9poca e que cobren as pendentes da cidade de Symi.\nNo curso do s\u00e9culo XX, a illa, co resto do Dodecaneso, cambiou varias veces de mans: en 1912 comezou a ocupaci\u00f3n italiana que desembocou en anexi\u00f3n en 1923, despois a \"\u00e9nosis\" (uni\u00f3n) con Grecia en 1948.\nA illa ti\u00f1a oito portos. Da cidade hom\u00f3nima quedan alg\u00fans restos."}
{"id": "133882", "revid": "1822", "url": "https://gl.wikipedia.org/wiki?curid=133882", "title": "Alerxia alimentaria", "text": "As alerxias alimentarias son un tipo particular de resposta inmune esaxerada (reacci\u00f3n al\u00e9rxica) por consumo de certos alimentos que conte\u00f1en substancias capaces de provocar esta reacci\u00f3n en determinados consumidores. Estas substancias est\u00e1n presentes en condici\u00f3ns naturais nos alimentos, son de natureza proteica e denom\u00ednanse al\u00e9rxenos. Unha particularidade deste trastorno \u00e9 que se d\u00e1 s\u00f3 en consumidores sensibles, independentemente da cantidade de alimento inxerido: as alerxias alimentarias non se deben a alteraci\u00f3ns dos alimentos, que son perfectamente saudables para a maior\u00eda dos consumidores, sen\u00f3n \u00e1s caracter\u00edsticas propias e particulares do consumidor que as sofre.\nOs s\u00edntomas da alerxia adoitan aparecer inmediatamente trala inxesti\u00f3n do alimento (oscila entre minutos e unha hora). As posibles reacci\u00f3ns al\u00e9rxicas son moi variables, desde formas leves e transitorias a formas graves e de longa duraci\u00f3n. Tam\u00e9n var\u00edan moito os posibles cadros que poden provocar: cadros cut\u00e1neos (urticaria, eccemas, dermatite at\u00f3pica), cadros gastrointestinais (c\u00f3licos e diarrea), molestias dixestivas inespec\u00edficas, n\u00e1useas e v\u00f3mitos, dificultades para traga-lo alimento, asma. Poden darse tam\u00e9n cadros graves con shock anafil\u00e1ctico con risco de morte. A maiores das propias manifestaci\u00f3ns cl\u00ednicas, outra consecuencia das alerxias alimentarias \u00e9 a perda de calidade de vida dos enfermos \u00f3 ter que renunciar a determinados alimentos, o que chegou en ocasi\u00f3ns a provocar cadros de ansiedade.\n\u00c1 parte do tratamento sintom\u00e1tico, a \u00fanica forma eficaz de evitar estes trastornos al\u00e9rxicos \u00e9 evita-lo consumo do alimento fronte \u00f3 que se desencadeou a alerxia. Na pr\u00e1ctica, isto non sempre \u00e9 f\u00e1cil.\nEtiolox\u00eda.\nA causa das alerxias son os al\u00e9rxenos presentes no alimento. Tr\u00e1tase de prote\u00ednas ou glicoprote\u00ednas hidrosolubles, estables \u00e1 calor, \u00f3s \u00e1cidos e \u00e1s proteases (\u00e9 dicir, resistentes \u00f3s tratamentos culinarios habituais ). Existen al\u00e9rxenos principais ou maioritarios (ante os que responde a maior\u00eda das persoas sensibilizadas \u00f3 alimento) e al\u00e9rxenos secundarios ou minoritarios (ante os que responde s\u00f3 alg\u00fans dos individuos sensibilizados).\nHai al\u00e9rxenos espec\u00edficos dun alimento determinado e outros compartidos por grupos de alimentos; neste caso os alimentos implicados poden pertencer \u00f3 mesmo x\u00e9nero ou familia do animal ou planta de que procedan ou a tax\u00f3ns moi afastados filoxenicamente. Nuns casos est\u00e1n presentes en todo o alimento e noutros s\u00f3 en partes do mesmo (por exemplo, na pela da maz\u00e1).\nEst\u00edmase que hai uns 70 alimentos capaces de provocar alerxias, a\u00ednda que o 90% destas se deben a leite, ovo, cacahuete, froitos secos, peixes, mariscos, soia e trigo. Os alimentos responsables var\u00edan, naturalmente, cos h\u00e1bitos alimentarios e, sobre todo, coa idade: co momento no que se introducen na dieta. O leite de vaca (o primeiro alimento estra\u00f1o co que entra en contacto un meni\u00f1o), o ovo e o peixe causan o 90% dos casos de alerxia en meni\u00f1os de menos dun ano de idade. Segundo van medrando, a maior parte dos cativos terminan tolerando sen problemas o ovo e o leite cando chegan \u00f3s 2-3 anos de idade pero a partir destas idades comezan a aparece-las alerxias \u00f3 peixe, \u00f3s legumes e hortalizas, \u00e1s froitas (frescas ou secas) e \u00f3s mariscos. Na poboaci\u00f3n adulta, o 36-37% das alerxias \u00e9 \u00e1s froitas, seguido por un 12% a peixe e mariscos e un 6-10% \u00f3 ovo e os legumes.\nPrevalencia.\nResulta dif\u00edcil cuantifica-la prevalencia das alerxias alimentarias porque a relativa novidade do problema fai que non exista unha uniformidade nos criterios patox\u00e9nicos e diagn\u00f3sticos, o que explica a confusi\u00f3n existente respecto a outras reacci\u00f3ns adversas \u00f3s alimentos. De feito, t\u00f3dolos estudos comproban que hai unha prevalencia estimada pola poboaci\u00f3n moi superior \u00e1 real, \u00e9 dicir, boa parte das persoas que cren ter alerxia a alg\u00fan alimento sofren ou sufriron un problema que nada ten que ver coa alerxia. Isto implica que est\u00e1n a privarse de alimentos e seguindo unha dieta restritiva inxustificadamente.\nAs\u00ed, cando se segue un protocolo diagn\u00f3stico rigoroso que incl\u00fae provoca-la reacci\u00f3n adversa \u00f3 alimento mediante t\u00e9cnicas inmunol\u00f3xicas e de exposici\u00f3n controlada, compr\u00f3base que s\u00f3 se pode confirmar unha alerxia \u00f3s alimentos no 30% dos meni\u00f1os supostamente sensibles, e unha porcentaxe a\u00ednda menor de adultos . Con estas limitaci\u00f3ns, est\u00edmase que un 1-3% dos adultos e un 4-6% dos meni\u00f1os presenta alg\u00fan tipo de alerxia alimentaria (OMS, 2006; AESAN, 2007).\nS\u00e1bese tam\u00e9n que, a\u00ednda que a alerxia pode producirse a calquera idade, m\u00e1is do 50% dos casos aparecen no primeiro ano de vida, e o 80% nos primeiros 3 anos de vida.\nA Organizaci\u00f3n Mundial da Sa\u00fade recomenda prolonga-la lactaci\u00f3n o maior tempo posible e atrasar simultaneamente a introduci\u00f3n na dieta dos meni\u00f1os de ovos, peixe e froitos secos, como medidas preventivas para reduci-la incidencia das alerxias na infancia .\nOutros factores que poden intervir, ademais da idade e da experiencia previa de consumo, son os factores xen\u00e9ticos, que infl\u00faen m\u00e1is noutro tipo de alerxias, como a alerxia \u00f3 pole. Tam\u00e9n se ten observada unha sensibilidade cruzada ante al\u00e9rxenos de diferente tipo: as\u00ed, os al\u00e9rxicos \u00f3 cacahuete adoitan selo tam\u00e9n \u00f3 pole de bidueiro e a leguminosas como o altramuz, pero rara vez reaccionan ante a soia.\nPor \u00faltimo, un peso \u00f3 nacemento por baixo dos 2,5\u00a0kg adoita ir acompa\u00f1ado dunha resposta inmunitaria alterada e fai que estes meni\u00f1os sexan m\u00e1is propensos \u00e1s alerxias alimentarias (do mesmo xeito que tam\u00e9n a enfermidades infecciosas e doutro tipo).\nA posibilidade de provocar unha reacci\u00f3n al\u00e9rxica constit\u00fae un importante problema de seguridade alimentaria nos alimentos transx\u00e9nicos. A introduci\u00f3n de novas prote\u00ednas en alimentos que non as conti\u00f1an esixe unha rigorosa comprobaci\u00f3n da s\u00faa capacidade alerx\u00e9nica no novo alimento.\nPatoxenia.\nA alerxia alimentaria prod\u00facese por inxesti\u00f3n de certos alimentos e bas\u00e9ase nunha reacci\u00f3n inmunitaria, normalmente protagonizada por inmunoglobulinas tipo E.\nO proceso debe comprender estes tres compo\u00f1entes:\nOs s\u00edntomas dunha reacci\u00f3n al\u00e9rxica son moi variados e nunca se poden considerar patognom\u00f3nicos . Var\u00edan desde un simple eritema \u00f3 redor da boca ata un cadro de anafilaxe mortal. P\u00f3dense clasificar en:\nA anafilaxe consiste nun cadro grave no que interve\u00f1en varios sistemas, con liberaci\u00f3n de histamina, serotonina e outras substancias farmacoloxicamente activas. Pode chegar a provocar perda de consciencia e ata a morte do paciente. Est\u00edmase que un terzo dos choques anafil\u00e1cticos se deben a alerxia \u00f3s alimentos, pero se se inclu\u00edsen os casos provocados por alimentos ocultos a cifra ser\u00eda maior (Alonso Lebrero, 2001).\nMedidas preventivas.\nComo xa se dixo, o consumidor que te\u00f1a alerxia a alg\u00fan alimento deber\u00e1 absterse de comelo, como \u00fanica medida preventiva eficaz. No consumo dom\u00e9stico deber\u00e1 consultarse a etiqueta para rexeitar aqueles alimentos que os conte\u00f1an. Deber\u00e1, igualmente, almacena-los alimentos libres de al\u00e9rxenos separados dos outros, e sempre ben identificados, as\u00ed como evitar contaminaci\u00f3ns cruzadas \u00e1 hora de coci\u00f1a-lo alimento.\nEn caso de comer nun restaurante deber\u00e1 consulta-los ingredientes, tendo en conta a posible presenza de al\u00e9rxenos nos alimentos compostos . Os responsables dos restaurantes deber\u00e1n ter unha ficha completa de cada prato, actualizada, para poder informa-lo consumidor con seguridade. Na elaboraci\u00f3n dos pratos deber\u00e1n seguirse as mesmas precauci\u00f3ns indicadas antes, recomend\u00e1ndose elaborar primeiro os men\u00fas destinados a persoas al\u00e9rxicas e despois os men\u00fas normais. Uns e outros deber\u00e1n estar perfectamente identificados.\nA contaminaci\u00f3n cruzada (entre alimentos con substancias alerx\u00e9nicas e alimentos exentos) pode darse con cantidades m\u00ednimas, arrastradas coas mans, cos \u00fatiles de coci\u00f1a, nas t\u00e1boas de corte, co aceite, as pranchas de coci\u00f1a etc. Retira-lo alimento alerx\u00e9nico do prato nunca \u00e9 suficiente. A cantidade m\u00ednima de al\u00e9xeno capaz de provocar unha reacci\u00f3n nun individuo sensibilizado varia desde centos de microgramos (partes por bill\u00f3n) a varios gramos de prote\u00edna, e c\u00edtanse casos de reacci\u00f3ns al\u00e9rxicas provocadas polo bico de algu\u00e9n que pouco antes comera un alimento \nO persoal que manipule alimentos deber\u00e1 co\u00f1ece-lo risco e diferencia-los produtos con posibilidade de provocar alerxias.\nIndicaci\u00f3ns na etiquetaxe.\nNumerosos alimentos poden ser causa dunha reacci\u00f3n al\u00e9rxica. As normas que regulan a etiquetaxe dos alimentos esixen que se faga menci\u00f3n expresa do seu contido no caso de que entre os seus ingredientes incl\u00faan algunha materia prima considerada como alerx\u00e9nica. Mesmo moitas industrias incl\u00faen esta menci\u00f3n no caso de que exista a posibilidade de que os alimentos conte\u00f1an alg\u00fan al\u00e9rxeno, a\u00ednda que non forme parte como ingrediente: \u00e9 o caso dos alimentos elaborados nunha industria que empregue estas materias primas simultaneamente ou utilice os mesmos equipos..\nAs materias primas que deben declararse na etiqueta, por raz\u00f3n da s\u00faa capacidade alerx\u00e9nica, son as seguintes:\nA mesma normativa esixe tam\u00e9n a menci\u00f3n na etiqueta da presenza de cereais que conte\u00f1an glute: trigo, centeo, cebada, avea, espelta, kamut, as\u00ed como as s\u00faas variedades e produtos derivados. A raz\u00f3n desta esixencia non radica en que sexan alerx\u00e9nicos sen\u00f3n na capacidade desta prote\u00edna de provocar outro tipo de reacci\u00f3ns adversas no consumidor: a celiaqu\u00eda ou intolerancia \u00f3 glute.\nA norma excl\u00fae da obrigatoriedade de aparecer indicados na etiqueta certos produtos derivados dos ingredientes citados na relaci\u00f3n anterior e utilizados, principalmente, como coadxuvantes tecnol\u00f3xicos, como \u00e9 o caso de xaropes de glicosa a base de trigo, cereais utilizados na elaboraci\u00f3n de bebidas alcoh\u00f3licas por destilaci\u00f3n, xelatina de peixe, aceite de soia, lactosoro etc.\nAl\u00e9rxenos vehiculados polos alimentos.\nA\u00ednda que non se trate de alimento ning\u00fan, c\u00f3mpre lembrar tam\u00e9n a alerxia \u00f3 l\u00e1tex, tendo en conta a posible transferencia de prote\u00ednas do l\u00e1tex desde os luvas \u00f3 alimento que se manipula con eles.\nOutro caso semellante \u00e9 a alerxia \u00f3s \"Anisakis\", parasitos que est\u00e1n presentes en certas especies de peixe e que poden provocar unha inflamaci\u00f3n intestinal moitas veces acompa\u00f1ada por manifestaci\u00f3ns al\u00e9rxicas.\nDiagnose.\nA diagnose busca confirmar cal \u00e9 o alimento responsable da reacci\u00f3n adversa e se esta se debe a unha resposta inmunitaria ou non (\u00e9 dicir, se se trata dunha alerxia ou dunha hipersensibilidade ou intolerancia).\nNormalmente consta de tres pasos:\nExisten no mercado m\u00e9todos de diagn\u00f3stico r\u00e1pido para detectar intolerancias a diversos alimentos e aditivos, pero carecen de fiabilidade .\nOutros trastornos semellantes.\nC\u00f3mpre diferencia-las alerxias alimentarias doutros trastornos tam\u00e9n provocados por consumo de alimentos, como tal as intolerancias \u00f3 glute (enfermidade cel\u00edaca), a intolerancia \u00e1 lactosa do leite ou \u00e1 reacci\u00f3n \u00e1 histamina presente nalg\u00fans produtos da pesca. Estes trastornos, hoxe denominados \"hipersensibilidade non al\u00e9rxica\", non se deben a unha resposta inmunitaria -ou \u00e9 que a\u00ednda non se demostrou-, \u00e9 esa resposta inmunitaria \u00e9 o elemento caracter\u00edstico da alerxia. As diferentes formas de intolerancia alimentaria poden provocar cadros cl\u00ednicos semellantes \u00f3 da alerxia alimentaria verdadeira, o que explica o que se dixo anteriormente dos diagn\u00f3sticos inespec\u00edficos e da nomenclatura confusa, ata o punto de que tam\u00e9n circula na literatura t\u00e9cnica a denominaci\u00f3n de \"pseudoalerxia alimentaria\".\nMoito m\u00e1is lonxe est\u00e1n as intoxicaci\u00f3ns alimentarias, producidas pola presenza de xermes ou toxinas nos alimentos e que non deben confundirse coas alerxias.\nTratamento.\nNon existe ning\u00fan tratamento eficaz contra as alerxias, pero debe intentarse unha terap\u00e9utica contra os s\u00edntomas: antihistam\u00ednicos, corticoides etc.\nProb\u00e1ronse medicamentos que, administrados antes de inxeri-lo alimento, pretend\u00edan reduci-la absorci\u00f3n intestinal e evita-la reacci\u00f3n adversa do organismo, pero non deron resultados satisfactorios.\nSi que se comprobou que os alimentos probi\u00f3ticos, consumidos polas nais embarazadas ou polos meni\u00f1os recentemente nados, poden proporcionar certa maduraci\u00f3n no sistema inmunitario destes que se manifesta nunha reduci\u00f3n na prevalencia de eccema at\u00f3pico e de alerxia \u00f3 leite. No caso dos adultos os resultados de comer iogur durante longos per\u00edodos de tempo non foron conclu\u00edntes e os estudos do posible efecto na sintomatolox\u00eda al\u00e9rxica ou nos niveis inmunitarios foron contraditorios.\nProgn\u00f3stico.\n\u00c9 moi com\u00fan que a alerxia desapareza co paso do tempo: xa dixemos que s\u00f3 o 10% dos meni\u00f1os al\u00e9rxicos \u00f3 leite de vaca mante\u00f1en esta sensibilidade \u00f3 chegar \u00e1 idade adulta. A tolerancia \u00f3 ovo adqu\u00edrese con menor frecuencia e outras alerxias, que se adquiren m\u00e1is tarde (como a alerxia \u00f3s froitos secos, \u00f3 peixe ou \u00f3 marisco), poden permanecer coa mesma sensibilidade durante toda a vida do individuo.\n\u00c9 tam\u00e9n frecuente que os meni\u00f1os que manifesten algunha alerxia \u00f3s alimentos rematen por adquiri-la mesma sensibilidade fronte a outro tipo de substancias (pole, \u00e1caros, pelo de animais, medicamentos etc.)."}
{"id": "133883", "revid": "5863", "url": "https://gl.wikipedia.org/wiki?curid=133883", "title": "Tilos", "text": "Tilos (grego: \u03a4\u03ae\u03bb\u03bf\u03c2)); forma antiga: Telos) \u00e9 unha pequena illa grega e un municipio situado no Mar Exeo. Forma parte do gurpo de illas do Dodecaneso, e at\u00f3pase a medio cami\u00f1o entre Kos e Rodas. Ten unha poboaci\u00f3n de 533 habitantes (censo 2001). Xunto cos illotes deshabitados de Antitilos e Gaidaros, constit\u00faen o Municipio de Tilos, que ten unha superficie total de 64\u00b4525\u00a0km\u00b2.\nPopularmente, Telos era o fillo de Helios e Halia, a irm\u00e1 da Telquines. Chegou \u00e1 illa en busca de herbas para curar \u00e1 s\u00faa nai enferma, e m\u00e1is tarde volveu para fundar un templo a Apolo e Neptuno. Con todo, Telos (Teo ou Tilo) non aparece na mitolox\u00eda grega e o nome probablemente ten un desco\u00f1ecido orixe pre-hel\u00e9nico. Plinio o Vello sinala que Telos na antig\u00fcidade era co\u00f1ecida como Agathussa (\u0391\u03b3\u03b1\u03b8\u03bf\u03cd\u03c3\u03c3\u03b1) (tam\u00e9n Agathusa e Agathousa). Na Idade Media, era co\u00f1ecido polo nome Italiano de Piscopi ou Episcopi (tam\u00e9n Pisconia). A illa tam\u00e9n foi chamada turco:\"\u0130lyaki\".\nHistoria.\nNeol\u00edtico.\nCer\u00e1mica e ferramentas de pedra descubertas en Kharkhadi\u00f3 indican actividade humana en Tilos no per\u00edodo neol\u00edtico cedo 8000 aC - 7000 aC, xunto cos restos de \u00f3sos dun elefante anano (1\u00b420-1\u00b460 m de altura), que a dataci\u00f3n de radiocarbono sit\u00faa no 7000 - 4000 a.C.. Masseti (2001) suxire a coexistencia destes animais cos seres humanos.\nIdade de Bronce Exea.\nA escavaci\u00f3n identificou pelasgos de cachoter\u00eda, que suxiren qe Tilos foi sucesivamente dominada por minoicos, mic\u00e9nicos e dorios.\nBizancio.\nTilos seguiu a Rodas no Imperio bizantino tras a morte de Teodosio I e foi membro da Tema naval de Samos, entre os s\u00e9culos 9 e 14.\nCruzados.\nA Orde de Malta tomou o control de Tilos en 1309, restauraron os castelos bizantinos, e crearon outros novos co fin de defenderse das incursi\u00f3ns piratas. Foron evacuados en 1470 cando os otom\u00e1ns comezaron o Sitio de Rodas e o control pasou a Suleiman I en 1522, cando caeu Rodas.\nOtom\u00e1ns.\nEn 1523, Tilos foi ocupada polo Imperio Otom\u00e1n e a illa foi posta baixo a administraci\u00f3n e o r\u00e9xime fiscal co\u00f1ecido como \"maktou\". Piratas cristi\u00e1ns, baixo o pretexto da vinganza contra os turcos, saquearon a illa constantemente.\nS\u00e9culo 20.\nA dominaci\u00f3n otom\u00e1 durou ata 1912, cando a illa foi cedida a Italia. En 1943, foi invadida por tropas alem\u00e1s e en 1948, Tilos uniuse a Grecia, do mesmo xeito que todas as illas do Dodecaneso. Desde 1948, a poboaci\u00f3n da illa diminu\u00edu rapidamente, moitos tili\u00e1ns emigraron \u00e1 Estados Unidos ou Australia.\nEn xu\u00f1o de 2008, Anastassios Aliferis, alcalde socialista da illa realizou o primeiro matrimonio homosexual en Grecia, citando un baleiro legal e desafiando a reclamaci\u00f3n de ilegalidade dun fiscal grego.\nXeograf\u00eda.\nTilos ten forma de 'S' invertida, e ao redor de 14\u00b45\u00a0km de longo, de noroeste a sueste, cunha anchura m\u00e1xima de 8\u00a0km e unha \u00e1rea de ao redor de 61\u00a0km\u00b2. A illa ten unha monta\u00f1a de pedra calcaria no interior, terras baixas volc\u00e1nicas, pedra p\u00f3mez e camas de area de lava vermella. Esta ben abastecida por mananciais, e \u00e9 potencialmente moi f\u00e9rtil e produtiva. As s\u00faas costas son xeralmente rochosas ou de grava, pero tam\u00e9n hai unha serie de praias de area.\nCastelos.\nOs K\u00e1stros (castelos) que protexeron aos habitantes da illa das incursi\u00f3ns piratas desde a idade escura foron. "}
{"id": "133884", "revid": "5863", "url": "https://gl.wikipedia.org/wiki?curid=133884", "title": "Icaria", "text": "Icaria, tam\u00e9n chamada Ikaria (grego: \u0399\u03ba\u03b1\u03c1\u03af\u03b1), a nivel local Nikaria ou Nicaria (\u039d\u03b9\u03ba\u03b1\u03c1\u03b9\u03ac), a antigo nome:Doliche (\u0394\u03bf\u03bb\u03af\u03c7\u03b7), \u00e9 unha illa grega localizada no mar Exeo a 10 millas n\u00e1uticas (19\u00a0km) ao suroeste de Samos. Deriva o seu nome de \u00cdcaro, o fillo de D\u00e9dalo na mitolox\u00eda grega, que caeu ao mar cerca da illa.\nHistoria.\nIcaria foi habitada polo menos desde o 7000 a.C. cando foi poboada polos pobos neol\u00edticos prehel\u00e9nicos que os gregos chamaron pelasgos.\nAo redor do 750 a.C. , os gregos de Mileto colonizaron Icaria establecendo un asentamento na zona da actual Campos, a que chamaron Oenoe polo seu vi\u00f1o.\nIcaria foi absorbida por Samos e converteuse en parte do imperio mar\u00edtimo de Pol\u00edcrates. Neste momento foi constru\u00eddo en Nas, na esquina nord\u00e9s da illa o templo de Artemisa.\nNas era un lugar sagrado para os habitantes pre-gregos do Exeo, e un importante porto da illa na antig\u00fcidade, e a \u00faltima parada antes de entrar nos perigosos mares ao redor de Icaria. Era un lugar apropiado para que os mari\u00f1eiros fixeran sacrificios a Artemisa, que, entre outras funci\u00f3ns, era a patroa dos mari\u00f1eiros.\nDestino dos Restos Cl\u00e1sicos.\nO templo estaba en boas condici\u00f3ns ata mediados do s\u00e9culo 19 cando foi saqueado polos habitantes de Christos, para acadar m\u00e1rmore para a s\u00faa igrexa local.\nEn 1939 foi escavado polo arque\u00f3logo grego Leon Politis. \nDurante a ocupaci\u00f3n alem\u00e1 e Italiana de Icaria, na segunda guerra mundial moitos dos restos descubertos por Politis desapareceron.\nO costume local di que a\u00ednda hai estatuas de m\u00e1rmore enterradas na area da costa.\nEra xenovesa.\nNo s\u00e9culo 14 D.C. Icaria pasou a formar parte do imperio xenov\u00e9s do mar Exeo. Nalg\u00fan momento, durante este tempo, os icarienses destru\u00edron os seus portos para disuadir aos visitantes agresivos.\nSegundo os historiadores locais os icarienses, foron abandonados aos seus propios recursos, constru\u00edron sete torres de vixilancia ao redor da costa. Axi\u00f1a que unha vela hostil ou desco\u00f1ecida era vista, de inmediato os observadores acend\u00edan un lume e logo corr\u00edan a unha cisterna que sempre estaba chea de auga. Sacaban un tap\u00f3n de madeira na parte inferior, e a auga, por suposto, comezaba a filtrarse. As guarnici\u00f3ns das outras torres alertadas polo lume fac\u00edan a mesma cousa ao mesmo tempo.\nDentro de cada cisterna en cada castelo hab\u00eda id\u00e9nticas li\u00f1as, coma as dun frasco de medici\u00f3n. Cada unha destas calibraci\u00f3ns ti\u00f1an unha mensaxe diferente unida a el: \"ataque de piratas\", \"vela desco\u00f1ecida ach\u00e9gase\" etc\nCando o nivel da auga alcanzaba o nivel apropiado da mensaxe, os remitentes cerraban a cisterna e apagaban o lume, e todo o mundo nas outras torres pod\u00eda ler o tama\u00f1o e a proximidade do perigo.\nDurante este tempo, os icarienses rara vez constru\u00edron aldeas. Cada casa estaba moi lonxe do seu veci\u00f1o, s\u00f3 hab\u00eda unha porta e se levantaron barricadas tras altos muros. Unha cheminea revela que tiveron que soportar habitaci\u00f3ns cheas de fume que mantiveron espidas de pertenzas. A tradici\u00f3n di que todos durm\u00edan no chan e escond\u00edan as s\u00faas pertenzas nos nichos dos muros.\nOs homes e as mulleres usaban a mesma roupa: li\u00f1o tecido saias para as mulleres, saias para os homes. Este estilo de vida dise que propiciou lonxevidade e tam\u00e9n unha sociedade sen clases .\nEra Otom\u00e1n.\nOs Cabaleiros de San Xo\u00e1n, que ti\u00f1an a s\u00faa base en Rodas, exerceron certo control sobre Icaria ata 1521, cando o Imperio Otom\u00e1n incorporaron Icaria ao seu reino. Os icarienses colgaron ao primeiro recadador de impostos de Turqu\u00eda, pero dalg\u00fan xeito lograron escapar ao castigo .\nOs turcos impuxeron unha administraci\u00f3n moi frouxa, non enviaron funcionarios a Icaria durante varios s\u00e9culos. A mellor descrici\u00f3n que temos da illa durante estes anos \u00e9 da pluma da Georgirnees J. Bishop, que en 1677 descr\u00edbese a illa con 1.000 habitantes, que eran os m\u00e1is pobres no mar Exeo .\nEn 1827, durante a guerra de independencia grega, Icaria separouse do Imperio Otom\u00e1n, pero non se inclu\u00edu no territorio da Grecia independente orixinal, e viuse obrigada a aceptar a dominaci\u00f3n turca uns anos m\u00e1is .\nSegue formando parte do Imperio Otom\u00e1n ata o 17 de xullo de 1912, cando os icarienses expulsan a unha gornici\u00f3n de Turqu\u00eda e polo tanto logran a independencia .\nGeorge Spanos (c.1872-1912), de Evdilos, morto nunha emboscada Turca o 17 de xullo, \u00e9 honrado como o heroe da Revoluci\u00f3n icariense. O seu busto, que o representa con bandoleiras, brazaletes e desafiante fusil na man, p\u00f3dese ver na Praza da Resistencia Nacional en Evdilos.\nEstado Libre de Icaria.\nO 18 de xullo de 1912, foi declarado o Estado Libre de Icaria. As illas veci\u00f1as de Fournoi Korseon tam\u00e9n foron liberadas e convert\u00e9ronse en parte do Estado Libre. Ioannis Malaqu\u00edas foi o \u00fanico presidente da curta vida da naci\u00f3n .\nDurante cinco meses, \u00e9 un Estado independente, coas s\u00faas propias forzas armadas, bandeira, selos, e himno. Estes cinco meses foron tempos dif\u00edciles. Houbo escaseza de alimentos, a xente non ti\u00f1a transporte regular nin servizo postal, e estaban en risco de converterse en parte do Imperio Italiano do Exeo . Pero en novembro de 1912, logo dun atraso debido \u00e1 Guerra dos Balc\u00e1ns, Icaria converteuse en parte de Grecia.\nSegunda guerra mundial: da ocupaci\u00f3n e a fame.\nA illa sufriu enormes perdas de propiedades e vidas durante a segunda guerra mundial como resultado da ocupaci\u00f3n alem\u00e1, italiana. Non hai cifras exactas pero, na aldea de Karavostamo, m\u00e1is de 100 morreron de fame.\nIlla Vermella.\nOs estragos da Guerra Mundial foron seguidos polos da Guerra Civil grega (1945-1947), librada entre os nacionalistas e comunistas. Posteriormente, o goberno grego utilizou a illa para o exilio duns 13.000 comunistas.\nComo consecuencia disto a d\u00eda de hoxe, moitos dos insulares simpatizan co comunismo, e por esta raz\u00f3n, Icaria \u00e9 mencionada por alg\u00fans como a Nisi Kokkino (en grego: \u039a\u03cc\u03ba\u03ba\u03b9\u03bd\u03bf \u03bd\u03b7\u03c3\u03af) (Illa Vermella) ou a Vrahos Kokkinos (en grego: \u039a\u03cc\u03ba\u03ba\u03b9\u03bd\u03bf\u03c2 \u0392\u03c1\u03ac\u03c7\u03bf\u03c2) (Rocha Vermella).\nEra Moderna.\nA calidade de vida mellorou considerablemente desde 1960 cando o Goberno grego comezou a investir na infraestrutura da illa para axudar na promoci\u00f3n do turismo. Hoxe en d\u00eda, Icaria \u00e9 considerado unha das cinco \"Zona Azul\" do mundo - onde a poboaci\u00f3n vive regularmente ata unha idade avanzada (unha de cada tres chegan aos 90 anos)."}
{"id": "133885", "revid": "3471", "url": "https://gl.wikipedia.org/wiki?curid=133885", "title": "Johan Cruijff", "text": ""}
{"id": "133887", "revid": "15490", "url": "https://gl.wikipedia.org/wiki?curid=133887", "title": "Dacia (provincia romana)", "text": "Dacia \u00e9 unha antiga rexi\u00f3n europea, cuxo territorio coincide con Roman\u00eda e Moldavia, delimitada ao norte polos C\u00e1rpatos e ao sur polo Danubio. A rexi\u00f3n foi conquistada polo Imperio romano tras as Guerras Dacias na primeira d\u00e9cada do s\u00e9culo II (anos 100) e incorporada ao mesmo como provincia romana.\nOs seus habitantes foron denominados \"xetas\" polos gregos, mentres que o nome latino era o de \"dacios\". Suponse que provi\u00f1an dos tracios.\nConquista romana.\nNo 87, o emperador Domiciano decidiu enviar ao seu prefecto e xefe da Garda Pretoriana, chamado Cornelius Fuscus, a castigar e conquistar aos dacios con catro ou cinco lexi\u00f3ns (entre estas a V \"Alavd\u00e6\"), as cales caeron nunha emboscada e foron vencidas en \"Tapae\" (preto da actual Bucova). En tal combate pereceu o propio Fuscus. Foi tras esta vitoria que \"Dirpanneus\", transliterado como Dirpaneo (como at\u00e9 ent\u00f3n o chamaban os romanos), trocou o seu nome polo de \"Dekebal\", cuxo significado ser\u00eda: \"forte como dez (homes)\".\nNo 88, Tettius Iulianus comandou outro ex\u00e9rcito romano que foi novamente derrotado na zona de Tapae. Case ao mesmo tempo, os xermanos rebel\u00e1ronse na fronteira do \"Renvs\" (Rin) e para frealos o Imperio Romano debeu distraer forzas dende a Moesia, forzas que estaban at\u00e9 ese intre encargadas de reprimir aos dacios. Ante tal conxuntura, os romanos v\u00edronse forzados a comprar a paz aos dacios mediante o pago de importantes sumas de di\u00f1eiro en forma de tributo. Os romanos mesmo deberon enviar enxe\u00f1eiros e arquitectos para embelecer e fortalecer a capital dacia en Sarmizegetusa (tratado do ano 89). A situaci\u00f3n humillante para os romanos durou ata que o hispano Traxano accedeu ao t\u00edtulo de emperador no 98, quen inmediatamente dispuxo unha serie de moi ben concertadas campa\u00f1as militares que levaron ao Imperio Romano a acadar a s\u00faa m\u00e1xima extensi\u00f3n xeogr\u00e1fica.\nDiupanneo-Dec\u00e9balo foi ent\u00f3n derrotado polos romanos, quen invadiron a Dacia logo da terceira batalla de Tapae ocorrida no 101. Con todo, os romanos impuxeran un rei monicreque (\"cliente\") para os dacios baixo \"protectorado\" romano; tres anos despois Dec\u00e9balo venceu novamente \u00e1s tropas romanas establecidas en Dacia, co que os romanos v\u00edronse obrigados a enviar enormes reforzos.\nLogo dun prolongado asedio a Sarmizegetusa e unha longa guerra, os romanos conquistaron Dacia. Tras ser capturado e aprisionado polos soldados romanos, Diupanneo-Dec\u00e9balo viuse obrigado a suicidarse no ano 106.\nO emperador Traxano converteuna nunha provincia romana tras as vitorias obtidas nas campa\u00f1as co\u00f1ecidas como Guerras Dacias, que tiveron lugar no per\u00edodo comprendido entre (101-102) e (105-107). Dos 2 mill\u00f3ns de dacios preto de 500 mil foron vendidos como escravos.\nOrdenaci\u00f3n territorial.\nA ordenaci\u00f3n territorial da nova provincia foi definida s\u00f3 no 117 polo emperador Hadriano.\nRexeitando algunhas franxas do territorio conquistado polo seu predecesor, Hadriano dividiu a zona en d\u00faas provincias: Dacia Inferior e Superior (m\u00e1is ou menos correspondentes \u00e1s actuais Oltenia e Transilvania), das que no 159 separouse unha terceira unidade administrativa no norte, a \"Dacia Porolisense\", pasando a chamarse as outras d\u00faas \"Dacia Apulensis\" e \"Dacia Malvensis\", cun gobernador \u00e1 fronte, antes de reunificarse no 168 nunha provincia \u00fanica baixo Marco Aurelio.\nAs subdivisi\u00f3ns fac\u00edanse en funci\u00f3n da eficiencia defensiva: m\u00e1is ben contrario \u00e1 pol\u00edtica expansionista de Traxano, Hadriano decatouse dos delicados problemas xurdidos coa nova adquisici\u00f3n territorial que, penetrando no territorio b\u00e1rbaro al\u00e9n do l\u00edmite natural do Danubio, corr\u00eda o risco de converterse nunha zona de tensi\u00f3n, m\u00e1is que nun reforzo das posici\u00f3ns romanas nos Balc\u00e1ns. Ademais, como consecuencia da s\u00faa posici\u00f3n xeogr\u00e1fica, a provincia segu\u00eda descentrada respecto das arterias do tr\u00e1fico do Imperio.\nA capital foi Sarmizegetusa, inicialmente chamada \"Ulpia Traiana\", e fundada como colonia a 30\u00a0km ao norte do oppidum dacio. Outras cidades desenvolv\u00e9ronse gradualmente ao redor das localizaci\u00f3ns militares: na Dacia Superior, \"Apulum\", \"Napoca\", \"Potaissa\", \"Porlissum\", e na Dacia Inferior, \"Romula\" e \"Drubeta\".\nNo 217, por mor dos ataques b\u00e1rbaros, o emperador Aureliano decidiu abandonar a provincia e con territorios da Mesia Cental e de Tracia formou d\u00faas novas provincias: \"Dacia Ri\u00adpensis\", ao longo do Danubio, e a \"Dacia Mediterranea\", ao sur coa capital en Serdica (Sof\u00eda).\nRecursos naturais.\nOs principais recursos naturais da provincia, abondosamente explotados polos romanos, foron o sal e a miner\u00eda, especialmente o ouro, at\u00e9 o punto de que se di que tras a anexi\u00f3n da Dacia procedeuse a unha rebaixa de impostos en todo o Imperio.\nRepoboamento e colonizaci\u00f3n.\nDebido \u00e1 s\u00faa propia situaci\u00f3n xeogr\u00e1fica e estrat\u00e9xica, as\u00ed como \u00e1 importancia econ\u00f3mica do territorio, a provincia de Dacia non quedou como unha mera avanzada de fronteira, sen\u00f3n que requiriu unha intensa colonizaci\u00f3n, que foi incentivada polo goberno. Unha fonte tard\u00eda fala de innumerables colonos chegados de todo o Imperio. De feito, unha rica documentaci\u00f3n epigr\u00e1fica confirma que a provincia ti\u00f1a unha poboaci\u00f3n cosmopolita.\nO proceso de colonizaci\u00f3n durou 165 anos. A destruci\u00f3n das cidades dacias e a reconstruci\u00f3n segundo o modelo urban\u00edstico da cidade romana, as\u00ed como a introduci\u00f3n do lat\u00edn como lingua oficial, aceleraron o proceso de romanizaci\u00f3n e, posteriormente, da cristianizaci\u00f3n. Nas cidades, os veteranos de guerra licenciados das lexi\u00f3ns contribu\u00edron igualmente \u00e1 difusi\u00f3n da cultura e civilizaci\u00f3n romanas.\nO abandono da provincia.\nCo proceso das invasi\u00f3ns b\u00e1rbaras a partir do s\u00e9culo III, as tribos xerm\u00e1nicas exerceron presi\u00f3n sobre as provincias fronteirizas do Imperio romano, \u00e1 vez que os recursos militares do Imperio comezaban a estar sobrecargados. De feito, a\u00ednda que o emperador Aureliano logrou derrotar aos godos na zona no 271, tomou a decisi\u00f3n de abandonar a provincia, iniciando ese mesmo ano a evacuaci\u00f3n do Ex\u00e9rcito romano e da administraci\u00f3n civil cara \u00e1 provincia de Moesia, evacuaci\u00f3n completada no 272.\nDescubrimento das antig\u00fcidades romanas.\nAs antig\u00fcidades romanas de Transilvania foron os primeiros testemu\u00f1os arqueol\u00f3xicos de Roman\u00eda que suscitaron interese na \u00e9poca moderna.\nA historia dos estudos comezou no s\u00e9culo XV, cando a rexi\u00f3n en parte pertenc\u00eda ao reino de Hungr\u00eda. As ru\u00ednas de Sarmizegetusa, a\u00ednda visibles, xurd\u00edan a pouca distancia do castelo de Hunedoara, unha das residencias do rei Mat\u00edas Corvino. A s\u00faa corte era unha das m\u00e1is brillantes de Europa e acoll\u00eda a diversos humanistas, co que ao advertir os restos comezouse a recoller as inscrici\u00f3ns e a transcribilas. A obra destes primeiros eruditos forma parte da historia xeral da cultura, m\u00e1is que da arqueolox\u00eda.\nDe feito, os intereses dos anticuarios contribu\u00edron tam\u00e9n a destru\u00edr os derradeiros restos das cidades romanas que aos poucos eran redescubertas, xa que deron lugar a espoliaci\u00f3ns masivas. O fen\u00f3meno medrou entre o s\u00e9culo XVIII e o XIX, cando os descubrimentos de Transilvania foron engrosar as colecci\u00f3ns imperiais de Viena, mentres que no Principado de Valaquia form\u00e1banse, segundo o modelo da Europa occidental, as primeiras colecci\u00f3ns aristocr\u00e1ticas. En Transilvania, a m\u00e1is importante era a do bar\u00f3n Brukenthal, primeiro n\u00facleo do Museo de Sibiu.\nFerdinando Marsigli (1658-1730) foi un enxe\u00f1eiro militar de Bolonia que percorreu Transilvania, Hungr\u00eda e Valaquia co ex\u00e9rcito austr\u00edaco co encargo de precisar os l\u00edmites das provincias anexionadas fac\u00eda pouco ao Imperio austroh\u00fangaro tras as guerras austro-turcas. Marsigli rexistrou e debuxou todas as antig\u00fcidades que se atopou, compilando un mapa arqueol\u00f3xico do que sa\u00edron varias edici\u00f3ns. Traballo \u00fatil a\u00ednda debido aos restos que documentou e que foron destru\u00eddos posteriormente.\nEn 1843 foi fundado o Museo de Bucarest concibido non como pura colecci\u00f3n de arte, sen\u00f3n como recolecci\u00f3n sistem\u00e1tica do material arqueol\u00f3xico. Na segunda metade do s\u00e9culo XIX comezan as escavaci\u00f3ns nas cidades da Dacia meridional, realizadas por Grigore Tocilescu, cuxo nome est\u00e1 vencellado \u00e1 publicaci\u00f3n do monumento triunfal de Adamclisi en Dobruia.\nSarmizegetusa.\nDeclarada zona de interese nacional e subtra\u00edda as\u00ed das rapinas dos buscadores das antig\u00fcidades, a \"Sarmizegetusa\" romana foi obxecto de escavaci\u00f3ns sistem\u00e1ticas a partir de 1924. Hai poucos vestixios, mais foi posible precisar m\u00e1is ou menos a s\u00faa extensi\u00f3n. Fundada sobre terreo virxe, ti\u00f1a unha planta regular, case cadrada, e estaba amurallada. Posteriormente, constru\u00edronse f\u00f3ra da cidadela un anfiteatro e alg\u00fans templos.\nNo centro da cidade ach\u00e1ronse o foro e un vasto edificio anexo, que unha inscrici\u00f3n permitiu identificar coa sede do colexio dos augustais, os sacerdotes municipais encargados do culto ao emperador. O edifico \u00e9 posterior ao foro, que se remonta \u00e1 fundaci\u00f3n de Sarmizegetusa.\nNo lado sur do Foro, unha serie de tendas foron transformada nunha sala basilical, dende a que se acced\u00eda ao complexo adxacente. O acceso principal \u00e1 sede dos augustais estaba no lado oposto e daba a un gran patio cun altar no centro. De al\u00ed, a trav\u00e9s dun p\u00f3rtico, pas\u00e1base a un segundo patio m\u00e1is pequeno, cuxo lado posterior estaba bordeado por un corpo de edificaci\u00f3n cunha fachada monumental de arcadas cegas, que comunicaba coa sala basilical do foro e estaba subdividido nunha serie de estancias; a central fac\u00eda de templo.\nO complexo est\u00e1 inspirado na arquitectura militar, xa que representa, na distribuci\u00f3n dos ambientes que gravitan sobre o patio interior, a planta t\u00edpica do pretorio castrense. Por dimensi\u00f3ns e dignidade arquitect\u00f3nica \u00e9 o m\u00e1is notable dos identificados na cidade."}
{"id": "133888", "revid": "5878818", "url": "https://gl.wikipedia.org/wiki?curid=133888", "title": "Atlas Ling\u00fc\u00edstico da Pen\u00ednsula Ib\u00e9rica", "text": "O Atlas Ling\u00fc\u00edstico da Pen\u00ednsula Ib\u00e9rica (ALPI) \u00e9 un proxecto de atlas ling\u00fc\u00edstico concibido en 1914 por Ram\u00f3n Men\u00e9ndez Pidal e encargado \u00f3 seu disc\u00edpulo Tom\u00e1s Navarro Tom\u00e1s. O proxecto baseouse nuns cadernos de enquisa elaborados en 1930-31, e 3 equipos de enquisadores encarg\u00e1ronse de recoller os datos correspondentes a eses cadernos en 527 puntos de enquisa, xeralmente poboaci\u00f3ns pequenas, previamente seleccionadas para cubrir do xeito m\u00e1is completo posible todas as variantes ling\u00fc\u00edsticas da Pen\u00ednsula Ib\u00e9rica, Rosell\u00f3n e Baleares, ag\u00e1s a \u00e1rea de lingua \u00e9uscara. Non se inclu\u00edron as illas Canarias, as Azores nin Madeira. A meirande parte do traballo de enquisa realizouse entre 1931 e 1935, e o resto completouse entre 1947 e 1954.\nSeguindo a metodolox\u00eda habitual dos primeiros atlas ling\u00fc\u00edsticos, en cada punto de enquisa (vila ou aldea) escoll\u00edase un informador, prefer\u00edndose que fose natural do lugar, que tivese sa\u00eddo pouco del, que tivese pouca instruci\u00f3n e que fose de idade madura. Deste xeito esper\u00e1base recoller as caracter\u00edsticas m\u00e1is xenu\u00ednas da fala de cada lugar. A continuaci\u00f3n ped\u00edase \u00f3 informador que dese a expresi\u00f3n habitual no lugar para unha serie de palabras e frases (definidos na enquisa) e a s\u00faa resposta era copiada por medio de transcrici\u00f3n fon\u00e9tica. Esta transcrici\u00f3n \u00e9 sumamente detallista, con niveis de diferenciaci\u00f3n fon\u00e9tica moi superiores, por exemplo, \u00f3s do Alfabeto Fon\u00e9tico Internacional.\nOs enquisadores foron os seguintes:\nA partir dos resultados das enquisas, estaba previsto elaborar o Atlas propiamente dito, en 10 tomos, pero finalmente s\u00f3 o primeiro tomo viu a luz.\nDesventuras do ALPI.\nOs traballos de enquisa tiveron que ser interrompidos a consecuencia da guerra civil espa\u00f1ola de 1936-39. Tom\u00e1s Navarro Tom\u00e1s tivo que exiliarse, e levou consigo os materiais do ALPI.\nUn dos enquisadores, An\u00edbal Otero, foi acusado de espionaxe, aparentemente polo feito de usar signos de transcrici\u00f3n fon\u00e9tica nos seus cadernos de enquisa, e condenado a morte. M\u00e1is tarde foi amnistiado, e permaneceu en prisi\u00f3n ata 1941.\nEn 1951 os materiais foron devoltos a Espa\u00f1a, por mediaci\u00f3n do CSIC, tras pactarse que se acabar\u00edan as enquisas pendentes e se publicar\u00eda o Atlas.\nEn 1962 publicouse o primeiro volume dos 10 previstos, pero suspend\u00e9ronse inmediatamente os traballos, e xa non se publicaron m\u00e1is volumes. Os cadernos de enquisa quedaron gardados dispersos en diversos lugares p\u00fablicos e privados. Desde 1999, o profesor David Heap, da Universidade de Ontario Occidental, v\u00e9n fotocopiando os cadernos e publicando os facs\u00edmiles na Internet.\nEn 2007 emprendeuse un proxecto internacional, coordinado polo Centro de Humanidades y Ciencias Sociales do Consello Superior de Investigaci\u00f3ns Cient\u00edficas, para elaborar unha edici\u00f3n dixital completa de todos os materiais recadados para o ALPI. O proxecto est\u00e1 coordinado pola investigadora do CSIC Pilar Garc\u00eda Mouton e nel participan In\u00e9s Fern\u00e1ndez-Ord\u00f3\u00f1ez (Universidade Aut\u00f3noma de Madrid - Real Academia Espa\u00f1ola), David Heap (University of Western Ontario), Maria Pilar Perea (Universidade de Barcelona), Jo\u00e3o Saramago (Centro de Lingu\u00edstica, Universidade de Lisboa) e Xulio Sousa (Instituto da Lingua Galega da Universidade de Santiago de Compostela)."}
{"id": "133889", "revid": "3471", "url": "https://gl.wikipedia.org/wiki?curid=133889", "title": "ALPI", "text": ""}
{"id": "133893", "revid": "15490", "url": "https://gl.wikipedia.org/wiki?curid=133893", "title": "Dec\u00e9balo", "text": "Dec\u00e9balo, ou \"Decebal\" en roman\u00e9s, que reinou do 87-106, foi un rei dacio.\nTraxectoria.\nTras a morte do gran rei Berebistas, Dacia dividiuse en catro ou cinco pequenos estados. Esta situaci\u00f3n continuou ata que Diurpaneo dirixiu a consolidaci\u00f3n do coraz\u00f3n de Dacia ao redor de Sarmizegetusa, no distrito actual de Hunedoara. El reorganizou o ex\u00e9rcito dacio no 85, co que os dacios comezaron a atacar a fortemente fortificada provincia romana de Moesia, situada ao sur de Danubio en territorios que actualmente corresponden -dun modo aproximado- ao norte de Bulgaria e nord\u00e9s de Serbia.\nNo 87, Domiciano decidiu enviar ao seu prefecto e xefe da Garda Pretoriana, chamado Cornelio Fusco para castigar e conquistar aos dacios con cinco ou catro lexi\u00f3ns (entre estas a V \"Alavd\u00e6\"), as cales sufriron emboscadas e foron derrotadas en Tapae (preto da actual Bucova). No combate pereceu o mesmo Fusco. Foi tras esta vitoria que Diurpanneus (como at\u00e9 ent\u00f3n o chamaban os romanos) trocou o seu nome polo de \"Dekebal\" cuxo significado ser\u00eda: \"Forte como dez (homes)\" (cfr. por comparaci\u00f3n filol\u00f3xica no s\u00e1nscrito \"da\u015babala\"); \"Deke\" -derivado do protoindoeuropeo \"*dekm-\" (dez) e \"*bal-\" (forte), ao parecer o nome dekebal (latinizado \"decebalus\" e de al\u00ed ao galego \"dec\u00e9balo\") era o t\u00edtulo xen\u00e9rico dos grandes xefes dacios, entre os cales Diurppanneo foi o principal.\nNo 88, Tetio Xuliano comandou outro ex\u00e9rcito romano que foi novamente derrotado na zona de Tapae; case ao mesmo tempo os xermanos rebel\u00e1ronse na fronteira do \"Renus\" (Rin) e para frealos o Imperio Romano debeu distraer forzas dende a Moesia, forzas que estaban at\u00e9 ese momento encargadas de reprimir os dacios. Ante tal conxuntura os romanos v\u00edronse forzados a comprar a paz aos dacios mediante o pago de importantes sumas de di\u00f1eiro en forma de tributo, mesmo deberon os romanos enviar enxe\u00f1eiros e arquitectos para embelecer e fortalecer a capital dacia en Sarmizegetusa (tratado do ano 89). A situaci\u00f3n humillante para os romanos durou ata que o hisp\u00e1nico Traxano accedeu ao t\u00edtulo de emperador no 98; este inmediatamente dispuxo unha serie de moi ben concertadas campa\u00f1as militares que expandiron ao Imperio Romano at\u00e9 a s\u00faa m\u00e1xima extensi\u00f3n.\nDiurpaneo-Dec\u00e9balo foi ent\u00f3n derrotado polos romanos, quen invadiron a Dacia logo da terceira batalla de Tapae acontecida no 101. Con todo, os romanos impuxeran un rei monicreque (\"cliente\") aos dacios baixo \"protectorado\" romano. Tres anos despois Dec\u00e9balo destru\u00edu novamente as tropas romanas establecidas na Dacia e ent\u00f3n os romanos v\u00edronse obrigados a enviar enormes reforzos.\nLogo dun prolongado asedio a Sarmizegetusa e unha longa guerra, os romanos conquistaron Dacia. Tras ser capturado e apresado polos soldados romanos Diurpaneo-Dec\u00e9balo viuse obrigado ao suicidio no ano 106, tal como comenta o historiador Di\u00f3n Casio (68,14,3). En Sarmizegetusa Regia atopouse un vaso, m\u00e1is ben unha urna funeraria, que leva a inscrici\u00f3n en lingua daco-romana: DECEBALUS PER SCORILO (\"Dec\u00e9balo por suicidio\") o que ratificar\u00eda o modo da s\u00faa morte e dar\u00eda a pista do lugar en que ocorreu o seu deceso.\nEstatua de Dec\u00e9balo.\nA Estatua do rei dacio Dec\u00e9balo con 40 metros de altura \u00e9 a escultura de roca m\u00e1is alta de Europa. Est\u00e1 emprazada nunha beira rochosa do Danubio preto da cidade de Or\u015fova, en Roman\u00eda.\nA idea partiu do home de negocios e historiador roman\u00e9s Iosif Constantin Dr\u0103gan. Traballou nela durante 10 anos, de 1994-2004, con 12 escultores e custou preto dun mill\u00f3n de d\u00f3lares.\nXusto en fronte da estatua, mais na beira serbia enfrontada \u00e1 beira romanesa, pode atoparse unha antiga placa, a \"Tabula Traiana\", que conmemoraba as vitorias do Imperio romano sobre o reino dacio no 105.\nDebaixo do busto de Dec\u00e9balo hai unha inscrici\u00f3n en lat\u00edn na que se le \"DECEBAL REX - DRAGAN FECIT\" (\"Rei Decebal - Esculpido por Dr\u0103gan\")."}
{"id": "133894", "revid": "92340", "url": "https://gl.wikipedia.org/wiki?curid=133894", "title": "Berebistas", "text": "Berebistas (tam\u00e9n como Birebistas ou Burebistas) foi un rei dacio, que levantou un extenso e breve imperio nas terras do Danubio entre os anos a.C. 60 e 44\u00a0a.\u00a0C. Para iso contou coa axuda de Deceneo, o seu sacerdote, quen seguramente impuxo unha reforma relixiosa e moral no seu reino que lle levou a arrincar os vi\u00f1edos.\nUnificou \u00e1 poboaci\u00f3n tracia dende o r\u00edo Hercinica (o actual Morava) ao oeste, at\u00e9 o Bug no leste, e dende os C\u00e1rpatos setentrionais at\u00e9 Dionis\u00f3pole, elixindo a s\u00faa capital (chamada Argedava ou Sargedava) preto de Coste\u015fti, actualmente ao suroeste de Roman\u00eda, nos outeiros Or\u0103\u015ftie, onde se erixiron as fortalezas dacias das monta\u00f1as Orastia.\nCampa\u00f1as militares.\nPolo oeste atacou aos escordiscos (56 - 50\u00a0a.\u00a0C.), quen se converteron nos seus mercenarios. Aniquilou aos boios e tauriscos (circa 45\u00a0a.\u00a0C.), mentres que polo leste, con axuda dos bastarnos como aliados, someteu e impuxo un protectorado \u00e1s cidades gregas do Ponto Euxino, dende Apolonia (Sozopol) at\u00e9 Olbia, e espallou o seu poder at\u00e9 Tracia. Desta forma, logrou espallar o seu reino at\u00e9 o Danubio e o Morava.\nProba do seu poder \u00e9 o feito de que Pompeio buscase a s\u00faa alianza no 48\u00a0a.\u00a0C. durante a Guerra Civil contra Xulio C\u00e9sar, quen tam\u00e9n se decatou da ameaza que supu\u00f1a. Por iso \u00e9 polo que planease emprender unha campa\u00f1a contra Berebistas no 44\u00a0a.\u00a0C., a\u00ednda que non se materializou debido ao seu asasinato, as\u00ed como o de Berebistas, que debeu suceder polas mesmas datas, ficando o reino dividido. Non obstante o \"problema xeta/dacio\" a\u00ednda perviv\u00eda na \u00e9poca de Augusto."}
{"id": "133895", "revid": "1308", "url": "https://gl.wikipedia.org/wiki?curid=133895", "title": "XI", "text": ""}
{"id": "133896", "revid": "1131", "url": "https://gl.wikipedia.org/wiki?curid=133896", "title": "Antonio Vel\u00e1zquez Bautista", "text": "Antonio Vel\u00e1zquez Bautista, nado en Granada o 6 de decembro de 1981, \u00e9 un actor espa\u00f1ol.\nBiograf\u00eda.\nNacido en Granada, a\u00ednda que se criou na vila de Pinos del Valle (El Pinar), pasando gran parte da s\u00faa infancia no casar\u00edo \"Venta de la Cebada\".\nRealizou os seus estudos de EGB en devandito pobo e Bacharel entre o instituto Alonso Cano, situado en D\u00farcal, e \u00c1ngel Ganivet, en Granada. Estaba empezando os seus estudos para o polit\u00e9cnico de Suboficiais cando no ver\u00e1n de 1998 Carlos Miranda escolleulle para encarnar a \"Mozo primeiro\" en Di\u00e1logo del amargo, onde se lle descobre como int\u00e9rprete e, onde ademais, Carlos Miranda adopta a s\u00faa tutor\u00eda. M\u00e1is tarde, pasa a formar parte do Centro de Estudos Esc\u00e9nicos de Andaluc\u00eda, dirixido por Jos\u00e9 Carlos Plaza. Estudou baixo a tutela de profesores como Fernando Sansegundo, Josefina Molina, Assumpta Serna, Alfonso Ungr\u00eda, Francisco Ortu\u00f1o, Marian Bryfdir (canto), Lidia Garc\u00eda (voz), Denise Perdikidis (corpo). No ano 2000 estudou interpretaci\u00f3n na escola La Barraca. No ano 2001 entra como aprendiz na Compagnia dei teatro Nuovo di Torino, na montaxe de \"Le Follie di Mister Punch\", cuxa direcci\u00f3n corr\u00eda a cargo de Lindsay Kemp. M\u00e1is tarde, entre os anos 2002 e 2003, decide estudar na escola La Sala (M\u00e1laga); no 2004, comeza a estudar baixo a tutela de Javier Garcimartin o cal hoxe d\u00eda contin\u00faa encargado do seu \"coaching\" en diferentes \u00e1mbitos interpretativos.\nResalta que o seu gran mestre foi e \u00e9 Javier Garcimartin."}
{"id": "133897", "revid": "23204", "url": "https://gl.wikipedia.org/wiki?curid=133897", "title": "Ernest Labrousse", "text": "Camille-Ernest Labrousse, nado en 1895 e finado en 1988, foi un historiador especializado en historia econ\u00f3mica e social.\nLabrousse estableceu un modelo hist\u00f3rico centrado en tres planos: econ\u00f3mico, social e cultural. Foi o iniciador da historia cuantitativa que posteriormente se deu en chamar cliometr\u00eda, mediante a aplicaci\u00f3n de m\u00e9todos estat\u00edsticos. Tivo unha grande influencia nunha xeraci\u00f3n enteira de historiadores. Fernand Braudel dixo que se non fose por Labrousse \"os historiadores nunca traballar\u00edan do modo que o fixeron no estudo de prezos e salarios\".\nLabrousse non foi estritamente membro da Escola de Annales, que para el estaba demasiado influenciada por preconceptos marxistas, pero colaborou no seu esforzo por crear unha nova historia humana. En 1948 dirixiu unha famosa conferencia sobre o tema \"Como nacen as revoluci\u00f3ns\", especialmente as francesas de 1789, 1830 e 1848, aplic\u00e1ndoas a s\u00faa metodolox\u00eda en tres planos: pol\u00edtico, social e econ\u00f3mico."}
{"id": "133901", "revid": "23204", "url": "https://gl.wikipedia.org/wiki?curid=133901", "title": "Joaqu\u00edn Caparr\u00f3s", "text": "Joaqu\u00edn Jes\u00fas Caparr\u00f3s Camino, nado en Utrera (Sevilla) o 13 de outubro de 1955, \u00e9 un exfutbolista e actual adestrador de f\u00fatbol espa\u00f1ol. \nTraxectoria.\nComo adestrador.\nTras colgar as botas aos 26 anos, Caparr\u00f3s decidiuse por iniciar a s\u00faa carreira como adestrador, dirixindo a equipos como o San Jos\u00e9 Obrero CF (1981 a 1984), Campillo CF (1984 a 1986), Montilla CF (1986 a 1989), a selecci\u00f3n de Castela-A Mancha (1989 a 1990), CF Gimn\u00e1stico de Alc\u00e1zar (1990 a 1992), UB Conquense (1992 a 1993), Manzanares CF (1994 a 1995) ou Moralo CP (1995 a 1996).\nO gran paso adiante como adestrador logrouno en 1996, cando foi contratado polo Recreativo de Huelva, equipo no que recalou tres anos e logrou ascender a Segunda Divisi\u00f3n. En 1999 foi contratado polo Villarreal CF, pero s\u00f3 estivo sete xornadas no cadro amarelo, xa que as s\u00faas formulaci\u00f3ns non chegaron a convencer, e foi substitu\u00eddo por Paquito Garc\u00eda G\u00f3mez. Ademais das s\u00faas actividades no d\u00eda a d\u00eda como adestrador de club, entre 1998 e 2000 f\u00edxose cargo da selecci\u00f3n andaluza.\nEn 2000 chegou ao Sevilla FC e foi neste club no que obtivo os seus maiores \u00e9xitos como adestrador, clasific\u00e1ndoo en d\u00faas ocasi\u00f3ns para a Copa da UEFA. Soubo dirixir ben nunha situaci\u00f3n econ\u00f3mica caracterizada por uns recursos financeiros escasos, baseando a s\u00faa formulaci\u00f3n no traballo das categor\u00edas inferiores do club. Cando Caparr\u00f3s chegou o Sevilla estaba en Segunda Divisi\u00f3n e cando o abandonou en 2005 estaba na elite do f\u00fatbol espa\u00f1ol.\nEn 2005 rexeitou a renovaci\u00f3n co Sevilla e quixo comezar un novo proxecto, sendo as\u00ed contratado polo Deportivo da Coru\u00f1a coa intenci\u00f3n de darlle potencialidade \u00e1 canteira. Na s\u00faa primeira tempada na Coru\u00f1a o equipo rematou 8\u00ba e na segunda, a 2006\u201307, o D\u00e9por foi 13\u00ba. Ante este panorama Caparr\u00f3s decide deixar o equipo ao rematar a tempada e cederlle o testemu\u00f1o ao seu sucesor, Miguel \u00c1ngel Lotina. Durante a s\u00faa etapa deportivista logr\u00e1ronse os obxectivos; non descender, a\u00ednda que o bo xogo brillou pola s\u00faa ausencia. Ese mesmo ver\u00e1n de 2007 foi contratado polo Athletic Club.\nDurante a s\u00faa primeira tempada en Bilbao, o Athletic rematou 11\u00ba na Liga tras d\u00faas tempadas rozando o descenso e no seu segundo ano o equipo clasificouse para a final da Copa do Rei, torneo que perdeu fronte ao FC Barcelona (1\u20134).\nEn outubro de 2011 foi contratado polo RCD Mallorca, tras a dimisi\u00f3n de Michael Laudrup. En febreiro de 2013 foi cesado como adestrador do RCD Mallorca, sendo substitu\u00eddo por Gregorio Manzano.\nEn xu\u00f1o de 2013 foi contratado polo Levante UD, en substituci\u00f3n de Juan Ignacio Mart\u00ednez.\nO 28 de maio de 2014 foi anunciado como novo adestrador do Granada, en substituci\u00f3n de Lucas Alcaraz, cun contrato por dous anos. O 16 de xaneiro de 2015, co equipo \u00faltimo na clasificaci\u00f3n, \u00e9 destitu\u00eddo."}
{"id": "133906", "revid": "15490", "url": "https://gl.wikipedia.org/wiki?curid=133906", "title": "Dacia", "text": "Na xeograf\u00eda da Antig\u00fcidade, especialmente en fontes romanas, Dacia era a rexi\u00f3n habitada polos dacios (ou getas, como eran co\u00f1ecidos polos antigos gregos), unha rama dos tracios que viv\u00eda ao norte dos Balc\u00e1ns.\nA Dacia ti\u00f1a como fronteiras meridionais o r\u00edo Danubio (\"Istros\", nas fontes gregas) ou, na s\u00faa maior extensi\u00f3n o monte Hemo (en lat\u00edn, Haemus Mons), actual cordilleira dos Balc\u00e1ns. Mesia (Dobruja), unha \u00e1rea ao sur do Danubio era o centro da rexi\u00f3n en que os getas viv\u00edan e interactuaban cos antigos gregos. Polo leste, ti\u00f1a como fronteiras naturais o Ponto Euxino (Mar Negro) e o r\u00edo Danastris (r\u00edo Dnister), citado nas fontes gregas como Tyras). Non obstante, rexistr\u00e1ronse diversos poboados dacios entre os r\u00edos Dnister e Hypanis (r\u00edo Bug), e o Tisia (Tisza), polo oeste.\nNalg\u00fans tempos, a Dacia comprendeu \u00e1reas entre o Tisza e o Danubio medio. A cadea de monta\u00f1as dos C\u00e1rpatos localiz\u00e1base no medio da Dacia.\nOs dacios eran tripos tracias setentrionais. As tribos dacias tiveron tanto relaci\u00f3ns pac\u00edficas como belicosas con outras tribos veci\u00f1as, como os celtas, os antigos xerm\u00e1nicos, os s\u00e1rmatas e os citas, mais foron m\u00e1is influ\u00eddos polos gregos e os romanos. Estes acabaron por conquistalos, e asimilalos, ling\u00fc\u00edstica e culturalmente.\nExistiu un reino dacio de dimensi\u00f3ns variadas entre o 168\u00a0a.C. ata a conquista romana, en 106. A capital da Dacia, Sarmizegetusa, localizada na actual Roman\u00eda, foi destru\u00edda polos romanos, mais o seu nome foi unido ao da nova cidade (Ulpia Traiana Sarmizegetusa), constru\u00edda por eles para servir como capital da provincia romana da Dacia.\nHistoria.\nNo inicio do s\u00e9culo II\u00a0a.C., baixo o goberno de Rubobostes, un rei dacio da actual Transilvania, o poder dos dcios na chaira Panonia, a rexi\u00f3n entre os C\u00e1rpatos, os Alpes Din\u00e1ricos e os Balc\u00e1ns, aumentou coa derrota dos celtas que anteriormente ti\u00f1an o poder na rexi\u00f3n. Existiu un reino da Dacia polo menos dende o inicio do s\u00e9culo II\u00a0a.C. gobernado polo rei Oroles. Conflitos cos bastarnas e os romanos (112-74\u00a0a.C.), contra os que auxiliaron os escordiscos e os dardanios, enfraqueceron grandemente os recursos dos dacios.\nBaixo a rexencia de Burebista (Berebistas), contempor\u00e1neo de Xulio C\u00e9sar, que reorganizou completamente o ex\u00e9rcito e elevou o padr\u00f3n de moral do pobo, os l\u00edmites do reino estend\u00e9ronse ao seu m\u00e1ximo. Os bastarnas e os bois foron conquistados, e mesmo as cidades gregas de Olbia e Apolonia no mar Negro reco\u00f1eceron a autoridade de Burebista.\nDe feito, os dacios parec\u00edan tan formid\u00e1beis que C\u00e9sar considerou a posibilidade de enviar unha expedici\u00f3n contra eles; feito que s\u00f3 a s\u00faa morte impediu. Por volta da mesma \u00e9poca, Burebista foi asasinado, e o reino foi dividido en catro (ou cinco) partes baixo o mando de gobernantes separados. Un deses gobernantes chamouse Cotiso, que ti\u00f1a unha filla coa que Augusto seica desexaba casar e co que Augusto prometeu a s\u00faa filla de cinco anos de idade, Xulia. \u00c9 co\u00f1ecido polo verso de Horacio (\"Occidit Daci Cotisonis agmen\", Odes, III. 8. 18).\nOs dacios son mencionados freuentemente no reinado de Augusto, que de acordo con el foran compelidos a reco\u00f1ecer a supremac\u00eda romana. Con todo, de ning\u00fan xeito foron subxugados, e en \u00e9pocas posteriores, para manteren a s\u00faa independencia, aproveitaron cada oportunidade de atravesar o conxelado Danubio durante o inverno para devastar as cidades romanas da provincia de Mesia."}
{"id": "133911", "revid": "98629", "url": "https://gl.wikipedia.org/wiki?curid=133911", "title": "Jos\u00e9 Manuel Corral", "text": "Jos\u00e9 Manuel Corral Garc\u00eda, nado na Coru\u00f1a o 8 de decembro de 1952, \u00e9 un exfutbolista e adestrador de f\u00fatbol galego. Xogaba de centrocampista."}
{"id": "133912", "revid": "5863", "url": "https://gl.wikipedia.org/wiki?curid=133912", "title": "Metodolox\u00eda", "text": "A metodolox\u00eda, (do grego (\u03bc\u03b5\u03c4\u03ac \"met\u00e1\" \"m\u00e1is al\u00f3\" \u1f41\u03b4\u03cc\u03c2 \"hod\u00f3s\" \"cami\u00f1o\" \u03bb\u03cc\u03b3\u03bf\u03c2 \"l\u00f3gos\" \"estudo\"), fai referencia ao conxunto de m\u00e9todos de investigaci\u00f3n utilizados para alcanzar unha gama de obxectivos nunha ciencia.\nA\u00ednda cando o termo pode ser aplicado \u00e1s artes cando \u00e9 necesario efectuar unha observaci\u00f3n ou an\u00e1lise m\u00e1is rigorosa ou explicar unha forma de interpretar a obra de arte. En resumo son o conxunto de m\u00e9todos que se rexen nunha investigaci\u00f3n cient\u00edfica ou nunha exposici\u00f3n doutrinal.\n\"M\u00e9todo \u00e9 o procedemento para alcanzar os obxectivos e a metodolox\u00eda \u00e9 o estudo do m\u00e9todo.\"\nA diferenza do que sucede co epistem\u00f3logo, o metod\u00f3logo non pon en cuesti\u00f3n o co\u00f1ecemento xa obtido e aceptado pola Comunidade cient\u00edfica. O seu problema c\u00e9ntrase na procura de estratexias v\u00e1lidas para incrementar o co\u00f1ecemento.\nPor iso, a metodolox\u00eda entenderase aqu\u00ed como a parte do proceso de investigaci\u00f3n (M\u00e9todo Cient\u00edfico), que segue \u00e1 proped\u00e9utica, e permite sistematizar os m\u00e9todos e as t\u00e9cnicas necesarias para levala a cabo. \"Os m\u00e9todos -di Mart\u00ednez Migu\u00e9lez (1999)- son v\u00edas que facilitan co\u00f1ecementos seguros e confiables* para solucionar os problemas que a vida nos exp\u00f3n\".\nA metodolox\u00eda, como etapa espec\u00edfica que dimana dunha posici\u00f3n te\u00f3rica e epistemol\u00f3xica, d\u00e1 p\u00e9 \u00e1 selecci\u00f3n de t\u00e9cnicas concretas de investigaci\u00f3n . A postura filos\u00f3fica acerca da ciencia da que parte o investigador, orientar\u00e1 a s\u00faa elecci\u00f3n metodol\u00f3xica, \u00e9 dicir, guiarao \u00e1 hora de resolver: como investigar o problema de investigaci\u00f3n, con bases racionalistas, empiristas, pragm\u00e1ticas, construtivistas, cun sentido cr\u00edtico, esc\u00e9ptico ou dogm\u00e1tico, cun enfoque positivista ou dial\u00e9ctico hermen\u00e9utico, \u00e9 o suxeito un ente pasivo ou construtor do co\u00f1ecemento?\nA metodolox\u00eda depender\u00e1, desta forma, dos postulados que o investigador considere como v\u00e1lidos -daquilo que considere obxecto da ciencia e co\u00f1ecemento cient\u00edfico- pois ser\u00e1 a trav\u00e9s da acci\u00f3n metodol\u00f3xica como colleite*, ordene e analice a realidade estudada.\nNon existe unha metodolox\u00eda que sexa a panacea absoluta, as\u00ed que aparecen moitas veces elas mesturadas unhas con outras en relaci\u00f3n simbi\u00f3tica.\nA validez outorgada ao uso dun ou outro m\u00e9todo estar\u00e1 dada no marco dos paradigmas da ciencia."}
{"id": "133914", "revid": "83328", "url": "https://gl.wikipedia.org/wiki?curid=133914", "title": "Panacea universal", "text": "A panacea universal \u00e9 unha m\u00edtica medicina capaz de curar todas as enfermidades, ou ata de prolongar indefinidamente a vida. Foi buscada durante s\u00e9culos, especialmente na Idade Media.\nA etimolox\u00eda da palabra panacea \u00e9 unha voz grega \u03c0\u03b1\u03bd\u03ac\u03ba\u03b5\u03b9\u03b1 ('panakeia', deusa grega) que \u00e1 s\u00faa vez transformouse en 'pan\u0101cea' en lat\u00edn e que significa -remedio universal-. A ra\u00edz \u00e9 'pan' (que significa todo) e o nome 'akos' (que significa remedio)."}
{"id": "133916", "revid": "88215", "url": "https://gl.wikipedia.org/wiki?curid=133916", "title": "Carlos Alberto Silva", "text": "Carlos Alberto Silva, nado en Bom Jardim de Minas (Minas Gerais) o 14 de agosto de 1939 e finado en Belo Horizonte o 20 de xaneiro de 2017, foi un adestrador de f\u00fatbol brasileiro, que dirixiu o Deportivo da Coru\u00f1a e foi seleccionador brasileiro."}
{"id": "133918", "revid": "895", "url": "https://gl.wikipedia.org/wiki?curid=133918", "title": "Paco Lia\u00f1o", "text": ""}
{"id": "133919", "revid": "98629", "url": "https://gl.wikipedia.org/wiki?curid=133919", "title": "John Benjamin Toshack", "text": "John Benjamin Toshack, OBE, nado en Cardiff o 22 de marzo de 1949, \u00e9 un exfutbolista e actual adestrador de f\u00fatbol gal\u00e9s. Xogaba de dianteiro e foi internacional coa selecci\u00f3n galesa. Actualmente adestra o Wydad Casablanca.\nTraxectoria.\nComo xogador.\nToshack comezou a s\u00faa carreira no Cardiff City e, tras varios anos no club gal\u00e9s, foi contratado polo Liverpool FC en novembro de 1970. Durante a s\u00faa estad\u00eda no club ingl\u00e9s marcou 96 goles, ga\u00f1ando a Premier League nos anos 1973, 1976 e 1977, a Copa de Inglaterra no ano 1974, a Copa de Europa en 1977 e 1978 e a Copa da UEFA nos anos 1973 e 1976.\nCon todo, a s\u00faa carreira estivo inzada de lesi\u00f3ns e acabou sendo traspasado como adestrador-xogador ao Swansea City en 1978.\nSelecci\u00f3n nacional.\nFoi internacional con Gales en varias categor\u00edas. Como internacional absoluto xogou 40 partidos, marcando 12 goles."}
{"id": "133922", "revid": "22570", "url": "https://gl.wikipedia.org/wiki?curid=133922", "title": "ClamAV", "text": "ClamAV ou Clam AntiVirus \u00e9 un paquete antivirus gratu\u00edto desenvolvida para Unix e con versi\u00f3ns para AIX, BSD, OpenVMS, Linux, Solaris, Microsoft Windows e Mac OS X propiedade desde o 17 de agosto de 2007 da empresa Sourcefire.\nO principal obxectivo do Clam AntiVirus e a integraci\u00f3n con servidores de correo electr\u00f3nico para verificar os arquivos adxuntos \u00e1s mensaxes. O paquete incl\u00fae un daemon escalable con m\u00faltiples f\u00edos de execuci\u00f3n, controlados a partir do esc\u00e1ner da li\u00f1a de comando, e actualizaci\u00f3ns de m\u00f3dulo as sinaturas."}
{"id": "133923", "revid": "8128", "url": "https://gl.wikipedia.org/wiki?curid=133923", "title": "Clam AntiVirus", "text": ""}
{"id": "133925", "revid": "43327", "url": "https://gl.wikipedia.org/wiki?curid=133925", "title": "Bonnot", "text": "Bonnot p\u00f3dese referir a:"}
{"id": "133930", "revid": "4527676", "url": "https://gl.wikipedia.org/wiki?curid=133930", "title": "Sergiu Stancu", "text": "Sergiu Stancu, nado en Baia Mare, o 4 de agosto de 1982, \u00e9 un xogador de voleibol roman\u00e9s.\nCarreira.\nComezou a xogar na Roman\u00eda en 1998 co primeiro equipo do Tractorul Bresov e na tempada 1999 co da Universidade de Craoiva. Pasou despois a xogra en B\u00e9lxica, onde ga\u00f1ou dous campionatos, unha Supercopa e d\u00faas copas nacionais coa camisola do Knack Randstad Roeselare. No ano 2006 pasou \u00f3 Tours Volley-Ball franc\u00e9s, co que chegou a final da Liga de Campi\u00f3ns. Pasou a xogar na liga italiana co Taranto Volley, na tempada 2008-09, milita desde o 2009 no Volley Forl\u00ec. Leva 60 partidos coa Selecci\u00f3n Nacional Romanesa de Voleibol."}
{"id": "133949", "revid": "89787", "url": "https://gl.wikipedia.org/wiki?curid=133949", "title": "O Bar\u00f3n, O Carballi\u00f1o", "text": "San Fiz do Bar\u00f3n \u00e9 unha parroquia que se localiza no sur do concello do Carballi\u00f1o na provincia de Ourense. Segundo o IGE en 2014 ti\u00f1a 63 habitantes (33 mulleres e 30 homes) distribu\u00eddos en 12 entidades de poboaci\u00f3n.\nForma parte da parroquia eclesi\u00e1stica do Bar\u00f3n que est\u00e1 formada polos 12 lugares desta parroquia civil, m\u00e1is os 2 lugares da parroquia hom\u00f3nima do concello de San Amaro."}
{"id": "133950", "revid": "22570", "url": "https://gl.wikipedia.org/wiki?curid=133950", "title": "Albos, Albos, Verea", "text": "Albos \u00e9 un lugar da parroquia de Albos, no concello ourens\u00e1n de Verea. No ano 2008 ti\u00f1a 6 habitantes, 2 deles eran homes e 4 eran mulleres, o que sup\u00f3n un mantemento en relaci\u00f3n ao ano 2007."}
{"id": "133951", "revid": "2338", "url": "https://gl.wikipedia.org/wiki?curid=133951", "title": "Cardeo, Albos, Verea", "text": "Cardeo \u00e9 un lugar da parroquia de Albos, no concello ourens\u00e1n de Verea. No ano 2008 ti\u00f1a 27 habitantes, 15 deles eran homes e 12 eran mulleres, o que sup\u00f3n un aumento en relaci\u00f3n ao ano 2007."}
{"id": "133952", "revid": "22570", "url": "https://gl.wikipedia.org/wiki?curid=133952", "title": "Cigarrosa, Albos, Verea", "text": "Cigarrosa \u00e9 un lugar da parroquia de Albos, no concello ourens\u00e1n de Verea. No ano 2008 ti\u00f1a 14 habitantes, 8 deles eran homes e 6 eran mulleres, o que sup\u00f3n un descenso en relaci\u00f3n ao ano 2007."}
{"id": "133953", "revid": "2338", "url": "https://gl.wikipedia.org/wiki?curid=133953", "title": "Cobreiros, Albos, Verea", "text": "Cobreiros \u00e9 un lugar da parroquia de Albos, no concello ourens\u00e1n de Verea. No ano 2008 ti\u00f1a 10 habitantes, 5 deles eran homes e 5 eran mulleres, o que sup\u00f3n un aumento en relaci\u00f3n ao ano 2007."}
{"id": "133954", "revid": "12452", "url": "https://gl.wikipedia.org/wiki?curid=133954", "title": "Aeroporto de Xirona", "text": ""}
{"id": "133955", "revid": "22570", "url": "https://gl.wikipedia.org/wiki?curid=133955", "title": "Bangueses de Abaixo, Bangueses, Verea", "text": "Bangueses de Abaixo \u00e9 un lugar da parroquia de Bangueses, no concello ourens\u00e1n de Verea. No ano 2008 ti\u00f1a 96 habitantes, 46 deles eran homes e 50 eran mulleres, o que sup\u00f3n un mantemento en relaci\u00f3n ao ano 2007."}
{"id": "133956", "revid": "22570", "url": "https://gl.wikipedia.org/wiki?curid=133956", "title": "Bangueses de Arriba, Bangueses, Verea", "text": "Bangueses de Arriba \u00e9 un lugar da parroquia de Bangueses, no concello ourens\u00e1n de Verea. No ano 2008 ti\u00f1a 62 habitantes, 35 deles eran homes e 27 eran mulleres, o que sup\u00f3n un aumento en relaci\u00f3n ao ano 2007."}
{"id": "133957", "revid": "2338", "url": "https://gl.wikipedia.org/wiki?curid=133957", "title": "A Auguela, Cexo, Verea", "text": "A Auguela \u00e9 un lugar da parroquia de Cexo, no concello ourens\u00e1n de Verea. No ano 2008 ti\u00f1a 19 habitantes, 9 deles eran homes e 10 eran mulleres, o que sup\u00f3n un mantemento en relaci\u00f3n ao ano 2007."}
{"id": "133958", "revid": "85894", "url": "https://gl.wikipedia.org/wiki?curid=133958", "title": "Cexo, Cexo, Verea", "text": "Cexo \u00e9 un lugar da parroquia de Cexo, no concello ourens\u00e1n de Verea. No ano 2008 ti\u00f1a 72 habitantes, 32 deles eran homes e 40 eran mulleres, o que sup\u00f3n un descenso en relaci\u00f3n ao ano 2007."}
{"id": "133959", "revid": "22570", "url": "https://gl.wikipedia.org/wiki?curid=133959", "title": "Gondesende, Cexo, Verea", "text": "Gondesende \u00e9 un lugar da parroquia de Cexo, no concello ourens\u00e1n de Verea. No ano 2008 ti\u00f1a 43 habitantes, 16 deles eran homes e 27 eran mulleres, o que sup\u00f3n un aumento en relaci\u00f3n ao ano 2007."}
{"id": "133960", "revid": "22570", "url": "https://gl.wikipedia.org/wiki?curid=133960", "title": "Ledime, Cexo, Verea", "text": "Ledime \u00e9 un lugar da parroquia de Cexo, no concello ourens\u00e1n de Verea. No ano 2008 ti\u00f1a 25 habitantes, 8 deles eran homes e 17 eran mulleres, o que sup\u00f3n un aumento en relaci\u00f3n ao ano 2007."}
{"id": "133962", "revid": "85894", "url": "https://gl.wikipedia.org/wiki?curid=133962", "title": "Anafi", "text": "Anafi (grego: \u0391\u03bd\u03ac\u03c6\u03b7) \u00e9 unha illa grega e unha comunidade das C\u00edcladas. En 2011, ti\u00f1a unha poboaci\u00f3n de 271 habitantes. A s\u00faa superficie \u00e9 de 40\u00b4370\u00a0km\u00b2. At\u00f3pase ao leste da illa de Th\u00edra (Santorini). Anafi \u00e9 parte da unidade rexional de Thira.\nHistoria.\nSegundo a mitolox\u00eda, a illa recibiu o nome de Anafi, porque Apolo faina xurdir das profundidades do mar para dar refuxio aos Argonautas dunha gran tormenta, co seu arco para iluminala (\u00e9 dicir, o nome da illa der\u00edvase de , \"que fixo aparecer\"). Se o nome da illa deriva desta palabra, e significa \"revelaci\u00f3n\", a continuaci\u00f3n, Anafi est\u00e1 vinculada a Delos, unha illa cuxo nome tam\u00e9n deriva dunha antiga palabra grega que significa \"revelar\". Outros din que o nome d\u00e9bese \u00e1 non existencia de serpes na illa \"An Ofis\" (sen serpes). A pesar do seu reducido tama\u00f1o, Anafi ofrece mitolox\u00eda e interese arqueol\u00f3xico. No mosteiro de Panagia Kalamiotisa, hai ru\u00ednas dun templo constru\u00eddo como ofrenda ao deus Apolo Aegletus. Algunhas das inscrici\u00f3ns da illa (Inscriptiones Graecae XII, 248 li\u00f1a 8) ref\u00edrense ao deus Apolo como \"asgelatos\" \u03b1\u03c3\u03b3\u03b5\u03bb\u03b1\u03c4\u03bf\u03c2, anxo, segundo alg\u00fans estudosos unha variante de Aigletes, radiante. Con todo, un investigador (Burkert 1992) vincula este ep\u00edteto a unha deusa sumeria da curaci\u00f3n e ao fillo de Apolo Asclepio. Tam\u00e9n se poden atopar ru\u00ednas en Kasteli e a maior\u00eda dos achados como as estatuas est\u00e1n situadas no Museo Arqueol\u00f3xico na Chora (cidade), nun cuarto moi pequeno onde se almacenan as reliquias. Na \u00e9poca romana a illa foi utilizada como lugar de exilio. A illa foi unha colonia fenicia e d\u00f3rica. No s\u00e9culo V a.C. formou parte da Liga de Delos.\nDespois da Cuarta Cruzada en 1204, cando Venecia se fixo cargo das C\u00edcladas, Anafi foi concedida por Marco Sanudo a Leonardo Foscolo. Nos anos finais da d\u00e9cada de 1270, a illa foi recuperada para o Imperio bizantino por Licario, e outro renegado italiano nativo de Anafi, John do Cavo, que sucedeu a Licario como almirante imperial no Exeo. En 1307 a illa foi capturada por Januli Gozzadini, de orixe bolo\u00f1esa, que se estableceu como se\u00f1or independente. Moito m\u00e1is tarde o gobernador de Anafi, William Crispo (1390-1463), converteuse en rexente do Ducado do Arquip\u00e9lago, deixando Anafi baixo o control da s\u00faa filla Florencia. Dise que William constru\u00edu as fortificaci\u00f3ns (\"kastro\") por encima da actual poboaci\u00f3n. Tam\u00e9n se afirma que constru\u00edu unha fortaleza, \u00e1s veces chamada \"Gibitroli\", no monte Kalamos.\nEn 1481, a illa pasou \u00e1 familia Pisani como parte dunha dote. Os Pisani gobernaron ata 1537, cando o almirante otom\u00e1n Hayreddin Barbarroxa asaltouna e levou a todos os seus habitantes como escravos. A illa foi repoboada co tempo, e adquiriu un conxunto de privilexios da corte otom\u00e1 en 1700, a cambio de 500 coroas. A partir de ent\u00f3n deix\u00e1rona en gran parte a valerse por si mesma, ag\u00e1s da visita anual da frota otom\u00e1 para recoller o tributo. A illa foi visitada en 1700 por Joseph Pitton de Tournefort, bot\u00e1nico da corte francesa. Describe o Monte Kalamos como \"une des plus effroyables roches qui soit au monde\" (unha das rochas m\u00e1is horribles do mundo). Alg\u00fans dos restos antigos da illa foron adquiridos por anticuarios franceses e brit\u00e1nicos; unha estatua helen\u00edstica de Kastelli (dunha muller que sost\u00e9n unha cunca de incenso) p\u00f3dese atopar no Ermitage de San Petersburgo.\nDurante a guerra ruso-turca de 1768-1774, utilizouse como base da frota rusa baixo Alexey Orlov. Desde 1770 ata o final da guerra. Durante a Guerra de Independencia grega os anafiotas enviaron \"d\u00faas goletas con homes\" para unirse \u00e1 loita. Moitos homes abandonaron a illa para axudar na construci\u00f3n de Atenas, como capital de Grecia, e desde ent\u00f3n houbo unha emigraci\u00f3n tanto estacional como permanente, e unha comunidade emigrante criouse na cidade. Constru\u00edron casas por si mesmos nas ladeiras da rocha da Acr\u00f3pole, nunha zona a\u00ednda co\u00f1ecida como Anafiotika (ver Caftanzoglou 2000). James Theodore Bent visitou a illa coa s\u00faa esposa no inverno de 1880 a 1881 e d\u00e1 unha v\u00edvida descrici\u00f3n da illa.\nA illa utilizouse como lugar de exilio interno para os criminais e disidentes pol\u00edticos desde a d\u00e9cada de 1920 en diante. O turismo desenvolveuse na d\u00e9cada de 1970, particularmente logo da instalaci\u00f3n dun xerador de electricidade, constru\u00eddo en 1974, e as obras portuarias. A construci\u00f3n de estradas pavimentadas desde finais de 1980 en diante non s\u00f3 o aumentaron o turismo, tam\u00e9n revitalizou a econom\u00eda agr\u00edcola da illa. Existen numerosas publicaci\u00f3ns relativas \u00e1 illa desde mediados da d\u00e9cada de 1960 (v\u00e9xase libros e artigos de Margaret Kenna) e as s\u00faas fotograf\u00edas da illa e as comunidades emigrantes nas d\u00e9cadas desde 1966 foron depositadas no arquivo fotogr\u00e1fico do Museo Benaki (que se atopa na praza Kolonaki - Filikis Etaireias 15).\nXeograf\u00eda.\nXunto co seu veci\u00f1o m\u00e1is grande Santorini, Anafi non se contaba inicialmente entre as C\u00edcladas polos xe\u00f3grafos antigos, sen\u00f3n entre as Esp\u00f3radas. Isto s\u00f3 cambiou durante o per\u00edodo de Dominio latino a finais da Idade Media.\nAnafi \u00e9 moito m\u00e1is que unha illa para cami\u00f1ar. Antonis Kaloyerou publicou unha gu\u00eda para caminantes \u00e1 illa, en grego, profusamente ilustrado, con instruci\u00f3ns detalladas, tempos e distancias (\u0391\u03bd\u03c4\u03c9\u03bd\u03b7\u03c2 \u039a\u03b1\u03bb\u03bf\u03b3\u03b7\u03c1\u03bf\u03c5, \u03a4\u03b1 \u039c\u03bf\u03bd\u03bf\u03c0\u03b1\u03c4\u03b9\u03b1 \u03c4\u03b7\u03c2 \u0391\u03bd\u03b1\u03c6\u03b7\u03c2, ROAD 2010, ver www.road.gr). Tam\u00e9n hai un \"mapa de rutas\" 1:15.000 en grego e en ingl\u00e9s publicado polo terreo, no: 318. (Ver www.terrainmaps.gr) A trav\u00e9s dos antigos cami\u00f1os e ao redor dos outeiros escarpados, p\u00f3dese cami\u00f1ar ata o outro lado da illa. As praias m\u00e1is populares son Klisidi e Roukounas. A pen\u00ednsula do extremo oriental da illa est\u00e1 dominada por un pico monol\u00edtico, o Monte Kalamos (584 m), un dos m\u00e1is grandes do mar Mediterr\u00e1neo. Emprazado sobre a cima deste macizo est\u00e1 a igrexa de Kalamiotissa, reconstru\u00edda en gran parte logo dun terremoto na d\u00e9cada de 1950.\nA icona desta igrexa (localmente chamado \"Monasterio Alto\") foi levado, logo dunha tormenta en 1887, \u00e1 igrexa, aos p\u00e9s do monte Kalamos, constru\u00edda dentro dos muros do templo de Apolo (localmente chamado \"Monasterio inferior\"). A festa asociada con este icona cel\u00e9brase o 8 de setembro, o nacemento da Virxe. Na illa, o ep\u00edteto (\u00fanico en Grecia) aplicado \u00e1 Virxe \u00e9 Kalamiotissa, como se di na icona que se atopou nunha cana (kalami) na cima do monte Kalamos. A viaxe cara a e desde Anafi s\u00f3 pode facerse por barco, e posto que se engadiron m\u00e1is escalas no cami\u00f1o, t\u00e1rdase case 19 horas partindo desde Atenas. Con todo, o horario do barco cambia no ver\u00e1n e no inverno, polo que \u00e9 importante revisalo cuidadosamente antes de viaxar. Tam\u00e9n \u00e9 posible chegar \u00e1 illa desde Santorini.\nUn estudo xeol\u00f3gico da illa publicado en 1870 menciona dep\u00f3sitos de calamina (utilizados na galvanizaci\u00f3n), e hai dep\u00f3sitos de arxila na zona de Vayia utilizado por oleiros da illa na d\u00e9cada de 1950. M\u00e1is recentemente, os xe\u00f3logos aproveit\u00e1ronse das extensas escavaci\u00f3ns asociadas coa construci\u00f3n de estradas nos anos 1980 e 1990 para examinar os estratos de rocha e outras caracter\u00edsticas xeol\u00f3gicas afectadas polas erupci\u00f3ns volc\u00e1nicas de Santorini e os dep\u00f3sitos de cinzas volc\u00e1nicas que caeron sobre Anafi."}
{"id": "133964", "revid": "23204", "url": "https://gl.wikipedia.org/wiki?curid=133964", "title": "Terry Eagleton", "text": "Terence Francis Eagleton, nado o 22 de febreiro de 1943 en Salford (Gran Manchester), \u00e9 un cr\u00edtico literario ingl\u00e9s.\nEagleton traballa dende 2008 coma catedr\u00e1tico de literatura inglesa na Universidade de Lancaster e coma profesor visitante na Universidade Nacional de Irlanda, en Galway. Anteriormente ocupou a c\u00e1tedra Thomas Warton de literatura inglesa na Universidade de Oxford (1992-2001) e a John Edward Taylor na Universidade de Manchester ata 2008. No outono de 2009 retornou \u00e1 Universidade de Notre Dame como profesor visitante distinguido no departamento de ingl\u00e9s.\nO profesor Eagleton leva escritos m\u00e1is de corenta libros, inclu\u00edndo os famosos \"Literary Theory: An Introduction\" (1983), \"The Ideology of the Aesthetic\" (1990), e \"The Illusions of Postmodernism\" (1996).\nTraxectoria.\nVida temper\u00e1.\nSeus pais eran cat\u00f3licos de clase traballadora en Salford, a\u00ednda que ti\u00f1an ra\u00edces no condado de Galway. A familia da nai eran simpatizantes do republicanismo irland\u00e9s. Foi porteiro nun convento carmelita local onde era responsable de escoltar as monxas novizas que tomaban os seus votos, actividade \u00e1 que fai referencia no t\u00edtulo das s\u00faas memorias \"The Gatekeeper\". \nRealizou os esturos primarios en De La Salle College de Salford, Manchester e despois estudou, a partir de 1961, no Trinity College de Cambridge.\nPresupostos te\u00f3ricos.\n\"Literary Theory: an Introduction\" (1983, revisada 1996), probablemente o seu libro m\u00e1is co\u00f1ecido, percorre a historia do estudo de textos, dende os rom\u00e1nticos no s\u00e9culo XIX ata os posmodernistas de final do s\u00e9culo XX. O seu pensamento segue a ser claramente marxista.\nTam\u00e9n ten escrito cr\u00edticas sobre o estruturalismo, Lacan, e a deconstruci\u00f3n.\nComo demostran as s\u00faas memorias \"The Gatekeeper\", o seu marxismo est\u00e1 lonxe de ser un simple pasatempo te\u00f3rico. Participou activamente en organizaci\u00f3ns marxistas brit\u00e1nicas. Na actualidade contin\u00faa participando como analista pol\u00edtico en publicaci\u00f3ns coma \"The New Statesman\", \"Red Pepper\" e \"The Guardian\".\nEn \"After Theory\" (2003) critica a teor\u00eda cultural e literaria actual, o que considera a s\u00faa bastardizaci\u00f3n. Non concl\u00fae, por\u00e9n, que o estudo interdisciplinario da literatura e a cultura que representa a pr\u00e1ctica baixo a ep\u00edgrafe \"Teor\u00eda\" careza de m\u00e9rito. En realidade, Eagleton defende que tal combinaci\u00f3n \u00e9 \u00fatil para abrir os estudos culturais a un amplo abano de temas importantes. A s\u00faa acusaci\u00f3n, pola contra, c\u00e9ntrase nos \"te\u00f3ricos relativistas\" e o rexeitamento por parte da postmodernidade dos absolutos. Concl\u00fae que un absoluto si existe: todos vivimos nun corpo que non pode ter propietario porque nada se fixo para adquirilo, e nada (a excepci\u00f3n do suicidio) se pode facer para desfacerse del. Os nosos corpos e a s\u00faa morte proporcionan o absoluto sobre o que a humanidade pode centrar as s\u00faas acci\u00f3ns."}
{"id": "133970", "revid": "98629", "url": "https://gl.wikipedia.org/wiki?curid=133970", "title": "Foro de Traxano", "text": "O Foro de Traxano (en lat\u00edn, Forum Traiani) \u00e9 un foro obra do emperador romano Traxano, que forma parte do vasto complexo dos foros imperiais na cidade de Roma. A s\u00faa construci\u00f3n, levada a cabo entre o 107 e 112 estivo a cargo do arquitecto Apolodoro de Damasco.\nEste espectacular complexo \u00e9 o meirande que se pode atopar na cidade de Roma. Componse dunhaPraza porticada, a Bas\u00edlica Ulpia, a columna traxana e o Templo de Traxano.\nO foro de Traxano \u00e9 cronoloxicamente o derradeiro dos foros imperiais de Roma.\nHistoria.\nO foro foi constru\u00eddo por orde do emperador Traxano co bot\u00edn de guerra tra\u00eddo trala conquista de Dacia, que rematara en 106. O calendario romano perm\u00edtenos calcular que o Foro foi inaugurado en 112, un ano antes c\u00e1 Columna de Traxano.\nPara a construci\u00f3n deste complexo monumental tiv\u00e9ronse que realizar extensas escavaci\u00f3ns. Os traballadores eliminaron os laterais do Quirinal e do cu\u00ed\u00f1a Capitolina, que pechaban o val ocupado polos foros imperiais cara ao Campo de Marte.\n\u00c9 posible que as escavaci\u00f3ns inici\u00e1ranse baixo o mandato do emperador Domiciano, a\u00ednda que o proxecto do foro estivo completamente a cargo do arquitecto Apolodoro de Damasco, que tam\u00e9n acompa\u00f1ou ao emperador Traxano na campa\u00f1a de Dacia.\nDurante o tempo que durou a construci\u00f3n tam\u00e9n se realizaron outros proxectos civ\u00eds: constru\u00eduse o mercado de Traxano, e restaur\u00e1ronse o Foro de C\u00e9sar e o Templo de Venus Genetrix para poder constru\u00edr o foro de Traxano.\nEstrutura.\nO foro foi constru\u00eddo apartir dunha gran praza enmarcada con p\u00f3rticos que med\u00eda 200\u00a0x\u00a0120\u00a0m con \"exadrae\" sobre dous laterais. A entrada principal ao foro \u00e9 polo lado sur, onde se sit\u00faa un arco de triunfo coroado por unha estatua de Traxano nunha carroza con seis cabalos. A bas\u00edlica Ulpia sit\u00faase sobre o lado norte da praza, a mesma estaba cuberta con bloques rectangulares de m\u00e1rmore e decorada cunha grande estatua ecuestre de Traxano. A cada lado da praza hai mercados, tam\u00e9n aloxados por exedrae.\nAo norte da bas\u00edlica hab\u00eda unha praza m\u00e1is pequena, cun templo adicado a Traxano deificado no lado norte. Inmediatamente ao norte da Bas\u00edlica Ulpia a cada lado do Foro hab\u00eda d\u00faas bibliotecas, unha conti\u00f1a os documentos en lat\u00edn e a outra os documentos en grego. Entre as d\u00faas bibliotecas ergu\u00edase a columna de Traxano de 38 m de altura.\nDurante unha visita a Roma de Constantino II a mediados do s\u00e9culo IV, el quedou abraiado polas dimensi\u00f3ns da grande estatua ecuestre de Traxano e polos edificios que a rodeaban. Esta vista imperial e os detalles do foro por eses anos foron descritos polo historiador Amiano Marcelino.\nS\u00f3 unha zona dos mercados e da columna traxana chegaron at\u00e9 os nosos d\u00edas.\nHistoria posterior ao imperio romano.\nA mediados do s\u00e9culo IX, os bloques de m\u00e1rmore da praza foron extra\u00eddos de forma sistem\u00e1tica para ser reutilizados noutras construci\u00f3ns, debido \u00e1 boa calidade dos mesmos. Simultaneamente, o pavimento foi restaurado con pedregullo, o que \u00e9 unha mostra de que o sitio a\u00ednda estaba a ser utilizado como espazo p\u00fablico."}
{"id": "133971", "revid": "98629", "url": "https://gl.wikipedia.org/wiki?curid=133971", "title": "Carpos", "text": "Os carpos (en lat\u00edn: carpi) ou carpianos (en lat\u00edn: \"carpiani\"; en grego: \u039a\u03b1\u03c1\u03c0\u03b9\u03b1\u03bd\u03bf\u03af; romanizado: karpiano\u00ed) foron un pobo antigo que residiu nas partes orientais da actual Roman\u00eda na rexi\u00f3n hist\u00f3rica de Moldavia non m\u00e1is tarde do ano 140 ata polo menos o 318. A filiaci\u00f3n \u00e9tnica dos carpos segue a ser discutida, xa que non hai evidencia directa que sobreviva nas fontes literarias antigas. Un gran n\u00famero de estudosos consid\u00e9ranos como unha tribo dacia. Outros con\u00e9ctanos con diversos grupos \u00e9tnicos, inclu\u00edndo s\u00e1rmatas, tracios, xermanos e celtas.\nAproximadamente un s\u00e9culo despois da primeira menci\u00f3n deles por Tolomeo, durante un per\u00edodo no que as s\u00faas relaci\u00f3ns co Imperio Romano parec\u00edan amigables, os carpos xurdiron contra o 238 como uns dos inimigos m\u00e1is persistentes dos romanos. No per\u00edodo 250-270 foron un compo\u00f1ente importante da coalici\u00f3n hostil de tribos b\u00e1rbaras transdanubianas que inclu\u00eda elementos xerm\u00e1nicos e s\u00e1rmatas. Foron responsables dunha serie de grandes e devastadoras invasi\u00f3ns das rexi\u00f3ns balc\u00e1nicas do imperio que case provocaron a s\u00faa desintegraci\u00f3n na crise do s\u00e9culo III.\nNo per\u00edodo 270-318, os emperadores romanos actuaron para eliminar a ameaza dos carpos da fronteira imperial. En 279, 297, 298-308 e 317 foron varias as derrotas inflixidas aos carpos, tras as cales varios deles foron trasladados pola forza \u00e1 provincia romana de Panonia, na actual Hungr\u00eda Occidental, como parte da pol\u00edtica imperial de repoboaci\u00f3n das provincias danubianas que foran asoladas polos b\u00e1rbaros. Dado que os carpos non se mencionan nos documentos posteriores a 318, \u00e9 posible que fosen eliminados en gran parte da rexi\u00f3n dos C\u00e1rpatos polo 318 ou, se alg\u00fan quedaba, \u00e9 posible que se mesturasen cos outros pobos residentes ou inmigrantes de Moldavia, como os s\u00e1rmatas ou os godos.\nEtimolox\u00eda do nome.\nOs grecorromanos chamaban a este pobo Carpi ou Carpios. Probablemente a menci\u00f3n m\u00e1is antiga deles, baixo o nome de Carpios, est\u00e1 na \"Xeograf\u00eda\" do xe\u00f3grafo grego Tolomeo, composta cara o 140. O seu nome pode derivar da mesma ra\u00edz que o nome da cadea dos C\u00e1rpatos que ocupaban, e que tam\u00e9n foi mencionada por primeira vez por Tolomeo co nome de \u039a\u03b1\u03c1\u03c0\u03ac\u03c4\u03b7\u03c2 (romanizado: Karp\u00e1tes). A ra\u00edz pode estar relacionada coa palabra protoindoeuropea *ker/sker, que significaba \"pico\" ou \"outeiro\" (comparar co alban\u00e9s \"karp\u00eb\" [pedra], o roman\u00e9s (\u015f)\"carp\u0103\" [penedo] e o lat\u00edn \"scarpa\"). \nOs estudosos que apoian esta derivaci\u00f3n div\u00eddense entre os que cren que os carpos deron o seu nome \u00e1 serra (\u00e9 dicir, o nome significa \"Monta\u00f1a Carpiana\") e os que afirman o contrario. Neste \u00faltimo caso, Carpianos poder\u00eda significar simplemente \"xente dos C\u00e1rpatos\". Pero a semellanza entre os nomes pode ser casual, e poden derivar de diferentes ra\u00edces. Por exemplo, suxeriuse que o nome pode derivar dunha palabra ra\u00edz eslava krepu que significa \"forte\" ou \"valente\". Ademais, suxeriuse que os C\u00e1rpatos poden derivar da ra\u00edz s\u00e1nscrita \"kar\" (cortar) que dar\u00eda o significado de \"monta\u00f1as \u00e1speras\".\nAlg\u00fans estudosos consideran que os seguintes pobos rexistrados noutras fontes antigas corresponden aos Carpios de Ptolomeo:\nSe a correlaci\u00f3n se mant\u00e9n, as s\u00faas localizaci\u00f3ns poder\u00edan implicar que os carpos migraron gradualmente cara ao oeste no per\u00edodo comprendido entre o - 140 d. C., unha visi\u00f3n defendida por Kahrstedt. O elemento com\u00fan \"carpa-\" presente nestes nomes aparece con frecuencia na toponimia e antroponimia dacia e tracia. Pero non hai consenso en que tales grupos sexan en realidade os carpos. Bichir suxire que eran tribos tracio-dacias moi relacionadas con eles.\nTerritorio.\nSegundo a Xeograf\u00eda de Tolomeo, os \"Carpi\" ocupaban a rexi\u00f3n comprendida entre o r\u00edo Hieraso (Siret) e o r\u00edo Porata (Prut), \u00e9 dicir, o futuro Principado de Moldavia. Estaba f\u00f3ra da Dacia definida polo propio Ptolomeo, cuxa fronteira oriental era o Hieraso. Ao leste dese r\u00edo atop\u00e1base a que o autor chamou a Sarmacia Europea, unha vasta rexi\u00f3n que se estende ata Crimea, poboada predominantemente, pero de ning\u00fan xeito exclusiva, por tribos s\u00e1rmatas. Ptolomeo afirmou que os veci\u00f1os dos carpos eran:\nPor\u00e9n, non \u00e9 posible definir con seguridade os territorios destes grupos debido \u00e1 imprecisi\u00f3n das fontes xeogr\u00e1ficas antigas. Ademais, \u00e9 probable que en moitas \u00e1reas, os grupos \u00e9tnicos se solapasen e o mapa \u00e9tnico fose unha mestura de subgrupos dispersos. Os s\u00e1rmatas e os bastarnas est\u00e1n testemu\u00f1ados, tanto na literatura como na arqueolox\u00eda, en Valaquia, Moldavia e Besarabia. \u00c9 probable que cando fontes grecorromanas mencionasen conflitos cos \"Costobochi\", \"Carpi\" ou Godos, estivesen a referirse a coalici\u00f3ns de diferentes grupos baixo unha tribo hexem\u00f3nica.\nCultura material.\nNon hai d\u00fabida entre os estudosos de que alg\u00fans asentamentos dacios en Moldavia (principalmente ao leste do Siret, con alg\u00fans na marxe oriental, inclu\u00edndo Piroboridava, en Poiana) do reinado de Dec\u00e9balo (reinado 87\u2013106) foron abandonados no 106; a maior\u00eda, probablemente, segundo Bichir, como resultado da conquista romana de Dacia. A partir deste punto, Bichir identifica d\u00faas culturas diferentes en Moldavia, que conviven unha \u00e1 beira da outra. A primeira, sedentaria, foi denominada como \"dacio-c\u00e1rpica\" e comezou ao redor do 106 e desapareceu ao redor do 318, cando foi substitu\u00eddo pola \"variante\" S\u00eentana-de-Mure\u015f da Cultura Cherniacove, com\u00fan en gran parte de Europa do Leste da rexi\u00f3n pr\u00f3xima ao Mar Negro, no per\u00edodo 200-400. A segunda cultura, m\u00e1is pequena e xeralmente asociada cos pobos n\u00f3mades das estepas euroasi\u00e1ticas, foi etiquetada como \"s\u00e1rmata\".\nEn 1976, foron identificados 117 asentamentos sedentarios, a gran maior\u00eda (89) situados ao oeste do Siret. Os seus habitantes viv\u00edan en cabanas superficiais ou lixeiramente afundidas no chan. As vivendas superficiais estaban feitas con terra batida, xeralmente rectangulares ou cadradas, que oscilaban entre os 9 m2 e os 30 m2, e conti\u00f1an s\u00f3 unha estancia cunha lareira de barro situada no centro. As vivendas afundidas m\u00e1is numerosas eran xeralmente ovaladas ou circulares. Estes pobos sedentarios xeralmente incineraban aos mortos e, segundo Bichir, os 43 cemiterios puramente dacio-carpianos utilizaban s\u00f3 cremaci\u00f3ns. As cinzas das cremaci\u00f3ns foron, na inmensa maior\u00eda dos casos, enterradas dentro de urnas. Algunhas tumbas conti\u00f1an bens mortuorios, pero ningunha arma m\u00e1is que un pu\u00f1al. Os produtos mundanos inclu\u00edan coitelos, chaves e unha fibela de cinto; Os obxectos de valor inclu\u00edan espellos de estilo s\u00e1rmata, pendentes de prata, colgantes de ouro e perlas.\nAs tumbas n\u00f3mades, por outra banda, son principalmente enterramentos atopados, en 1976, en 38 sitios de Moldavia. Atop\u00e1ronse predominantemente nas chairas e raramente nos contrafortes dos C\u00e1rpatos, individualmente ou en pequenos grupos de 2 a 13 t\u00famulos. A gran maior\u00eda destas tumbas son planas, en contraste coas tumbas de t\u00famulos dos n\u00f3mades que habitaban a rexi\u00f3n do Dni\u00e9ster m\u00e1is ao leste, a\u00ednda que hai algunhas t\u00famulos secundarios (\u00e9 dicir, que usaban t\u00famulos preexistentes), na s\u00faa maior\u00eda datados do ano 200 en diante. As tumbas n\u00f3mades sempre conte\u00f1en obxectos funerarios, a mi\u00fado inclu\u00edndo armas e espellos gravados con tamgas (s\u00edmbolos rituais ou tribais).\nSeis cemiterios da lista de Bichir conte\u00f1en cremaci\u00f3ns e inhumaci\u00f3ns. No lugar de Poiene\u015fti, o \u00fanico totalmente investigado en 1976, foron enterrados 6 adultos e 17 nenos, en contraste coas 62 cremaci\u00f3ns atopadas. Desdes, 2 adultos e 7 nenos coa caveira alongada artificialmente. Este costume, que se consegue atar ben a caveira dun neno durante a s\u00faa etapa inicial de crecemento, as\u00f3ciase aos n\u00f3mades esteparios. Para Bichir, os adultos ser\u00edan n\u00f3mades e os nenos descendentes de matrimonios entre sedentarios e n\u00f3mades. En base \u00e1 proporci\u00f3n de tumbas sedentarias e n\u00f3mades, despr\u00e9ndese que os sedentarios constitu\u00edan a maior\u00eda da poboaci\u00f3n de Moldavia. Nos cemiterios mixtos documentados, as fosas n\u00f3mades constit\u00faen preto do 28% do total. \nA cer\u00e1mica que se atopa en lugares sedentarios incl\u00fae o tipo poroso feito a man, cer\u00e1mica gris feita con rodas, cer\u00e1mica vermella cocida e cer\u00e1mica romana importada. Bichir describe os dous primeiros como unha continuaci\u00f3n dacia da cer\u00e1mica de La T\u00e8ne, e sinala a presenza da chamada \"copa dacia\", unha cunca de dese\u00f1o distintivo, evidencia dunha base dacia para esta cultura. Por\u00e9n, admite que a cer\u00e1mica tam\u00e9n mostra influencia romana e s\u00e1rmata. Non hab\u00eda moedas ind\u00edxenas e as moedas romanas circulaban \"intensamente\" no territorio carpiano. Esta \u00e9 a base de varios tesouros atopados en Moldavia (90), as\u00ed como dunhas 100 moedas illadas. Non obstante, a circulaci\u00f3n de moedas romanas parece que cesou practicamente despois do 218, xa que non hai tesouros e s\u00f3 se atoparon 7 moedas individuais para o per\u00edodo posterior ao reinado de Caracalla (reinado 211\u2013218).\nFiliaci\u00f3n etnoling\u00fc\u00edstica.\nSegundo a historiograf\u00eda tradicional romanesa, as\u00ed como varios estudosos non romaneses, os carpos eran un pobo de lingua e cultura dacia. Peter Heather, quen apoia esta opini\u00f3n, suxire que o nome carpos foi adoptado como un nome colectivo para as tribos dacias libres cando adquiriron un certo grao de unificaci\u00f3n pol\u00edtica. a principios do s\u00e9culo III. A pesar diso, un n\u00famero significativo de estudosos discuten que os carpos fosen \u00e9tnicamente dacios, pero identific\u00e1ronse como s\u00e1rmatas, dacotracios, celtas ou mesmo protoeslavos. Isto d\u00e9bese ao feito de que a rexi\u00f3n entre os r\u00edos Sirete e Dni\u00e9ster ti\u00f1a unha gran diversidade \u00e9tnica durante o per\u00edodo imperial. Ademais das tribos citos\u00e1rmatas (Roxolans, Agatyrs, Bastarnas), hab\u00eda celtas (Tauriscos, Anartes), Tracios (Biessos) e Dacios (Tiragetes). Ademais, alg\u00fans estudosos modernos conxecturan a existencia de grupos \u00e9tnicos formados \"in situ\" por orixes mixtas (pero principalmente cunha base ind\u00edxena dako/s\u00e1rmata, por exemplo os godos). \nHai varias probas para apoiar unha identidade dacia:\nUn posible argumento contra a etnia dacia \u00e9 que os emperadores romanos non usaron o t\u00edtulo imperial vitorioso (\"cognomen ex virtute\") \"Dacicus Maximus\" (literalmente \"o maior dacio\") para as vitorias sobre os carpos, sen\u00f3n que adoptaron o t\u00edtulo separado de \"Carpicus Maximum\". Este \u00faltimo foi presentado por Filipo, o \u00e1rabe (reinado 244\u2013249) no 247, o primeiro emperador romano que os derrotou en persoa. Tales t\u00edtulos eran xeralmente etnogr\u00e1ficos, non xeogr\u00e1ficos (\u00e9 dicir, \"Dacicus\" significa \"vitorioso sobre os dacios\", non \"vitorioso en Dacia\"). \nConflito con Roma.\nA\u00ednda que se rexistra que os carpos residen na rexi\u00f3n dacia desde polo menos 140 en diante, non se mencionan nos rexistros romanos de varias campa\u00f1as en Dacia no s\u00e9culo II. Por exemplo, no vasto e prolongado conflito romano coas tribos transdanubianas, co\u00f1ecido como as Guerras Marcomanas (166\u2013180), durante o cal a provincia de Dacia sufriu polo menos d\u00faas invasi\u00f3ns importantes (no 167 e no 170), s\u00f3 os seus veci\u00f1os cont\u00f3bocos son especificamente mencionados. O silencio do papel dos carpos nestes conflitos pode indicar que foron aliados romanos neste per\u00edodo. \nAo redor do ano 200, comezou unha fase de grandes movementos de poboaci\u00f3n na Europa b\u00e1rbara (a rexi\u00f3n f\u00f3ra das fronteiras do imperio). Desco\u00f1\u00e9cese a causa deste desprazamento, pero un factor importante puido ser a Peste Antonina (165\u2013180), unha devastadora pandemia de var\u00edola, que puido matar entre o 15 e o 30% dos habitantes do Imperio Romano. O impacto nas rexi\u00f3ns b\u00e1rbaras ter\u00eda como resultado o debilitamento das tribos e o vaciado das rexi\u00f3ns, provocando a expansi\u00f3n das tribos m\u00e1is fortes. Un exemplo co\u00f1ecido son os godos. Probablemente foron rexistrados polo historiador romano T\u00e1cito, baixo o nome de \"Got\u00f3ns\", como habitantes da zona ao leste do r\u00edo V\u00edstula na actual Polonia central, cara o 100. No 250, traslad\u00e1ronse cara ao sur cara ao oeste de Ucra\u00edna e a mi\u00fado estaban implicados en ataques ao imperio xunto con outras tribos.\nFoi neste contexto de convulsi\u00f3n cando, a mediados s\u00e9culo III, os carpos xurdiron como unha importante ameaza b\u00e1rbara para as provincias do Baixo Danubio. Foron descritos por Xordanes como \"unha raza de homes moi ansiosos por facer a guerra, e moitas veces host\u00eds aos romanos\". Rexistr\u00e1ronse un feixe de incursi\u00f3ns carpias no imperio, ben s\u00f3s ou en alianza cos seus veci\u00f1os s\u00e1rmatas ou xerm\u00e1nicos (inclu\u00edndo roxolanos, bastarnas e godos). Por\u00e9n, o seu papel nas coalici\u00f3ns \u00e9 algo escuro, xa que en moitas fontes son descritos xenericamente coas outras como escitas, unha referencia \u00e1 rexi\u00f3n hist\u00f3rica de Escitia.\nA implicaci\u00f3n dos carpios nos ataques dos dacios libres na Dacia romana \u00e9 incerta. Os partidarios da etnia dacia adoitan asumir que participaron en campa\u00f1as nas que os emperadores romanos reclamaron o t\u00edtulo de \"Dacicus Maximus\", ademais das que resultaron na aclamaci\u00f3n de \"Carpicus Maximus\". Pero todas as incursi\u00f3ns nas que se rexistran especificamente os carpos en fontes antigas foron en Moesia Inferior, non en Dacia. \nMentres que a maior\u00eda das tribos da Dacia (como os costobocios) ou foron derrotadas polo Imperio romano ou absorbidas polos pobos xerm\u00e1nicos, os carpos medraron o seu poder no transcurso do s\u00e9culo II, convert\u00e9ndose at\u00e9 as invasi\u00f3ns b\u00e1rbaras nos adversarios m\u00e1is importante de Roma na Europa sudoriental. No per\u00edodo que vai do 238 ao 273, aliados cos godos, os carpos atacaron a provincia romana de Moesia. A finais de s\u00e9culo atacaron as cidades tracias de Calatis, Dionis\u00f3pole e Marcian\u00f3polis.\nAtaques dos carpos na fronteira do Danubio (238\u201350).\n238: Os carpos lanzaron a s\u00faa primeira incursi\u00f3n rexistrada no territorio bizantino ao sur do Danubio, durante o breve reinado conxunto do adolescente Gordiano III e os senadores Balbino e Pupieno. Ao parecer, foi provocado pola negativa do gobernador de Moesia Inferior, Tulio Men\u00f3filo, a conceder a demanda dos carpos dun subsidio anual para manter a paz, como xa se lle pagara aos godos e outras tribos do Baixo Danubio. Isto deu un apoio \u00e1 posibilidade de que, ata este momento, os carpios se mantivesen aliados cos romanos, pero estaban do\u00eddos pola s\u00faa lealdade. Por\u00e9n, o gobernador conseguiu expulsalos no 239. \n245-247: Durante o reinado do emperador Filipo, o \u00e1rabe (reinado 244\u2013249), os carpos cruzaron o Danubio e devastaron Moesia Inferior. Despois de que os gobernadores non lograron repeler a invasi\u00f3n, o emperador tomou o mando persoal das tropas e lanzou un gran contraataque. Despois de prolongados combates, os carposs foron empuxados a trav\u00e9s do Danubio e perseguidos polos romanos ata a s\u00faa terra natal. O corpo principal dos carpos refuxiouse nunha gran fortaleza (quizais un castro), onde foi asediado e asediado polas forzas de Filipe. As restantes forzas da carpa, que fuxiran, reagrup\u00e1ronse e lanzaron un intento de aliviar o asedio. Os asediados captaron a atenci\u00f3n dos romanos para que non se decatasen da aproximaci\u00f3n da forza de socorro, pero estes \u00faltimos foron interceptados e perseguidos pola cabaler\u00eda Maura (\"equites maurorum\"; a cabaler\u00eda lixeira Maura do norte de \u00c1frica). Con esta nova vitoria, Filipe conseguiu obrigalos a demandar a paz, logrando rematar a s\u00faa campa\u00f1a antes do mil aniversario da fundaci\u00f3n de Roma (abril de 248). Filipe foi aclamado \"Carpicus Maximus\"\nInvasi\u00f3ns sarmato-g\u00f3ticas do Imperio Romano (249\u2013270).\n249-253: Os \"Carpi\" participaron en invasi\u00f3ns masivas do Imperio Romano baixo o liderado dos reis g\u00f3ticos Ostrogoda e Cniva. Aparentemente, estas invasi\u00f3ns foran provocadas polo cesamento do subsidio romano anual aos godos por parte do emperador Filipe. Segundo Xordanes, Ostrogoda dirixiu homes a trav\u00e9s da fronteira romana, entre eles un continxente de carpos de homes. Dirixiu incursi\u00f3ns en Mesia e Tracia e intentou sen \u00e9xito tomar Marcian\u00f3polis, en Tracia. Ostrogoda pediu rescate pola cidade e volveu ao seu pa\u00eds co bot\u00edn.\nNo ano 250, os \"carpi\" invadiron Dacia, a Moesia Superior oriental e a Moesia Inferior occidental. Ao mesmo tempo, o rei g\u00f3tico Cniva, en sucesi\u00f3n a Ostrogoda, lanzou unha gran invasi\u00f3n do solo romano. Dividiu os seus continxentes en dous grupos, o primeiro enviado a Moesia e o segundo, formado por homes, dirixido por el contra Euscia (Nova). Para facer fronte \u00e1 invasi\u00f3n estiveron o emperador Decio (r. 249\u2013251 e o xeneral Treboniano Galo. Neste conflito, Cniva derrotou ao emperador na batalla preto de Beroia (actual Stara Zagora ), saqueou Filip\u00f3polis (actual Plovdiv, Bulgaria), e volveu derrotar e despois matou a Decio e ao seu fillo e co-emperador Herenio Etrusco na batalla de Abrito (251).\nEn 253, os \"carpi\" un\u00edronse aos godos de Cniva e \u00e1s tribos s\u00e1rmatas dos urugundos e boranos nunha nova invasi\u00f3n do territorio romano, devastando Mesia e Tracia. As forzas romanas no Baixo Danubio non puideron impedirlles o saqueo a vontade, probablemente debido \u00e1s s\u00faas perdas en Abritus e ao impacto da peste de Cipriano, que asolaba o Imperio Romano desde 251. Neste caos, o xeneral Emiliano organizou as tropas danubianas restantes e lanzou un ataque sorpresa contra os invasores, logrando unha vitoria total. Perseguiu aos b\u00e1rbaros polo r\u00edo, recuperando grandes cantidades de bot\u00edn e liberando a miles de cidad\u00e1ns romanos capturados. Posiblemente entre os libertos estivese Cneo Valerio Serapi\u00f3n, quen dedicou un altar non datable atopado en Apulo (Alba Julia) na Dacia romana, agradec\u00e9ndolle o seu rescate dos \"Carpi\" (\"liberatus a Carpis\"). \n256-257: Os carpos, cos mesmos aliados que en 253, queiman Mesia, invaden Tracia e asedian sen \u00e9xito a Sal\u00f3nica en Macedonia. Toda Grecia p\u00faxose en alerta: os atenienses reconstru\u00edron as s\u00faas murallas por primeira vez desde a s\u00faa demolici\u00f3n polo xeneral republicano Sila no e os peloponesos refortificaron o istmo de Corinto. O emperador Valeriano (reinado 253\u2013260), para conter os invasores, nomeou ao seu fillo e sucesor Galiano (reinado 253\u2013268) como coemperador, e tomou o mando persoal da campa\u00f1a contra eles, inclu\u00edndo o nomeamento dalg\u00fans oficiais subordinados para vixiar en Italia, Iliria e Grecia no caso de que alg\u00fan dos b\u00e1rbaros cruzase a estas rexi\u00f3ns.\n259-260: Segundo Z\u00f3simo, neste momento os escitas, \"inclu\u00edndo a toda a xente do seu pa\u00eds\", lanzaron unha invasi\u00f3n masiva polo Danubio, aproveitando o caos pol\u00edtico e militar do imperio. Parece que os b\u00e1rbaros se dividiron en dous ex\u00e9rcitos. O primeiro dirixiuse a Grecia e logrou atacar e saquear Atenas, a pesar dos seus novos muros. O segundo atravesou Iliria cara a Italia e chegou \u00e1s murallas de Roma, obrigando ao Senado romano a adoptar armas civ\u00eds para defender a capital, xa que Galiano estaba totalmente ocupado lidando coa usurpaci\u00f3n do xeneral P\u00f3stumo (reirnado 260\u2013269). Reco\u00f1ecendo que non hab\u00eda posibilidade de tomar e saquear Roma, os invasores pux\u00e9ronse a saquear toda Italia. Foron finalmente expulsados por Macriano Maior (reinado 260\u2013261), un dos lugartenentes de Galiano e m\u00e1is tarde usurpador, que levou o ex\u00e9rcito estacionado no Rin \u00e1 pen\u00ednsula.\nM\u00e1is invasi\u00f3ns escitas ocorreron en 265-266 e posiblemente a m\u00e1is grande de todas, en 267-268, que foi unha invasi\u00f3n mar\u00edtima que penetrou no mar Exeo, desembarcou en Macedonia e logrou saquear Tracia. Con todo, foi detido m\u00e1is tarde polo emperador Claudio II, o g\u00f3tico (reinado 268\u2013270), que destru\u00edu os b\u00e1rbaros na batalla de Naissus (268). A diferenza das invasi\u00f3ns anteriores, Z\u00f3simo e outros cronistas non mencionan especificamente os carposs e, polo tanto, o seu papel \u00e9 incerto.\nDerrota e reasentamento no imperio (271\u2013318).\nA finais do s\u00e9culo III tivo lugar a recuperaci\u00f3n militar do imperio baixo o f\u00e9rreo dominio dos chamados \"Emperadores ilirios\", un grupo moi unido de soldados de carreira que compart\u00edan orixes nas provincias e rexementos do Danubio. Os seus sucesores, a mi\u00fado os seus descendentes, dominaron o imperio durante m\u00e1is dun s\u00e9culo (268\u2013379). Non s\u00f3 romperon as tribos transdanubianas no campo de batalla, sen\u00f3n que tam\u00e9n levaron a cabo unha pol\u00edtica a grande escala de reasentamento destas poboaci\u00f3ns derrotadas nas provincias danubianas. Isto foi motivado pola necesidade de repoboar estas rexi\u00f3ns, que foran arrasadas pola peste e as reiteradas invasi\u00f3ns b\u00e1rbaras durante o per\u00edodo 250-270.\n272: Emperador Aureliano (r. 270\u2013275 logrou unha gran vitoria sobre os carpos, recibindo o t\u00edtulo de Carpico Maximus do Senado. Despois reasentou un gran n\u00famero de prisioneiros carpos arredor de Sopianas (actual P\u00e9cs, Hungr\u00eda ) na provincia de Panonia. \n296-305: Convertidos nunha seria molestia para o Imperio e no 296, o emperador Diocleciano (r. 284\u2013305) disp\u00faxose a enfrontarse aos Carpos, o primeiro gran conflito dos romanos con este pobo desde a s\u00faa derrota 23 anos antes baixo Aureliano. A guerra rematou en 297, cunha esmagadora vitoria romana e Diocleciano combateunos e venceunos en 297 adquirindo o sobrenome de \"Carpicus Maximus\" por vez primeira na \u00e9poca. En 298, entregou o mando do Baixo Danubio ao seu c\u00e9sar (deputado imperial), Galerio (reinado 293\u2013311). Nunha serie de campa\u00f1as intensivas, Galerio inflixiu catro derrotas m\u00e1is aos carpos en s\u00f3 dous anos (302\u2013303). Estas vitorias est\u00e1n testemu\u00f1adas por 4 t\u00edtulos de \"Carpicus Maximus\" reclamados por Diocleciano e os seus tres colegas imperiais (os tetrarcas). Cada unha destas aclamaci\u00f3ns probablemente implicou a escravitude de polo menos \"carpi\" (como se esixe tradicionalmente para conseguir un triunfo en Roma). Para os \"carpi\", estas derrotas foron acompa\u00f1adas por deportaci\u00f3ns masivas e reasentamentos dentro das fronteiras imperiais.\nSegundo Amiano Marcelino, o r\u00e9xime de Diocleciano continuou asentando ou deportando carpos en Panonia, na zona onde esta a actual cidade de P\u00e9cs e tam\u00e9n, ao parecer, na Escitia Menor (\u00e9 dicir, na rexi\u00f3n costeira da actual Roman\u00eda) onde permaneceron at\u00e9 as invasi\u00f3ns hunas. Sexto Aurelio V\u00edctor conf\u00edrmao, mais os seus posteriores ataques fan dubidar diso. \n305-311: despois de ascender como Augusto (emperador) en 305, Galerio rex\u00edstrase como reclamando o t\u00edtulo de \"M\u00e1ximo Carpico\" por sexta vez, nalg\u00fan momento durante o seu reinado. \n318: Emperador Constantino, o Grande (reinado 306\u2013337) est\u00e1 rexistrado como ostentando o t\u00edtulo de \"Carpicus Maximus\" nunha inscrici\u00f3n dese ano. \u00c9 probable que isto represente unha vitoria sobre os carpos en 316-317: cando consta que Constantino resid\u00eda nos Balc\u00e1ns por primeira vez desde o seu nomeamento como C\u00e9sar en 306. \nEutropio informa de que se transferiron \"n\u00fameros enormes\". Heather interpreta estes informes como que implican centos de miles de deportados. Segundo Sexto Aurelio V\u00edctor, escribindo en 361, todos os carpos restantes foron trasladados ao imperio. Nom\u00e9aos por derradeira vez o historiador Z\u00f3simo coa denominaci\u00f3n de dacio-carpos (quizais para diferencialos dos pan\u00f3nicos), no transcurso da narraci\u00f3n das campa\u00f1as danubianas de Teodosio o Grande nos derradeiros anos do s\u00e9culo IV, sendo derrotados por este.\nOs \"Carpi\" despois do 318.\nHai varios indicios de que os carpos puideron ser eliminados en gran medida ao norte do Danubio ao redor do ano 318:\nMoitos historiadores discuten que os carpos fosen eliminados dos C\u00e1rpatos e argumentan que moitos deles permaneceron al\u00ed. A\u00ednda que alg\u00fans carpos permanecesen ao norte do Danubio, \u00e9 certo que perderon a s\u00faa independencia pol\u00edtica, segundo Heather. Despois da morte de Constantino, a chaira de Valaquia e Moldavia caeron na rama tervingia dos godos, como demostra a existencia dun reino g\u00f3tico a mediados s\u00e9culo IV. Transilvania parece estar dominada no s\u00e9culo IV por outro grupo, probablemente xerm\u00e1nico, os taifalos. Por\u00e9n, os taifalos tam\u00e9n parecen estar baixo a soberan\u00eda g\u00f3tica.\nPolo tanto, o futuro dos carpos, e doutros grupos dacios non conquistados polos romanos, \u00e9 desco\u00f1ecido; probablemente ficaron asimilados aos dacios-romanos e valacos formando o actual pobo roman\u00e9s. Outros ser\u00edan eslavizados, coma os carpos pan\u00f3nicos ou os actuais ucra\u00ednos hutsules, que viven na fronteira entre Ucra\u00edna e Roman\u00eda. Por exemplo, atop\u00e1ronse elementos carpos ou dacios entre os ucra\u00ednos sudoccidentais (Huts\u00falshchina, Bucovina, Podolia). Outra das posibilidadades \u00e9 a emigraci\u00f3n cara ao sur para formar o pobo alban\u00e9s actual; as semellanzas que existen entre as linguas albanesa e romanesa avalan esta hip\u00f3tese."}
{"id": "133972", "revid": "1308", "url": "https://gl.wikipedia.org/wiki?curid=133972", "title": "Idioma alban\u00e9s", "text": ""}
{"id": "133973", "revid": "22570", "url": "https://gl.wikipedia.org/wiki?curid=133973", "title": "Balocos, San Xo\u00e1n de Moeche, Moeche", "text": "Balocos \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Ti\u00f1a 85 habitantes no ano 2008 segundo datos do Instituto Galego de Estat\u00edstica dos cales eran 42 homes e 43 mulleres, o que sup\u00f3n un aumento con relaci\u00f3n ao ano 1999 cando ti\u00f1a 84 habitantes."}
{"id": "133974", "revid": "22570", "url": "https://gl.wikipedia.org/wiki?curid=133974", "title": "Beleiriz, San Xo\u00e1n de Moeche, Moeche", "text": "Beleiriz \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Ti\u00f1a 15 habitantes no ano 2008 segundo datos do Instituto Galego de Estat\u00edstica dos cales eran 8 homes e 7 mulleres, o que sup\u00f3n un aumento con relaci\u00f3n ao ano 1999 cando ti\u00f1a 12 habitantes."}
{"id": "133975", "revid": "85894", "url": "https://gl.wikipedia.org/wiki?curid=133975", "title": "O Cami\u00f1o, San Xo\u00e1n de Moeche, Moeche", "text": "O Cami\u00f1o \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Ti\u00f1a 10 habitantes no ano 2008 segundo datos do Instituto Galego de Estat\u00edstica dos cales eran 3 homes e 7 mulleres, o que sup\u00f3n un aumento con relaci\u00f3n ao ano 1999 cando ti\u00f1a 8 habitantes."}
{"id": "133976", "revid": "85894", "url": "https://gl.wikipedia.org/wiki?curid=133976", "title": "Casabranca, San Xo\u00e1n de Moeche, Moeche", "text": "Casabranca \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Ti\u00f1a 25 habitantes no ano 2008 segundo datos do Instituto Galego de Estat\u00edstica dos cales eran 10 homes e 15 mulleres, o que sup\u00f3n unha diminuci\u00f3n con relaci\u00f3n ao ano 1999 cando ti\u00f1a 29 habitantes."}
{"id": "133977", "revid": "2338", "url": "https://gl.wikipedia.org/wiki?curid=133977", "title": "Bouza, San Xo\u00e1n de Moeche, Moeche", "text": "Bouza \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Ti\u00f1a 2 habitantes no ano 2008 segundo datos do Instituto Galego de Estat\u00edstica dos cales eran 1 home e 1 muller, o que sup\u00f3n unha diminuci\u00f3n con relaci\u00f3n ao ano 1999 cando ti\u00f1a 4 habitantes."}
{"id": "133978", "revid": "85894", "url": "https://gl.wikipedia.org/wiki?curid=133978", "title": "Casalousada, San Xo\u00e1n de Moeche, Moeche", "text": "Casalousada \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Segundo o Instituto Galego de Estat\u00edstica en 2008 ti\u00f1a 13 habitantes (seis homes e sete mulleres), un menos ca en 1999."}
{"id": "133979", "revid": "85894", "url": "https://gl.wikipedia.org/wiki?curid=133979", "title": "Casanova de Vilar, San Xo\u00e1n de Moeche, Moeche", "text": "Casanova de Vilar \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Ti\u00f1a 7 habitantes no ano 2008 segundo datos do Instituto Galego de Estat\u00edstica dos cales eran 3 homes e 4 mulleres, o que sup\u00f3n un aumento con relaci\u00f3n ao ano 1999 cando ti\u00f1a 3 habitantes."}
{"id": "133980", "revid": "6458281", "url": "https://gl.wikipedia.org/wiki?curid=133980", "title": "Pechenego", "text": "Os pechenegos ou patzinakos (en grego: \u03a0\u03b1\u03c4\u03b6\u03b9\u03bd\u03ac\u03ba\u03bf\u03b9, \u03a0\u03b5\u03c4\u03c3\u03b5\u03bd\u03ad\u03b3\u03bf\u03b9 ou \u03a0\u03b1\u03c4\u03b6\u03b9\u03bd\u03b1\u03ba\u03af\u03c4\u03b1\u03b9; en lat\u00edn: \"Pacinacae\" ou \"Bisseni\"; h\u00fangaro: Beseny\u0151; b\u00falgaro: \u043f\u0435\u0447\u0435\u043d\u0435\u0433\u0438; ruso: \u041f\u0435\u0447\u0435\u043d\u0435\u0433\u0438; ucra\u00edno: \u041f\u0435\u0447\u0435\u043d\u0456\u0433\u0438) foron un pobo semin\u00f3made das chairas da Asia Central que falaban unha lingua turca e invadiron Europa oriental e central arribando a Bulgaria, Hungr\u00eda e Ucra\u00edna ao redor do s\u00e9culo IX. \nOrixes e \u00e1rea.\nAs teor\u00edas sobre as s\u00faas orixes son diversas. A primeira noticia que se ten dos pechenegos \u00e9 nas cr\u00f3nicas chinesas da dinast\u00eda Sui (581-618) compilada pouco despois. Nas cr\u00f3nicas f\u00e1lase de catro confederaci\u00f3ns b\u00e1rbaras entre Bizancio e o mar Caspio; unha delas, a segunda xeograficamente, ser\u00eda a dos \"Pei-ju\" (* \"p\u0259k-njiwok\") polos arredores da actual Tashkent. Paul Pelliot identificou ese nome con \"Pecheneg\" (\"Pachanag\"), e esta hip\u00f3tese \u00e9, xeralmente, aceptada no mundo acad\u00e9mico. \nSegundo unha delas, os pechenegos prove\u00f1en dos wusun da Asia Central, que foron rexistrados nas cr\u00f3nicas chinesas dos primeiros s\u00e9culos da nosa era. Verdade ou non, os pechenegos xorden nos documentos hist\u00f3ricos s\u00f3 a partir do s\u00e9culo VIII ou IX, nos que habitaban a rexi\u00f3n entre o baixo Volga, o Don e os Urais. \nSegundo Omeljan Pritsak, os pechenegos son descendentes dos antigos Kangars que eran orixinarios de Tashkent. As inscrici\u00f3ns Orkhon listaban aos kangars entre os pobos suxeitos ao Khaganato turco oriental. Pritsak, afirma que a patria dos pexenegos estaba situada entre o mar de Aral e o curso medio do Sir Daria, ao longo das importantes rutas comerciais que conectan Asia central con Europa do Leste, e as\u00f3ciaos ao Kangars. \nSegundo o escrito en 950 por Constantino Porfirox\u00e9nito, \"Patzinakia\", o reino pechenego, atop\u00e1base ao oeste, no r\u00edo Siret (ou mesmo nos C\u00e1rpatos orientais) e atop\u00e1base a catro d\u00edas de distancia de \u00abTourkias\u00bb, \u00e9 dicir, Hungr\u00eda:\nAlianza con Bizancio.\nA partir do s\u00e9culo IX e X controlaron a maior\u00eda das chairas da Eurasia suroccidental e a Pen\u00ednsula de Crimea. Malia ser unha forza importante na rexi\u00f3n, como a maior\u00eda das tribos n\u00f3mades o seu concepto de Estado non pasou do \u00e9xito inmediato dos ataques sobre pobos veci\u00f1os e curtas alianzas como mercenarios para outras potencias.\nNo s\u00e9culo IX, os bizantinos ali\u00e1ronse cos pechenegos para manter baixo control a outras tribos m\u00e1is perigosas, como os varegos ou os maxiares. Esta fora a pol\u00edtica do vello imperio (\"divide e vencer\u00e1s\"), continuada polos seus sucesores bizantinos ao p\u00f3r a mal unhas tribos con outras.\nOs uzos, outro pobo t\u00farquico das chairas, finalmente expulsaron aos pechenegos da s\u00faa patria. No proceso roub\u00e1ronlles os seus raba\u00f1os e outros bens. Unha alianza dos oghuz, os kimekos e os qarluq estaba a premer, \u00e1 s\u00faa vez, aos pechenegos, mais foi outro grupo, os sam\u00e1nidas, quen derrotou esa alianza. Levados a\u00ednda m\u00e1is ao oeste polos x\u00e1zaros e os cumanos no ano 889, os pechenegos tiveron que expulsar aos maxiares cara ao oeste do Dni\u00e9per en 892.\nEn 894, os b\u00falgaros entraron en guerra con Bizancio. A comezos de 895, o Emperador Le\u00f3n VI o Sabio pediu axuda aos maxiares, quen enviaron un ex\u00e9rcito a Bulgaria baixo o mando dun ada\u00edl chamado Levente. Este realizou unha brillante campa\u00f1a e penetrou en Bulgaria, mentres que os bizantinos entraron polo sur do pa\u00eds. O tsar Sime\u00f3n I, apresado entre as forzas maxiares e bizantinas, decatouse de que non pod\u00eda loitar en d\u00faas frontes e asinou un armisticio ao momento co Emperador bizantino.\nEste tsar, as\u00ed mesmo, utilizou aos pechenegos para defenderse dos maxiares. Os pechenegos tiveron tanto \u00e9xito que expulsaron aos maxiares que quedaban en Etelk\u00f6z e as chairas do Mar Negro, obrig\u00e1ndolles a retirarse ao baixo Danubio, a Transdanubia e \u00e1 chaira de Panonia, onde m\u00e1is tarde fundar\u00edan o Estado h\u00fangaro.\nHistoria e declive.\nDesde o s\u00e9culo IX os pechenegos comezaron unha nada doada relaci\u00f3n co Rus de K\u00ediv. Durante m\u00e1is de dous s\u00e9culos lanzaron \"razzias\" \u00e1s terras de Rus, que en ocasi\u00f3ns chegaron a ser guerras a grande escala (como a de 920, levada a cabo por \u00cdgor de K\u00ediv, que aparece na Cr\u00f3nica de N\u00e9stor), a\u00ednda que tam\u00e9n houbo algunha que outra alianza militar (por exemplo en 943, na que \u00cdgor fixo unha campa\u00f1a contra Bizancio). En 968, os pechenegos atacaron e cercaron a cidade de K\u00ediv. Parte do seu ex\u00e9rcito aliouse ao pr\u00edncipe Sviatoslav I de K\u00ediv na s\u00faa campa\u00f1a bizantina de 970-971, a\u00ednda que finalmente os pechenegos embosc\u00e1ronse e mataron o pr\u00edncipe en 972 e, segundo a Cr\u00f3nica de N\u00e9stor, o jan pechenego Kurya fixo un c\u00e1liz co seu cranio, un costume dos n\u00f3mades esteparios. A historia dos enfrontamentos entre a Rus e os pechenegos cambiou durante o reinado de Vladimiro I de \nK\u00ediv (990-995), pero foi seguido dunha derrota dos n\u00f3mades tralo reinado de Yaroslav I o Sabio (1037). Pouco despois os pechenegos foron substitu\u00eddos nos territorios que rodeaban K\u00ediv por outro pobo chairego, os cumanos ou polovtsianos. \nTras s\u00e9culos de loitas con todos os seus veci\u00f1os (bizantinos, b\u00falgaros, rusos de K\u00ediv, x\u00e1zaros e maxiares), os pechenegos foron esnaquizados na batalla de Levounion por un ex\u00e9rcito combinado de bizantinos e cumanos que lideraba o emperador Aleixo I Comneno en 1091. A isto seguiulle un ataque cumano, co que foron case todos asasinados ou absorbidos. Foron derrotados de novo polos bizantinos na batalla de Beroia en 1122. Durante un tempo quedaron comunidades considerables en Hungr\u00eda, mais finalmente os pechenegos deixaron de ser un pobo con identidade propia, sendo asimilados polos seus veci\u00f1os b\u00falgaros, maxiares e gagauzos."}
{"id": "133981", "revid": "22570", "url": "https://gl.wikipedia.org/wiki?curid=133981", "title": "Forxao, San Xo\u00e1n de Moeche, Moeche", "text": "Forxao \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Ti\u00f1a 9 habitantes no ano 2008 segundo datos do Instituto Galego de Estat\u00edstica dos cales eran 6 homes e 3 mulleres, o que sup\u00f3n unha diminuci\u00f3n con relaci\u00f3n ao ano 1999 cando ti\u00f1a 12 habitantes."}
{"id": "133982", "revid": "85894", "url": "https://gl.wikipedia.org/wiki?curid=133982", "title": "Outeiro, San Xo\u00e1n de Moeche, Moeche", "text": "Outeiro \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Ti\u00f1a 6 habitantes no ano 2008 segundo datos do Instituto Galego de Estat\u00edstica dos cales eran 4 homes e 2 mulleres, o que sup\u00f3n unha diminuci\u00f3n con relaci\u00f3n ao ano 1999 cando ti\u00f1a 8 habitantes.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "133983", "revid": "15490", "url": "https://gl.wikipedia.org/wiki?curid=133983", "title": "Cumanos", "text": "Os Cumanos, chamados en lingua eslava polovtsianos o polovtsi (h\u00fangaro: kunok, ruso: \u041f\u043e\u043b\u043e\u0432\u0446\u044b, polovtsi, ucra\u00edno: \u041f\u043e\u043b\u043e\u0432\u0446i, polovtsi), \u00e9 o ex\u00f3nimo occidental para os \"cupchacos\", unha tribo turca oriental n\u00f3made que viv\u00eda ao norte do Mar Negro ao longo do Volga e se asentou en diversas partes da Europa central e oriental, como en Hungr\u00eda e Roman\u00eda, durante o s\u00e9culo XIV.\nFalaban a lingua cumana, hoxe unha lingua morta, documentada no Codex Cumanicus, un manual ling\u00fc\u00edstico usado polos misioneiros cat\u00f3licos."}
{"id": "133984", "revid": "1308", "url": "https://gl.wikipedia.org/wiki?curid=133984", "title": "Idioma h\u00fangaro", "text": ""}
{"id": "133985", "revid": "85894", "url": "https://gl.wikipedia.org/wiki?curid=133985", "title": "Pardi\u00f1as, San Xo\u00e1n de Moeche, Moeche", "text": "Pardi\u00f1as \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Ti\u00f1a 11 habitantes no ano 2008 segundo datos do Instituto Galego de Estat\u00edstica dos cales eran 6 homes e 5 mulleres, o que sup\u00f3n unha diminuci\u00f3n con relaci\u00f3n ao ano 1999 cando ti\u00f1a 12 habitantes."}
{"id": "133986", "revid": "85894", "url": "https://gl.wikipedia.org/wiki?curid=133986", "title": "Piagolongo, San Xo\u00e1n de Moeche, Moeche", "text": "Piagolongo \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Ti\u00f1a 6 habitantes no ano 2008 segundo datos do Instituto Galego de Estat\u00edstica dos cales eran 1 home e 5 mulleres, o que sup\u00f3n unha diminuci\u00f3n con relaci\u00f3n ao ano 1999 cando ti\u00f1a 7 habitantes."}
{"id": "133987", "revid": "2338", "url": "https://gl.wikipedia.org/wiki?curid=133987", "title": "Riovello, San Xo\u00e1n de Moeche, Moeche", "text": "Riovello \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Ti\u00f1a 11 habitantes no ano 2008 segundo datos do Instituto Galego de Estat\u00edstica dos cales eran 4 homes e 7 mulleres, o que sup\u00f3n unha diminuci\u00f3n con relaci\u00f3n ao ano 1999 cando ti\u00f1a 14 habitantes."}
{"id": "133988", "revid": "85894", "url": "https://gl.wikipedia.org/wiki?curid=133988", "title": "San Ram\u00f3n, San Xo\u00e1n de Moeche, Moeche", "text": "San Ram\u00f3n \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Ti\u00f1a 190 habitantes no ano 2008 segundo datos do Instituto Galego de Estat\u00edstica dos cales eran 95 homes e 95 mulleres, o que sup\u00f3n un aumento con relaci\u00f3n ao ano 1999 cando ti\u00f1a 171 habitantes.\nNeste lugar radica a capital do concello e tam\u00e9n onde se celebra a Feira do 23."}
{"id": "133989", "revid": "85894", "url": "https://gl.wikipedia.org/wiki?curid=133989", "title": "Seoane Novo, San Xo\u00e1n de Moeche, Moeche", "text": "Seoane Novo \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Segundo o Instituto Galego de Estat\u00edstica en 2008 ti\u00f1a seis habitantes (un home e cinco mulleres), un menos ca en 1999.\nToponimia.\nO top\u00f3nimo deriva do lat\u00edn , San Xo\u00e1n."}
{"id": "133990", "revid": "98629", "url": "https://gl.wikipedia.org/wiki?curid=133990", "title": "Seoane Vello, San Xo\u00e1n de Moeche, Moeche", "text": "Seoane Vello \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Ti\u00f1a 1 habitante no ano 2008 segundo datos do Instituto Galego de Estat\u00edstica que era 1 muller, o que sup\u00f3n non sup\u00f3n ning\u00fan cambio con relaci\u00f3n ao ano 1999 cando contaba cos mesmos habitantes.\nToponimia.\nO top\u00f3nimo deriva do lat\u00edn , San Xo\u00e1n."}
{"id": "133991", "revid": "85894", "url": "https://gl.wikipedia.org/wiki?curid=133991", "title": "Pi\u00f1eiro, San Xo\u00e1n de Moeche, Moeche", "text": "Pi\u00f1eiro \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Ti\u00f1a 12 habitantes no ano 2008 segundo datos do Instituto Galego de Estat\u00edstica dos cales eran 6 homes e 6 mulleres, o que non sup\u00f3n ning\u00fan cambio con relaci\u00f3n ao ano 1999 cando contaba cos mesmos habitantes."}
{"id": "133992", "revid": "98629", "url": "https://gl.wikipedia.org/wiki?curid=133992", "title": "Aviron Bayonnais", "text": "O Aviron Bayonnais (en \u00e9uscaro: \"Baionako Arrauna\") \u00e9 un equipo profesional de rugby franc\u00e9s con sede na localidade de Baiona (Pireneos Atl\u00e1nticos, Nova Aquitania). Actualmente compite no Top 14, a m\u00e1xima categor\u00eda do rugby franc\u00e9s. O equipo, fundado en 1904, xoga os seus xogos como local no Stade Jean-Dauger, recinto con capacidade para 16.934 espectadores. Entre o palmar\u00e9s do Aviron Bayonnais destacan os tres t\u00edtulos de liga conseguidos en 1913, 1934 e 1943. A s\u00faa mascota \u00e9 unha pottoka, tipo de poni que habita a Cordilleira Cant\u00e1brica e os Pireneos. O equipo mant\u00e9n unha forte rivalidade cos seus veci\u00f1os do Biarritz Olympique, sendo esta unha das m\u00e1is antigas de Francia.\nHistoria.\nO club foi fundado en 1904, xogando a s\u00faa primeira final en 1913, perdendo fronte ao S.C.U.F. por 31 a 8 no Stade Yves-du-Manoir. A liga nacional foi remplazada pola Coupe de l'Esp\u00e9rance durante a primeira guerra mundial. A competici\u00f3n foi xogada durante catro tempadas, nas que o Aviron Bayonnais chegou \u00e1 \u00faltima final, perdendo por 4 a 3.\nCando a competici\u00f3n francesa volveu ser xogada, o club chegou ata a final en 1922, na que se atopou co Stade Toulousain. O Aviron Bayonnais perdeu a final por 6-0. Os dous clubs encontrar\u00edanse novamente na final a seguinte tempada, na que Toulouse ga\u00f1ou novamente, desta vez por 3-0.\nO Aviron Bayonnais acadou os seus maiores \u00e9xitos a mediados dos anos '30, ga\u00f1ando a Biarritz 13-8 en Tolosa para ga\u00f1ar o seu segundo campionato, e primeiro dende 1913. Tam\u00e9n ga\u00f1aron o Challenge Yves du Manoir en 1936, derrotando ao USA Perpignan na final. O club tivo uns resultados similares a mediados dos '40, chegando a d\u00faas finais, ga\u00f1ando ao SU Agen en 1943 no Parc des Princes en Par\u00eds e perdendo en 1944 fronte ao Perpignan.\nDende os anos '40, o club non acadou m\u00e1is \u00e9xitos ata os anos '80, cando chegaron novamente \u00e1 final do campionato franc\u00e9s. En 1980 ga\u00f1aron o Challenge Yves du Manoir, derrotando ao AS B\u00e9ziers 16 a 10 para ga\u00f1ar o seu segundo t\u00edtulo nesta competici\u00f3n. No campionato franc\u00e9s acadaron a s\u00faa \u00faltima final en 1982, caendo derrotados polo SU Agen 18 a 9."}
{"id": "133993", "revid": "85894", "url": "https://gl.wikipedia.org/wiki?curid=133993", "title": "Corveira, San Xo\u00e1n de Moeche, Moeche", "text": "Corveira \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Ti\u00f1a 17 habitantes no ano 2008 segundo datos do Instituto Galego de Estat\u00edstica dos cales eran 6 homes e 11 mulleres, o que non sup\u00f3n ning\u00fan cambio con relaci\u00f3n ao ano 1999 cando contaba cos mesmos habitantes."}
{"id": "133994", "revid": "22570", "url": "https://gl.wikipedia.org/wiki?curid=133994", "title": "Costeira, San Xo\u00e1n de Moeche, Moeche", "text": "Costeira \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "133995", "revid": "22570", "url": "https://gl.wikipedia.org/wiki?curid=133995", "title": "Peta\u00f1o, San Xo\u00e1n de Moeche, Moeche", "text": "Peta\u00f1o \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "133996", "revid": "56817", "url": "https://gl.wikipedia.org/wiki?curid=133996", "title": "Pet\u00f3n, San Xo\u00e1n de Moeche, Moeche", "text": "Pet\u00f3n \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "133997", "revid": "85894", "url": "https://gl.wikipedia.org/wiki?curid=133997", "title": "Ramil, San Xo\u00e1n de Moeche, Moeche", "text": "Ramil \u00e9 un lugar da parroquia de San Xo\u00e1n de Moeche no concello Coru\u00f1\u00e9s de Moeche na comarca de Ferrol. Non ten habitantes desde hai m\u00e1is dunha d\u00e9cada segundo datos do Instituto Galego de Estat\u00edstica."}
{"id": "133998", "revid": "112903", "url": "https://gl.wikipedia.org/wiki?curid=133998", "title": "Diccionario galego-castel\u00e1n e vocabulario castel\u00e1n-galego", "text": "O Diccionario galego-castel\u00e1n \u00e9 un dicionario biling\u00fce galego castel\u00e1n coas definici\u00f3ns en castel\u00e1n elaborado por Xos\u00e9 Lu\u00eds Franco Grande para a Editorial Galaxia en 1968, para a segunda edici\u00f3n publicada en 1972 engad\u00edronse 5.000 voces novas ata totalizar 42.674, incorpor\u00e1ndose un vocabulario castel\u00e1n galego que se publicou tam\u00e9n de forma independente, o dicionario foi un \u00e9xito editorial, tivo oito edici\u00f3ns, a \u00faltima en 1983, vendendo m\u00e1is de 90.000 exemplares.\nElaboraci\u00f3n.\nFranco Grande publicou un dicionario que pretend\u00eda cubrir a necesidade do galego de contar cun dicionario manual para un p\u00fablico amplo, integrou para iso os dicionarios galegos anteriores eliminando as palabras coincidentes co castel\u00e1n e integrando outras procedentes de obras lexicogr\u00e1ficas que tiveran escasa difusi\u00f3n ata ent\u00f3n e da s\u00faa comarca natal."}
{"id": "133999", "revid": "23204", "url": "https://gl.wikipedia.org/wiki?curid=133999", "title": "Castres Olympique", "text": "O Castres Olympique \u00e9 un club de rugby franc\u00e9s da localidade de Castres, no departamento de Mediod\u00eda-Pireneos e que actualmete compite no Top 14.\nFoi fundado en 1898, mais non foi ata 1906 cando adoptou o seu nome actual. Xoga os seus partidos como local no Stade Pierre-Antoine, cunha capacidade de 11500 espectadores e visten de azul e branco.\nHistoria.\nEn 1898 varios alumnos da universidade municipal de Castres que se co\u00f1eceran nun bar do centro decidiron crear un equipo no que puideran xogar ao seu deporte favorito, o rugby. Nos seus primeiros anos este equipo formou parte dun club polideportivo ata 1906. Desafortunadamente, co dominio do ciclismo no club, os membros da secci\u00f3n de rugby decidiron marchar e formar un club independente adicado unicamente a este deporte. Decidiuse ent\u00f3n que o club se chamara Castres Olympique e as s\u00faas cores cambiaran de amarelo e negro, ao azul, branco e gris actuais.\nDurante un tempo, Castres Olympique experimenta con sorte diversa ata 1948 cando chegaron e ga\u00f1aron a s\u00faa primeira Copa de Francia. O prestixioso Bouclier de Breno seguir\u00eda un ano m\u00e1is tarde, e novamente en 1950.\nDende a d\u00e9cada de 1960, o club experimentar\u00e1 un fluxo de tempadas mediocres e constante diminuci\u00f3n ata que Pierre Fabre, o fundador dunha compa\u00f1\u00eda farmac\u00e9utica, decidiu tomar as rendas do club e devolverlle a s\u00faa antiga gloria en 1988.\nAcadou bos resultados rapidamente e ga\u00f1ou o Brennus novamente en 1993, 43 anos despois, convert\u00e9ndose no \u00faltimo club fora dos tres grandes (Toulousain, Biarritz e Stade Fran\u00e7ais Par\u00eds) que o ga\u00f1ou. O club chegou \u00e1 final de novo en 1995 perdendo fronte aos seus rivais locais e Toulousain."}
{"id": "134001", "revid": "23204", "url": "https://gl.wikipedia.org/wiki?curid=134001", "title": "Wadebridge Camels", "text": "O Wadebridge Camels RFC \u00e9 un club de rugby c\u00f3rnico da localidade de Wadebridge, que foi fundado en 1955. Actualmente compite na liga Tribute Western Counties West logo de ascender dende a Cornwall &amp; Devon League ao final da tempada 2006-07.\n2008/2009 EDF Energy National Trophy.\nOs Camels clasific\u00e1ronse para a Copa Anglo-Galesa logo de ga\u00f1ar a Copa de Cornualla. O club caeu na terceira rolda a mans do Tynedale R.F.C.."}
{"id": "134006", "revid": "5132", "url": "https://gl.wikipedia.org/wiki?curid=134006", "title": "Imperio ruso", "text": ""}
{"id": "134007", "revid": "8354", "url": "https://gl.wikipedia.org/wiki?curid=134007", "title": "Basarab I de Valaquia", "text": "Basarab I foi dono do principado de Valaquia dende, quizais, 1310, at\u00e9 1352. \u00c9 chamado \u00e1s veces \"\u00centemeietorul\" (\"O Fundador\"), debido ao seu papel na creaci\u00f3n do estado, xunto coa s\u00faa posici\u00f3n de antecedente com\u00fan dos donos da dinast\u00eda Basarab.\nHistoria.\nO seu nome \u00e9 probablemente de orixe cumana, significando \"O Rei Pai\", derivado de \"basear\" - \"reinar\" e \"aba\" - \"pai\". No s\u00e9culo XIX, Petriceicu Ha\u015fdeu propuxo unha variante aut\u00f3ctona, provindo de \"ban\" significando \"dono\", e da palabra d\u00e1cica \"saraba\", significando \"cabeza\" (a\u00ednda presente nalgunhas rexi\u00f3ns romanesas coa forma \"\"sar\u00e2mb\"), mais esta etimolox\u00eda \u00e9 en xeral negada polos especialistas.\nO pai de Basarab, Thocomerius (cuxo nome foi considerado de orixe eslava, e agora cumana), foi probablemente o primeiro voivoda en gobernar a Valaquia enteira. Basarab chegou a ser vasalo do Reino de Hungr\u00eda, mais entre 1324-1325, comezou a s\u00faa loita en contra do rei h\u00fangaro. Nun documento h\u00fangaro de Carlos I (do 26 de xullo de 1324) Basarab \u00e9 chamado \"o noso voivoda transalpino\"\"\", e, soamente un ano despois, nun diploma do 18 de xullo de 1325, \u00e9 chamado \"\"Basarab transalpino, non leal \u00e1 coroa santa do rei\".\nEn 1330 Basarab derrotou ao rei h\u00fangaro Carlos I na Batalla de Posada, ga\u00f1ando desta maneira a independencia de Valaquia. Unha das cr\u00f3nicas m\u00e1is importantes deste evento \u00e9 o \"Chronicon Pictum\"\"."}
{"id": "134008", "revid": "1505", "url": "https://gl.wikipedia.org/wiki?curid=134008", "title": "Bouza", "text": "Unha bouza \u00e9 un terreo inculto poboado de mato.\nTop\u00f3nimos.\nO or\u00f3nimo Bouza pode referirse a :\nE tam\u00e9n \u00f3s seguintes lugares:\nApelido.\nSegundo o censo do ano 2000 o apelido Bouza ti\u00f1a 4.671 ocorrencias en Galicia, especialmente no norte do pa\u00eds. Pode referirse a:"}
{"id": "134010", "revid": "14587", "url": "https://gl.wikipedia.org/wiki?curid=134010", "title": "Raida Rodr\u00edguez", "text": ""}
{"id": "134011", "revid": "98629", "url": "https://gl.wikipedia.org/wiki?curid=134011", "title": "Nino Bravo", "text": "Luis Manuel Ferri Llopis, co\u00f1ecido artisticamente como Nino Bravo, nado en Aielo de Malferit (Valencia) o 3 de agosto do 1944 e finado en Villarrubio (Cuenca) o 16 de abril de 1973, foi un cantante espa\u00f1ol.\nTraxectoria.\nNino Bravo naceu en Aielo de Malferit e aos poucos anos mudouse a Valencia. Aos 16 anos comezou a traballar na xoier\u00eda Casa Amat onde foi promocionado a mestre pulidor de diamantes. Durante estes anos compaxina o traballo coa s\u00faa afecci\u00f3n ao canto e a finais de 1962 funda o grupo \"Los Hisp\u00e1nicos\" cos seus amigos F\u00e9lix S\u00e1nchez e Salvador Aranda. O tr\u00edo musical f\u00edxose moi popular no barrio de Sagunt onde actuaron en diversos festexos e fallas valencianas.\nTrala separaci\u00f3n do grupo, Bravo crea outro chamado \"Los Supers\u00f3n\" xunto a Salvador Pelejero, Vicente Lop\u00e9z e os irm\u00e1ns Pepe e Vicente Juesas. Estes acompa\u00f1aron ao cantante nas s\u00faas xiras ata o final da s\u00faa carreira art\u00edstica. Con todo, ten que facer un par\u00f3n para alistarse no servizo militar (ent\u00f3n obrigatorio) na Mari\u00f1a de Cartagena. Ao regreso, fai a s\u00faa presentaci\u00f3n como cantante solista no festival da canci\u00f3n de Vall d'Uixo no 1968.\nRealizou as s\u00faas primeiras galas e un recital no Teatro Principal de Valencia que s\u00f3 lle deron perdas. Posteriormente, a casa discogr\u00e1fica Fonogram contratouno durante catro anos. O seu primeiro sinxelo gravouse con canci\u00f3ns de Manuel Alejandro: \"Como todos\" e \"Es el viento\". No festival da canci\u00f3n de Barcelona foi eliminado co tema \"No debo pensar en ti\".\nPero no ver\u00e1n do 1969, Augusto Alguer\u00f3 deulle \"Te quiero, te quiero\", canci\u00f3n que por distintas raz\u00f3ns e pesar de tela gravada os cantantes Raphael, Lola Flores e a actriz Carmen Sevilla non sa\u00edron \u00e1 venda. Nino conseguiu con ela un grande \u00e9xito sendo elixida canci\u00f3n do ver\u00e1n. Ao \"Te quiero, te quiero\" seguiron \"Noelia\", \"Perdona\", \"Mi gran amor\", \"Esa ser\u00e1 mi casa\", \"Mi querida mam\u00e1\", \"Voy buscando\", \"Un beso y una flor\" e \"Libre\" entre outras m\u00e1is.\nParticipou en d\u00faas ocasi\u00f3ns no Festival de Eurovisi\u00f3n. A primeira foi en 1970 co tema \"Esa ser\u00e1 mi casa\", co que non conseguiu chegar \u00e1 final, ga\u00f1ada por Julio Iglesias coa canci\u00f3n \"Gwendolyne\". A segunda foi co programa de Valerio Lazarov, \"Pasaporte a Dubl\u00edn\" onde quedou en segunda posici\u00f3n. A cantante Karina foi elixida ga\u00f1adora.\nO 20 de abril de 1971 casou en segredo con Mar\u00eda Amparo Mart\u00ednez Gil. Logo viaxou a Buenos Aires onde actuou en Canal 9 xunto co cantante de tango Argentino Ledesma.\nO 24 de xaneiro de 1972 naceu a s\u00faa primeira filla, Amparo. Pouco despois editou o seu terceiro \u00e1lbum \"Un beso y una flor\" co que obtivo un grande \u00e9xito en Espa\u00f1a e Hispanoam\u00e9rica.\nEn novembro de 1972 participa no Festival da Canci\u00f3n de R\u00edo de Xaneiro como representante espa\u00f1ol, onde logra empatar no primeiro lugar co estadounidense David Clayton-ThomasUnidos]], pero perdeu tras unha votaci\u00f3n na que o presidente do xurado, Joseph Lee Zhito, votou polo seu propio pa\u00eds. Semanas despois sae \u00e1 venda o seu cuarto \u00e1lbum, \"Mi tierra\", no que incl\u00fae un dos seus principais \u00e9xitos: \"Libre\".\nO 14 de marzo de 1973 realizou a s\u00faa \u00faltima actuaci\u00f3n en Valencia, nas fallas. Al\u00ed canta por primeira e \u00faltima vez o \"Himno de Valencia\" xunto co p\u00fablico asistente."}
{"id": "134012", "revid": "9425", "url": "https://gl.wikipedia.org/wiki?curid=134012", "title": "Luis Manuel Ferri Llopis", "text": ""}
{"id": "134013", "revid": "5863", "url": "https://gl.wikipedia.org/wiki?curid=134013", "title": "Principado de Moldavia", "text": "O Principado de Moldavia foi un principado medieval europeo, situado no terreo entre os C\u00e1rpatos orientais e mailo r\u00edo Dni\u00e9ster. Existiu dende o s\u00e9culo XIV at\u00e9 1859, cando se uniu con Valaquia e fundou o que hoxe en d\u00eda \u00e9 Roman\u00eda."}
{"id": "134014", "revid": "92340", "url": "https://gl.wikipedia.org/wiki?curid=134014", "title": "Drago\u015f", "text": "Drago\u015f (\"Dr\u00e1gfi de B\u00e9ltek\") foi un voivoda de Maramure\u015f quen gobernou en terras da Moldavia medieval entre 1351 e 1353. Deixou a provincia de Maramure\u015f \u00e1s ordes do rei de Hungr\u00eda Lu\u00eds I, para establecer unha li\u00f1a de defensa en contra da Horda de Ouro. A campa\u00f1a obrigou aos mongois a retirarse cara ao leste do Nistru. Drago\u015f foi sucedido polo seu fillo Sas (1354-1358). Sas foi sucedido polo seu fillo B\u00e2lc en 1359, quen s\u00f3 conseguiu gobernar por un ano, ao ser destronado por outro voivoda de Maramure\u015f, Bogdan, rematando deste xeito a li\u00f1axe de Drago\u015f."}
{"id": "134016", "revid": "98629", "url": "https://gl.wikipedia.org/wiki?curid=134016", "title": "Caudillismo", "text": "O caudillismo \u00e9 o exercicio do poder pol\u00edtico caracterizado pola agrupaci\u00f3n dunha comunidade en torno ao caudillo. En xeral, os caudillos son l\u00edderes pol\u00edticos carism\u00e1ticos ligados a sectores tradicionais da sociedade (como militares e grandes terratenentes) e que basean o seu poder no populismo. Moitas veces, os l\u00edderes son chamados caudillos cando permanecen no goberno por m\u00e1is tempo do convencional.\nO caudillismo pres\u00e9nta se como forma de exercicio de poder diverxente da democracia representativa. No entanto, nin todos os caudillos son ditadores: \u00e1s veces poden exercer forte liderado autocr\u00e1tico e carism\u00e1tico mantendo formalmente a normalidade democr\u00e1tica.\nCaudillo.\nO caudillo \u00e9 o l\u00edder dun grupo humano que exerce o seu poder de maneira autoritaria, e as relaci\u00f3ns persoais do l\u00edder con seus adeptos \u00e9 estreita e emocional. En xeral, ten orixes entre representantes das elites tradicionais, como terratenentes e militares. \u00c9 com\u00fan entre os caudillos a tendencia a se perpetuar no poder, sexa por consecutivas reelecci\u00f3ns ou por mandato vitalicio. Seu carisma, a\u00ednda que non sempre \u00e9 transfer\u00edbel no caso da s\u00faa morte, pode ser estendido para parentes, como esposa e fillos (como Papa Doc e seu fillo Baby Doc no Hait\u00ed e Per\u00f3n e s\u00faas esposas Evita e Isabelita na Arxentina). O caudillo pode exercer o poder en todo un pa\u00eds ou s\u00f3 nunha rexi\u00f3n ou provincia (asemell\u00e1ndose ao coronelismo no Brasil).\nF\u00f3ra do contexto latinoamericano, houbo tam\u00e9n caudillos na \u00c1frica (como o ugand\u00e9s Idi Amin) e na Europa (como o h\u00fangaro Almirante Horthy). O Xeneral Francisco Franco, ditador de Espa\u00f1a entre 1939 e 1975, era tratado \"oficialmente\" como Caudillo.\nNa cultura e no imaxinario popular, a figura do caudillo est\u00e1 asociada a individuos brutos, violentos, corruptos, culturalmente ignorantes e extremamente apegados a valores tradicionais (como a relixi\u00f3n).\nAm\u00e9rica Latina.\nA idea de caudillo xurdiu na Am\u00e9rica Latina para designar l\u00edderes conservadores que asum\u00edan o poder por medio de golpes de Estado e implantaban ditaduras personalistas. En moitos casos, eran militares ou grandes propietarios de terras. O xurdimento de caudillos era favorecido pola propia estrutura social das ex-colonias espa\u00f1olas e portuguesas, nas cales os terratenetes deti\u00f1an gran poder pol\u00edtico (a exemplo do coronelismo no Brasil). O sistema caudillista favoreceu a implantaci\u00f3n de ditaduras militares ao longo dos s\u00e9culos XIX e XX, como ocorreu na Arxentina, Bolivia, o Brasil, Chile, Hait\u00ed, o Per\u00fa e o Uruguai."}
{"id": "134017", "revid": "23204", "url": "https://gl.wikipedia.org/wiki?curid=134017", "title": "Estandarizaci\u00f3n da lingua galega", "text": "Cando se comezou a escribir de novo a lingua galega a comezos do s\u00e9culo XIX non hab\u00eda memoria entre os novos escritores da literatura nin da escrita medieval polo que para escribiren a s\u00faa lingua tenderon a adaptar a ortograf\u00eda da lingua castel\u00e1 ao galego.\nPeriodizaci\u00f3n.\nGalego popular.\nO galego que se empregou na escrita durante gran parte do s\u00e9culo XIX estaba moi pr\u00f3ximo ao galego falado, sen que a tradici\u00f3n literaria do galego medieval influ\u00edse significativamente, pero tampouco houbo realmente escritores dialectais puros, nos textos adoitan convivir soluci\u00f3ns interdialectais. Nesta li\u00f1a de achegamento \u00e1 fala popular abundan os vulgarismos e os castelanismos, mesmo alternando con formas propias do galego, xa que era o castel\u00e1n escrito o que actuaba como modelo para uns escritores que carec\u00edan de calquera referencia para o galego m\u00e1is al\u00e1 do galego popular. Pola contra case non aparecen hiperenxebrismos ou arca\u00edsmos e as vacilaci\u00f3ns na escolla e escrita do l\u00e9xico era a norma. Contra 1880, no final do per\u00edodo, comezou o debate sobre que tipo de galego deber\u00eda servir de base \u00e1 lingua literaria, por unha banda estaban os defensores do galego popular, baseado na fala do rural, menos influ\u00edda polo castel\u00e1n, e pola outra os defensores dun galego culto, baseado no galego das vilas e cidades e m\u00e1is castelanizado.\nGalego enxebrista.\nA partir de finais do s\u00e9culo XIX, con Antonio L\u00f3pez Ferreiro, e sobre todo na \u00e9poca das Irmandades da Fala e a Xeraci\u00f3n N\u00f3s proc\u00farase a pureza da lingua, mesmo chegando na s\u00faa afirmaci\u00f3n fronte ao castel\u00e1n a distorsi\u00f3ns do propio l\u00e9xico galego e a pr\u00e1cticas diferencialistas que deron orixe aos co\u00f1ecidos como hiperenxebrismos. O castel\u00e1n deixou de ser o \u00fanico referente para a creaci\u00f3n do l\u00e9xico novo, recorr\u00e9ndose fundamentalmente a arca\u00edsmos, lusismos e estranxeirismos pero tam\u00e9n a neoloxismos."}
{"id": "134020", "revid": "5467", "url": "https://gl.wikipedia.org/wiki?curid=134020", "title": "Estandarizaci\u00f3n do galego", "text": ""}
{"id": "134025", "revid": "23204", "url": "https://gl.wikipedia.org/wiki?curid=134025", "title": "Nervio musculocut\u00e1neo", "text": "O nervio musculocut\u00e1neo \u00e9 un nervio do membro superior orixinado polo tronco secundario anteroexterno ou superior. Toma as ra\u00edces raqu\u00eddeas C5, C6, C7 e algunhas veces, tam\u00e9n C4. Coma nervio, at\u00f3pase na parte externa da axila e vai cara a parte interna do brazo, fura un m\u00fasculo e pasa \u00e1 superficie anterior do brazo, situ\u00e1ndose entre o plano muscular superficial e o fondo. Segue descendendo e ach\u00e9gase \u00e1 parte externa. No c\u00f3bado faise superficial e pasa pola canle bicipital. A este nivel d\u00e1 d\u00faas ramas terminais sensitivas puras, unha anterior e outra posterior.\nRelaci\u00f3ns.\nNa axila \u00e9 a rama m\u00e1is externa do plexo braquial. Na orixe aparece preto do nervio radial e xa no brazo pasa preto da arteria umeral. Na parte anterior fura o m\u00fasculo coracobraquial e sit\u00faase entre o b\u00edceps braquial e o braquial anterior.\nRamas colaterais.\nAo longo do seu traxecto d\u00e1 as seguintes ramas colaterais sensitivas:\nTam\u00e9n d\u00e1 tres ramas motoras que constit\u00faen o eixo neuromuscular do musculocut\u00e1neo, innervando aos seguintes m\u00fasculos:"}
{"id": "134026", "revid": "5817559", "url": "https://gl.wikipedia.org/wiki?curid=134026", "title": "Maramure\u0219", "text": "Maramure\u0219 (h\u00fangaro: \"M\u00e1ramaros\", lat\u00edn: \"Marmatia\", ucra\u00edno: \"\u041c\u0430\u0440\u043c\u0430\u0440\u043e\u0449\u0438\u043d\u0430\" / \"Marmar\u00f3shchina\") \u00e9 unha rexi\u00f3n hist\u00f3rica localizada no norte de Roman\u00eda. A capital da rexi\u00f3n ch\u00e1mase Baia Mare. Outras cidades importantes son Satu Mare e Vi\u015feu de Sus.\nMaramure\u0219 foi antigamente habitada polos dacios, que constru\u00edron fortalezas como as de Once\u0219ti, Slatina e C\u0103line\u0219ti, logo foi unha parte do \"comitatus\" (\"condado\") M\u00e1ramaros do Reino de Hungr\u00eda, co rei h\u00fangaro asegurando aos romaneses o dereito de teren un voivoda roman\u00e9s, quen xulgaba aos seus s\u00fabditos segundo a lei romanesa (valaca), at\u00e9 1383.\nTransilvania converteuse nun principado aut\u00f3nomo, despois da Batalla de Moh\u00e1cs, ga\u00f1ada polo Imperio otom\u00e1n fronte aos h\u00fangaros. Na parte sur da rexi\u00f3n hist\u00f3rica de Maramure\u0219 pasou ao reino de Roman\u00eda despois da primeira guerra mundial, co Tratado de Trianon. A parte setentrional pasou a Ucra\u00edna despois da ca\u00edda da Uni\u00f3n Sovi\u00e9tica en 1991."}
{"id": "134027", "revid": "1131", "url": "https://gl.wikipedia.org/wiki?curid=134027", "title": "Galer\u00eda de imaxes da Lagoa Sacra de Olives", "text": "Galer\u00eda de imaxes da lagoa Sacra de Olives.\nA Lagoa Sacra de Olives ou Lagoa sacra de Xestoso \u00e9 unha lagoa situada no l\u00edmite entre o concello de Forcarei, o da Estrada e no de Silleda."}
{"id": "134029", "revid": "98629", "url": "https://gl.wikipedia.org/wiki?curid=134029", "title": "Corporocracia", "text": "Corporatocracia, ou ben Corporocracia, \u00e9 o \"goberno das grandes empresas\", o cal \u00e9 unha denominaci\u00f3n dada a un goberno no cal o poder foi transferido desde o estado (\u00e9 dicir, desde o pobo) \u00e1s grandes empresas.\nOs procesos de privatizaci\u00f3ns das empresas p\u00fablicas poden ser o paso inicial desta forma de goberno, xa que o estado perde o seu poder regulador na econom\u00eda e os servizos p\u00fablicos e as empresas te\u00f1en unha maior influencia nas decisi\u00f3ns do mesmo.\nDefinici\u00f3n.\nCorporatocracia \u00e9 un neoloxismo derivado da palabra inglesa \"corporatocracy\" (que algunhas veces escr\u00edbese \"corporocracy\"). Esta palabra, creada polo Global Justice Movement, describe o goberno dunha sociedade na cal as persoas no poder toman decisi\u00f3ns favorables \u00e1s grandes empresas en detrimento do pobo.\nO termo ingl\u00e9s \"corporation\" referir\u00edase a unha grande empresa ou sociedade an\u00f3nima de capitais multinacionais. Deste xeito, no sentido xeral, \"corporatocracia\" implica a existencia dun goberno controlado por persoas que administran ou est\u00e1n intimamente relacionadas con estas grandes empresas, buscando maximizar os beneficios das mesmas.\nPor este concepto, a trav\u00e9s do mecanismo de \"extracci\u00f3n de renda monop\u00f3lica\" ou \"extracci\u00f3n de renda oligop\u00f3lica\", estas grandes empresas son capaces de definir a axenda pol\u00edtica nacional dos gobernos deste tipo, debaixo dunha fachada de democracia."}
{"id": "134031", "revid": "75322", "url": "https://gl.wikipedia.org/wiki?curid=134031", "title": "Nepotismo", "text": "Nepotismo (do lat\u00edn \"nepos\", neto ou descendente) \u00e9 o termo utilizado para designar o favorecemento de parentes en detrimento de persoas m\u00e1is cualificadas, especialmente en relaci\u00f3n \u00e1 nomeamento ou elevaci\u00f3n de cargos.\nOrixinalmente a palabra aplic\u00e1base exclusivamente ao \u00e1mbito das relaci\u00f3ns do papa cos seus parentes, mais actualmente \u00e9 utilizado como sin\u00f3nimo da concesi\u00f3n de privilexios ou cargos a parentes no funcionariado p\u00fablico. Dist\u00ednguese do favoritismo simple, que non implica relaci\u00f3ns familiares co favorecido.\nO nepotismo ocorre cando, por exemplo, un funcionario \u00e9 promovido por ter relaci\u00f3ns de parentesco con aquel que o promove, habendo persoas m\u00e1is cualificadas e m\u00e1is merecedoras da promoci\u00f3n. Alg\u00fans bi\u00f3logos sustentan que o nepotismo pode ser instintivo, unha maneira de selecci\u00f3n familiar. Os parentes pr\u00f3ximos pos\u00faen xenes compartidos e protexelos ser\u00eda unha forma de garantir que os xenes do propio individuo te\u00f1an unha oportunidade de m\u00e1is de sobrevivir.\nUn grande nepotista foi Napole\u00f3n Bonaparte. En 1809, 3 dos seus irm\u00e1ns eran reis de pa\u00edses ocupados polo seu ex\u00e9rcito."}
{"id": "134032", "revid": "1131", "url": "https://gl.wikipedia.org/wiki?curid=134032", "title": "Galer\u00eda de imaxes da Praza da Le\u00f1a de Pontevedra", "text": "Praza da Le\u00f1a, Pontevedra"}
{"id": "134034", "revid": "98629", "url": "https://gl.wikipedia.org/wiki?curid=134034", "title": "Coronelismo", "text": "O Coronelismo era o sistema pol\u00edtico do Brasil baixo a Vella Rep\u00fablica, de 1889-1930. O poder local era confiado aos \"coroneis\", os terratenentes fieis ao goberno."}
{"id": "134037", "revid": "1131", "url": "https://gl.wikipedia.org/wiki?curid=134037", "title": "Galer\u00eda de imaxes de Ence, Galicia", "text": "ENCE S.A. (Empresa Nacional de Celulosas de Espa\u00f1a) \u00e9 un grupo empresarial forestal espa\u00f1ol que pos\u00fae tres plantas en Galicia, a m\u00e1is antiga en Louriz\u00e1n, Pontevedra."}
{"id": "134047", "revid": "98629", "url": "https://gl.wikipedia.org/wiki?curid=134047", "title": "Caza de focas", "text": "A caza de focas \u00e9 unha actividade consistente na obtenci\u00f3n de recursos a partir de focas, principalmente cachorros de focas arpa (o 95% aproximadamente).\nPrincipalmente d\u00e1se no Canad\u00e1 e Groenlandia, onde se estima que en total cada ano se matan uns cincocentos mil ejemplares.\nO m\u00e9todo m\u00e1is habitual para matalas \u00e9 esmagarlles o cranio cun pico de ferro ou con paus cun gancho nunha extremidade, se ben en ocasi\u00f3ns se empregan rifles. Segundo os ecoloxistas, en ocasi\u00f3ns tam\u00e9n son esfoladas vivas.\nCanad\u00e1.\nA caza de focas no Canad\u00e1 \u00e9 unha cita anual na cal pescadores canadenses ded\u00edcanse a disparar e cazar cachorros de focas arpa na tempada de caza, malia a oposici\u00f3n de boa parte da opini\u00f3n p\u00fablica e as constantes protestas de grupos defensores dos dereitos dos animais. Cada ano exterm\u00ednase arredor dunhas 350.000 focas mozos fronte \u00e1 costa leste do Canad\u00e1, outras miles quedan mutiladas ou gravemente feridas de por vida.\nAlg\u00fans cient\u00edficos, as\u00ed como as organizaci\u00f3ns de protecci\u00f3n animal que protestan polas cazas, sinalan que a debilidade do xeo dos \u00faltimos anos significou unha mortalidade moi superior \u00e1 normal entre os cachorros.\nO profesor David Lavigne, unha das maiores autoridades cient\u00edficas do mundo en focas arpa informou que segundo os propios datos das autoridades canadenses, nos per\u00edodos recentes nos que o xeo foi d\u00e9bil a mortalidade se disparou entre o 25 e o 75% das cr\u00edas nacidas.\nA falta de grandes placas de xeo flotantes tam\u00e9n dificulta a caza para os pescadores que te\u00f1en que disparar \u00e1s focas a distancia, en vez de golpealas na cabeza sobre os carambelos como se fixo tradicionalmente no golfo de San Lorenzo, onde se realiza maioritariamente esta pr\u00e1ctica.\nO uso de rifles, a dispersi\u00f3n das focas e a s\u00faa escaseza fai que cada vez este tipo de caza sexa menos rendible para os pescadores do Canad\u00e1.\nOrganizaci\u00f3ns como a Humane Society of the United States (HSUS) e o Fondo Internacional do Benestar Animal (IFAW) denuncian que a caza non s\u00f3 \u00e9 \"cruel\" sen\u00f3n que as elevadas cotas de caza permitidas polo Canad\u00e1 dende 1996 poden ter un impacto catastr\u00f3fico sobre o futuro da poboaci\u00f3n de focas na rexi\u00f3n.\nS\u00f3 entre o 2003 e o 2005, os pescadores canadenses cazaron polo menos un mill\u00f3n de focas arpa, algo m\u00e1is dunha sexta parte da poboaci\u00f3n total na costa atl\u00e1ntica canadense.\nAdemais, argumentan HSUS e IFAW, os animais cazados son os m\u00e1is novos polo que o impacto da s\u00faa desaparici\u00f3n se ver\u00e1 realmente nos pr\u00f3ximos anos cando eses exemplares deber\u00edan ter alcanzado a s\u00faa madureza sexual.\nAs autoridades canadenses, non obstante, negan que a s\u00faa xesti\u00f3n represente unha ameaza para as focas arpa. Segundo o voceiro do Ministerio de Pesca canadense, Phil Jenkins, as autoridades inclu\u00edron nos seus modelos de xesti\u00f3n o impacto ambiental como o quentamento global e a desaparici\u00f3n da capa de xeo.\nJohn Efford, ministro de Pesca e Agricultura de Terra Nova, declarou:\n\"Quixera ver estes seis mill\u00f3ns de focas -ou calquera que sexa o seu n\u00famero- mortas e vendidas, destru\u00eddas ou queimadas. Non me interesa o que lles pase. (...) Cantas m\u00e1is morran m\u00e1is feliz serei\"."}
{"id": "134051", "revid": "56817", "url": "https://gl.wikipedia.org/wiki?curid=134051", "title": "Colectivismo", "text": "O colectivismo \u00e9 o desenvolvemento en grupo dunha te\u00f3r\u00eda ou pr\u00e1ctica. Adoita usarse este termo en oposici\u00f3n ao individualismo. Alg\u00fans psic\u00f3logos definen o colectivismo como unha s\u00edndrome de actitudes e comportamentos baseados na crenza de que a unidade b\u00e1sica de supervivencia recae nun grupo, non no individuo. O colectivismo abarca unha ampla categor\u00eda de filosof\u00edas non individualistas. O colectivismo \u00e9 considerado por moitos diametralmente oposto ao individualismo. Con todo, ambos os dous, o colectivismo e m\u00e1is o individualismo, poden interpretarse de distinto xeito por diferentes persoas.\nAlg\u00fans tipos de colectivismo sinalan que o ben do grupo \u00e9 m\u00e1is importante que o ben individual, outras alegan mentres que calquera grupo est\u00e1 finalmente feito de individuos, o individuo incidentalmente serve ao seu propio interese ao servir aos intereses do grupo (noutras palabras, en tanto o grupo prospera, todos os membros do grupo prosperan). Os detractores desta \u00faltima posici\u00f3n alegan que \u00e9 dif\u00edcil, se non imposible, imaxinar que o beneficioso para un grupo, \u00e9 sempre beneficioso para cada individuo que o integra. O colectivismo pode tam\u00e9n estar asociado con altru\u00edsmo, xa que o que \u00e9 bo para o grupo pode concebiblemente requirir o sacrificio de, polo menos, alg\u00fan interese individual.\nPol\u00edtica.\nAlg\u00fans pol\u00edticos colectivistas soste\u00f1en que diferentes grupos te\u00f1en intereses competitivos, e que os intereses e caracter\u00edsticas individuais est\u00e1n, de feito, vinculados aos intereses e caracter\u00edsticas do seu grupo. Nesta li\u00f1a de pensamento, consid\u00e9rase que as diferenzas entre grupos son m\u00e1is significativas que as diferenzas individuais dentro dos grupos. Outros pol\u00edticos colectivistas salientan a noci\u00f3n de igualdade e solidariedade, e ven a todos os seres humanos como parte dun mesmo grupo con intereses similares. Mante\u00f1en que a competencia e rivalidade, entre individuos ou pequenos grupos, \u00e9 ante todo contra-produtiva ou prexudicial, e deber\u00e1 ent\u00f3n substitu\u00edrse por algunha forma de cooperaci\u00f3n.\nAs cr\u00edticas pol\u00edticas ao colectivismo soste\u00f1en que este salienta o grupo suprimindo os dereitos individuais, por exemplo, segundo os cr\u00edticos do colectivismo, a democracia pode ser vista como unha forma de colectivismo cando a maior\u00eda do grupo \u00e9 capaz de diminu\u00edr a liberdade de individuos en minor\u00eda, simplemente porque constit\u00faen a maior\u00eda. As\u00ed, os opo\u00f1entes ao colectivismo argumentan que unicamente os individuos poden lexitimamente ter dereitos, non os grupos, e avogan pola protecci\u00f3n constitucional dos dereitos individuais ante o mandato da maior\u00eda.\nEconom\u00eda.\nO colectivismo, en xeral, \u00e9 un campo da econom\u00eda que sost\u00e9n que as cousas deben ser propiedade dun grupo (e supostamente usarse no beneficio de todos) m\u00e1is que propiedade de individuos (propiedade privada). O socialismo adoita asociarse con esta concepci\u00f3n filos\u00f3fica, a\u00ednda que \u00e9 de notar que non \u00e9 aplicable a todas as visi\u00f3ns existentes do socialismo. O concepto de propiedade colectiva resulta central neste punto de vista favorable ao grupo, en oposici\u00f3n \u00e1 propiedade privada. Alg\u00fans aplican isto s\u00f3 a bens de capital e terra, mentres outros colectivistas argumentan que todos os bens de consumo deben observarse como bens p\u00fablicos, e son dif\u00edciles de, ou non deber\u00edan privatizarse; \u00e9 o caso de bens naturais, de defensa nacional, de xustiza e de informaci\u00f3n.\nOs comunistas cren que non soamente os medios de produci\u00f3n, sen\u00f3n o produto do traballo deber\u00eda colectivizarse e os salarios abolirse. A conferencia de Florencia da Federaci\u00f3n da Internacional, ao mostrar os principios anarcocomunistas, sinalou: \"\"A Federaci\u00f3n Italiana da Internacional considera propiedade colectiva aos produtos do traballo e como complemento necesario do programa colectivista\u2026\"'\"\nos colectivistas consideran que confiar na elecci\u00f3n individual para contribu\u00edr aos bens p\u00fablicos leva a fallos do mercado e a un problema de parasitismo. Vese ent\u00f3n que a acci\u00f3n colectiva, o cumprimento das autoridades e a presi\u00f3n ou coerci\u00f3n social, son o \u00fanico xeito confiable de asegurar o abastecemento de bens ou servizos p\u00fablicos.\nSociedades colectivistas.\nExisten moitos exemplos de sociedades ao redor do mundo que se caracterizaron a elas mesmas ou externamente como \"colectivistas\".\nPor unha banda, existen estados socialistas, que colectivizaron a maior\u00eda dos sectores econ\u00f3micos. Doutra banda, existen os kibutzim de Israel (comunas voluntarias, onde as persoas viven e cultivan xuntos, e onde a propiedade \u00e9 colectiva), e comunidades como Freetown Christiania en Dinamarca (un pequeno experimento pol\u00edtico aut\u00f3nomo centrado ao redor dunha instalaci\u00f3n militar abandonada en Copenhague) onde se vive un estilo de vida colectivista."}
{"id": "134055", "revid": "1987", "url": "https://gl.wikipedia.org/wiki?curid=134055", "title": "Disidencia", "text": "En Pol\u00edtica, unha disidencia \u00e9 o acto de discordar dunha pol\u00edtica oficial, dun poder institu\u00eddo (ou constitu\u00eddo) ou dunha decisi\u00f3n colectiva. Os individuos e grupos que optan pola disidencia son denominados disidentes. O termo \u00e9 aplicado particularmente \u00e1s disidencias ocorridas en r\u00e9ximes autoritarios e totalitarios, como o da Uni\u00f3n Sovi\u00e9tica so os gobernos de Stalin e Brezhnev.\nA\u00ednda que an\u00e1logo, o termo \"Disidencia\" non \u00e9 sin\u00f3nimo de oposici\u00f3n, que denota un grupo maior e est\u00e1bel que discorda do poder establecido mais non o afronta con m\u00e9todos ilegais nin se excl\u00fae.\nEn xeral, disidencia \u00e9 o nome dado a minor\u00edas que discordan do r\u00e9xime e, moitas veces, optan por se exclu\u00edr do enfrontamento, abandonando o pa\u00eds e denunci\u00e1ndoo no exilio.\nO termo oposici\u00f3n tam\u00e9n \u00e9 preferido para r\u00e9ximes democr\u00e1ticos, mentres disidencia \u00e9 m\u00e1is usado no caso de ditaduras."}
{"id": "134059", "revid": "98629", "url": "https://gl.wikipedia.org/wiki?curid=134059", "title": "Humane Society of the United States", "text": "A Humane Society of the United States ou HSUS (en galego, Sociedade Humana dos Estados Unidos) \u00e9 unha organizaci\u00f3n con sede en Washington d.C centrada na promoci\u00f3n do benestar dos animais. \u00c9 unha das maiores organizaci\u00f3ns centradas no benestar dos animais no mundo, con 9,5 mill\u00f3ns de membros e un orzamento de 103 mill\u00f3ns de d\u00f3lares no 2006. En 2007 viron un incremento tanto en incorporaci\u00f3n de membros coma en ingresos, con 10,5 mill\u00f3ns de membros e un presuposto de 120 mill\u00f3ns de d\u00f3lares.\nOs fundadores de HSUS trataron de non de duplicar os esforzos de centos de sociedades locais que traballan para axudar aos animais. En lugar diso, decidiu facer fronte \u00e1s crueldades de alcance nacional, tratando de resolver os problemas de benestar animal mediante a aplicaci\u00f3n de estratexias, recursos e soluci\u00f3ns m\u00e1is al\u00e1 da capacidade das organizaci\u00f3ns locais.\nA HSUS foi fundada en 1954 polo xornalista Fred Myers e outras tres persoas. As maiores campa\u00f1as de grupo te\u00f1en como obxectivos catro temas primarios: as granxas factor\u00eda de animais, os deportes e entretementos que implican violencia para cos animais e outras formas de crueldade con estes, o comercio de peles e as pr\u00e1cticas de caza deportiva.\nHSUS publica Animal Sheltering, un magazine bimensual para profesionais do refuxio de animais. Tam\u00e9n fai Rural Area Veterinary Services, un programa de servizos veterinarios gratu\u00edtos en comunidades empobrecidas."}
{"id": "134095", "revid": "56817", "url": "https://gl.wikipedia.org/wiki?curid=134095", "title": "Ionizaci\u00f3n", "text": "A ionizaci\u00f3n \u00e9 o proceso qu\u00edmico ou f\u00edsico polo que se producen i\u00f3ns; \u00e1tomos ou mol\u00e9culas cargadas electricamente debido ao exceso ou defecto de electr\u00f3ns respecto a un \u00e1tomo ou mol\u00e9cula neutro. A especie con m\u00e1is electr\u00f3ns que o \u00e1tomo ou mol\u00e9cula neutros ch\u00e1mase ani\u00f3n, posu\u00edndo unha carga neta negativa. A que ten menos electr\u00f3ns cati\u00f3n, cunha carga neta positiva. Existen varios xeitos polos que se poden formar i\u00f3ns de \u00e1tomos ou mol\u00e9culas."}
{"id": "134098", "revid": "89787", "url": "https://gl.wikipedia.org/wiki?curid=134098", "title": "Chris Douglas-Roberts", "text": "Chris Douglas-Roberts, nado o 8 de xaneiro de 1987 en Detroit, M\u00edchigan, \u00e9 un ex xogador americano de baloncesto profesional. Mide 2,01 metros e xogaba nas posici\u00f3ns de escolta e ala.\nTraxectoria.\nInstituto.\nDouglas-Roberts xogou ao baloncesto no Cass Technical High School e no Northwestern High School. Estivo en Cass Tech en 2003 e 2004, facendo 28 puntos, 10 rebotes e 6 asistencias por partido. Tras a tempada 2004 foise a Northwestern onde viu limitado o seu tempo de xogo debido \u00e1s regras de transferencia dun instituto a outro, polo que non xogou co equipo ata o segundo semestre. Rematou a tempada cunha media de 13.8 puntos e 5.4 rebotes por partido.\nUniversidade.\nDespois do seu paso polo instituto, Douglas-Roberts estaba considerado coma unha das mellores promesas dispo\u00f1ibles, sendo inclu\u00eddo no posto 30 na lista de mellores xogadores de Scout.com e no 51 en Rivals.com. Finalmente escolleu a Universidade de Memphis. Durante a s\u00faa primeira tempada cos Tigers, xogou 34 partidos nos que 25 foron dende o comezo, asinando 8.3 puntos, 3.3 rebotes e 1.5 asistencias por encontro. Grazas ao seu gran xogo foi inclu\u00eddo no mellor quinteto de \"freshman\" da Conference USA. Na s\u00faa segunda tempada xogou os 35 partidos coma titular e liderou aos Tigers en anotaci\u00f3n con 15.4 puntos. Ademais, foi elixido no mellor quinteto da conferencia e coroouse coma All-America. Xa na s\u00faa terceira tempada en Memphis, asinou 23.2 puntos por encontro nos seis partidos do Torneo da NCAA de 2008, onde os Tigers remataron en segunda posici\u00f3n tras perder na final ante os Kansas Jayhawks. A s\u00faa grande actuaci\u00f3n deulle un posto no primeiro equipo do All-American.\nProfesional.\nO 18 de abril de 2008, Douglas-Roberts anunciou que se presentaba ao Draft da NBA dese mesmo ano. Foi seleccionado polos New Jersey Nets na 40\u00aa posici\u00f3n, e o 9 de xullo asinou o seu primeiro contrato da NBA cos Nets. O 25 de xu\u00f1o de 2010 foi traspasado aos Milwaukee Bucks a cambio dunha elecci\u00f3n da segunda rolda do draft de 2012.\nEn setembro de 2011, Douglas-Roberts fichou polo Virtus Bologna italiano.\nO 1 de outubro de 2012, asinou cos Los Angeles Lakers, pero foi cortado o 22 de outubro sen chegar a debutar. O 27 de outubro, Douglas-Roberts e Melvin Ely asinaron cos Dallas Mavericks, pero foron cortados \u00f3 d\u00eda seguinte.\nO 23 de decembro de 2012, asinou de novo con Dallas. O 6 de xaneiro de 2013, foi cortado polos Mavericks.\nO 11 de decembro de 2013, Douglas-Roberts asinou cos Charlotte Bobcats.\nO 3 de setembro de 2014, Douglas-Roberts asinou cos Los Angeles Clippers.\nO 15 de xaneiro de 2015, Douglas-Roberts foi traspasado \u00f3s Boston Celtics nun traspaso entre os Celtics, os Clippers e os Phoenix Suns. Tres d\u00edas m\u00e1is tarde foi cortado polos Celtics."}
{"id": "134114", "revid": "1836", "url": "https://gl.wikipedia.org/wiki?curid=134114", "title": "Himno nacional do Canad\u00e1", "text": ""}
{"id": "134116", "revid": "98629", "url": "https://gl.wikipedia.org/wiki?curid=134116", "title": "Pemento de Padr\u00f3n", "text": "O denominado Pemento de Padr\u00f3n ou de Herb\u00f3n \u00e9 unha variedade de pemento (\"Capsicum annuum\" L.) categorizada como Indicaci\u00f3n Xeogr\u00e1fica Protexida con denominaci\u00f3n de orixe, orixinaria do concello coru\u00f1\u00e9s de Padr\u00f3n. O nome de Herb\u00f3n v\u00e9n do top\u00f3nimo da parroquia padronense onde esta variedade foi introducida polos monxes franciscanos, procedente das Am\u00e9ricas. Tr\u00e1tase dun pemento de pequenas dimensi\u00f3ns que ten, como particularidade gastron\u00f3mica, ademais do seu intenso sabor, o feito de que alg\u00fans exemplares resulten particularmente picantes (aproximadamente entre un 10% -ou menos, como se explica embaixo- e un 25 %).\nHistoria.\nTr\u00e1tase dunha variedade do chile, do mesmo xeito que os Xalape\u00f1os ou os Serranos, e, como todo pemento, cultivada orixinalmente en Mesoam\u00e9rica. Ao parecer, foi introducida en Galicia por misioneiros do convento franciscano de Herb\u00f3n durante o s\u00e9culo XVI ou xa talvez iniciado o XVII, posiblemente dende M\u00e9xico, concretamente da rexi\u00f3n de Tabasco. \u00c9 probable que as variedades orixinarias tra\u00eddas de Am\u00e9rica fosen aos poucos adapt\u00e1ndose mediante selecci\u00f3n ao clima de Galicia, fac\u00e9ndose m\u00e1is pequenos e adquirindo o seu senlleiro sabor.\nNo s\u00e9culo XVIII, o comercio de pemento seco e mo\u00eddo representaba unha importante fonte de ingresos na agricultura da zona de Padr\u00f3n e as\u00ed consta recollido no catastro de Ensenada (Arquivo de Simancas). As t\u00e9cnicas de cultivo establec\u00e9ronse nesa \u00e9poca, as\u00ed como a delimitaci\u00f3n xeogr\u00e1fica: a semente transmit\u00edase como parte da dote e nunca f\u00f3ra da zona de produci\u00f3n, todo o cal tivo como resultado un produto altamente especializado e restrinxido ao seu \u00e1mbito xeogr\u00e1fico restrinxido durante s\u00e9culos.\nEn 1995 foron reco\u00f1ecidos como produto con Denominaci\u00f3n de Orixe. En 2009 publicouse o Regulamento da Denominaci\u00f3n de Orixe Protexida \"Pemento de Herb\u00f3n\" e en decembro de 2009 publicouse a solicitude no Diario Oficial da Uni\u00f3n Europea para a aprobaci\u00f3n definitiva no prazo de 6 meses.\nDende 1978 cel\u00e9brase ininterrompidamente a \"Festa do Pemento de Herb\u00f3n\". Cada primeiro s\u00e1bado de agosto os veci\u00f1os da parroquia de Herb\u00f3n friten centos de quilos de pementos para os turistas que se achegan ata a carballeira do convento. No ano 2001 acadou o reco\u00f1ecemento de Festa de Interese Tur\u00edstico.\nCaracter\u00edsticas.\nComo se dixo previamente, \u00e9 un pemento de pequeno tama\u00f1o, duns 3,5-5,5\u00a0cm de lonxitude e 1,5\u20132\u00a0cm de di\u00e1metro na parte m\u00e1is ancha, cun peso medio de 3,5-4,5 g por unidade. Son de cor verde oliva a verde amarelada (xa que se colleitan inmaturos) e forma algo alongada, c\u00f3nica ou fusiforme. A carne presenta un espesor uniforme de aproximadamente 1,5\u00a0mm. A superficie \u00e9 lixeiramente asucada lonxitudinalmente por estr\u00edas bulbosas, que lle confiren un aspecto engurrado trala s\u00faa fritura. Adoitan ir acompa\u00f1ados por un ped\u00fanculo de 3,5 a 6\u00a0cm de lonxitude.\nTr\u00e1tase dun vexetal de cultivo que se pode atopar nunha grande extensi\u00f3n das concas dos r\u00edos Ulla e o seu afluente o Sar, e \u00e9 especialmente cultivada nos invernadoiros de Herb\u00f3n. A DOP \"Pemento de Herb\u00f3n\" delimita a zona de produci\u00f3n aos concellos onde se cultivou tradicionalmente: os concellos de Padr\u00f3n, Dodro e Rois, na Coru\u00f1a, e Pontecesures e Valga en Pontevedra, pero cult\u00edvase noutros puntos de Galicia e mesmo existen variedades cultivadas no sur levantino de Espa\u00f1a e en Marrocos. A \u00e1rea de produci\u00f3n controlada pola Denominaci\u00f3n \u00e9 dunhas 14 hect\u00e1reas de cultivo baixo invernadoiro e dunhas 20 ha ao aire libre, cunha produci\u00f3n total duns 1,3 mill\u00f3ns de quilos.\nCult\u00edvase tanto ao aire libre como baixo cuberta, en invernadoiro, se ben neste caso non se pode utilizar calefacci\u00f3n nin luz artificial para forzar o crecemento. Sem\u00e9ntase entre abril e maio, cando se cultiva ao aire libre, ou entre febreiro e marzo, en invernadoiro. A tempada de recolecci\u00f3n pode comezar xa a mediados do mes de maio, prolong\u00e1ndose at\u00e9 acadar o ver\u00e1n, adoit\u00e1ndose colleitar cando o seu tama\u00f1o a\u00ednda \u00e9 reducido (en estado inmaturo precoz). A colleita ser\u00e1 manual e a comercializaci\u00f3n dentro das 24-48 horas seguintes. Tradicionalmente estaban dispo\u00f1ibles nos mercados dende o propio mes de maio at\u00e9 finais de outubro ou primeiros de novembro (adoitaba darse a data da primeira matanza do porco, 11 de novembro, d\u00eda de San Marti\u00f1o, como l\u00edmite), pero a Denominaci\u00f3n de orixe establece como l\u00edmites o 1\u00ba de maio e o 31 de outubro.\nComercial\u00edzanse en bolsas pl\u00e1sticas duns 400 g de peso (tradicionalmente, un cento), identificadas coa contraetiqueta e o logotipo da Denominaci\u00f3n e a indicaci\u00f3n da \"variedade Padr\u00f3n\".\nO cultivo en invernadoiro baixo condici\u00f3ns controladas explica a presenza de pementos tipo Padr\u00f3n nos mercados espa\u00f1ois ao longo de todo o ano, se ben non acollidos \u00e1s garant\u00edas da Denominaci\u00f3n de Orixe. Na diferenciaci\u00f3n do pemento procedente da zona de produci\u00f3n da Denominaci\u00f3n ou doutras zonas m\u00e1is c\u00e1lidas util\u00edzanse caracter\u00edsticas morfol\u00f3xicas pero, principalmente, outros datos m\u00e1is obxectivos, como a proporci\u00f3n entre froito e sementes, que \u00e9 de 3,2 no pemento de Herb\u00f3n, significativamente inferior \u00e1 proporci\u00f3n existente no pemento doutras orixes; tam\u00e9n se determina a proporci\u00f3n dun esterol, o estigmasterol, que adoita estar nunha concentraci\u00f3n do 1,3% no pemento de Padr\u00f3n fronte a un 5,2% no procedente do sur de Espa\u00f1a.\nComposici\u00f3n.\nA composici\u00f3n t\u00edpica do pemento de Padr\u00f3n \u00e9 a seguinte: un 91% de auga, 0,85% de glicosa e 0,75% de frutosa, 24\u00a0mg de vitamina C (por cada 100 g) e 0,92\u00a0mg de carotenos (provitamina A) (por cada 100 g), entre outros compo\u00f1entes.\nO elemento m\u00e1is caracter\u00edstico dos pementos \u00e9 a capsaicina, substancia responsable do sabor picante. F\u00f3rmase durante a maduraci\u00f3n do froito e s\u00f3 \u00e9 significativa neste momento (setembro-outubro). A aparici\u00f3n de tons vermellos no froito \u00e9 un bo indicador visual do contido en capsaicinoides, pero non sempre de forma uniforme.\nComo alg\u00fans individuos pos\u00faen a calidade de resultar picantes, alg\u00fans de maneira acusada, existe todo un debate acerca das caracter\u00edsticas que far\u00edan reco\u00f1ecibles tales esp\u00e9cimes, controversia que comeza dende o intre no que uns aseguran poder saber cales pican mentres que outros afirman non haber maneira de pescudalo de antem\u00e1n. O idioma galego soubo reflectir esta realidade variable e resolver a cuesti\u00f3n coa sentenza popular \"\"Os pementos de Padr\u00f3n, uns pican e outros non\".\nUsos.\nAdoitan facerse \u00e1 prancha ou fritirse frescos na tixola (\u00e1s veces lixeiramente nunha fritideira con aceite de oliva fervente, sac\u00e1ndoos cunha escumadeira) e servilos nunha fonte sazonada con sal gordo ou sal de desxeo. Non conv\u00e9n deixalos arrefriar. Cando se dispo\u00f1en nunha fonte, xeralmente acompa\u00f1an outros alimentos (carne, marisco ou peixe) ou constit\u00faen unha tapa, serv\u00edndose cos ped\u00fanculos (\"rabi\u00f1os\", \"rabechos\"), que non son inxeridos en ning\u00fan momento mais axudan a comelos (non \u00e9 necesario usar cubertos).\nComechume e tradici\u00f3n culinaria.\nDebido a que fronte aos exemplares que non pican outros producen un pro\u00eddo que pode ser intenso hai toda serie de creaci\u00f3ns populares sobre este tema, sobre todo en Galicia, onde \u00e9 moi popular e reiterado o aludido refr\u00e1n galego \"Coma os pementos de Padr\u00f3n: uns pican e outros non\"\" en comentario alusivo \u00e1 variabilidade de calquera tipo que se poida observar ante determinada circunstancia.\nO certo \u00e9 que a proporci\u00f3n de exemplares picantes semella aumentar considerablemente nas zonas de cultivo que recibiron maior insolaci\u00f3n, co cal en orixe p\u00f3dese controlar en parte esta caracter\u00edstica nas remesas colleitadas. \u00c9 bastante com\u00fan sinalar que os exemplares picantes son os que foron menos regados; con todo, p\u00f3dese observar que, a igual cantidade de rega, estes danse m\u00e1is nas zonas que reciben m\u00e1is sol, o que leva a relacionar m\u00e1is esta calidade coa insolaci\u00f3n e evaporaci\u00f3n consecuente.\nEntre os m\u00e9todos populares para diferenciar visualmente os exemplares picantes c\u00f3ntase que aqueles de maior tama\u00f1o e cor mate antes da s\u00faa fritidura, sobre todo se presentan unha forma acusadamente puntiaguda e en forma de fuso, te\u00f1en m\u00e1is probabilidades de ser agresivos ao padal. Tam\u00e9n se di que aos picantes adh\u00edrenselles en menor medida os grans de sal gordo con que se adoitan sazoar. Outra f\u00f3rmula \u00e9 reparar na proporci\u00f3n do rabo con respecto ao exemplar enteiro, sendo os picantes os que presentar\u00edan maior proporci\u00f3n de ped\u00fanculo.\nAs apa\u00f1adoras tradicionais -adoitan ser mulleres- das zonas de Padr\u00f3n m\u00e1is dedicadas ao seu cultivo e os seus degustadores m\u00e1is afeccionados adoitan acordar que unha axeitada proporci\u00f3n de exemplares picantes \u00e1 hora de servilos est\u00e1 ao redor dunha quinta parte do total. Deste xeito, na recolecci\u00f3n artesanal rec\u00f3llense en recipentes diferentes aqueles que recibiron maior insolaci\u00f3n durante o seu cultivo c\u00f3s que permaneceron m\u00e1is na sombra. \u00c1 hora de preparalos para o consumidor, servirase unha \"man\" (os que caben nun pu\u00f1o, que se di que habitualmente son catro) dos picantes por cada catro \"mans\" de non picantes, xa que como reza a sentenza tradicional galega, \"\"Unha saca son cen pementos, que son vinte e cinco 'mans' de catro\".\nA difusi\u00f3n do seu cultivo f\u00f3ra das \u00e1reas tradicionais (sobre todo no levante ib\u00e9rico), a recolecci\u00f3n mecanizada e a selecci\u00f3n agrobiol\u00f3xica moderna (que se ocupou sobre todo de eliminar exemplares picantes para facelos apetecibles \u00e1 maior\u00eda dos consumidores) deixan en parte obsoletas estas f\u00f3rmulas e h\u00e1bitos que vi\u00f1eron acompa\u00f1ando ao seu consumo. O certo \u00e9 que un bo afeccionado non adoita considerar \u00f3ptima a raci\u00f3n que non incl\u00faa certos exemplares en maior ou menor medida picantes, a\u00ednda que \u00e9 certo que alg\u00fan particularmente agresivo (\"bravo\"\" ad\u00f3itaselle chamar en Galicia ao que chega a producir b\u00e1goas) pode estragar o gusto dunha comida.\nAo comensal a quen non agrade un excesivo comechume (cuxo remedio m\u00e1is afeito \u00e9 inxerir inmediatamente faragullas de pan; de centeo ou pan de millo os m\u00e1is recomendables) far\u00e1 ben en probar previamente \u00e1 s\u00faa inxesta a punta do pemento cos beizos, pois apertando un pouco, mesmo sen chegar a mordela, p\u00f3dese notar xa o sabor picante no caso de habelo.\nEn calquera caso, ao redor dunha fonte de pementos de Padr\u00f3n estra\u00f1o ser\u00eda que non se suscitase a conversaci\u00f3n ao redor de todo o anteriormente comentado, podendo considerarse esta unha m\u00e1is das caracter\u00edsticas da s\u00faa degustaci\u00f3n."}
{"id": "134117", "revid": "1308", "url": "https://gl.wikipedia.org/wiki?curid=134117", "title": "Tapa (alimento)", "text": ""}
{"id": "134118", "revid": "56817", "url": "https://gl.wikipedia.org/wiki?curid=134118", "title": "Pan de centeo", "text": " \nO pan de centeo ou pan centeo \u00e9 un tipo de pan elaborado coa fari\u00f1a de centeo (\"Secale cereale\"), a panificaci\u00f3n mostra un miolo m\u00e1is escuro que o cl\u00e1sico pan de trigo, \u00e9 por esta raz\u00f3n pola que se denomina \u00e1s veces como pan negro. Na actualidade ad\u00f3itase comercializar este pan con mesturas doutras fari\u00f1as co obxecto de mellorar as prestaci\u00f3ns do miolo.\nTr\u00e1tase dun pan que pos\u00fae un alto grao de fibra alimenticia e que hoxe en d\u00eda \u00e9 moi popular. Na antig\u00fcidade era considerado un pan de xente humilde. Caracter\u00edzase polo seu forte sabor e pola capacidade de permanecer comestible durante longos per\u00edodos de tempo.\nCaracter\u00edsticas.\nOs pans elaborados con fari\u00f1a de centeo pos\u00faen menos contido de glute que o trigo e iso fai que \"leveden\" menos na fermentaci\u00f3n que os pans elaborados con fari\u00f1as de trigo. \u00c9 por esta raz\u00f3n pola que semellan \"m\u00e1is densos\". Despois de cocerse, o pan de centeo presenta un miolo escuro. Nalg\u00fans lugares adoita engad\u00edrselle coriandro (\"Coriandrum sativum\") (t\u00edpico ingrediente do pan ruso), canela, alcaravea (\"Carum carvi\"). Unha das caracter\u00edsticas que diferencian os pans de fari\u00f1a de trigo dos pans de fari\u00f1a de centeo \u00e9 a encima chamada amilase; semella ser que a amilase do centeo \u00e9 m\u00e1is estable a altas temperaturas c\u00e1 s\u00faa contrapartida no trigo. A estrutura da fari\u00f1a de centeo est\u00e1 composta de amid\u00f3ns e pentosas. A baixa cantidade de glute, se o comparamos co trigo, fai que a estrutura da masa non rete\u00f1a o di\u00f3xido de carbono producido na fermentaci\u00f3n. N\u00f3tase tam\u00e9n diferenza no sabor: a fari\u00f1a de centeo \u00e9 m\u00e1is amarga, e \u00e9 por esta raz\u00f3n pola que \u00e1s veces mit\u00edgase este sabor mediante especias (pan especiado ruso), o emprego de canela, mesturas como o millo ou o trigo etc.\nPara facer pans de centeo con masas l\u00e9vedas ad\u00f3itanse empregar cultivos de \"Lactobacillus\" procedentes de masas nai, isto \u00e9, os propios formentos naturais da fari\u00f1a, para que desactiven o efecto das amilases e se favorezan as xelatinizaci\u00f3ns da masa. Desta maneira, no medio \u00e1cido que proporcionan estas bacterias l\u00e1cticas \u00e9 posible reter o CO2 liberado, obtendo finalmente un pan lixeiro.\nNutrici\u00f3n.\nO contido de fibra diet\u00e9tica que pos\u00fae este tipo de pans fainos ideais como complemento nutritivo nalgunhas dietas onde se quere combater o estrinximento, favorecendo o tr\u00e1nsito intestinal. \u00c9 un pan cuxa fari\u00f1a pos\u00fae menos prote\u00ednas e por tanto afecta en menor medida aos enfermos con celiaqu\u00eda, no entanto \u00e9 desaconsellable a inxesta de calquera pan con glute -inclu\u00eddo o centeo, baixo en glute- para os cel\u00edacos. \u00c9 recomendable nas dietas dos diab\u00e9ticos, xa que atrasa a absorci\u00f3n dos azucres no intestino.\nPor outra banda, as fari\u00f1as integrais son m\u00e1is ricas nutricionalmente que as refinadas, posto que conte\u00f1en un 85% m\u00e1is de calcio e ferro que as refinadas, xa que \u00e9 no xerme e no farelo onde est\u00e1n concentrados a maior parte dos minerais e vitaminas (segundo a doutora Catherine Kousmine, no seu libro Salve su cuerpo). Ademais, o centeo ten un alto \u00edndice de fl\u00faor, excelente para os dentes e os \u00f3sos; por tanto, o nutricionista e fitoterapeuta Alfred Vogel observou que nas rexi\u00f3ns onde a xente se alimentaba a\u00ednda de pan de centeo, ti\u00f1an dentes sans e posu\u00edan un bo esqueleto.\nTipos de pan.\nDentro da categor\u00eda de pans de centeo hai pa\u00edses que desenvolveron t\u00e9cnicas especiais para a s\u00faa elaboraci\u00f3n:\nUsos.\n\u00c9 co\u00f1ecido o pan de centeo en diversas preparaci\u00f3ns como pode ser s\u00e1ndwichs: un dos m\u00e1is co\u00f1ecidos \u00e9 o \"Reuben sandwich\" nos EUA, ou o \"Hot Brown\". \u00c9 moi popular en Rusia onde a xente humilde o come con \"salo\" (unha especie de touci\u00f1o entrefebrado). Participa en festas lituanas como o \"Kaziuko mug\u0117\". Na coci\u00f1a polaca durante as celebraci\u00f3ns de Pascua elab\u00f3ranse sopas: \u017burek coas faragullas de pan de centeo. Da mesma forma aparece no prato nacional polaco: o \"bigos\". En Holanda \u00e9 tradicional servir a popular sopa \"erwtensoep\" con rebandas de pan de centeo."}
{"id": "134119", "revid": "1987", "url": "https://gl.wikipedia.org/wiki?curid=134119", "title": "Padal", "text": "O padal ou ceo da boca \u00e9 unha estrutura dos animais vertebrados, inclu\u00edndo os humanos. Esta estrutura da glote separa a cavidade oral da cavidade nasal: \u00e9 unha zona de rozamento cuxa interacci\u00f3n lingua-padal permite articular sons.\nConstit\u00fae a parede superior ou teito da cavidade oral. Est\u00e1 dividido en d\u00faas partes, a b\u00f3veda palatina ou \"padal \u00f3seo\", nos seus dous terzos anteriores, e o \"padal brando\" ou \"veo do padal\", no seu terzo posterior. No centro e na parte m\u00e1is posteroinferior do veo do padal at\u00f3pase pendurada a \u00favula ou pinguel.\nHistolox\u00eda.\nO padal presenta unha porci\u00f3n xinxival ou enxiva, unha zona graxa e unha zona glandular no padal duro e o padal brando. Ambas as d\u00faas metades do padal \u00fanense no rafe medio.\nO padal, na zona da enxiva e no rafe medio do padal duro presenta unha mucosa s\u00e9sil, \u00e9 dicir, sen submucosa, cunha l\u00e1mina propia directamente unida ao peri\u00f3steo. O epitelio da mucosa s\u00e9sil \u00e9 plano pluriestratificado. Se aparece cornificaci\u00f3n no padal brando hai patolox\u00eda.\nA zona graxa do padal duro presenta unha submucosa con graxa, en tanto que a zona glandular presenta pequenas gl\u00e1ndulas salivares menores. O padal duro at\u00f3pase ricamente innervado.\nO padal brando presenta m\u00fasculo esquel\u00e9tico. O padal brando est\u00e1 interposto entre a boca e as foxas nasais. As\u00ed, o epitelio que reviste a porci\u00f3n do padal brando que d\u00e1 cara \u00e1s fosas nasais \u00e9 igual ao que as reviste a elas mesmas, de tipo prism\u00e1tico pseudoestratificado, en tanto que o epitelio que d\u00e1 cara \u00e1 boca \u00e9 plano pluriestratificado con probable paraqueratose. O padal brando presenta submucosa. No padal brando todas as gl\u00e1ndulas son de tipo mucoso."}
{"id": "134120", "revid": "1308", "url": "https://gl.wikipedia.org/wiki?curid=134120", "title": "Pinguel", "text": ""}
{"id": "134123", "revid": "1308", "url": "https://gl.wikipedia.org/wiki?curid=134123", "title": "Pementos de Padr\u00f3n", "text": ""}
{"id": "134124", "revid": "23204", "url": "https://gl.wikipedia.org/wiki?curid=134124", "title": "Thema", "text": "Os themas ou themata (en grego \u03b8\u03ad\u03bc\u03b1\u03c4\u03b1; singular \u03b8\u03ad\u03bc\u03b1 \"thema\") do Imperio bizantino eran unidades administrativas establecidas a partir dunha reforma promulgada polo emperador Heraclio no s\u00e9culo VII.\nDescrici\u00f3n de \"themata\".\nUn \"thema\" era cada unha das divisi\u00f3ns administrativas do territorio do Imperio Romano (Bizantino). Foron establecidos no s\u00e9culo VII, a ra\u00edz das numerosas perdas territoriais sufridas polo Imperio fronte aos musulm\u00e1ns. As\u00ed, a s\u00faa orixe debeuse ante todo \u00e1 necesidade de asentar nelas aos soldados procedentes dos territorios perdidos. Ademais, a s\u00faa creaci\u00f3n supuxo a progresiva desaparici\u00f3n das divisi\u00f3ns anteriores - as provincias -.\nEn cada \"thema,\" os soldados eran a\u00ednda tecnicamente unha unidade militar, baixo o mando dun estratego, unha autoridade civil e militar. Eles non eran propietarios da terra, traball\u00e1bana e esta era controlada polo Estado. Por iso, o seu uso polos soldados ti\u00f1a un pago que era reducido. Ao aceptar estas proposici\u00f3ns, os participantes acced\u00edan a que os seus descendentes tam\u00e9n traballar\u00edan no ex\u00e9rcito e nunha \"thema\". Deste xeito o Estado Romano reduc\u00eda a necesidade de levas impopulares \u00e1 vez que agrandaba e fortalec\u00eda o ex\u00e9rcito a un baixo custo. Este sistema foi de grande axuda ao poboar territorios recentemente conquistados, ademais os themas pod\u00edan axi\u00f1a ser erixidos como unidades militares e sempre se expand\u00edan as terras p\u00fablicas durante unha conquista.\nRaz\u00f3ns para as reformas de Heraclio.\nA finais do s\u00e9culo VI e comezos do s\u00e9culo VII, o Imperio Romano de Oriente estaba ameazado por todas partes. O Imperio sas\u00e1nida presionaba polo sur e o leste, asaltando Siria, Exipto, e Anatolia. Os \u00e1varos e os eslavos asaltaban Grecia e disput\u00e1banse os territorios Balc\u00e1nicos do Imperio; mentres os longobardos saqueaban libremente o norte de Italia sen ningunha oposici\u00f3n.\nCon tantas campa\u00f1as e frontes por asumir, os gastos medraron e o tesouro imperial esgotouse, por outra banda da cuestionable xesti\u00f3n de Focas fac\u00eda prever unha rebeli\u00f3n dos seus xenerais, o cal finalmente ocorreu. Baixo estas circunstancias, Heraclio ascendeu ao trono e institu\u00edu as reformas que servir\u00edan de columna vertebral do Imperio e das xeraci\u00f3ns vindeiras.\nAs reorganizaci\u00f3ns de Heraclio eran moi necesarias. Facendo a guerra simultaneamente no leste e o oeste, o tesouro p\u00fablico estaba baleiro. O problema medrou co incremento das expedici\u00f3ns militares, o que significaba o abandono das terras polo campesi\u00f1ado debido \u00e1s invasi\u00f3ns ou a incrementos nos impostos. A poboaci\u00f3n agr\u00edcola diminu\u00edra moito na Asia Menor, a base do poder imperial. A maior\u00eda das grandes cidades foron diminu\u00edndo progresivamente a s\u00faa vida urbana, cuxa poboaci\u00f3n volv\u00eda \u00e1 agricultura no medio dun panorama de extrema necesidade. Ademais, as ringleiras do ex\u00e9rcito imperial estaban conformado sobre todo por mercenarios, un claro signo de debilidade. O obxectivo b\u00e1sico das alteraci\u00f3ns era o regreso ao sistema militar republicano, cuxa base era o cidad\u00e1n campesi\u00f1o armado, que tan ben serviu durante a formaci\u00f3n do antigo Imperio Romano universal. Para iso Heraclio comezou distribu\u00edndo a terra aos ex\u00e9rcitos e soldados a cambio dun deber militar herditario, diminu\u00edndo dese xeito o gasto do estado en materia militar.\nResultado das reformas.\nEste sistema de transplante das unidades militares \u00e1s terras sen colonizar e a creaci\u00f3n dunha legalidade inherente do Estado con cada goberno ao que os soldados serv\u00edan, resultou no fortalecemento do imperio. Nas d\u00e9cadas vindeiras, os sas\u00e1nidas retir\u00e1ronse, os eslavos e avaros foron reducidos e as rebeli\u00f3ns dentro do imperio deixaron de ser com\u00fans. A estrutura dos \"themata\" militares salvou ao Imperio Romano de Oriente da s\u00faa destruci\u00f3n, e proporcionoulle estabilidade durante varios s\u00e9culos. O prezo que se pagou pola supervivencia foi a militarizaci\u00f3n xeral da sociedade e o declive das instituci\u00f3ns e cultura civil. Por esta raz\u00f3n, a introduci\u00f3n dos \"themata\" considerouse como o fin da antig\u00fcidade e o comezo da Idade Media no Imperio. Con todo, na Romania, nunca se reduciu aos campesi\u00f1os, granxeiros e produtores agr\u00edcolas ao \"status\" de servos, como si aconteceu no Oeste Europeo.\nCo tempo, o sistema de themas xerou familias aristocr\u00e1ticas como os Focas, profundamente afianzados dentro do imperio, cos seus ex\u00e9rcitos privados. Estas familias eran practicamente aut\u00f3nomas, e legalmente ti\u00f1an tropas de seu en lugar de para o emperador, polo cal a mi\u00fado desafiaban ou mesmo usurpaban a autoridade imperial.\nOrganizaci\u00f3n dos \"themata\".\nHeraclio orixinariamente dividiu os territorios existentes do imperio en cinco \"themata\". Estaba o Armenio (en 667), o Anat\u00f3lico (en 669), o Opsicio, o Carabisiano e o Tracio (este tres en 680). O \"thema\" armenio estivo orixinalmente composto do Ponto e Capadocia, espall\u00e1ndose dende S\u00ednope at\u00e9 Trebisonda no mar Negro e estend\u00e9ndose at\u00e9 terra firme en Ces\u00e1rea (en termos actuais comprender\u00eda a maior\u00eda do cuarto nord\u00e9s da Turqu\u00eda.\nO \"thema\" Tracio orixinalmente constaba dunha franxa de territorio que abrazaba a costa desde Dirraquio en Tracia, comprendendo a maior\u00eda de Grecia, Albania e da Turqu\u00eda europea, inclu\u00edndo Constantinopla. O \"thema\" Opsicio estaba composto de toda Bitinia e Paflagonia, estend\u00e9ndose dende Abidos nos Dardanelos at\u00e9 S\u00ednope no mar Negro e terra firme en Ancara (a maior parte do cuadrante noroeste da actual Turqu\u00eda asi\u00e1tica). O cuadrante suroeste da actual Turqu\u00eda estaba dividida entre os \"themata\" Anat\u00f3lico e Carabisiano. O \"thema\" Carabisiano era unha estreita franxa territorial que comprend\u00eda a provincia costeira de Panfilia e a illa de Rodas. O \"thema\" Anat\u00f3lico rodeaba o \"thema\" Carabisiano e orixinalmente form\u00e1bano as provincias de Licia, Frixia, Pisidia e partes de Galacia e Isauria (abrangu\u00eda dende o territorio de Esmirna at\u00e9 Iconio, e do Mediterr\u00e1neo at\u00e9 Marsin, cara ao leste). Este cinco thematas orixinais foron subdivididos m\u00e1is tarde e engad\u00edronse ao imperio novos themas durante a expansi\u00f3n territorial levada a cabo durante os s\u00e9culos IX e X.\nOrixes dos \"themata\".\nCada un dos cinco \"themata\" orixinais foron formados polos primeiros ex\u00e9rcitos m\u00f3biles do Imperio. Como o imperio reduciuse, a maior\u00eda dos ex\u00e9rcitos retir\u00e1ronse a novos territorios no interior. Heraclio asignou a cada ex\u00e9rcito m\u00f3bil unha parte de Anatolia. Xa que o idioma do imperio estaba a mudar do lat\u00edn ao grego os \"themas\" adquiriron nomes helenizados.\nO \"thema\" de Opsiki\u00f3n estivo formado polos ex\u00e9rcitos do emperador, o cal co\u00f1eceuse posteriormente coma o \"Obsequium\". O ex\u00e9rcito do emperador asentouse no sur de Tracia e noroeste de Anatolia, preto da capital, Constantinopla e isto deu lugar \u00e1 formaci\u00f3n do thema de Opsiki\u00f3n.\nO ex\u00e9rcito armenio converteuse no \"thema\" dos Armenios, establec\u00e9ndose na maior parte do seu territorio orixinal no leste de Anatolia, ao oeste do protectorado armenio. O ex\u00e9rcito do leste o cal formalmente defend\u00eda as provincias romanas de Siria e Palestina, retir\u00e1ronse daquelas \u00e1reas cando foron perdidas primeiro ante os persas (614) e despois ante os \u00e1rabes (638). Establec\u00e9ronse no centro de Anatolia e se transformaron no \"Thema\" de Anatolia. O ex\u00e9rcito tracio, deu orixe ao \"thema\" dos Tracesios, e ocuparon o oeste de Anatolia cando Heraclio abdicou (641). O emperador Constante II tam\u00e9n creou un corpo de mari\u00f1os, o que deu orixe ao thema de Kibirras (de \"karabis\", \"barco\" en grego), e tivo como base naval as illas do Exeo e na costa sur de Anatolia. Esta parece que se formou cos restos do ex\u00e9rcito de Il\u00edrico, cuxo territorio inclu\u00eda Grecia."}
{"id": "134125", "revid": "98629", "url": "https://gl.wikipedia.org/wiki?curid=134125", "title": "Sarmizegetusa", "text": "Sarmizegetusa foi o m\u00e1is importante centro militar, relixioso e pol\u00edtico dos dacios. Erixida no m\u00e1is alto dun despe\u00f1adero de 1.200 metros de altura, a fortaleza foi o n\u00facleo do sistema defensivo estrat\u00e9xico das monta\u00f1as Or\u0103\u015ftie, en Roman\u00eda, que comprend\u00eda seis cidadelas.\nDescrici\u00f3n.\nA fortaleza, un cuadril\u00e1tero formado por enormes bloques de pedra (muro dacio), foi constru\u00edda con cinco socalcos, nunha \u00e1rea de case 30.000 m\u00b2.\nSarmizegetusa foi ademais un recinto sacro. \u00c9 o m\u00e1is famoso e importante calendario-santuario circular de todos os grandes santuarios circulares e rectangulares dos dacios.\nOs cidad\u00e1ns viv\u00edan ao redor da fortaleza, ao p\u00e9 da monta\u00f1a en socalcos artificiais. A nobreza dacia dispu\u00f1a de subministraci\u00f3n de auga, conducida a trav\u00e9s de acuedutos cer\u00e1micos do tipo cano, nas s\u00faas residencias. O inventario arqueol\u00f3xico achado no lugar amosou que a sociedade dacia ti\u00f1a un alto nivel de vida.\nDerrotadas as tropas romanas dirixidas polo xeneral Cornelio Fusco polos dacios en 86 e 87, o Imperio romano asinou unha paz pola cal se proporcionaron arquitectos e enxe\u00f1eiros romanos (\u00f3 do Imperio romano) para a edificaci\u00f3n de gran parte da Sarmizegetusa dacia.\nA capital dacia acadou o seu momento cume baixo Dec\u00e9balo, o rei dacio que foi derrotado polo Imperio romano tras d\u00faas guerras, a do (101-102) e a do (105-106), dirixida polo emperador Traxano. Trala derrota dos dacios, os conquistadores estableceron unha gornici\u00f3n militar al\u00ed. M\u00e1is tarde, a capital da Dacia romana foi chamada \"Colonia Ulpia Traiana Augusta Dacica Sarmizegetusa\", establecida a 40 km ao suroeste das ru\u00ednas da antiga capital dacia: a cidade romana foi establecida beiras do r\u00edo Apa Orasului; este novo asentamento corresponde ao da actual Gradistea Muncelului.\nAs seis fortalezas - Sarmizegetusa, Blidaru, Piatra Ro\u015fie, Coste\u015fti, C\u0103p\u00e2lna e Bani\u0163a - que formaron o sistema defensivo de Dec\u00e9balo, son parte do Patrimonio da Humanidade en Europa da UNESCO."}
{"id": "134126", "revid": "1308", "url": "https://gl.wikipedia.org/wiki?curid=134126", "title": "Dobruxa", "text": ""}
{"id": "134127", "revid": "15490", "url": "https://gl.wikipedia.org/wiki?curid=134127", "title": "Fritixerno", "text": "Fritixerno (en g\u00f3tico \"Frithugarnis\") (? ? 380), godo tervingo, foi rei dos visigodos de 376 a 380 e destacou entre os caudillos militares que provocaron a ca\u00edda do Imperio romano de Occidente.\nTraxectoria.\nRival de Atanarico, outro gran xu\u00edz ou caudillo visigodo, Fritixerno (cuxo nome significa \"Desexando a paz\") foi apoiado polo emperador romano Valente principalmente pola s\u00faa adhesi\u00f3n ao arianismo, unha forma de cristianismo moi estendida nesta \u00e9poca e coa que Valente simpatizaba, mentres que Atanarico permaneceu fiel \u00e1 relixi\u00f3n xermana pag\u00e1 porque pensaba que o espallamento do cristianismo provocar\u00eda o abandono das tradici\u00f3ns godas.\nNo 376, coa aparici\u00f3n dos hunos, os godos baixo o mando de Atanarico intentaron resitir pero este foi derrotado o que provocou o saqueo do seu territorio e que a maior parte dos godos non reco\u00f1ecesen a s\u00faa autoridade e elixiron a Fritixerno e Alavivo mentres os tervingos que permaneceron fieis a Atanarico agoch\u00e1ronse nos C\u00e1rpatos. Polo despois, xa baixo o mando destes dous solicitaron a Valente permiso, que este concedeu, para cruzar o Danubio e instal\u00e1rense en territorio romano, onde os hunos non poder\u00edan alcanzalos. O permiso foi concedido polo apoio de Fritixerno a Valente cando este loitou contra Atanarico. Foron instalados na provincia de Mesia e, a cambio de seren tratados como cidad\u00e1ns romanos, como contraprestaci\u00f3n, deb\u00edan ofrecer continxentes militares cando se solicitase. Aos poucos, empezou Fritixerno a ter serios problemas para gobernar ao seu pobo, debido en gran parte ao feito de que moitos seguidores de Atanarico tam\u00e9n lograron cruzar o Danubio. Est\u00edmase que a cifra total dos que conseguiron cruzar o Danubio estar\u00eda polos douscentos mil. Neste momento, Alavivo aparece como l\u00edder dos tervingos por diante de Fritixerno, posiblemente por ter unha posici\u00f3n aristrocr\u00e1tica m\u00e1is elevada.\nConflito cos romanos.\nEn 377, os visigodos pediron axuda ao Emperador para combater as fames negras que estaban arrasando as s\u00faas terras. Os gobernadores destas terras, Lucipino e M\u00e1ximo, non s\u00f3 non solucionaron o problema, sen\u00f3n que o acrecentaron coa s\u00faa actitude belixerante. Sen outras alternativas m\u00e1is que loitar ou morrer, Fritixerno conduciu ao seu pobo \u00e1 guerra, conquistando en pouco tempo gran parte da provincia veci\u00f1a de Tracia, moito m\u00e1is rica. A crise continuou no 378, e o 9 de agosto dese ano Fritixerno vingou a derrota que sufrira o seu pobo na batalla de Naissus, 109 anos antes, inflixindo ao Imperio romano a s\u00faa maior derrota militar en s\u00e9culos, a batalla de Adrian\u00f3polis.\nA vitoria de Fritixerno pronto levou aos visigodos a controlar a maior parte da pen\u00ednsula Balc\u00e1nica, inclu\u00edda Grecia. S\u00f3 pequenas \u00e1reas e cidades, como Atenas e Constantinopla, quedaron libres do seu saqueo, en parte debido \u00e1 falta dos instrumentos de asedio adecuados no ex\u00e9rcito de Fritixerno.\nFritixerno continuou vencendo aos romanos durante os dous anos seguintes \u00e1 s\u00faa gran vitoria, ga\u00f1ando o reco\u00f1ecemento como rei da maior\u00eda dos visigodos instalados no Imperio. Cando morreu, Atanarico converteuse en rei da totalidade dos visigodos e asinou finalmente a paz cos romanos."}
{"id": "134129", "revid": "5467", "url": "https://gl.wikipedia.org/wiki?curid=134129", "title": "Aimar\u00e1", "text": ""}
{"id": "134133", "revid": "98629", "url": "https://gl.wikipedia.org/wiki?curid=134133", "title": "Sal mari\u00f1o", "text": "O sal mari\u00f1o \u00e9 o sal extra\u00eddo da auga mari\u00f1a mediante evaporaci\u00f3n en lugares denominados salinas, fronte \u00f3 sal mineral procedente da extracci\u00f3n de minas. As salinas son os centros por excelencia de produci\u00f3n do sal mari\u00f1o.\nComposici\u00f3n.\nO sal mari\u00f1o pos\u00fae diferentes composici\u00f3ns dependendo da procedencia da salina, por regra xeral ten un 86% de cloruro s\u00f3dico (NaCl) e outros oligoelementos como poden ser calcio, magnesio e manganeso.\nO sal mari\u00f1o \u00e9 obtido por un m\u00e9todo apropiado de salinas en lugares c\u00e1lidos, mentres que os lugares m\u00e1is fr\u00edos necesitan empregar para a evaporaci\u00f3n outros medios.\nUsos.\nO sal mari\u00f1o empr\u00e9gase frecuentemente na elaboraci\u00f3n de salgaduras de peixes, como pode ser o bacallau, os bocartes, as sardi\u00f1as etc. a\u00ednda que tam\u00e9n de carnes."}
{"id": "134134", "revid": "111586", "url": "https://gl.wikipedia.org/wiki?curid=134134", "title": "Ped\u00fanculo", "text": "En bot\u00e1nica ch\u00e1mase ped\u00fanculo ao rabecho que sost\u00e9n unha flor, inflorescencia ou un froito trala s\u00faa fecundaci\u00f3n.\nPos\u00fae a estrutura dun talo e \u00e9 responsable da sustentaci\u00f3n e conduci\u00f3n do zume \u00e1s flores. Con\u00e9ctase co raque da inflorescencia na base. Raramente presenta ramificaci\u00f3ns ou estruturas de orixe foliar. Na s\u00faa ausencia, as flores son s\u00e9siles. Unha compresi\u00f3n ou cambios na consistencia do pedicelo poden influ\u00edr nas caracter\u00edsticas reprodutivas das flores.\nTermo.\nProv\u00e9n do lat\u00edn cient\u00edfico \"pedunculus\", e este \u00e9 diminutivo do lat\u00edn \"pes, pedis\" 'p\u00e9'."}
{"id": "134135", "revid": "1308", "url": "https://gl.wikipedia.org/wiki?curid=134135", "title": "Rabecho", "text": ""}
{"id": "134136", "revid": "98629", "url": "https://gl.wikipedia.org/wiki?curid=134136", "title": "Xogo de cubertos", "text": "Un xogo de cubertos ref\u00edrese a calquera instrumento empregado de forma manual para servir, cortar, preparar e especialmente inxerir alimentos. Os elementos que compo\u00f1en o xogo de cubertos occidental son xeralmente os garfos, as culleres e mailos coitelos. Cada un deles p\u00f3dese especializar; por exemplo hai coitelo de peixe e de carne (xeralmente afiado), de pan (dentado), algunhas veces de queixo ou untadores etc. O xogo de cubertos oriental considera tam\u00e9n a inclusi\u00f3n de paus en lugar de garfos. Os materiais m\u00e1is empregados na elaboraci\u00f3n do xogo son o aceiro inoxidable, a prata (considerado o material por excelencia no xogo de cubertos), a alpaca e mailo pl\u00e1stico.\nHistoria.\nO xogo de cubertos foi ga\u00f1ando importancia dende a Idade Media onde pode comprobarse nas ilustraci\u00f3ns da \u00e9poca que aparece sobre a mesa diferentes instrumentos que axudan aos comensais tanto \u00e1 forma de servirse como \u00e1 inxesti\u00f3n dos alimentos. Entre os m\u00e1is espallados dende o s\u00e9culo XII est\u00e1 a Casa de Nemanjic grandes artes\u00e1ns dos xogos de cubertos. At\u00e9 o s\u00e9culo XV s\u00e1bese que se com\u00eda a cuberto\" facendo referencia sempre ao mantel que se pu\u00f1a sobre a mesa para mostrar aos comensais que se tomou toda precauci\u00f3n contra o envelenamento, \"cubr\u00edndoos\", de aqu\u00ed a orixe da palabra.\nAlg\u00fans pa\u00edses occidentais desenvolveron tradicionalmente unha industria ao redor do xogo de cubertos en xeral como \u00e9 o caso de Inglaterra onde existe unha gran tradici\u00f3n, unha das m\u00e1is co\u00f1ecidas figuras \u00e9 o Master Cutler que \u00e9 o director da Company of Cutlers in Hallamshire establecida dende 1624. Un dos seus roles \u00e9 o de actuar como embaixador da industria de Sheffield (Centro da industria dos xogos de cubertos do Reino Unido).\nOutros pa\u00edses, como pode ser Alema\u00f1a, desenvolveron unha industria baseada nos xogos de cubertos, algunhas das cidades especializadas niso son Solingen, famosa polos seus coitelos. O modernismo no s\u00e9culo XX fixo a s\u00faa aparici\u00f3n nos xogos de cubertos da man de Jean Puiforcat.\nElementos do xogo de cubertos.\nCoitelos.\nO coitelo \u00e9 unha especie de cuberto empregado dende hai moito tempo, quizais \u00e9 o instrumento m\u00e1is primitivo sobre a mesa, a verdade \u00e9 que suple ao garfo no seu uso na maior\u00eda dos casos. O coitelo adoita facer compa\u00f1\u00eda na mesa cos garfos, deste xeito por cada coitelo (sexa do tipo que sexa) adoita haber polo menos un garfo.\nVariantes.\nOs coitelos inclu\u00eddos nos xogos de cubertos poden ser:\nCulleres.\nXa na \u00e9poca do Imperio otom\u00e1n exist\u00eda o emprego de dous tipos de cullers: a grande \"l\u00edgula\" e a pequena \"cochlea\" elaboradas de metal ou madeira. Na actualidade existen diferentes formas de culleres, todas elas difiren principalmente no tama\u00f1o, a\u00ednda que dependendo do uso que se faga poden ter un mango m\u00e1is ou menos longo, por exemplo as culleres para comer sopa te\u00f1en un mango de lonxitude normal (xeralmente uns 20\u00a0cm), ou un mango cada vez m\u00e1is fino (este tipo de culleres foron dese\u00f1adas pola familia Nemanjic). O uso principal das culleres adoita ser o de captar l\u00edquidos m\u00e1is ou menos viscosos, ben sexa en forma de sopas ou de mollo, a\u00ednda que a s\u00faa misi\u00f3n de remover fica patente nas culler de caf\u00e9 ou de t\u00e9. As culleres dos pa\u00edses asi\u00e1ticos te\u00f1en formas diferentes e adoitan estar elaboradas de cer\u00e1mica.\nGarfos.\nOs garfos existen no xogo de cubertos dende hai relativamente pouco, son por dicilo as\u00ed os derradeiros cubertos en introducirse no occidente (en oriente empr\u00e9gase no seu lugar os paus), a versi\u00f3n m\u00e1is medieval do mesmo \u00e9 o trinchador. Os garfos fan a s\u00faa misi\u00f3n xen\u00e9rica de recoller alimentos soltos. Dist\u00ednguense polo n\u00famero de \"dentes\" que adoita ir dende dous at\u00e9 cinco, dependendo das funci\u00f3ns espec\u00edficas que desempe\u00f1en. As cr\u00f3nicas medievais amosan un garfo de dous dentes (denominado trinchador), \u00e9 empregado como ferramenta de suxeici\u00f3n ao curtar carnes, ou expolas ao lume. S\u00edrvase como curiosidade que nalg\u00fans restaurantes enf\u00edase o garfo para comer as ensalada.\nDisposici\u00f3n sobre a mesa.\nNa coci\u00f1a occidental existen unhas regras m\u00e1is ou menos precisas acerca de como se pon o xogo de cubertos sobre a mesa, as regras son sinxelas, a disposici\u00f3n fai referencia ao comensal e ten como centro o prato.\nCubertos de sobremesa.\nPor regra xeral disponse chegado o momento da sobremesa e tras a retirada dos cubertos empregados. Disponse da mesma forma que os coitelos, os garfos e as culleres. No caso de estar dende o principio sobre a mesa, ad\u00f3ptase \"unha regra de compromiso\" e col\u00f3canse na parte superior do prato, co mango da culleri\u00f1a, ou coitelo, dirixido cara \u00e1 parte dereita e o do garfo cara \u00e1 esquerda.\nNunha cea protocolaria, con servizo, os cubertos de sobremesa ponse na mesa ao mesmo tempo que se serve este.\nUso do xogo de cubertos.\nSexa como sexa existen d\u00faas variantes de uso do xogo de cubertos sobre a mesa: A europea e a americana. No entanto, existen certas regras com\u00fans como: que baixo ningunha circunstancia p\u00f3dese levar o coitelo \u00e1 boca, ou que non se deixan os cubertos sobre a mesa unha vez empregados.\nEstilo americano.\nNo estilo Americano (denominado \u00e1s veces como continental ou \"m\u00e9todo zigzag\") dist\u00ednguese s\u00f3 no emprego do coitelo e do garfo. Ambos os dous cubertos empr\u00e9ganse de xeito moi semellante, cando hai que curtar \u00fasase o garfo na man esquerda e o coitelo na dereita, mais a diferenza estriba no intre de inxerir o alimento no que se intercambian de tal forma que se pasa o garfo \u00e1 man dereita, mentres se come co garfo o coitelo descansa no bordo exterior do prato (nunca sobre a mesa).\nUso social.\nO uso do xogo de cubertos foi considerado dende antigo como un luxo, nalgunhas ocasi\u00f3ns exponse como un exemplo de status social. O uso de xogos de cubertos labrados, ou de metais como a prata era un s\u00edmbolo social. Hoxe en d\u00eda forma parte de algo m\u00e1is com\u00fan e est\u00e1 m\u00e1is ou menos ao alcance de todo o mundo.\nOs xogos de cubertos consider\u00e1ronse tradicionalmente nalg\u00fans pa\u00edses con parte da dote da noiva, a\u00ednda que hoxe en d\u00eda debido \u00e1 comercializaci\u00f3n do produto forma parte case obrigada de toda lista de voda."}
{"id": "134140", "revid": "1308", "url": "https://gl.wikipedia.org/wiki?curid=134140", "title": "Prato (utensilio)", "text": ""}
{"id": "134145", "revid": "1576", "url": "https://gl.wikipedia.org/wiki?curid=134145", "title": "Coitelo de pan", "text": ""}
{"id": "134146", "revid": "23204", "url": "https://gl.wikipedia.org/wiki?curid=134146", "title": "Mike Higgins", "text": "Mike Higgins, nado en Grand Island, Nebrasca (Estados Unidos) o 17 de febreiro de 1967, \u00e9 un ex-xogador de baloncesto estadounidense con nacionalidade espa\u00f1ola. Xogaba de Ala-pivote cunha altura de 2,06 m.\nCarreira.\nO xogador formouse no Northern Colorado Bears da Universidade de Northern Colorado. Na tempada 1989-1990 xogou no Los Angeles Lakers e no Denver Nuggets,e na campa\u00f1a seguinte no Sacramento Kings. Posteriormente viu a Europa, fichando polo Valvi Girona da ACB. Tam\u00e9n xogou nas ligas italiana, francesa, xaponesa, brasileira e arxentina. En 2002 nacionalizouse espa\u00f1ol e fichou polo CB Granada como seleccionable, a\u00ednda que m\u00e1is tarde foi substitu\u00eddo e pasou por varios equipos da liga LEB. Posteriormente regresou \u00e1 ACB con CAI Zaragoza. En setembro de 2009 fichou polo ."}
{"id": "134148", "revid": "5312", "url": "https://gl.wikipedia.org/wiki?curid=134148", "title": "Coitelo", "text": "O coitelo \u00e9 unha ferramenta usada para cortar materiais. Consta dunha folla, normalmente met\u00e1lica, e frecuentemente acabada en punta, cun ou dous lados afiados, e dun mango. Empregouse como utensilio de coci\u00f1a e como arma desde a Idade de Pedra.\nOs primeiros coitelos foron de pedra, os posteriores avances en metalurxia foron dando lugar a coitelos de bronce, ferro e finalmente aceiro. Xunto co garfo e a culler, forma parte dos utensilios utilizados para comer en occidente desde hai moito tempo.\nActualmente \u00fasanse sobre todo na coci\u00f1a, e a s\u00faa importancia como arma vai decaendo.\nUso na coci\u00f1a.\nNa coci\u00f1a empr\u00e9ganse diversos tipos de coitelos para distintas funci\u00f3ns:\nA forma da folla ven determinada polo uso ao que se dedique. Para carne, pan, desosar, peixe ...\nCoitelo do pan.\nO coitelo do pan tr\u00e1tase dun coitelo empregado para cortar o pan e que pos\u00fae certas caracter\u00edsticas especiais, a principal \u00e9 o seu f\u00edo en serra de grandes dentes que permite desgarrar as fibras do pan doadamente. Non ten unha posici\u00f3n fixa na mesa e xeralmente at\u00f3pase preto da fonte de pan. \u00c9 un coitelo de grandes dimensi\u00f3ns que pode chegar a medir uns 30\u00a0cm de lonxitude.\nAparece na mesa dos comensais para que estes curten o pan, consid\u00e9rase de todos os xeitos unha ferramenta informal de comidas de moita xente, familiares, ou mesmo almorzos nas que cada persoa c\u00fartase a s\u00faa propia rebanda co grosor que desexe. Nas comidas formais o pan adoita cortarse coa man ou na s\u00faa falta s\u00e9rvese en rebandas xa cortadas previamente. Empr\u00e9gase este coitelo tam\u00e9n frecuentemente na coci\u00f1a para elaborar rebandas de pan coas que facer: tostas, torradas, torrijas, s\u00e1ndwichs etc. ou cortar a empanada en anacos.\nCoitelo de mesa.\nO coitelo de mesa tr\u00e1tase dun coitelo empregado xeralmente para cortar alimentos na mesa. Existen formas diferentes segundo o que vaia cortar e adoitan ser de igual lonxitude c\u00e1 culler e mailo garfo. Os f\u00edos adoitan ser dentados ou perlados debido \u00e1 maior retenci\u00f3n destes fronte aos f\u00edos lisos, xa que o seu uso mantenos en constante rozamento contra os pratos de louza e isto provoca unha perdida de f\u00edo a curto prazo. Adoitan estar elaborados en aceiro inoxidable a\u00ednda que na antig\u00fcidade empreg\u00e1base o aceiro ao carbono.\nExisten algunhas regras acerca da colocaci\u00f3n do coitelo na mesa con respecto a outros elementos do xogo de cubertos. A posici\u00f3n p\u00f3dese fixar coas seguintes consideraci\u00f3ns:\nCoitelo de peixe.\nO coitelo de peixe forma parte do xogo de cubertos b\u00e1sico dunha mesa occidental, denom\u00ednase coitelo mais debido \u00e1 s\u00faa ausencia de f\u00edo e \u00e1 s\u00faa forma, en realidade \u00e9 unha especie de paleta (por esta raz\u00f3n denom\u00ednase \u00e1s veces tam\u00e9n paleta de peixe). Empr\u00e9gase xeralmente durante a comida para axudar ao comensal a separar as espi\u00f1as e diferentes partes do peixe (en ning\u00fan caso se emprega para cortar).\nNa mesa atoparase sempre colocado \u00e1 dereita do prato (xunto cos outros coitelos), se houbese cullers neste caso por\u00edase na parte interior do grupo da dereita, ficando as culleres no exterior (regra: de f\u00f3ra para dentro).\nCoitelo de untar.\nO coitelo de untar tr\u00e1tase m\u00e1is dunha ferramenta para extraer e espallar que dun coitelo. A denominaci\u00f3n deste coitelo empr\u00e9gase frecuentemente tam\u00e9n como coitelo de manteiga debido ao seu uso na mesa cando se desexa untar manteiga nunha torrada ou outro alimento (como pode ser a marmelada, o pat\u00e9, marmite etc) a denominaci\u00f3n xen\u00e9rica de coitelo de untar ref\u00edrese ao mesmo uso con alimentos en forma de pasta ou lixeiramente viscosos.\nTr\u00e1tase dun coitelo que carece de f\u00edo e que pos\u00fae por regra xeral unha punta roma ou redondeada, a folla adoita ser de m\u00e1is superficie c\u00e1 dun coitelo normal. O tama\u00f1o r\u00e9xese por regra xeral \u00e1 substancia que se empregar\u00e1 para untar, por regra xeral o coitelos de pat\u00e9 adoitan ser m\u00e1is pequenos c\u00f3s de manteiga.\nEste tipo de cuberto adoita colocarse xunto \u00e1 fonte que proporciona o alimento para untar: manteiga, pat\u00e9, caviar etc. adoita estar colocado sobre alg\u00fan prato ou pano de mesa adxacente \u00e1 fonte, nunca debe repousar sobre o mantel da mesa, xa que \u00e9 un coitelo propenso a manchar debido ao seu uso.\nCoitelo de carne.\nO coitelo de carne \u00e9 un coitelo que se pon na mesa como parte do xogo de cubertos espec\u00edfico para cortar carnes. Consid\u00e9rase un coitelo bastante m\u00e1is afiado c\u00f3 coitelo de mesa habitual. Ten por regra xeral unha punta afiada e nalgunhas ocasi\u00f3ns a s\u00faa parte afiada ten dentes de serra (\"coitelo de filete\").\nNa idade media o coitelo da carne non exist\u00eda no xogo de cubertos xa que se consideraba que cada comensal levaba consigo en todo momento un coitelo de seu no cinto, e durante a comida era posto na mesa. S\u00f3 se colocaba a culler para as sopa ou cocidos. Non foi at\u00e9 o s\u00e9culo XVII no que se consideraba un xesto de cortes\u00eda do anfitri\u00f3n ofrecer un coitelo aos invitados.\nCoitelo de queixo.\nO coitelo de queixo \u00e9 un instrumento empregado na mesa para cortar rebandas ou anaqui\u00f1os de queixo. Existen diversos tipos de coitelos de queixo, todos eles dependen do tipo de queixo que se desexe cortar. Por regra xeral, depende da textura do queixo: \nPor regra xeral acons\u00e9llase que o coitelo de queixo estea a unha temperatura t\u00e9peda cando se vaia usar, deste xeito cumpre mellor co seu labor.\nNalg\u00fans casos existen rebandadores espec\u00edficos para certos queixos, coma os do norte de Europa (Pa\u00edses Baixos, Alema\u00f1a, Dinamarca...). Alg\u00fans queixos de textura dura como o parmesano non se curtan e proc\u00faranse servir \"astillados\", por esta raz\u00f3n os coitelos destes queixos son case como punz\u00f3ns que buscan unha veta pola que abrir unha rebanda."}
{"id": "134151", "revid": "5132", "url": "https://gl.wikipedia.org/wiki?curid=134151", "title": "O Canada", "text": ""}
{"id": "134152", "revid": "89787", "url": "https://gl.wikipedia.org/wiki?curid=134152", "title": "Ant\u00f3n Baamonde", "text": "Ant\u00f3n Baamonde Garc\u00eda, nado en Vilalba o 1 de marzo de 1959, \u00e9 un profesor de filosof\u00eda e ensa\u00edsta galego.\nTraxectoria.\nEstudou o bacharelato no Instituto da s\u00faa vila natal e Filosof\u00eda na Universidade de Santiago de Compostela. \u00c9 profesor de Filosof\u00eda nun Instituto de Santiago de Compostela. Colaborador habitual en diversos medios de comunicaci\u00f3n escritos (\"La Voz de Galicia\", \"La Opini\u00f3n\", \"A Nosa Terra\", \"El Pa\u00eds\"), radiof\u00f3nicos Radio Galega, SER ademais de en revistas como \"Galicia Internacional\", \"Ag\u00e1lia\" ou \"Grial\". Formou parte do Consello de redacci\u00f3n da revista \"Luzes de Galiza\", xunto con Lino Braxe, Xavier Seoane e Manuel Rivas e foi coordinador do \"Foro Luzes de Galiza\" que se distinguiu por dar \u00e1 luz unha serie de manifestos que enfocaron Galicia a outra luz distinta da do conservadorismo non s\u00f3 gobernamental. \u00c9 membro da Secci\u00f3n de Pensamento do Consello da Cultura Galega, do Consello Asesor da Fundaci\u00f3n Carlos Casares e do Padroado de RadioFusi\u00f3n, a entidade que engloba as emisoras municipais galegas."}
{"id": "134153", "revid": "65337", "url": "https://gl.wikipedia.org/wiki?curid=134153", "title": "Joan Pujol Garc\u00eda", "text": "Joan Pujol Garc\u00eda, nado en Barcelona o 14 de febreiro de 1912 e finado en Choron\u00ed (Venezuela) o 10 de outubro de 1988, foi un axente duplo catal\u00e1n, co\u00f1ecido polo seu nome en clave brit\u00e1nico \"Garbo\" e alem\u00e1n \"Arabel\".\nTraxectoria.\nAxente do Reich.\nPujol tivo unha profunda aversi\u00f3n cara \u00e1 Alema\u00f1a nazi e a Uni\u00f3n Sovi\u00e9tica logo das s\u00faas vivencias do fascismo e do comunismo en Espa\u00f1a trala guerra civil. Cara a 1940 decidiu contribu\u00edr \u00e1 fin da segunda guerra mundial axudando a Gran Breta\u00f1a, \u00fanico adversario de Alema\u00f1a naquel momento.\nA s\u00faa muller, a luguesa Araceli Gonz\u00e1lez Carballo, dirixiuse \u00e1 embaixada brit\u00e1nica en Madrid ofrecendo os servizos do seu marido coma esp\u00eda. Tras ser rexeitado, ofreceu os seus servizos ao III Reich coa intenci\u00f3n de servir coma esp\u00eda duplo aos aliados. Unha vez aceptado polos alem\u00e1ns, estableceu unha falsa rede de esp\u00edas e fixo pequenos traballos para eles, coma a retransmisi\u00f3n de c\u00f3digos por radio, e volveu ofrecer os seus servizos ao MI5. Nesta ocasi\u00f3n o servizo de intelixencia brit\u00e1nico aceptouno, pois xa controlara os seus pasos e co\u00f1ec\u00eda a s\u00faa situaci\u00f3n (a\u00ednda que el nunca o chegou a saber).\nSe ben nun principio operaba desde Lisboa, finx\u00eda aos alem\u00e1ns estar en Gran Breta\u00f1a. Inventaba informes ficticios sobre movementos de barcos mercantes, convenc\u00e9ndoos con \u00e9xito de que eran datos verdadeiramente valiosos, mercede a informaci\u00f3n obtida na biblioteca da capital portuguesa e a noticiarios do cine. Finx\u00eda viaxar por toda Gran Breta\u00f1a e enviaba os seus partes de gastos segundo os prezos obtidos nunha gu\u00eda de ferrocarr\u00eds brit\u00e1nica. Ao principio tivo certos apuros ao non entender correctamente o sistema brit\u00e1nico de moeda predecimal (libras, xilins e peniques), pero solventou o problema enviando os partes gasto por gasto, arg\u00fc\u00edndo que xa enviar\u00eda o total m\u00e1is tarde.\nAxente duplo.\nChegou a Inglaterra na primavera de 1942 e operou coma axente duplo baixo auspicio do Comit\u00e9 XX (Sistema da Dupla Cruz), unha iniciativa da Intelixencia Brit\u00e1nica baseada na captura de axentes alem\u00e1ns e a s\u00faa posterior conversi\u00f3n en axentes duplos para labores de contraespionaxe ou para manobras de desinformaci\u00f3n do inimigo. o seu traballo principal era convencer aos alem\u00e1ns que conseguira recrutar un gran n\u00famero de axentes en Gran Breta\u00f1a, alg\u00fans deles persoas de moita influencia e con informaci\u00f3n valiosa. A dificultade do seu traballo radicaba en que deb\u00eda fabricar en todo momento informes coherentes de todos os axentes que \u00eda inventando e que non se contradixesen entre si, sen perder credibilidade.\n\u00c1s veces deb\u00eda inventar raz\u00f3ns para explicar ao Abwehr por que un dos seus axentes fora incapaz de informar sobre algunha operaci\u00f3n que tarde ou cedo chegar\u00eda a o\u00eddos alem\u00e1ns e para non descubrir que todo era unha farsa. Nunha ocasi\u00f3n informou que un dos seus axentes de Liverpool caera enfermo xusto antes dun gran movemento de frota desde ese porto \u00e1 costa oeste de Inglaterra. Ao caer supostamente enfermo, foille imposible a ese esp\u00eda transmitir a informaci\u00f3n. Para dar \u00e9nfase \u00e1 historia inventada, mesmo tivo que finxir a morte dese axente e incluso unha necrol\u00f3xica falsa foi publicada nun diario local. Dese xeito, os alem\u00e1ns creron a s\u00faa historia e mesmo pagaron unha pensi\u00f3n \u00e1 \"vi\u00fava\" do axente morto.\nA informaci\u00f3n que Pujol enviaba aos alem\u00e1ns era inventada polos seus superiores Brit\u00e1nicos e inclu\u00eda unha gran parte de sucesos verdadeiros para que os informes fosen m\u00e1is convincentes. \u00c1s veces logr\u00e1base o efecto desexado mandando informaci\u00f3n xenu\u00edna pero atrasando a s\u00faa chegada para que o dano fose m\u00ednimo. Para iso, en ocasi\u00f3ns matasel\u00e1banse cartas con data anterior, pero non se enviaban at\u00e9 a v\u00e9spera do movemento de tropas en cuesti\u00f3n para que ao chegaren parecese un atraso do servizo de correos. Os alem\u00e1ns pagaban a Garbo grandes cantidades de di\u00f1eiro para manter a s\u00faa rede de axentes, que nun momento dado chegou a contar con 27 personaxes ficticios. Garbo gozou de bastante credibilidade entre os seus superiores (tanto dun bando coma do outro) o que o levou a adquirir o \"status\" de \"A1 Agent\".\nOperaci\u00f3n Fortitude.\nO traballo de desinformaci\u00f3n de \"Garbo\" era parte da Operaci\u00f3n Fortitude, que convenceu a Adolf Hitler e a moitos dos seus colaboradores de que a invasi\u00f3n aliada ter\u00eda lugar no paso de Calais, a 249\u00a0km de Normand\u00eda, e que o desembarco de Normand\u00eda era s\u00f3 unha manobra para atraer as tropas alem\u00e1s lonxe de Calais. De feito, foi tal a credibilidade da que gozou por parte de Hitler, que incluso unha vez comezado o desembarco, seguiu pensando que esa non era a verdadeira invasi\u00f3n, sen\u00f3n unha mera distracci\u00f3n para o verdadeiro ataque. Para cando Hitler se decatou do engano, a Operaci\u00f3n Overlord xa fora un \u00e9xito e as tropas aliadas xa se adentraran demasiado, polo que a mobilizaci\u00f3n das divisi\u00f3ns acoirazadas non ter\u00edan o mesmo significado.\nExiste informaci\u00f3n sobre este esp\u00eda no London Imperial War Museum, que incl\u00fae material altamente sensible desclasificado.\nCondecoraci\u00f3ns.\nGarbo foi a primeira e unha das poucas persoas condecoradas con medallas de ambos os dous bandos: a Cruz de Ferro alem\u00e1 e a Orde do Imperio Brit\u00e1nico.\nFin da guerra.\nTralo remate da guerra Pujol sentiu medo ante posibles represalias pol\u00edticas, e mudouse a Venezuela, onde viviu no anonimato. Morreu preto de Caracas en 1988.\nCinematograf\u00eda.\nEn 2009 estreouse o documental \"Garbo, el hombre que salv\u00f3 al mundo\", dirixido por Edmon Roch, premiado co Giraldillo de Ouro ao mellor documental na sexta edici\u00f3n do Sevilla Festival de Cine Europeo.\nNo 2010 estreouse o documental \"Hitler, Garbo... y Araceli\", centr\u00e1ndose no papel da muller de \"Garbo\"."}
{"id": "134154", "revid": "23204", "url": "https://gl.wikipedia.org/wiki?curid=134154", "title": "Igrexa de Xesucristo dos Santos dos \u00daltimos D\u00edas en Portugal", "text": "As primeiras reuni\u00f3ns da Igrexa de Xesucristo dos Santos dos \u00daltimos D\u00edas realizadas en Portugal foron dentro das Forzas Armadas dos Estados Unidos estacionadas no pa\u00eds a principios de 1970. M\u00e1is tarde, en 1974, o Presidente da Igrexa Spencer W. Kimball visitou Portugal e recibiu a confirmaci\u00f3n de que a Igrexa ser\u00eda reco\u00f1ecida e que os misioneiros pod\u00edan comezar a traballar no pa\u00eds.\nEn novembro de 1974, o \u00e9lder William Grant Bangerter do Setenta chegou a Lisboa para presidir a recentemente creada Misi\u00f3n Portugal Lisboa. Catro misioneiros foron transferidos dunha misi\u00f3n no Brasil para comezar o traballo. As primeiras reuni\u00f3ns da IXSUD foron realizadas na casa dun membro da embaixada canadense que viv\u00eda en Portugal.\nEn xullo de 1975 hab\u00eda 100 membros portugueses e f\u00f3ronse adherindo at\u00e9 ser 1000 en xullo de 1978. Hoxe hai m\u00e1is de 38.000 membros organizados en decenas de congregaci\u00f3ns locais. Estas congregaci\u00f3ns, chamadas \u00e1s e ramas, serven como centro de todas as actividades da Igrexa local, inclu\u00edndo os cultos dos domingos e clases para os nenos, novos e adultos, homes e mulleres. Actividades durante a semana proporcionan oportunidades de instruci\u00f3n adicional, eventos sociais e ofertas culturais como danza, musicais e teatro ademais de actuaci\u00f3ns deportivas. Portugal non pos\u00fae ning\u00fan templo SUD: o m\u00e1is pr\u00f3ximo at\u00f3pase en Madrid, o cal \u00e9 frecuentado pola maior\u00eda dos morm\u00f3ns portugueses.\nActualmente existen 38.188 santos dos \u00faltimos d\u00edas en Portugal, as\u00ed como 6 estacas, 75 \u00e1s e ramas, 2 misi\u00f3ns (Lisboa e O Porto) e 23 centros de historia familiar.\nRelaci\u00f3n cos medios de comunicaci\u00f3n.\nA Igrexa SUD utiliza un espazo propio na RTP 2 xunto con outras confesi\u00f3ns relixiosas. Esta posibilidade at\u00f3pase amparada pola lei de liberdade relixiosa.\nEsta programaci\u00f3n consiste nun programa de 7 minutos \"F\u00e9 dos Homens\" (\"Fe dos Homes\") e outro de 30 minutos titulado \"Caminhos\" (\"Cami\u00f1os\").\nEn 2009 iniciouse un conxunto de programas na radio RDP baseado nos programas de televisi\u00f3n ."}
{"id": "134158", "revid": "59564", "url": "https://gl.wikipedia.org/wiki?curid=134158", "title": "Xabier Xil Xard\u00f3n", "text": "Xabier Xil Xard\u00f3n, nado en Morgade (Xinzo de Limia) en 1983, \u00e9 un poeta galego.\nTraxectoria.\n\u00c9 licenciado en Filolox\u00eda Galega pola Universidade de Vigo e actualmente \u00e9 profesor de lingua e literatura galega no ensino medio. No seu poemario \"Os animais son universais porque non te\u00f1en retranca\" trata de realizar un retrato do ambiente e da xente da Limia, mentres que n\"'O trono xa non v\u00e9n do ceo\" am\u00f3sase mais cr\u00edtico.\nPertence ao colectivo das Redes Escarlata."}
{"id": "134159", "revid": "2074", "url": "https://gl.wikipedia.org/wiki?curid=134159", "title": "Tranquilizantes", "text": ""}
{"id": "134161", "revid": "89787", "url": "https://gl.wikipedia.org/wiki?curid=134161", "title": "Claudia Castro", "text": "Mar\u00eda Mercedes Gonz\u00e1lez Rodr\u00edguez, co\u00f1ecida literariamente como Claudia Castro, nada no Casti\u00f1eiri\u00f1o (Santiago de Compostela) o 30 de decembro de 1972, \u00e9 unha xornalista e escritora galega. Dende 2011 reside coa s\u00faa familia no lugar de Penelas (Teo). Boa parte do seu tempo transcorre en Corme, na Costa da Morte.\nTraxectoria.\nEstudou Xornalismo e Filolox\u00eda Inglesa na Universidade de Santiago de Compostela e Sociolox\u00eda na UNED. Traballa no eido da comunicaci\u00f3n corporativa dende 1995.\nO compositor Fernando V\u00e1zquez Arias p\u00faxolle m\u00fasica a catro poemas seus: \"Amor \u00e9 mar\", \"Corme\", \"Cami\u00f1o dos faros\" e \"Azul.\" \u00c9 colaboradora habitual da revista de poes\u00eda \"Andar 21\" , as\u00ed como doutras publicaci\u00f3ns en lingua galega e portuguesa."}
{"id": "134162", "revid": "5863", "url": "https://gl.wikipedia.org/wiki?curid=134162", "title": "Giaros", "text": "Giaros (), tam\u00e9n co\u00f1ecida localmente como Gioura (, \u00e9 unha \u00e1rida e despoboada illa grega do norte das C\u00edcladas ao suroeste de Andros e o noroeste de Siros, que depende da municipalidade de Ano Siros e forma parte da provincia de Siros e da rexi\u00f3n do Exeo Meridional. Ten 23\u00a0km\u00b2 e a s\u00faa m\u00e1xima altura \u00e9 de 489 m.\nAntigamente era co\u00f1ecida como Gyaros ou Gyara (en lat\u00edn gyaru), estaba habitada e ti\u00f1a unha pequena cidade de pescadores que foi visitada por Estrab\u00f3n. Un delegado da illa foi enviado (30 a.C.) a Corinto, onde se atopaba Augusto, para pedir a reduci\u00f3n do tributo de 150 dracmas, xa que os insulares apenas pod\u00edan pagar cen.\nEsta e outras pequenas illas do mar Exeo serviron como lugares de exilio para as persoas importantes no imperio romano, entre outros, o fil\u00f3sofo Musonio estivo desterrado en tempos de Ner\u00f3n. A s\u00faa desolaci\u00f3n extrema era proverbial entre os autores romanos, como T\u00e1cito e Xuvenal.\nModernamente volveu ser lugar de desterro e entre 1948 e 1974 unhas 22.000 persoas da esquerda grega foron deportadas \u00e1 illa. O lugar onde viv\u00edan os desterrados, equivalente a un c\u00e1rcere, est\u00e1 ao sueste da illa e chamase tam\u00e9n Giaros, o goberno grego mant\u00e9n o recordo polos que sufriron a represi\u00f3n.\nA mitolox\u00eda e historia temper\u00e1.\nO traballo de pseudo-aristot\u00e9lico \"En Marabillosa cousas o\u00eddas \" (25) conta a historia de que en Giaros os ratos comen ferro.\nNa \"Eneida\" de Virxilio, Giaros e Mykonos dise que son as d\u00faas illas n\u00e1s que o deus Apolo atou a illa sagrada de Delos para deter o seu deambular polo mar Exeo.\nNo seu relato do mito da guerra entre Minos e Exeo, o rei de Atenas, o poeta Ovidio fala de Gyaros como unha illa que se negou a unirse \u00e1 campa\u00f1a do rei de Creta.\nNo ano 29 aC, o historiador e xe\u00f3grafo Estrab\u00f3n tivo unha longa estancia na illa, no seu cami\u00f1o a Corinto.\nNo s\u00e9culo I, Plinio o Vello escribiu no seu Historia Natural que a illa, a cal ti\u00f1a unha cidade, ti\u00f1a 24\u00a0km. de circunferencia e estaba a 100\u00a0km de Andros. Tam\u00e9n rexistra que os habitantes de Gyaros vez foron postos en fuga por (unha praga de) ratos. A illa tam\u00e9n \u00e9 mencionado polo orador romano Cicer\u00f3n e outros autores latinos notables, o que indica un amplo co\u00f1ecemento de Gyaros entre a elite educada do s\u00e9culo I aC ao s\u00e9culo II dC."}
{"id": "134163", "revid": "98629", "url": "https://gl.wikipedia.org/wiki?curid=134163", "title": "Estevo I de Hungr\u00eda", "text": "Estevo I, ou Santo Estevo, (en h\u00fangaro: \"Szent Istv\u00e1n\"; en lat\u00edn: \"Sanctus Stephanus I\"), nado en Esztergom, Panonia, cara ao ano 975 e finado en Sz\u00e9kesfeh\u00e9rv\u00e1r, Esztergom, o 15 de agosto de 1038, foi rei de Hungr\u00eda.\nTraxectoria.\nEra fillo de G\u00e9za e a Ra\u00ed\u00f1a Sarolta, esposo de Xisela de Baviera. Estevo, era descendente do Pr\u00edncipe maxiar \u00c1rp\u00e1d. Trala morte do seu pai, gobernou como Gran Pr\u00edncipe entre 997 e 1000, e posteriormente como rei de Hungr\u00eda entre 1000 e 1038. Cristianizador dos h\u00fangaros e santo patr\u00f3n."}
{"id": "134165", "revid": "1505", "url": "https://gl.wikipedia.org/wiki?curid=134165", "title": "Asente", "text": "O asente (do lat\u00edn \"absinth\u012dum\", e este do grego \u1f00\u03c8\u03af\u03bd\u03b8\u03b9\u03bf\u03bd, \"apsinthion\") \u00e9 unha bebida con alto contido alcoh\u00f3lico (de at\u00e9 89,9\u00b0) e con sabor moi parecido ao licor de an\u00eds. Tr\u00e1tase dun composto a base de herbas e flores de plantas medicinais e arom\u00e1ticas, con predominio de absintio. Considerada \u00e1s veces, incorrectamente, un licor, o asente non cont\u00e9n azucre engadido.\nAlcumada en franc\u00e9s a \"F\u00e9e Verte\" ('A fada verde'), esta bebida alcoh\u00f3lica \u00e9 de lixeiro sabor anisado, cun fondo amargo de tinguiduras complexas debido \u00e1 contribuci\u00f3n doutras herbas. Cando se lle engade auga fr\u00eda, a bebida transf\u00f3rmase na esencia leitosa \"louche\". Comezou sendo un elixir en Su\u00edza, pero onde se fixo popular foi en Francia debido \u00e1 asociaci\u00f3n entre os artistas e escritores rom\u00e1nticos que tomaban esta bebida no Par\u00eds da \u00faltima parte do s\u00e9culo XIX ata que se produciu a s\u00faa prohibici\u00f3n en 1915. A marca m\u00e1is popular de asente durante os anos iniciais foi \"Pernod Fils\" e hoxe contin\u00faa s\u00e9ndoo mundialmente.\nEtimolox\u00eda.\nAs palabra galega para o asente p\u00f3dense referir indistintamente \u00e1 bebida ou \u00e1 planta (existen d\u00faas especies as\u00ed co\u00f1ecidas: a grande, \"Artemisia absinthium\", e a pequena, \"Artemisia pontica\"). A palabra deriva do lat\u00edn \"absinthium\" que \u00e1 s\u00faa vez prov\u00e9n do grego, que se pode traducir como 'non-bebible'. Existen ra\u00edces da palabra enlazadas \u00e1 palabra persa \"spand\" ou \"aspand\" e mesmo \u00e1 variante \"esfand\" coa que se denomina unha herba de gusto amargo. Antigamente esta planta queim\u00e1base como signo de ofrenda e este ritual pode dar como pista as s\u00faas orixes protoindoeuropeas xa que en urd\u00fa a ra\u00edz \"spend\" significa \u00ablevar a cabo un ritual\u00bb ou \u00abfacer ofrendas\u00bb. No entanto, pode dicirse que non queda clara ningunha das posibles procedencias da palabra \"asente\".\nComposici\u00f3n.\nA composici\u00f3n principal desta bebida \u00e9 a base da planta \"Artemisia absinthium\" ou absintio, as flores do fi\u00fancho e o an\u00eds. A esta tripla composici\u00f3n denomin\u00f3uselle xocosamente \u00aba santa trindade\u00bb. Dependendo dos gustos aparecen en menores cantidades outras plantas tales como: hisopo, a melisa e pequena artemisa. Existen receitas nas que aparece a ra\u00edz da anx\u00e9lica, follas de c\u00e1lamo, follas de dictamnus, coandro, ver\u00f3nica, follas de xenebro, noz moscada, regalicia, as\u00ed como diferentes herbas de monta\u00f1a.\nElaboraci\u00f3n.\nA maceraci\u00f3n da \"Artemisia absinthium\" sen destilaci\u00f3n produce unha bebida en extremo amarga, debido \u00e1 presenza dun composto pouco soluble en auga denominado absintina. As receitas m\u00e1is aut\u00e9nticas recorren a unha destilaci\u00f3n despois da primeira maceraci\u00f3n e antes da maceraci\u00f3n \u00abda cor\u00bb. A destilaci\u00f3n coas flores do fi\u00fancho e o an\u00eds produce unha soluci\u00f3n alcoh\u00f3lica incolora que sae do alambique cunha concentraci\u00f3n de preto de 82% de alcohol. P\u00f3dese ver que as cores t\u00edpicas desta bebida denominados poeticamente \"a Bleue\" ('azul') ou \"a Blanche\" ('branca'), ou o moi famoso verde, proceden de colorantes engadidos \u00e1 bebida, que poden provir de compostos artificiais ou da clorofila da propia artemisa engadida ao l\u00edquido resultante da destilaci\u00f3n. Tras este proceso red\u00facese con auga para obter a concentraci\u00f3n desexada de alcohol. Dependendo do tempo de exposici\u00f3n \u00e1 luz, a clorofila pode variar de cor desde o verde esmeralda pasando por un amarelo verdoso at\u00e9 un marr\u00f3n. Esta \u00e9 a explicaci\u00f3n de que os asentes vendidos como \u00ab\"vintage\"\u00bb mostren cores ambarinos como resultado deste proceso de envellecemento e reacci\u00f3n \u00e1 luz.\nVariantes.\nAs variedades non tradicionais elabor\u00e1ronse mediante unha mestura en fr\u00edo das herbas e esencias con alcohol. \u00c1s veces denomin\u00e1base a este produto 'mestura de aceites'. Este tipo de asente non \u00e9 necesariamente malo pero \u00e9 considerado xeralmente de inferior calidade que o elaborado mediante destilaci\u00f3n, co seu caracter\u00edstico sabor amargo no retrogusto.\nO contido de alcohol na maior\u00eda das botellas \u00e9 extremadamente alto: oscila entre o 45% e o 89,9%, e non existen evidencias hist\u00f3ricas que indiquen que os asentes que se comercializaron no pasado fosen de concentraci\u00f3ns superiores ao 74%. Debido a esta forte concentraci\u00f3n de alcohol e de compo\u00f1entes das herbas, xeralmente non se tomaba \u00abdirectamente\u00bb, e por iso o seu consumo estaba unido a un ritual de preparaci\u00f3n.\nHistoricamente houbo cinco graos de asente en orde crecente de contido alcoh\u00f3lico: \"ordinaire\", \"demi-fine\", \"fine\", \"sup\u00e9rieure\" e \"Suisse\" (que non denota a s\u00faa orixe). A maior\u00eda dos asentes do mercado conte\u00f1en hoxe en d\u00eda entre 60% e 75% de alcohol. Menci\u00f3nase que isto \u00e9 as\u00ed para facilitar o almacenamento. A finais do s\u00e9culo XIX elabor\u00e1banse produtos falsificados de asente adulterados con labras de cobre, zinc ou \u00edndigo co obxecto de dar cor verde e sabores caracter\u00edsticos. A adulteraci\u00f3n con cloruro de antimonio para producir o efecto \"louch\u00e9\" e xunto coa dopaxe doutros produtos t\u00f3xicos contribu\u00edron a que o asente tivese unha reputaci\u00f3n de indutora \u00e1 alucinaci\u00f3n.\nActualmente existen diversas variedades que, para acentuar o seu sabor, utilizan menta, hortel\u00e1 e mesmo c\u00e1nnabis. Conv\u00e9n lembrar que moitas das herbas empregadas na elaboraci\u00f3n poden ser velenosas en grandes concentraci\u00f3ns. \u00c9 por esta raz\u00f3n pola que se aconsella que non se beba soa.\nLugares.\nCo incremento da popularidade empezouse a instalar nos bares unha fonte de auga fr\u00eda no centro das mesas, coas s\u00faas billas respectivas para que cada bebedor puidese rebaixar a pracer o asente servido seguindo este proceso, permitindo desta forma que diferentes persoas puidesen socializar nunha \u00fanica mesa.\nLeis.\nO asente ao principio vend\u00edase en farmacias como bebida medicinal. Na actualidade non hai ningunha regulaci\u00f3n particular con respecto \u00f3 asente na maior\u00eda dos pa\u00edses (do mesmo xeito que, por exemplo, o whisky escoc\u00e9s ou o co\u00f1ac). Por tanto, os produtores de bebidas alcoh\u00f3licas poden etiquetar un certo produto como asente sen que o consumidor saiba se a bebida est\u00e1 ou non elaborada da forma tradicional."}
{"id": "134166", "revid": "85894", "url": "https://gl.wikipedia.org/wiki?curid=134166", "title": "A \u00c1spera, Cesullas, Cabana de Berganti\u00f1os", "text": "A \u00c1spera \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 118 habitantes no ano 2018 segundo datos do Instituto Nacional de Estad\u00edstica dos cales 50 eran homes e 68 mulleres.\nNeste lugar at\u00f3pase a Casa das asociaci\u00f3ns antigamente sede da casa consistorial de Cabana de Berganti\u00f1os.\nPor este lugar pasa a 3\u00ba etapa da ruta de sendeirismo do Cami\u00f1o dos Faros."}
{"id": "134167", "revid": "22570", "url": "https://gl.wikipedia.org/wiki?curid=134167", "title": "A Balsa, Cesullas, Cabana de Berganti\u00f1os", "text": "A Balsa \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 23 habitantes no ano 2018 segundo datos do Instituto Nacional de Estad\u00edstica dos cales 13 eran homes e 10 mulleres."}
{"id": "134168", "revid": "85894", "url": "https://gl.wikipedia.org/wiki?curid=134168", "title": "O Valado, Cesullas, Cabana de Berganti\u00f1os", "text": "O Valado \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 170 habitantes no ano 2018 segundo datos do Instituto Nacional de Estad\u00edstica dos cales 74 eran homes e 86 mulleres."}
{"id": "134169", "revid": "85894", "url": "https://gl.wikipedia.org/wiki?curid=134169", "title": "O Bosque, Cesullas, Cabana de Berganti\u00f1os", "text": "O Bosque \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a cinco habitantes (dous homes e tres mulleres).\nAntigamente foi capital do concello de Cabana de Berganti\u00f1os.&lt;br&gt;No lugar est\u00e1 a ermida de Nosa Se\u00f1ora das Neves, que ten un adro triangular, cunha fachada pentagonal. A espadana est\u00e1 sen camp\u00e1s."}
{"id": "134170", "revid": "22570", "url": "https://gl.wikipedia.org/wiki?curid=134170", "title": "O Bronllo, Cesullas, Cabana de Berganti\u00f1os", "text": "O Bronllo \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 90 habitantes no ano 2018 segundo datos do Instituto Nacional de Estad\u00edstica dos cales 43 eran homes e 47 mulleres."}
{"id": "134171", "revid": "22570", "url": "https://gl.wikipedia.org/wiki?curid=134171", "title": "O Burgo, Cesullas, Cabana de Berganti\u00f1os", "text": "O Burgo \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 26 habitantes no ano 2018 segundo datos do Instituto Nacional de Estad\u00edstica dos cales 10 eran homes e 16 mulleres."}
{"id": "134172", "revid": "85894", "url": "https://gl.wikipedia.org/wiki?curid=134172", "title": "O Buzaco, Cesullas, Cabana de Berganti\u00f1os", "text": "O Buzaco \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a 10 habitantes (5 homes e 5 mulleres)."}
{"id": "134173", "revid": "1131", "url": "https://gl.wikipedia.org/wiki?curid=134173", "title": "Cabana, Cesullas, Cabana de Berganti\u00f1os", "text": "Cabana \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 30 habitantes no ano 2018 segundo datos do Instituto Nacional de Estad\u00edstica dos cales 11 eran homes e 19 mulleres."}
{"id": "134174", "revid": "85894", "url": "https://gl.wikipedia.org/wiki?curid=134174", "title": "A Carballa, Cesullas, Cabana de Berganti\u00f1os", "text": "A Carballa \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a 80 habitantes (42 homes e 38 mulleres).\nNeste lugar at\u00f3pase o a casa consistorial, o centro de sa\u00fade, o CPI As Revoltas, a piscina municipal climatizada, o pavill\u00f3n de deportes con ximnasio e unha sucursal de Abanca."}
{"id": "134175", "revid": "85894", "url": "https://gl.wikipedia.org/wiki?curid=134175", "title": "O Carballal, Cesullas, Cabana de Berganti\u00f1os", "text": "O Carballal \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 56 habitantes no ano 2018 segundo datos do Instituto Nacional de Estad\u00edstica dos cales 32 eran homes e 24 mulleres."}
{"id": "134176", "revid": "5863", "url": "https://gl.wikipedia.org/wiki?curid=134176", "title": "Ios", "text": "Ios (grego: \u038a\u03bf\u03c2, localmente \u039d\u03b9\u03cc\u03c2 - Nios) \u00e9 unha illa grega nas C\u00edcladas no Mar Exeo. Ios \u00e9 unha illa monta\u00f1osa con cant\u00eds cara ao mar na maior\u00eda das s\u00faas partes, situada a medio cami\u00f1o entre as illas de Naxos e Santorini. Ten 18\u00a0km de longo e 10\u00a0km de ancho, cunha superficie de 109\u00a0km\u00b2. A poboaci\u00f3n era de 2024 habitantes en 2011 (fronte a 3\u00a0500 no s\u00e9culo XIX). Ios \u00e9 parte da unidade rexional de Thira.\nCidade de Chora.\nO porto de Ios est\u00e1 na cabeceira da ba\u00eda Ormos no noroeste. Desde al\u00ed, un autob\u00fas ou un percorrido a p\u00e9 de 15 minutos por un empinado carreiro de burros leva \u00e1 aldea, co\u00f1ecida como Chora. Chora \u00e9 unha localidade das illas C\u00edcladas branca e moi pintoresca, chea de escaleiras e estreitos cami\u00f1os, que a fan inaccesible para os veh\u00edculos de calquera tipo. Hoxe en d\u00eda, o cami\u00f1o principal a trav\u00e9s deste lugar est\u00e1 totalmente tomado polo turismo en termos de restaurantes, tendas, bares e discotecas. Ademais do porto e da aldea de Chora, Ios s\u00f3 ten uns poucos pequenos asentamentos, s\u00f3 alg\u00fan grupo de casas no fondo das principais praias (Theodoti, Kalamos, Maganari). Desde a d\u00e9cada de 1990, o alcalde da illa traballou no desenvolvemento de Ios para atraer diferentes tipos de turistas. Coa axuda dos fondos da Uni\u00f3n Europea constru\u00edronse algunhas estradas, todas pavimentadas, e foi creado un anfiteatro polo arquitecto alem\u00e1n Peter Haupt (falecido en 2003) na parte superior do outeiro da localidade. Lamentablemente, os acontecementos culturais non adoitan ter lugar al\u00ed.\nHistoria.\nAs escavaci\u00f3ns no outeiro de Skarkos descubriron un asentamento prehist\u00f3rico, o que demostra que Ios foi habitada desde principios do per\u00edodo cicl\u00e1dico. A arquitectura en Skarkos cons\u00e9rvase nalg\u00fans lugares ata unha altura de case tres metros; a maior\u00eda dos edificios, evidentemente, ti\u00f1an d\u00faas plantas, chans pavimentados de pedra e un sistema de rede de sumidoiros. Tam\u00e9n foron descubertas numerosas cer\u00e1micas ben conservadas, ferramentas e utensilios de metal, pedra e \u00f3so. Por desgraza, Skarkos segue sendo en gran parte desco\u00f1ecido. En 2008, Ios estivo entre os seis lugares de Europa (de entre 109 candidatos) premiado como Patrimonio Cultural da Uni\u00f3n Europea, premio polos seus esforzos de conservaci\u00f3n do sitio arqueol\u00f3xico de Skarkos.\nSegundo unha antiga tradici\u00f3n, a nai de Homero era de Ios, e el foi enterrado al\u00ed; de feito, os alde\u00e1ns mostran aos visitantes o sitio da antiga cidade de Plakotos no extremo norte da illa, onde pode ser vista a entrada a unha tumba de roca. Con todo non hai ningunha evidencia f\u00edsica que relacione isto con Homero. Hai signos de asentamentos mic\u00e9nicos. Tam\u00e9n no extremo norte de Ios hai unhas ru\u00ednas dun castelo veneciano do s\u00e9culo XV. Dise que a illa ten 365 igrexas e capelas, tantas como os d\u00edas do ano."}
{"id": "134177", "revid": "1131", "url": "https://gl.wikipedia.org/wiki?curid=134177", "title": "Esmor\u00eds, Cesullas, Cabana de Berganti\u00f1os", "text": "Esmor\u00eds \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 16 habitantes no ano 2018 segundo datos do Instituto Nacional de Estad\u00edstica dos cales 8 eran homes e 8 mulleres."}
{"id": "134178", "revid": "22570", "url": "https://gl.wikipedia.org/wiki?curid=134178", "title": "O Esqueiro, Cesullas, Cabana de Berganti\u00f1os", "text": "O Esqueiro \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na Comarca de Berganti\u00f1os. Ti\u00f1a 15 habitantes no ano 2018 segundo datos do Instituto Nacional de Estad\u00edstica dos cales 8 eran homes e 7 mulleres."}
{"id": "134179", "revid": "98629", "url": "https://gl.wikipedia.org/wiki?curid=134179", "title": "A Igrexa, Cesullas, Cabana de Berganti\u00f1os", "text": "A Igrexa \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 19 habitantes no ano 2018 segundo datos do Instituto Nacional de Estad\u00edstica dos cales eran 8 homes e 11 mulleres.\nNeste lugar at\u00f3pase a igrexa parroquial de Cesullas.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "134180", "revid": "1131", "url": "https://gl.wikipedia.org/wiki?curid=134180", "title": "Fontenla, Cesullas, Cabana de Berganti\u00f1os", "text": "Fontenla \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 33 habitantes no ano 2018 segundo datos do Instituto Nacional de Estad\u00edstica dos cales 12 eran homes e 21 mulleres."}
{"id": "134181", "revid": "85894", "url": "https://gl.wikipedia.org/wiki?curid=134181", "title": "A Forca do Lobo, Cesullas, Cabana de Berganti\u00f1os", "text": "A Forca do Lobo \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 1 habitante no ano 2018 segundo datos do Instituto Nacional de Estad\u00edstica que era 1 home."}
{"id": "134182", "revid": "22570", "url": "https://gl.wikipedia.org/wiki?curid=134182", "title": "A Meixoada, Cesullas, Cabana de Berganti\u00f1os", "text": "A Meixoada \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 35 habitantes no ano 2018 segundo datos do Instituto Nacional de Estad\u00edstica dos cales 20 eran homes e 15 mulleres."}
{"id": "134183", "revid": "22570", "url": "https://gl.wikipedia.org/wiki?curid=134183", "title": "O Mu\u00ed\u00f1o, Cesullas, Cabana de Berganti\u00f1os", "text": "O Mu\u00ed\u00f1o \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 15 habitantes no ano 2018 segundo datos do Instituto Nacional de Estad\u00edstica dos cales 7 eran homes e 8 mulleres."}
{"id": "134185", "revid": "22570", "url": "https://gl.wikipedia.org/wiki?curid=134185", "title": "Nea\u00f1o, Cesullas, Cabana de Berganti\u00f1os", "text": "Nea\u00f1o \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 113 habitantes no ano 2018 segundo datos do Instituto Nacional de Estad\u00edstica dos cales 58 eran homes e 55 mulleres."}
{"id": "134187", "revid": "5863", "url": "https://gl.wikipedia.org/wiki?curid=134187", "title": "Irakleia", "text": "Irakleia ou Heraklia () \u00e9 unha illa e comunidade que pertence \u00e1s C\u00edcladas en Grecia. Desde a reforma do goberno local de 2011 forma parte da municipalidade de Naxos e C\u00edcladas menores, da que \u00e9 unha unidade municipal. A s\u00faa poboaci\u00f3n era oficialmente 141 habitantes no censo de 2011, e a s\u00faa superficie \u00e9 de 17\u00b4795\u00a0km\u00b2. \u00c9 unha illa pequena pero fermosa entre as illas de Naxos e Ios. Nas proximidades das illas de Schoinoussa, Koufonisi, Donoussa, e Keros, xuntas forman as C\u00edcladas menores. O porto ch\u00e1mase Agios Georgios, mentres que a \"capital\" (chora) na parte superior da illa ch\u00e1mase Panagia (Madonna). As covas m\u00e1is grandes das C\u00edcladas at\u00f3panse en Irakleia. A Irakleia p\u00f3dese chegar en grandes barcos desde Atenas, Naxos e Paros.\nDescrici\u00f3n.\nIraklia \u00e9 a illa m\u00e1is grande da C\u00edcladas menores. At\u00f3pase na parte leste do arquip\u00e9lago, ao sur de Naxos. A illa ten dous asentamentos, Panagia no centro da illa e Agios Georgios, onde se atopa o porto. Irakleia foi habitada desde a antig\u00fcidade temper\u00e1. Na illa hai moitas rochas con pinturas misteriosas datadas fai ao redor de 5.000 anos. As pinturas, nomeadas Bousoules (\"\u039c\u03c0\u03bf\u03cd\u03c3\u03bf\u03c5\u03bb\u03b5\u03c2\"), puideron ser utilizadas como marcas de orientaci\u00f3n. As ru\u00ednas dunha fortaleza que data dos s\u00e9culos IV-II a.C. at\u00f3panse en Livadi na illa. Nos tempos modernos, Iraklia era propiedade do mosteiro Hozoviotissa na veci\u00f1a illa de Amorgos."}
{"id": "134188", "revid": "85894", "url": "https://gl.wikipedia.org/wiki?curid=134188", "title": "A Pedra Cuca, Cesullas, Cabana de Berganti\u00f1os", "text": "A Pedra Cuca \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 67 habitantes no ano 2018 segundo datos do Instituto Nacional de Estad\u00edstica dos cales 36 eran homes e 31 mulleres."}
{"id": "134189", "revid": "85894", "url": "https://gl.wikipedia.org/wiki?curid=134189", "title": "O Penedo, Cesullas, Cabana de Berganti\u00f1os", "text": "O Penedo \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os da comarca de Berganti\u00f1os. Ti\u00f1a 78 habitantes no ano 2018 segundo datos do Instituto Nacional de Estad\u00edstica dos cales eran 36 homes e 42 mulleres."}
{"id": "134190", "revid": "1308", "url": "https://gl.wikipedia.org/wiki?curid=134190", "title": "Capsucum", "text": ""}
{"id": "134191", "revid": "85894", "url": "https://gl.wikipedia.org/wiki?curid=134191", "title": "Ponteceso de Cabana, Cesullas, Cabana de Berganti\u00f1os", "text": "Ponteceso de Cabana tam\u00e9n co\u00f1ecida como Outrabanda \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Xunto co lugar da Outra Banda ti\u00f1a 100 habitantes no ano 2018 segundo datos do Instituto Nacional de Estad\u00edstica dos cales 50 eran homes e 50 mulleres.\nPor este lugar pasa a 3\u00ba etapa da ruta de sendeirismo do Cami\u00f1o dos Faros."}
{"id": "134192", "revid": "1131", "url": "https://gl.wikipedia.org/wiki?curid=134192", "title": "Rebordelo, Cesullas, Cabana de Berganti\u00f1os", "text": "Rebordelo \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 46 habitantes no ano 2018 segundo datos do Instituto Nacional de Estad\u00edstica dos cales 23 eran homes e 23 mulleres."}
{"id": "134193", "revid": "1131", "url": "https://gl.wikipedia.org/wiki?curid=134193", "title": "O Reguengo, Cesullas, Cabana de Berganti\u00f1os", "text": "O Reguengo \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 41 habitantes no ano 2018 dos cales 21 eran homes e 20 mulleres."}
{"id": "134194", "revid": "1131", "url": "https://gl.wikipedia.org/wiki?curid=134194", "title": "Ternande, Cesullas, Cabana de Berganti\u00f1os", "text": "Ternande \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 32 habitantes no ano 2018 segundo datos do Instituto Nacional de Estad\u00edstica dos cales 15 eran homes e 17 mulleres."}
{"id": "134195", "revid": "5863", "url": "https://gl.wikipedia.org/wiki?curid=134195", "title": "Keros", "text": "Keros () \u00e9 unha illa grega deshabitada. Pertence ao arquip\u00e9lago das C\u00edcladas, m\u00e1is concretamente \u00e1s C\u00edcladas menores, e est\u00e1 situada a uns 10 quil\u00f3metros ao sueste de Naxos. \u00c9 unha das C\u00edcladas menores xunto a Irakleia, Schoinoussa, Antikeros, Giaros e Kuofonisi. Administrativamente forma parte da comunidade de Koufonisia.\nTr\u00e1tase dunha illa monta\u00f1osa, de clima seco, caloroso no ver\u00e1n e amornado no inverno. Ten unha superficie de 15\u00a0km\u00b2 e o seu punto m\u00e1is elevado \u00e9 o Monte Keros, de 432 metros sobre o nivel do mar.\nNa actualidade a illa at\u00f3pase deshabitada, a\u00ednda que en distintas escavaci\u00f3ns atop\u00e1ronse restos da antiga civilizaci\u00f3n cicl\u00e1dica que floreceu sobre o ano 2500 a.C. O habitante m\u00e1is soado da illa foi Athenasagoras. Keros \u00e9 especialmente co\u00f1ecida polas estatuas de m\u00e1rmore de face plana que posteriormente inspiraron a Pablo Picasso e Henry Moore. Agora est\u00e1 prohibido desembarcar en Keros.\nTesouro de Keros.\nO \"Tesouro de Keros\" \u00e9 un dep\u00f3sito moi grande de figuras das C\u00edcladas que se atopan na illa de Keros.\nDurante o per\u00edodo 2006-2008, o Proxecto Cambridge Keros, co-dirixido por Colin Renfrew con outros, fixeron escavaci\u00f3ns en Kavos na costa oeste da illa. Esta zona en xeral crese que \u00e9 a orixe do chamado \"Tesouro de Keros\" de figurillas cicl\u00e1dicas fragmentarias. O material escavado en 2006-2008 incl\u00fae figuritas das C\u00edcladas, vasos e outros obxectos de m\u00e1rmore, todo roto previamente a s\u00faa deposici\u00f3n e o m\u00e1is probable roto noutro lugar e levado a Kavos para tiralo. A falta de uni\u00f3n dos fragmentos demostra que s\u00f3 unha parte do material roto foi depositado aqu\u00ed, mentres que os estudos en curso da cer\u00e1mica e outros materiais mostran que o material foi tra\u00eddo desde m\u00faltiples fontes para a deixalo aqu\u00ed.\nEn 2007-2008, o mesmo proxecto identificou e escavou un substancial asentamento do per\u00edodo ciclaico na pr\u00f3xima illa de Dhaskalio. Foi escavada unha gran superficie, revelando un edificio s\u00f3lido de 16 metros de longo e 4 metros de ancho, o m\u00e1is grande deste per\u00edodo nas C\u00edcladas,dentro do cal descubriuse o \"tesouro Dhaskalio\" que comprende un cicel, unha machada e unha machada co orificio do eixe de cobre ou bronce. Ademais da escavaci\u00f3n, o estudo do illote mostrou que a maior parte da s\u00faa superficie un total de 7000 m\u00b2 foi ocupada durante a Idade de Bronce, facendo deste o sitio m\u00e1is grande das C\u00edcladas. Estudos especializados de xeomorfolox\u00eda, xeolox\u00eda, petrolox\u00eda, petrolox\u00eda cer\u00e1mica, a metalurxia e aspectos medioambientais (restos bot\u00e1nicos e faun\u00edsticos, fit\u00f3litos) estaban en curso. Non estaban previstos m\u00e1is traballos de campo antes da publicaci\u00f3n final do resultado das tempadas de 2006 a 2008. A publicaci\u00f3n deste importante traballo estaba en marcha e esper\u00e1base aparecera en catro volumes en 2012 e 2013.\nAs actividades neste sitio fech\u00e1ronse no 2750-2300 antes de Cristo, o cal precede a calquera culto dos deuses identificados no Exeo.\nCultura Keros-Syros.\nA cultura Keros-Syros leva o nome de d\u00faas illas das C\u00edcladas, Keros e Syros. Esta cultura floreceu durante o per\u00edodo cedo da civilizaci\u00f3n cicl\u00e1dicac II (ca 2700-2300 aC). Alg\u00fans dos sitios mellor conservados desta cultura at\u00f3panse en Ceos e Ios, situadas non lonxe de Keros.\nAlg\u00fans dos artefactos importantes desta cultura son as chamadas tixolas, vasos circulares pouco profundos ou concos cunha base decorada. O uso de metal estendeuse durante este per\u00edodo."}
{"id": "134196", "revid": "22570", "url": "https://gl.wikipedia.org/wiki?curid=134196", "title": "As Redondas, Cesullas, Cabana de Berganti\u00f1os", "text": "As Redondas \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 27 habitantes no ano 2018 segundo datos do Instituto Nacional de Estad\u00edstica dos cales 16 eran homes e 11 mulleres,"}
{"id": "134197", "revid": "85894", "url": "https://gl.wikipedia.org/wiki?curid=134197", "title": "As Salgueiras, Cesullas, Cabana de Berganti\u00f1os", "text": "As Salgueiras \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 11 habitantes no ano 2018 segundo datos do Instituto Nacional de Estad\u00edstica dos cales 9 eran homes e 2 mulleres."}
{"id": "134198", "revid": "1131", "url": "https://gl.wikipedia.org/wiki?curid=134198", "title": "Exipto, Cesullas, Cabana de Berganti\u00f1os", "text": "Exipto \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 4 habitantes no ano 2018 segundo datos do Instituto Nacional de Estad\u00edstica dos cales 2 eran homes e 2 mulleres."}
{"id": "134199", "revid": "22570", "url": "https://gl.wikipedia.org/wiki?curid=134199", "title": "O Pic\u00f3n, Cesullas, Cabana de Berganti\u00f1os", "text": "O Pic\u00f3n \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 17 habitantes no ano 2018 segundo datos do Instituto Nacional de Estad\u00edstica dos cales 8 eran homes e 9 mulleres."}
{"id": "134200", "revid": "85894", "url": "https://gl.wikipedia.org/wiki?curid=134200", "title": "San Fins, Cesullas, Cabana de Berganti\u00f1os", "text": "San Fins \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 23 habitantes no ano 2018 segundo datos do Instituto Nacional de Estad\u00edstica dos cales 10 eran homes e 13 mulleres.\nNeste lugar celebrase todos os 1 de agosto a romar\u00eda de San Fins do Castro e o d\u00eda 2 a festa en honor a Virxe dos Remedios."}
{"id": "134201", "revid": "85894", "url": "https://gl.wikipedia.org/wiki?curid=134201", "title": "O Seixoso, Cesullas, Cabana de Berganti\u00f1os", "text": "O Seixoso \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 9 habitantes no ano 2018 segundo datos do Instituto Nacional de Estad\u00edstica dos cales 6 eran homes e 3 mulleres."}
{"id": "134202", "revid": "5863", "url": "https://gl.wikipedia.org/wiki?curid=134202", "title": "K\u00edmolos", "text": "Kimolos () \u00e9 unha illa grega no Mar Exeo, pertencente ao grupo de illas das C\u00edcladas, situada no extremo suroeste delas, preto da illa m\u00e1is grande de Milos. Kimolos \u00e9 o centro administrativo do municipio de Kimolos, que tam\u00e9n incl\u00fae as illas deshabitadas de Polyaigos, Agios Efstathios e Agios Georgios (comprada por unha familia de armadores locais). A illa ten unha superficie de 36\u00a0km\u00b2, mentres que a superficie terrestre do municipio \u00e9 de 53\u00b4251\u00a0km\u00b2, e ti\u00f1a unha poboaci\u00f3n de 910 habitantes no censo de 2011. A s\u00faa capital \u00e9 Horio Kimolou, e o seu porto principal Psathi. O seu punto m\u00e1is alto \u00e9 o monte Paleokastro (364 m).\nHistoria.\nK\u00edmolos \u00e9 unha illa cunha rica historia. O seu nome prov\u00e9n de K\u00edmolos, o primeiro residente da illa, de acordo \u00e1 tradici\u00f3n. Tam\u00e9n chamada Echinousa, durante os tempos antigos, probablemente debido \u00e1 serpe Equidna (v\u00edbora), a\u00ednda hoxe com\u00fan na illa. Desde a \u00e9poca antiga, foi un campo de batalla entre a Antiga Atenas, gobernante da illa, e Esparta, gobernante de Milos. Na Idade Media era co\u00f1ecida como Argentiera (), por mor da cor prateada das terras rochosas da costa sur. Desde aqueles tempos, \u00e1 illa foi un centro de comercio importante.\nXunto co resto de Grecia, foi gobernada polo Imperio Otom\u00e1n, ata 1829, cando foi anexado polo estado grego xunto co resto das C\u00edcladas.\nXeograf\u00eda.\nKimolos at\u00f3pase ao noroeste da maior illa de Milos, separada dela por unha canle de 1\u00a0km de ancho. Ten forma redonda, aproximadamente con 7\u00a0km de radio. A illa ten unha superficie total de 36\u00a0km\u00b2. O punto m\u00e1is alto \u00e9 o monte de Paleokastro, con 364 m. a \u00fanica cidade \u00e9 Chorio, situada nun outeiro no oeste da illa. Tam\u00e9n hai pequenos asentamentos en Psathi (porto), Goupa, Kara, Prasa, Aliki, Bonatsa e Dekas.\nAo leste de Kimolos at\u00f3pase a illa de Polyaigos, coa metade do seu tama\u00f1o. Polyaigos \u00e9 a maior illa deshabitada do Exeo. Tam\u00e9n forma parte do municipio de Kimolos.\nPoboaci\u00f3n.\nDurante m\u00e1is de 150 anos, de xeito similar co resto das zonas rurais gregas, era unha pobre illa agr\u00edcola, ata principios de 1990, cando empezou o desenvolvemento tur\u00edstico e a mellora do nivel de vida dos seus residentes. Con todo, segundo os \u00faltimos censos, a poboaci\u00f3n parece diminu\u00edr, con non m\u00e1is de 600 residentes (na s\u00faa maior\u00eda xubilados) durante o inverno. A poboaci\u00f3n menor de idade non son m\u00e1is de 100, segundo os rexistros da escola. A maior\u00eda da poboaci\u00f3n activa ded\u00edcase \u00e1 elemental industria tur\u00edstica da illa (hoteis, restaurantes) en combinaci\u00f3n con actividades de agricolas, principalmente durante o inverno."}
{"id": "134203", "revid": "1308", "url": "https://gl.wikipedia.org/wiki?curid=134203", "title": "Pemento de Herb\u00f3n", "text": ""}
{"id": "134204", "revid": "5863", "url": "https://gl.wikipedia.org/wiki?curid=134204", "title": "Makronisos", "text": "Makronisos (grego: \u039c\u03b1\u03ba\u03c1\u03cc\u03bd\u03b7\u03c3\u03bf\u03c2) \u00e9 unha illa pertencente ao grupo das C\u00edcladas situada ao oeste de Kea e ao sur do porto de Lavrio, en Cabo Suni\u00f3n. Ten unha superficie de 15\u00a0km\u00b2 e 28\u00a0km de litoral. De forma alargada mide uns 13\u00a0km en direcci\u00f3n N-S por tan s\u00f3 400\u2013500 m en direcci\u00f3n E-O.\nNa antig\u00fcidade a illa era chamada Helena xa que segundo a lenda det\u00edvose nela este personaxe de cami\u00f1o a Troia. Restos arqueol\u00f3xicos mostran que a illa foi habitada desde tempos prehist\u00f3ricos.\nNa canle que separa Makronisos de Kea afundiuse o barco hospital \"HMHS Britannic\", xemelgo do \"Titanic\", tras chocar cunha mina \u00e1s 08:21 h do 21 de novembro de 1916. 55 minutos m\u00e1is tarde a nave foise a pique, repousando agora a 120 m de profundidade. 30 persoas faleceron no naufraxio e unhas 1.000 puideron ser salvadas polos pescadores de Koritsi\u00e1, a capital de Kea. O barco, que se dirix\u00eda aos Dardanelos, non transportaba feridos.\nDurante a guerra civil grega e a ditadura dos coroneis, Makr\u00f3nisos foi utilizado como lugar de deportaci\u00f3n dos prisioneiros pol\u00edticos, principalmente dos membros do partido comunista. Actualmente deshabitada, a illa \u00e9 considerada un monumento conmemorativo da guerra civil."}
{"id": "134205", "revid": "1131", "url": "https://gl.wikipedia.org/wiki?curid=134205", "title": "Somonte, Canduas, Cabana de Berganti\u00f1os", "text": "Somonte \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 11 habitantes no ano 2018 segundo datos do Instituto Nacional de Estad\u00edstica dos cales eran 5 homes e 6 mulleres."}
{"id": "134207", "revid": "98629", "url": "https://gl.wikipedia.org/wiki?curid=134207", "title": "Esp\u00edcula", "text": "\"Este artigo trata sobre un termo zool\u00f3xico, para o termo bot\u00e1nico, v\u00e9xase espiga.\"\nAs esp\u00edculas (en lat\u00edn \"spicula\", singular \"spiculum\") son diminutas estruturas esquel\u00e9ticas con punta de diversa orixe e funci\u00f3n. P\u00f3dense atopar en diversos grupos de animais :\nEsp\u00edculas nas esponxas.\nAs esp\u00edculas son importantes elementos para a clasificaci\u00f3n e identificaci\u00f3n das esponxas, xa que te\u00f1en unha forma moi variada e dous tipos de composici\u00f3n: calcaria ou sil\u00edcea.\nAs esp\u00edculas p\u00f3dense clasificar tam\u00e9n segundo o seu tama\u00f1o en megaescleras cando son grandes, e microescleras cando son pequenas\nOutra maneira de clasificar as esp\u00edculas \u00e9 segundo a forma:\nEsp\u00edculas calcar\u00edas.\nEstas esp\u00edculas f\u00f3rmanse a partir dun calcoblasto binucleado que se vai dividindo en d\u00faas c\u00e9lulas: unha construtora e outra cebadora. Nas esp\u00edculas trirradiais interve\u00f1en unha c\u00e9lula construtora e outra cebadora en cada radio. \u00c1s veces aparece un cuarto radio formando un tetraedro. As esp\u00edculas est\u00e1n formadas por carbonato c\u00e1lcico (CaCO3) cristalizado xeralmente en forma de calcita e en raras ocasi\u00f3ns, de aragonita.\nSon t\u00edpicas das esponxas da Clase Calcispongiae\nEsp\u00edculas sil\u00edceas.\nSon m\u00e1is variadas, distingu\u00edndose aqu\u00ed as grandes megascleras (&gt; 100 \u03bcm) das microscleras (&lt; 100 \u03bcm, sendo as m\u00e1is pequenas duns 3 \u03bcm). F\u00f3rmanse a partir de acumulaci\u00f3ns cristalinas de s\u00edlice hidratado (SiO2\u00b7H2O). Este tipo de esp\u00edcula se forma no interior dun esclerocito (c\u00e9lula formadora de la esp\u00edcula) chamado silicoblasto, a partir dun eixo org\u00e1nico, xeralmente proteico. S\u00f3 interv\u00e9n unha c\u00e9lula na fabricaci\u00f3n da esp\u00edcula, que pode formala con seis radios (Hexactin\u00e9lidos) ou en forma de vara (algunhas Demosponxas, xa que outras carecen de esqueleto mineral). As esponxas son os \u00fanicos animais que utilizan o s\u00edlice como material esquel\u00e9tico. Son t\u00edpicas das esponxas da Clase Hexactinellida e Demospongiae,\nOutras caracter\u00edsticas.\nRecentes descubrimentos expo\u00f1en que os raios de luz p\u00f3dense transmitir polo interior das esp\u00edculas como dun xeito equivalente aos cables de fibra \u00f3ptica. Isto converter\u00eda as esponxas nos \u00fanicos animais capaces de transmitir luz ao interior dos seus corpos."}
{"id": "134216", "revid": "1131", "url": "https://gl.wikipedia.org/wiki?curid=134216", "title": "Augarrei, Canduas, Cabana de Berganti\u00f1os", "text": "Augarrei \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 2 habitantes no ano 2018 segundo datos do Instituto Nacional de Estad\u00edstica dos cales 1 era home e 1 era muller."}
{"id": "134220", "revid": "1987", "url": "https://gl.wikipedia.org/wiki?curid=134220", "title": "A Outra Banda, Cesullas, Cabana de Berganti\u00f1os", "text": "A Outra Banda \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Xunto co lugar de Ponteceso de Cabana ti\u00f1a 100 habitantes no ano 2018 segundo datos do Instituto Nacional de Estad\u00edstica dos cales 50 eran homes e 50 mulleres.\nPor este lugar pasa a 3\u00ba etapa da ruta de sendeirismo do Cami\u00f1o dos Faros."}
{"id": "134224", "revid": "5863", "url": "https://gl.wikipedia.org/wiki?curid=134224", "title": "Polyaigos", "text": "Pol\u00fdaigos (grego: \u03a0\u03bf\u03bb\u03cd\u03b1\u03b9\u03b3\u03bf\u03c2) \u00e9 unha illa grega das C\u00edcladas preto de Milos e K\u00edmolos. \u00c9 parte da comunidade de Kimolos (\u039a\u03bf\u03b9\u03bd\u03cc\u03c4\u03b7\u03c4\u03b1 \u039a\u03b9\u03bc\u03ce\u03bb\u03bf\u03c5). O seu nome significa \"cabras\", xa que est\u00e1 habitada s\u00f3 polas cabras.\nAo longo do seu eixo m\u00e1is longo, ten 6\u00a0km e o m\u00e1is curto 4,3\u00a0km de ancho. Ten unha superficie de aproximadamente 18\u00a0km\u00b2 e unha lonxitude costeira de 22\u201327\u00a0km. At\u00f3pase moi preto da illa de Kimolos (2\u00a0km ao noroeste de Polyaigos) e a illa de Milos (6,2\u00a0km ao oeste de Polyaigos). Hai dous montes, Stroggylo que se eleva a 330 m e Psilo Vouno de 370 m.\nA illa \u00e9 en gran medida, de propiedade da igrexa ortodoxa grega, que a subarrenda partes dela aos pastores locais das pr\u00f3ximas illas de Milos e Kimolos.\nA s\u00faa poboaci\u00f3n de cabras mant\u00e9n Polyaigos como unha illa deserta. Ten, con todo, algunhas magn\u00edficas praias, principalmente na parte sur da illa, as\u00ed como moitas covas de superficie, que serven de refuxio a unha poboaci\u00f3n cada vez menor de foca monxe do Mediterr\u00e1neo (\"Monachus monachus\")."}
{"id": "134225", "revid": "22570", "url": "https://gl.wikipedia.org/wiki?curid=134225", "title": "As Rebuiras, Cesullas, Cabana de Berganti\u00f1os", "text": "As Rebuiras \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 15 habitantes no ano 2018 segundo datos do Instituto Nacional de Estad\u00edstica dos cales eran 3 homes e 12 mulleres."}
{"id": "134226", "revid": "85894", "url": "https://gl.wikipedia.org/wiki?curid=134226", "title": "Arnela, Canduas, Cabana de Berganti\u00f1os", "text": "Arnela \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 33 habitantes no ano 2018 segundo datos do Instituto Nacional de Estad\u00edstica dos cales 15 eran homes e 18 mulleres. \nPor este lugar pasa a 3\u00ba etapa da ruta de sendeirismo do Cami\u00f1o dos Faros."}
{"id": "134231", "revid": "25871", "url": "https://gl.wikipedia.org/wiki?curid=134231", "title": "Grace Paley", "text": "Grace Paley, nada co nome de Grace Goodside no Bronx (Nova York) o 11 de decembro de 1922 e finada en Thetford (Vermont) o 22 de agosto de 2007, foi unha narradora, poeta e activista pol\u00edtica norteamericana.\nTraxectoria.\nEra filla de pais xudeus procedentes de Ucra\u00edna, Isaac e Manya Ridnyik Goodside, que anglicanizaran o apelido familiar, convertendo \"Gutseit\" en Goodside ao emigraren aos EUA. A familia falaba ruso e yiddish, ademais de ingl\u00e9s. Era a m\u00e1is nova de tres irm\u00e1ns (dezaseis e catorce menor que Victor e Jeanne, respectivamente).\nEn 1938 e 1939, Paley estudou no Hunter College; m\u00e1is tarde, e brevemente na Universidade de Nova York, pero non chegou a graduarse. A comezos da d\u00e9cada de 1940 estudou con W. H. Auden na New School for Social Research. A preocupaci\u00f3n de Auden polo eido social e o seu uso da iron\u00eda son citados a mi\u00fado coma unha influencia importante nos seus primeiros traballos, particularmente nos seus poemas. O 20 de xu\u00f1o de 1942 casou co cineasta Jess Paley, e tivo dous fillos, Nora (1949-) e Danny (1951-). M\u00e1is tarde divorci\u00e1ronse. En 1972 casou co tam\u00e9n poeta (e autor da serie \"Nghsi-Altai\") Robert Nichols.\nPaley foi co\u00f1ecida polo seu pacifismo e o seu activismo pol\u00edtico. Escribiu sobre a complexidade da vida das mulleres e os homes e defendeu a mellora das condici\u00f3ns de vida para todos. Impartiu docencia no Sarah Lawrence College. En 1980 foi elixida para a Academia Nacional das Artes e das Letras e en 1989, o gobernador Mario Cuomo converteuna oficialmente na primeira Escritora do Estado de Nova York. Foi Poeta Laureada do Estado de Vermont dende o 5 de marzo de 2003 ata o 25 de xullo de 2007. Morreu por mor dun cancro de mama. Nunha entrevista publicada en maio de 2007 no peri\u00f3dico \"Vermont Woman\" \u2013 unha das \u00faltimas \u2013 Paley falou dos so\u00f1os que ti\u00f1a para os netos: \"Un mundo sen militarismo nin racismo nin cobiza - e onde as mulleres non te\u00f1an que loitar polo seu lugar non mundo.\"\nDocencia.\nPaley impartiu cursos de escritura no Sarah Lawrence College dende 1966 ata 1989. Tam\u00e9n traballou na Universidade de Columbia, na Universidade de Syracuse e no City College de Nova York. Paley resumiu a s\u00faa idea do ensino durante un simposio titulado \"Educating the Imagination\" (\"A educaci\u00f3n da imaxinaci\u00f3n\") organizado por \"Teachers &amp; Writers Collaborative\", que ela contribu\u00edra a fundar, en 1996:\nActividade pol\u00edtica.\nNa d\u00e9cada de 1950 Paley protestou contra a proliferaci\u00f3n nuclear e a militarizaci\u00f3n do seu pa\u00eds. Tam\u00e9n colaborou co American Friends Service Committee para formar grupos de pacifistas nos barrios; unha actividade durante a cal co\u00f1eceu a Robert Nichols.\nCoa escalada da guerra de Vietnam, Paley ingresou na War Resisters League e converteuse nunha figura de importancia nacional ao acompa\u00f1ar en 1969 unha misi\u00f3n de paz a Hanoi para negociar as liberaci\u00f3ns de prisoneiros de guerra. Foi delegada na Conferencia de Paz Mundial en 1974 en Moscova e en 1978, foi arrestada coma unha dos \"The White House Eleven\" por ter despregado unha bandeira anti-nuclear (coas palabras \"No Nuclear Weapons\u2014No Nuclear Power\u2014USA and USSR\") no c\u00e9spede diante da Casa Branca.\nObra.\nPaley volveu a escribir a mediados da d\u00e9cada de 1950. Despois de ser rexeitada varias veces, puido publicar a s\u00faa primeira colecci\u00f3n de historia curtas, \"The Little Disturbances of Man\" (1959) coa editorial Doubleday, que incl\u00fae once pezas referidas \u00e1 vida en Nova York, das que varias te\u00f1en aparecido en moitas antolox\u00edas, especialmente \"Goodbye and Good Luck\" e \"The Used-Boy Raisers\". A colecci\u00f3n presenta o personaxe semi-autobiogr\u00e1fico Faith Darwin (en \"The Used-Boy Raisers\" e \"A Subject of Childhood\"), que m\u00e1is tarde aparece en seis historias de \"Enormous Changes at the Last Minute\" e dez de \"Later the Same Day\". A\u00ednda que non tivo moita repercusi\u00f3n, os que o leron e destacaron (inclu\u00eddo Philip Roth e \"The New Yorker\") apreciaron favorablemente o traballo. A pesar de non ser inicialmente publicitado, \"The Little Disturbances of Man\" conseguiu lectores abondo para ser reeditada por Viking Press en 1968.\n\"Goodbye and Good Luck\" foi adaptada coma un musical por Mabel Thomas (libreto), Muriel Robinson (letras) e David Friedman (m\u00fasica) en 1989.\nLogo do \u00e9xito de \"Little Disturbances of Man\", o seu editor animouna a escribir unha novela, pero despois de varios anos de traballo abandonou o proxecto e volveu \u00e1s historias curtas. Coa axuda de Donald Barthelme, Paley conformou unha segunda colecci\u00f3n de ficci\u00f3n en 1974, \"Enormous Changes at the Last Minute\", con dezasete pezas nas que aparecen personaxes de \"Little Disturbances of Man\" (sobre todo a narradora \"Faith,\" pero tam\u00e9n Johnny Raferty e s\u00faa nai), e que contin\u00faan a exploraci\u00f3n que a autora fai de temas coma a clasificaci\u00f3n racial dos seres humanos, o x\u00e9nero, e as clases sociais. \"Faith in a Tree\", unha peza m\u00e1is longa e aproximadamente no centro da colecci\u00f3n, re\u00fane varios personaxes e temas un s\u00e1bado pola tarde no parque. Faith, a narradora, sobe a unha \u00e1rbore para ter unha perspectiva m\u00e1is ampla da s\u00faa veci\u00f1anza e do \"man-wide world\", e logo de atoparse con varios manifestantes contra a guerra, expresa o seu novo compromiso social e pol\u00edtico. Certas caracter\u00edsticas da colecci\u00f3n, coma a cambiante voz narrativa, autorreferencias, ou argumentos incompletos e fragmentados fixeron que a cr\u00edtica a clasifiquen coma unha obra posmodernista.\nPaley contin\u00faa as historia de Faith e a s\u00faa veci\u00f1anza na colecci\u00f3n \"Later the Same Day\" (1985).\nOs tres volumes apareceron reunidos en \"Collected Stories\" (1994), finalista tanto para o Premio Pulitzer coma o National Book Award."}
{"id": "134238", "revid": "1131", "url": "https://gl.wikipedia.org/wiki?curid=134238", "title": "Diario de Operaciones del Sexto Cuerpo del Ej\u00e9rcito", "text": "O Diario de Operaciones del Sexto Cuerpo del Ej\u00e9rcito foi unha publicaci\u00f3n editada na cidade de Lugo entre maio de 1811 e polo menos 1813. Est\u00e1 considerado polos historiadores como o primeiro peri\u00f3dico da cidade e da provincia de Lugo.\nDeste xeito, a capital provincial converteuse na terceira cidade de Galicia que viu sa\u00edr un peri\u00f3dico, despois de Santiago de Compostela e A Coru\u00f1a.\nHistoria.\nO \"Diario de Operaciones...\" era un peri\u00f3dico de guerra. Foi editado polo Sexto Corpo do Ex\u00e9rcito espa\u00f1ol, que se instalou en Lugo durante a Guerra de Independencia. Fac\u00edase nunha imprenta port\u00e1til que levaba consigo o cuartel xeral deste corpo militar.\nAs informaci\u00f3n castrenses eran o principal elemento da publicaci\u00f3n, pero non o \u00fanico. As\u00ed, mentres se daba conta da evoluci\u00f3n da campa\u00f1a, tam\u00e9n se inser\u00edan outras noticias. Public\u00e1banse, por exemplo, bandos, destinados \u00e1 poboaci\u00f3n en xeral. E as informaci\u00f3ns b\u00e9licas non se refer\u00edan s\u00f3 \u00e1 actividade do sexto corpo, sen\u00f3n \u00e1 doutras compa\u00f1\u00edas.\nPublic\u00e1base en idioma castel\u00e1n e conti\u00f1a habitualmente catro p\u00e1xinas, a\u00ednda que non son raros os n\u00fameros con follas soltas. A\u00ednda que se denominaba diario, non sa\u00eda todos os d\u00edas, e houbo etapas nas que se editou sen periodicidade regular.\nCesou de publicarse cando o sexto corpo do ex\u00e9rcito abandonou Lugo.\nCuesti\u00f3ns a debate.\nAs referencias ao \"Diario de Operaciones...\" bas\u00e9anse en documentaci\u00f3n de terceiros. A diferenza dos seus predecesores de Santiago e A Coru\u00f1a, non parece que queden exemplares da publicaci\u00f3n en Galicia. Este aspecto dificulta que os historiadores poidan datalo de xeito preciso. S\u00e1bese que o primeiro n\u00famero \u00e9 de maio de 1811, a\u00ednda que non o d\u00eda exacto. O n\u00famero nove \u00e9 do 21 de xullo dese ano, o que desmente a teor\u00eda de Manuel Soto Freire de que apareceu en 1812.\nA inclusi\u00f3n de noticias non castrenses fai que o \"Diario de Operaciones...\" sexa considerado un peri\u00f3dico ao uso e non un bolet\u00edn oficial m\u00e1is. Haber\u00e1 que agardar ata 1857 para atopar o primeiro peri\u00f3dico xeneralista de Lugo, \"La Aurora del Mi\u00f1o\". Entre 1813 e 1857 sa\u00edron na cidade o desco\u00f1ecido \"Diario Constitucional\" (1820), o \"Bolet\u00edn Oficial de la Provincia\" (1834, que a\u00ednda se segue a editar) e o \"Bolet\u00edn Oficial del Obispado de Mondo\u00f1edo\" (1856).\nO nome de \"Diario de Operaciones del Sexto Cuerpo del Ej\u00e9rcito\" \u00e9 o asumido pola meirande parte dos historiadores, a\u00ednda que hai outros que dan outros nomes: \"Bolet\u00edn del Sexto Cuerpo del Ej\u00e9rcito\", \"Estado Mayor. Sexto Ej\u00e9rcito. Resultado de las Operaciones de este Ej\u00e9rcito\" ou \"Cuerpo de Operaciones\". Con todo, semella que estes outros t\u00edtulos son ou partes da publicaci\u00f3n ou nomes que levou nalg\u00fan n\u00famero solto."}
{"id": "134245", "revid": "89787", "url": "https://gl.wikipedia.org/wiki?curid=134245", "title": "Paul Tortelier", "text": "Paul Tortelier, nado o 21 de marzo de 1914 e finado o 18 de decembro de 1990, foi un compositor e violoncellista franc\u00e9s.\nTraxectoria.\nTortelier naceu en Par\u00eds. Seus pais anim\u00e1rono na aprendizaxe do violoncello, e aos 12 anos entrou no Conservatorio de Par\u00eds. Ga\u00f1ou o primeiro premio de violoncello no Conservatorio cando ti\u00f1a 16 anos, e comezou a dar clases de harmon\u00eda con Jean Gallon.\nEn 1935, entrou na Orquestra Filharm\u00f3nica de Monte Carlo, na que estivo ata 1937. Deu concertos baixo a batuta de Bruno Walter e Arturo Toscanini, e tocou tam\u00e9n a parte de solista en \"Don Quixote\" de Richard Strauss. Esta obra asociouse dende aquela a Tortelier, quen a tocou en numerosos concertos e a gravou."}
{"id": "134246", "revid": "1131", "url": "https://gl.wikipedia.org/wiki?curid=134246", "title": "Xos\u00e9 Ant\u00f3n Bao", "text": "Xos\u00e9 Ant\u00f3n Bao Abelleira, nado en Lugo o 29 de marzo de 1964, \u00e9 un pol\u00edtico galego, ex-tenente de alcalde do concello de Lugo. Foi un dos homes fortes do Bloque Nacionalista Galego na provincia de Lugo. Durante un tempo, foi presidente do Club Baloncesto Breog\u00e1n, a\u00ednda que de xeito provisional, por ser a Deputaci\u00f3n o principal accionista do club.\nTraxectoria.\nPasou a infancia na casa familiar de Cruzul, ata que se instalou en Lugo en 1991. Licenciado en Filolox\u00eda Galego-Portuguesa pola Universidade de Santiago, \u00e9 profesor de Lingua galega e Literatura de Secundaria. O seu primeiro destino foi Becerre\u00e1, localidade na que sa\u00edu elixido concelleiro polo BNG en 1995.\nNo ano 2004, encabezou a candidatura do BNG para o Congreso dos Deputados, nas elecci\u00f3ns xerais de marzo. Non sa\u00edu elixido. No ano 2005, accedeu \u00e1 Deputaci\u00f3n Provincial de Lugo, en substituci\u00f3n de Fernando Blanco \u00c1lvarez, nomeado daquela conselleiro de Industria. Nas elecci\u00f3ns municipais de 2007, conseguiu acta de concelleiro en Lugo e foi elixido deputado provincial. A alianza entre o PSOE e o BNG permitiulle acceder \u00e1 vicepresidencia primeira da Deputaci\u00f3n at\u00e9 2011 para centrarse nas tarefas do concello.\nFoi membro do consello nacional do BNG dende 2007. Dende 2009, tam\u00e9n foi o responsable do partido na comarca de Lugo-Centro. En 2013, renunciou \u00e1 acta de concelleiro de Lugo por motivos persoais, e retornou \u00e1 s\u00faa praza como profesor de ensino medio.\nMembro da CIG-Ensino e da Asociaci\u00f3n Socio Pedag\u00f3xica Galega, ten realizado investigaci\u00f3ns sobre Fuco G\u00f3mez, persoeiro clave na cultura galega na Habana durante os anos 20 e 30 do s\u00e9culo XX."}
{"id": "134247", "revid": "1387", "url": "https://gl.wikipedia.org/wiki?curid=134247", "title": "Ant\u00f3n Bao", "text": ""}
{"id": "134257", "revid": "27249", "url": "https://gl.wikipedia.org/wiki?curid=134257", "title": "Orella (hom\u00f3nimos)", "text": "O termo orella pode referise a:"}
{"id": "134259", "revid": "5863", "url": "https://gl.wikipedia.org/wiki?curid=134259", "title": "PO-255", "text": "A PO-255 \u00e9 unha estrada auton\u00f3mica que une as poboaci\u00f3ns de Ponte Caldelas e Pet\u00e1n (A Ca\u00f1iza). \u00c9 un tramo da antiga C-531 que un\u00eda Vilagarc\u00eda de Arousa con Xinzo de Limia."}
{"id": "134260", "revid": "5863", "url": "https://gl.wikipedia.org/wiki?curid=134260", "title": "Cami\u00f1o", "text": "Un cami\u00f1o () \u00e9 unha v\u00eda trazada para ir dun lugar a outro.\nComo top\u00f3nimo pode referirse a:\nComo v\u00eda de comunicaci\u00f3n, pode referirse a:"}
{"id": "134261", "revid": "98629", "url": "https://gl.wikipedia.org/wiki?curid=134261", "title": "Marco Antonio Boronat", "text": "Marco Antonio Boronat Gimeno, nado en Donostia o 9 de xu\u00f1o de 1947, \u00e9 un exfutbolista e adestrador de f\u00fatbol espa\u00f1ol. Xogaba de dianteiro.\nTraxectoria.\nXogou durante moitos anos na Real Sociedad, at\u00e9 1977. Estivo ligado \u00e1 Real Sociedad durante 26 anos, primeiro como xogador e despois como t\u00e9cnico. Colgou as botas en 1977, despois do cal pasou a traballar como preparador f\u00edsico no club donostiarra. Foi segundo de Alberto Ormaetxea e de John Benjamin Toshack durante dez tempadas. En maio de 1989 f\u00edxose cago do equipo donostiarra en substituci\u00f3n de Toshack, quen xa se comprometera co Real Madrid, tras clasificar ao equipo para a Copa da UEFA na tempada 1989\u201390. En xaneiro de 1991 decide deixar o cargo, sendo substitu\u00eddo por Javier Exp\u00f3sito e ese mesmo ano \u00e9 contratado polo Deportivo da Coru\u00f1a pero non chega a rematar a tempada 1991\u201392, ocup\u00e1ndose do equipo coru\u00f1\u00e9s Arsenio Iglesias a falta de 8 partidos.\nDespois adestrou sen demasiado \u00e9xito ao Real Valladolid, Badajoz e Las Palmas. En febreiro de 1997, tras dous anos sen adestrar, substit\u00fae a Txutxi Aranguren \u00e1 fronte do Deportivo Alav\u00e9s que se atopaba en postos de descenso, conseguindo a permanencia en Segunda Divisi\u00f3n. En xaneiro de 1998 \u00e9 contratado polo Logro\u00f1\u00e9s en substituci\u00f3n de V\u00edctor Mu\u00f1oz, evitando novamente o descenso."}
{"id": "134262", "revid": "2074", "url": "https://gl.wikipedia.org/wiki?curid=134262", "title": "Barbit\u00faricos", "text": ""}
{"id": "134263", "revid": "85894", "url": "https://gl.wikipedia.org/wiki?curid=134263", "title": "C-531", "text": "A C-531 era a denominaci\u00f3n da antiga estrada que un\u00eda Xinzo de Limia e Vilagarc\u00eda de Arousa, cun percorrido de 151\u00a0km.\nPercorrido.\nAtravesaba Celanova, Cortegada, A Ca\u00f1iza, Ponte Caldelas e Pontevedra. A denominaci\u00f3n de C-531 responde \u00e1 nomenclatura utilizada nas estradas nacionais de Espa\u00f1a.\nEsta estrada enc\u00f3ntrase dividida nos seguintes treitos:\nDurante a ditadura de Miguel Primo de Rivera constru\u00eduse unha ponte de ferro e pedra para cruzar o r\u00edo Mi\u00f1o entre Filgueira e Cortegada. Esta ponte foi anegada na d\u00e9cada de 1970 polo encoro da Frieira, e constru\u00eduse a ponte actual e a variante correspondente."}
{"id": "134264", "revid": "2074", "url": "https://gl.wikipedia.org/wiki?curid=134264", "title": "Intoxicaci\u00f3n et\u00edlica aguda", "text": ""}
{"id": "134265", "revid": "785", "url": "https://gl.wikipedia.org/wiki?curid=134265", "title": "\u00c1ngel del Castillo", "text": "\u00c1ngel del Castillo L\u00f3pez, nado na Coru\u00f1a o 24 de xaneiro de 1886 e finado na mesma cidade o 14 de marzo de 1961, foi un historiador e arque\u00f3logo galego, cronista oficial da Coru\u00f1a. Foi membro de varias academias, fundaci\u00f3ns e instituci\u00f3ns culturais de diversa \u00edndole.\nTraxectoria.\nFoi un erudito de tard\u00eda formaci\u00f3n, pois non puido iniciar a formaci\u00f3n universitaria at\u00e9 cumpridos os corenta anos. Gran parte da s\u00faa vida estivo adicada \u00e1 docencia, exerc\u00e9ndoa na Escola de Comercio, academias particulares e a Universidade de Santiago de Compostela. En 1905 foi elixido membro adxunto da Real Academia Galega, integr\u00e1ndose coma membro numerario en 1927. En 1924 entrou a formar parte do Seminario de Estudos Galegos.\nMilitante de Acci\u00f3n Republicana, na Rep\u00fablica foi nomeado gobernador civil de Pontevedra o 22 de maio de 1932, permanecendo no cargo ata o 14 de setembro de 1933.\nA s\u00faa achega \u00e1 defensa, clasificaci\u00f3n e preservaci\u00f3n do patrimonio art\u00edstico galego \u00e9 de grande importancia, destacando a s\u00faa obra \"Inventario de la riqueza monumental y art\u00edstica de Galicia\" (Editorial de los Bibli\u00f3filos Gallegos 1972, reeditado en 1987 e en 2008), con introduci\u00f3n e bibliograf\u00eda de Jos\u00e9 Filgueira Valverde.\nAdemais, escribiu unha novela curta \"A Dona das Torres\", L\u00e9nda Galega, de 21 p\u00e1xinas, publicada o 22 de agosto de 1925 no n\u00famero 12 da revista \"Lar\". Tr\u00e1tase dunha lenda ambientada no s\u00e9culo XV, con notas hist\u00f3ricas e documentais que aumentan o atractivo da narraci\u00f3n, transform\u00e1ndoa nun relato pseudohist\u00f3rico.\nDesde 1946 foi o cronista oficial da cidade da Coru\u00f1a e desde 1951 tam\u00e9n da provincia hom\u00f3nima.\nReco\u00f1ecementos.\nFoi nomeado Cabaleiro da Lexi\u00f3n de Honra polo goberno franc\u00e9s en 1934."}
{"id": "134266", "revid": "35560", "url": "https://gl.wikipedia.org/wiki?curid=134266", "title": "Real Academia das Ciencias de Suecia", "text": "A Real Academia das Ciencias de Suecia (en sueco: \"Kungliga Vetenskapsakademien\"), foi fundada en 1739 polo rei Federico I, \u00e9 unha das Academias Reais en Suecia. A Academia \u00e9 unha organizaci\u00f3n independente, cuxas actuaci\u00f3ns est\u00e1n encami\u00f1adas a promover as ciencias, especialmente Ciencias naturais e as Matem\u00e1ticas. Os comit\u00e9s da Academia tam\u00e9n act\u00faan como tribunal de selecci\u00f3n para o Premio Nobel de F\u00edsica, Qu\u00edmica e o de Ciencias Econ\u00f3micas."}
{"id": "134267", "revid": "5132", "url": "https://gl.wikipedia.org/wiki?curid=134267", "title": "Premio Nobel de Ciencias Econ\u00f3micas", "text": ""}
{"id": "134268", "revid": "5132", "url": "https://gl.wikipedia.org/wiki?curid=134268", "title": "Academia Sueca Real de Ciencias", "text": ""}
{"id": "134269", "revid": "2865", "url": "https://gl.wikipedia.org/wiki?curid=134269", "title": "Riovello", "text": "Co top\u00f3nimo Riovello podemos referirnos a dous lugares de Galicia:\nNa provincia da Coru\u00f1a"}
{"id": "134271", "revid": "85894", "url": "https://gl.wikipedia.org/wiki?curid=134271", "title": "As Lamas, Moimenta, Lal\u00edn", "text": "As Lamas \u00e9 un lugar da parroquia de Moimenta, no concello pontevedr\u00e9s de Lal\u00edn, na comarca do Deza. Segundo o IGE, no 2008 ti\u00f1a 12 habitantes (7 homes e 5 mulleres).\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "134272", "revid": "22570", "url": "https://gl.wikipedia.org/wiki?curid=134272", "title": "Jes\u00fas Aranguren", "text": "Jes\u00fas Aranguren Merino, co\u00f1ecido como Txutxi Aranguren, nado en Portugalete o 26 de decembro de 1944 e finado en Barakaldo o 21 de marzo\u00a0de 2011, foi un futbolista e adestrador de f\u00fatbol espa\u00f1ol. Xogaba de defensa e pasou toda a s\u00faa carreira no Athletic Club.\nTraxectoria.\nComo xogador.\nAranguren formou parte do Sestao Sport e Athletic Club de Bilbao, onde debutou con 17 anos en Primeira Divisi\u00f3n. Foi internacional xuvenil, Sub-21 e militar, proclamouse d\u00faas veces campi\u00f3n de Copa.\nComo adestrador.\nAdestrou ao Athletic Club en categor\u00edas infantil e xuvenil, dirixindo uns partidos ao primeiro equipo en 1992 tras a sa\u00edda de I\u00f1aki S\u00e1ez, \u00e1 Selecci\u00f3n Bisca\u00ed\u00f1a, Bilbao Athletic, Deportivo Alav\u00e9s, Recreativo de Huelva, Cartagena FC en Segunda Divisi\u00f3n, Levante Uni\u00f3n Deportiva, Deportivo da Coru\u00f1a, CD Logro\u00f1\u00e9s, Sporting de Xix\u00f3n e, de novo, ao Deportivo Alav\u00e9s, desde o inicio da tempada 1994-95, co que logrou o ascenso. \u00c1 beira do cesamento en d\u00faas ocasi\u00f3ns durante a campa\u00f1a 1995-96, renovou como adestrador do primeiro equipo e como director xeral, en lugar de Javier Zubillaga, a finais de campa\u00f1a. Ocupou diversos postos na estrutura t\u00e9cnica do Athletic Club.\nFoi cesado, tras unha campa\u00f1a moi pobre, o domingo 16 de febreiro de 1997, tras a derrota por 2-3 ante o Real Mallorca. Tras varios anos adestrando ao FC Cartagena, onde deixou un gran recordo, Aranguren regresou ao Deportivo Alav\u00e9s para facerse cargo do equipo filial.\nO 29 de abril de 2003 substitu\u00edu a Jos\u00e9 Manuel Esnal \"Man\u00e9\" \u00e1 fronte do primeiro equipo at\u00e9 o final da tempada. Tras non conseguir enderezar o rumbo do equipo, que rematou por descender de categor\u00eda, Aranguren regresou a adestrar ao Deportivo Alav\u00e9s B, at\u00e9 xu\u00f1o de 2004."}
{"id": "134273", "revid": "54336", "url": "https://gl.wikipedia.org/wiki?curid=134273", "title": "Roque de Montpellier", "text": "Roque de Montpellier, nado segundo a tradici\u00f3n en Montpellier cara a 1348 (antigamente cr\u00edase que cara a 1295) e finado en Voghera (Italia) o 15 ou 16 de agosto de 1376 ou 1379 (antigamente cr\u00edase que en Montpellier en 1327), foi un peregrino franc\u00e9s que se dirixiu a Roma.\nPercorreu a pen\u00ednsula It\u00e1lica curando infectados pola peste, e faleceu querido coma un santo. A s\u00faa devoci\u00f3n estendeuse rapidamente a partir do s\u00e9culo XV. Desde Venecia propagouse o culto cara ao mundo xerm\u00e1nico e os Pa\u00edses Baixos. En 1477, por mor doutra epidemia de peste, fundouse en Venecia unha confrar\u00eda baixo a s\u00faa advocaci\u00f3n (Confraternit\u00e0 o Scuole di San Rocco), dedicada \u00e1 hospedaxe de enfermos de peste. Esta agrupaci\u00f3n fomentou a devoci\u00f3n ao santo constru\u00edndo capelas e m\u00e1is centros de acollida por toda Italia. Unha das igrexas m\u00e1is co\u00f1ecidas dedicadas a este santo est\u00e1 en Par\u00eds, preto do museo do Louvre, ordenada edificar por Lu\u00eds XIV en 1563. Actualmente a s\u00faa devoci\u00f3n est\u00e9ndese por toda Europa e Latinoam\u00e9rica.\nO santoral da Igrexa Cat\u00f3lica celebra o seu d\u00eda o 16 de agosto. Santo protector ante a peste e epidemias, a s\u00faa intervenci\u00f3n foi solicitada polos habitantes de moitas aldeas que, logo de desaparecer o mal, reco\u00f1ec\u00edan a intervenci\u00f3n do santo, polo que era nomeado santo patr\u00f3n da localidade.\nRepres\u00e9ntase vestido de peregrino (con bord\u00f3n e cabaza), cunha ferida na perna e acompa\u00f1ado dun can que o auxiliaba. \u00c9 patr\u00f3n dos peregrinos, dos cans, dos contaxiados por epidemias (especialmente a peste e o c\u00f3lera), dos falsamente acusados, dos inv\u00e1lidos e dos cirurxi\u00e1ns. \nTradici\u00f3ns de culto.\n\u00c9 o patr\u00f3n de moitas parroquias galegas.\nEn Betanzos cel\u00e9branse a romar\u00eda dos Caneiros, e o d\u00eda 16, nas festas de San Roque de Betanzos, l\u00e1nzase o globo de papel m\u00e1is grande do mundo, elaborado artesanalmente pola familia Pita e veci\u00f1os da vila.\n\u00c9 o copatr\u00f3n da cidade de Santiago de Compostela dende 1517, ano en que por mor dunha epidemia de peste a cidade encomendouse ao santo coa promesa de que se os libraba o farian patr\u00f3n da cidade. Dende ese ano todos os 16 de agosto a Corporaci\u00f3n Municipal renova o Voto da Cidade. \nTam\u00e9n se celebra, entre outros lugares, no barrio de San Roque de Vigo e en Carballedo (Cerdedo-Cotobade).\nEn Llanes \u00e9 Festa de Interese Tur\u00edstico Nacional, celebr\u00e1ndose unha gran procesi\u00f3n coa imaxe do Santo e un Festival Folcl\u00f3rico co baile do Pericote, as\u00ed coma o Encontro Rexional de Gaiteiros."}
{"id": "134274", "revid": "89787", "url": "https://gl.wikipedia.org/wiki?curid=134274", "title": "Club Deportivo Logro\u00f1\u00e9s", "text": "O Club Deportivo Logro\u00f1\u00e9s foi un club de f\u00fatbol espa\u00f1ol da cidade de Logro\u00f1o, na (Rioxa). Foi fundouse o 30 de maio de 1940 e actualmente, tras ser exclu\u00eddo do Grupo 16 de Terceira Divisi\u00f3n por unha dobre incomparecencia, non se atopa inscrito en ningunha competici\u00f3n.\n\u00c9 o \u00fanico equipo da Rioxa que xogou na Primeira Divisi\u00f3n, categor\u00eda na que militou nove tempadas. Debido a problemas financeiros, foi substitu\u00eddo como equipo referente na cidade por UD Logro\u00f1\u00e9s e SD Logro\u00f1\u00e9s.\nHistoria.\nEntre os anos 1987 e 1997 estivo nove tempadas en Primeira Divisi\u00f3n.\nEstadio.\nO club exerce de local no estadio Las Gaunas, que foi inaugurado o 28 de febreiro de 2002 e ten capacidade para 16.000 espectadores."}
{"id": "134275", "revid": "895", "url": "https://gl.wikipedia.org/wiki?curid=134275", "title": "CD Logro\u00f1\u00e9s", "text": ""}
{"id": "134276", "revid": "1410", "url": "https://gl.wikipedia.org/wiki?curid=134276", "title": "Escudo de Dinamarca", "text": "O escudo de Dinamarca est\u00e1 formado por un campo de ouro sementado de nove coraz\u00f3ns de goles con tres le\u00f3ns pasantes colocados en pau de azur, linguados de goles, u\u00f1ados e armados, do mesmo esmalte; e coroados de ouro.\nO escudo aparece timbrado cunha coroa real danesa, pechada, que \u00e9 un c\u00edrculo de ouro engastado de pedras preciosas, decorado nos seus bordos superior e inferior por perlas, composto de oito flor\u00f3ns, visibles cinco, interpoladas de perlas e dos que parten senllos diademas sumados de perlas, que converxen nun orbe de azur, co semimeridiano e o ecuador de ouro e decorados con perlas, sumado de cruz de ouro e de prata. A coroa aparece forrada de goles.\nEste dese\u00f1o do escudo, usado como escudo nacional, \u00e9 unha simplificaci\u00f3n do escudo de armas dos monarcas daneses que ten a s\u00faa orixe no bras\u00f3n utilizado polo rei Valdemar II (1219-1346).\nEscudo de armas do monarca dan\u00e9s.\nO escudo de armas do monarca dan\u00e9s est\u00e1 cuartelado pola Cruz de Dannebrog que \u00e9 de prata bordeada de goles (vermello).\nSobre o todo, un escus\u00f3n composto por cinco franxas colocadas en faixa de ouro e de goles, alternadas, que \u00e9 o bras\u00f3n de Odelburgo.\nO escudo est\u00e1 rodeado polos colares das ordes de Dannebrog e do Elefante cuxos maestrazgos ostenta o monarca dan\u00e9s. Soste\u00f1en o escudo as figuras de dous salvaxes que simbolizan da forza do monarca. O escudo e as figuras dos salvaxes \u00e1 s\u00faa vez est\u00e1n colocados sobre un manto real de p\u00farpura, gornecido de ouro e forrado de armi\u00f1o, alzado con cordas de ouro que terminan en borlas do mesmo metal. Sobre o manto descansa a coroa real danesa.\nAs armas do monarca dan\u00e9s foron modificadas ao comezo do reinado de Margarida II, o 16 de novembro de 1972, cando se retiraron do mesmo alg\u00fans bras\u00f3ns. No cuarto cuartel (agora ocupado polo bras\u00f3n de Dinamarca) e que at\u00e9 ent\u00f3n foi cortado (dividido en dous partes horizontais) figurou, situado na partici\u00f3n superior, o campo alusivo ao t\u00edtulo de \"Rei dos godos\": nun campo de ouro, un le\u00f3n pasante de azur sobre nove coraz\u00f3ns de goles colocados catro, tres e dous. Na partici\u00f3n inferior estaba colocado o escudo asociado ao t\u00edtulo de \"Rei dos vendos\": nun campo de goles, unha figura de drag\u00f3n ou sierpe pasante de ouro. At\u00e9 1972 no escus\u00f3n, agora reservado exclusivamente ao bras\u00f3n de Odelburgo, tam\u00e9n figuraron os pertencientes a Holstein, Stormarn, Dithmarschen, Lauenburg e Delmenhorst."}
{"id": "134277", "revid": "89787", "url": "https://gl.wikipedia.org/wiki?curid=134277", "title": "Der er et yndigt land", "text": "Der er et yndigt land (do dinamarqu\u00e9s: \"Hai unha fermosa terra\") \u00e9 o himno nacional civil de Dinamarca. Se est\u00e1 presente a familia real empr\u00e9gase o himno real Kong Christian stod ved h\u00f8jen mast. A letra foi escrita en 1819 por Adam Oehlenschl\u00e4ger e levou o lema: \"Ille terrarum mihi praeter omnes Angulus ridet\" (Horacio). A m\u00fasica foi composta en 1835 por Hans Ernest Kr\u00f8yer, e logo modificada por Th. Laub e Carl Nielsen."}
{"id": "134278", "revid": "5132", "url": "https://gl.wikipedia.org/wiki?curid=134278", "title": "Der er et Yndigt Land", "text": ""}
{"id": "134279", "revid": "5132", "url": "https://gl.wikipedia.org/wiki?curid=134279", "title": "Der er et yndigt Land", "text": ""}
{"id": "134280", "revid": "5132", "url": "https://gl.wikipedia.org/wiki?curid=134280", "title": "Der er et Yndigt land", "text": ""}
{"id": "134281", "revid": "92340", "url": "https://gl.wikipedia.org/wiki?curid=134281", "title": "Miguel o Valente", "text": "Miguel o Valente (en roman\u00e9s, \"Mihai Viteazul\", en h\u00fangaro \"Vit\u00e9z Mih\u00e1ly\"), nado en 1558 e finado o 9 de agosto de 1601, foi un voivoda de Valaquia (1593-1601), Pr\u00edncipe de Transilvania (1599-1600) e de Moldavia (1600).\nDurante o seu reinado, que coincidiu cunha guerra entre os Habsburgo e os otom\u00e1ns, ese tres principados que forman o territorio da actual Roman\u00eda e a Rep\u00fablica de Moldavia, un\u00edronse por primeira vez baixo un mesmo dirixinte roman\u00e9s, a\u00ednda que a uni\u00f3n durou apenas seis meses. A\u00ednda as\u00ed, Miguel o Valente \u00e9 considerado un grande heroe nacional en Roman\u00eda, e a s\u00faa figura \u00e9 invocada no himno de Roman\u00eda."}
{"id": "134282", "revid": "43749", "url": "https://gl.wikipedia.org/wiki?curid=134282", "title": "Rep\u00fablica de Moldavia", "text": ""}
{"id": "134283", "revid": "15490", "url": "https://gl.wikipedia.org/wiki?curid=134283", "title": "Cristianismo ortodoxo", "text": "O cristianismo ortodoxo, como p\u00f3la do cristianismo, est\u00e1 integrado polas tradici\u00f3ns relacionadas coa filosof\u00eda oriental, en oposici\u00f3n \u00e1s tradici\u00f3ns occidentais, representadas polo catolicismo. O cristianismo ortodoxo p\u00f3dese referir a:"}
{"id": "134285", "revid": "56817", "url": "https://gl.wikipedia.org/wiki?curid=134285", "title": "Bra\u0219ov", "text": "Bra\u0219ov (en h\u00fangaro: \"Brass\u00f3\") \u00e9 a capital do distrito (jude\u021b) localizado no centro de Roman\u00eda, ao sueste da rexi\u00f3n hist\u00f3rica de Transilvania, o Condado de Bra\u015fov. Foille outorgado o t\u00edtulo de cidade-m\u00e1rtir pola participaci\u00f3n dos seus cidad\u00e1ns na Revoluci\u00f3n romanesa de 1989.\nConforme ao censo de 2002, ten 283.901 habitantes. A estaci\u00f3n de inverno Poiana Bra\u0219ov est\u00e1 a 12\u00a0km do centro do concello, dispo\u00f1endo dunha infraestrutura desenvolvida para a pr\u00e1ctica dos deportes de inverno.\nA patroa da cidade \u00e9 a Virxe Mar\u00eda. A s\u00faa estatua est\u00e1 encima dun dos contrafortes da Igrexa Negra, que est\u00e1 orientado cara \u00e1 Casa Sfatului, co escudo de Bra\u0219ov esculpido debaixo, en relevo."}
{"id": "134290", "revid": "1131", "url": "https://gl.wikipedia.org/wiki?curid=134290", "title": "PO-531", "text": "A PO-531 \u00e9 unha estrada auton\u00f3mica que une Pontevedra con Bai\u00f3n (Vilanova de Arousa). Ten un percorrido de 19\u00a0km, e \u00e9 un tramo da antiga C-531 que un\u00eda Xinzo de Limia con Vilagarc\u00eda de Arousa.\nPercorrido.\nParte da ponte da Barca, pasando pola Barca e O Vao (concello de Poio), Campa\u00f1\u00f3 e Alba (concello de Pontevedra), antes de internarse na parroquia de Curro (concello de Barro), onde se cruza coa AP-9 e conecta coa AG-41 (cara a Sanxenxo) e coa PO-300 (cara a Cambados)."}
{"id": "134291", "revid": "98629", "url": "https://gl.wikipedia.org/wiki?curid=134291", "title": "Kong Kristian stod ved h\u00f8jen mast", "text": "Kong Kristian stod ved h\u00f8jen mast (do dinamarqu\u00e9s: \"O Rei Cristian estaba no mastro maior\") \u00e9 o himno real de Dinamarca. Ten o status de himno nacional xunto con Der er et yndigt land, a\u00ednda que este est\u00e1 case exclusivamente relacionado co Casa Real Dinamarquesa e o Ex\u00e9rcito.\nTradici\u00f3n.\nNa noite de Aninovo \u00e9 tradicional ver pola televisi\u00f3n ao Coro de Rapazas da Radio Dinamarquesa interpretalo inmediatamente despois da media noite. Habitualmente s\u00f3 se canta a primeira estrofa en actos oficiais. Adoptado en 1780, \u00e9 un dos himnos nacionais m\u00e1is antigos do mundo.\nA letra ref\u00edrese ao rei dan\u00e9s Cristian IV (1577-1648), quen mantivo encarnizadas guerras contra ingleses e suecos, en especial con estes \u00faltimos, perdendo un ollo nunha batalla naval xunto ao mastro maior. Na letra tam\u00e9n se fala de Niels Juel (1629-1697), que foi un heroe naval de Dinamarca, almirante da armada danesa, que obtivo grandes vitorias neste campo contra os suecos nas guerras daneso-suecas en tempos de Federico III e de Peter Wessel, outro heroe da aramada, que se lle puxo o alcume de Tordenskjold, que significa \"Escudo dos tronos\". Obtivo grandes vitorias tam\u00e9n contra os suecos e os ingleses, como a batalla do estreito de Skagerrak, da cal se fala nesa estrofa do himno. Tanto Niels Juel como Tordenskjold naceron en Noruega, que naquela \u00e9poca era danesa."}
{"id": "134292", "revid": "5132", "url": "https://gl.wikipedia.org/wiki?curid=134292", "title": "Kong Kristian", "text": ""}
{"id": "134293", "revid": "5132", "url": "https://gl.wikipedia.org/wiki?curid=134293", "title": "Kong Kristian stod ved h\u00f8jen Mast", "text": ""}
{"id": "134294", "revid": "1308", "url": "https://gl.wikipedia.org/wiki?curid=134294", "title": "Himno de Roman\u00eda", "text": ""}
{"id": "134295", "revid": "23204", "url": "https://gl.wikipedia.org/wiki?curid=134295", "title": "Reino de Roman\u00eda", "text": "O Reino de Roman\u00eda (\"Regatul Rom\u00e2niei\" en roman\u00e9s) foi unha monarqu\u00eda constitucional que existiu entre 1881 e 1947 no actual territorio de Roman\u00eda. A s\u00faa orixe rem\u00f3ntase a 1859, cando os principados de Moldavia e Valaquia un\u00edronse baixo a rexencia dun \u00fanico pr\u00edncipe pondo os alicerces do que ser\u00e1 o Reino de Roman\u00eda que, como entidade pol\u00edtica, unirase ao bando vencedor da primeira guerra mundial. O Reino estenderase logo do Tratado de Trianon, mais perder\u00e1 territorio nos Premios de Viena durante a segunda guerra mundial. Logo de ser ocupada pola Uni\u00f3n Sovi\u00e9tica, en 1944, en 1947 a monarqu\u00eda foi substitu\u00edda por un r\u00e9xime comunista.\nUnificaci\u00f3n e monarqu\u00eda.\nO 5 de xaneiro de 1859 o coronel Alexandre Ioan Cuza \u00e9 elixido pr\u00edncipe de Moldavia, e uns d\u00edas despois, o 24 de xaneiro, \u00e9 igualmente elixido pr\u00edncipe de Valaquia. Esta uni\u00f3n dos dous principados baixo un \u00fanico soberano quedou formalmente establecida o 5 de febreiro de 1862 cando quedou creado o Estado de Roman\u00eda baixo dominio feudal do Imperio otom\u00e1n coa constituci\u00f3n dunha asemblea na cidade de Bucarest como capital do novo estado.\nAs numerosas reformas iniciadas por Cuza, entre as que destacan a reforma agraria e a emancipaci\u00f3n dos servos, fixeron que, o 23 de febreiro de 1866, unha coalici\u00f3n de conservadores e liberais radicais, co\u00f1ecida como a \"Coalici\u00f3n Monstruosa\", obrigase ao rei a abdicar. Cuza \u00e9 substitu\u00eddo polo pr\u00edncipe alem\u00e1n Karl de Hohenzollern-Sigmaringen quen \u00e9 proclamado pr\u00edncipe de Roman\u00eda co nome de Carol I.\nO 9 de maio de 1877, trala guerra ruso-turca na que Roman\u00eda participou como aliada de Rusia, a derrota dos turcos permite ao estado roman\u00e9s independizarse da tutela do Imperio Otom\u00e1n e logra ser reco\u00f1ecida internacionalmente como naci\u00f3n independente no Tratado de Berl\u00edn de 1878 a\u00ednda que se viu obrigada a entregar o territorio de Besarabia meridional a Rusia.\nEn 1881, Carol I foi coroado como primeiro rei de Roman\u00eda e, baixo o seu reinado, participou en 1913 na Segunda Guerra Balc\u00e1nica que lle enfrontou, xunto a Serbia e Grecia, a Bulgaria. Trala derrota b\u00falgara, Roman\u00eda obtivo o territorio de Dobruia segundo os acordos do Tratado de Bucarest.\nEn 1916, o sucesor de Carol I, Fernando I, racha a neutralidade que o seu antecesor declarara ao iniciarse a primeira guerra mundial e Roman\u00eda, entra no conflito ao lado aliado. O territorio roman\u00e9s resulta invadido polo ex\u00e9rcito austroalem\u00e1n e o pa\u00eds vese obrigado a solicitar a paz en 1917. Malia iso, en 1918, coa vitoria aliada Roman\u00eda logra ver incrementado o seu territorio coa adhesi\u00f3n dos territorios de Transilvania, Besarabia e Bucovina co que ficou configurada a \"Gran Roman\u00eda\". Esta uni\u00f3n foi confirmada en 1920 polo Tratado de Trianon.\nO per\u00edodo de entreguerras.\nTrala primeira guerra mundial apr\u00f3base, en 1923 a Constituci\u00f3n, mais os sucesivos gobernos do per\u00edodo de entreguerras obvi\u00e1rona completamente mantendo s\u00f3 a aparencia dunha monarqu\u00eda constitucional liberal.\nO Partido Liberal Nacional dominar\u00e1 o panorama pol\u00edtico de Roman\u00eda entre 1922 e 1927, per\u00edodo no que ir\u00e1 derivando progresivamente cara posturas ditatoriais que provocar\u00e1n en 1927 a s\u00faa ca\u00edda e a chegada ao poder do Partido Nacional Campesi\u00f1o.\nEse mesmo ano \u00e9 o do falecemento do rei Fernando I quen, en 1925, obrigara a renunciar aos seus dereitos herditarios ao seu fillo Carol debido aos continuos esc\u00e1ndalos maritais que protagonizara. O sucesor no trono roman\u00e9s foi o neto de Fernando e fillo de Carol, Miguel I, de tan s\u00f3 seis anos de idade, polo que o goberno ficou en mans dun rexente, o seu t\u00edo o pr\u00edncipe Nicol\u00e1s ata que, en 1930, apoiado polo Partido Nacional Campesi\u00f1o, Carol logrou recuperar o trono e ser coroado rei como Carol II.\nA situaci\u00f3n que se atopa o novo rei, influenciada pola crise internacional de 1929, \u00e9 a dun fondo malestar social, con numerosas folgas e un alto nivel de desemprego. Esta situaci\u00f3n prolongarase durante toda a d\u00e9cada dos anos trinta na que se suceder\u00e1n at\u00e9 25 gobernos distintos, e favorecer\u00e1 a aparici\u00f3n da Garda de Ferro, un movemento fascista que explotar\u00e1 o crecente ultranacionalismo, o medo ao comunismo e o sentimento antisemita da poboaci\u00f3n.\nEsta situaci\u00f3n irase tensando progresivamente ata que, o 10 de febreiro de 1938, o rei Carol II estableza unha ditadura que se manter\u00e1 at\u00e9 o 7 de marzo de 1939.\nA segunda guerra mundial.\nEn 1940, nos inicios da segunda guerra mundial, o territorio de Transilvania setentrional foi cedido a Hungr\u00eda no Segundo Premio de Viena, os de Besarabia e o norte de Bucovina \u00e1 Uni\u00f3n Sovi\u00e9tica e a parte meridional de Dobruia a Bulgaria. Todo isto seguindo as li\u00f1as que a Alema\u00f1a Nazi establecera no Pacto Molotov-Ribbentrop.\nTras estas derrotas pol\u00edticas, o rei vese premido para nomear ao xeneral Ion Antonescu como Primeiro Ministro o 4 de setembro de 1940. Dous d\u00edas despois, Antonescu fai abdicar ao rei Carol II e Miguel I sobe ao trono. Ion Antonescu apoiar\u00edase na Garda de Ferro para acumular poder, mais logo inicia unha sanguenta purga contra o partido fascista.\nDurante a segunda guerra mundial, Antonescu achega ao seu pa\u00eds \u00e1 Alema\u00f1a Nazi, e os ex\u00e9rcitos romaneses participan na invasi\u00f3n da Uni\u00f3n Sovi\u00e9tica en 1941. As s\u00faas tropas quedan destru\u00eddas entre 1943 e 1944, e a finais deste ano o Ex\u00e9rcito Vermello ach\u00e9gase \u00e1s fronteiras romanesas. Antonescu \u00e9 derrocado nun golpe de estado liderado polo Rei Miguel I, e cambia de bando, permitindo a entrada de tropas sovi\u00e9ticas a Roman\u00eda. At\u00e9 o final da guerra, as tropas romanesas loitar\u00edan \u00e1 beira das sovi\u00e9ticas contra Alema\u00f1a.\nTrala finalizaci\u00f3n do conflito, o Reino de Roman\u00eda s\u00f3 recupera a Transilvania setentrional co que o territorio co\u00f1ecido como a \"Gran Roman\u00eda\" desaparece en 1945. Por\u00e9n, dous anos despois o propio Reino de Roman\u00eda desaparece como realidade pol\u00edtica ao verse o rei Miguel I obrigado a abdicar trala proclamaci\u00f3n, o 30 de decembro de 1947, da Rep\u00fablica Popular de Roman\u00eda."}
{"id": "134300", "revid": "23204", "url": "https://gl.wikipedia.org/wiki?curid=134300", "title": "Fr\u00edas", "text": "Fr\u00edas \u00e9 un concello espa\u00f1ol da provincia de Burgos (Castela e Le\u00f3n). A s\u00faa poboaci\u00f3n \u00e9 de 277 habitantes (INE 2012). At\u00f3pase a 73\u00a0km de Burgos.\nDemograf\u00eda.\nEvoluci\u00f3n da poboaci\u00f3n de Fr\u00edas dende 1887 ata agora:\nPol\u00edtica.\nO repartimento de escanos quedou deste xeito:"}
{"id": "134302", "revid": "22570", "url": "https://gl.wikipedia.org/wiki?curid=134302", "title": "Helsingborg", "text": "Helsingborg \u00e9 unha cidade e un municipio da comarca de Sk\u00e5ne en Suecia situado \u00e1 beira do estreito de \u00d6resund. Helsingborg tam\u00e9n \u00e9 o municipio que se sit\u00faa m\u00e1is preto de Dinamarca en Suecia. No ano 2017 a cidade ti\u00f1a unha poboaci\u00f3n de 108 334 habitantes, mentres que o municipio ti\u00f1a 143 671.\nVarias compa\u00f1\u00edas ofrecen o servizo de transbordador a Elsinor en Dinamarca un servizo que cobre o traxecto en m\u00e1is ou menos 20 minutos.\n\u00c1rea total: 347\u00a0km\u00b2"}
{"id": "134303", "revid": "23204", "url": "https://gl.wikipedia.org/wiki?curid=134303", "title": "J\u00f6nk\u00f6ping", "text": "J\u00f6nk\u00f6ping \u00e9 unha cidade e un municipio sueco situada un 350\u00a0km ao suroeste de Estocolmo na beira sur do lago V\u00e4ttern. J\u00f6nk\u00f6ping \u00e9 a capital de provincia de J\u00f6nk\u00f6ping e est\u00e1 situada na provincia hist\u00f3rica Sm\u00e5land.\nA municipalidade de J\u00f6nk\u00f6ping.\nO municipio de J\u00f6nk\u00f6ping (en sueco \"J\u00f6nk\u00f6pings kommun\") est\u00e1 conformado por tres cidades: J\u00f6nk\u00f6ping, Huskvarna e Gr\u00e4nna, os terreos circundantes e a illa Visings\u00f6. O municipio de J\u00f6nk\u00f6ping ten 121.000 habitantes. Huskvarna est\u00e1 situada preto de J\u00f6nk\u00f6ping. Al\u00ed est\u00e1n situadas f\u00e1bricas de m\u00e1quinas de coser e motoserras.\nHai sete cidades irm\u00e1s de J\u00f6nk\u00f6ping: Svendborg e Slagelse en Dinamarca, Bod\u00f8 en Noruega, Kuopio e Valkeakoski en Finlandia, L\u00e4\u00e4ne-Viru en Estonia e Tianjin na China.\nA cidade de J\u00f6nk\u00f6ping.\nA cidade de J\u00f6nk\u00f6ping ten 85.000 habitantes. Hai moitas igrexas. As igrexas maiores son a igrexa \"Sofia\" no oeste, e a igrexa \"Kristina\" ao leste do centro. Hai unha escola superior, un hospital e alg\u00fans museos.\nHai dous lagos menores, \"Munksj\u00f6n\" e \"Rocksj\u00f6n\".\nNo leste de cidade hai un estadio cuberto, propiedade do equipo de h\u00f3ckey sobre xeo HV71. O estadio ch\u00e1mase \"Kinnarps Area\".\nPersoas famosas de J\u00f6nk\u00f6ping son:"}
{"id": "134304", "revid": "23204", "url": "https://gl.wikipedia.org/wiki?curid=134304", "title": "Lund", "text": "Lund \u00e9 unha cidade que se atopa no pa\u00eds escandinavo de Suecia, concretamente situada no condado de Sk\u00e5ne.\nDatos xeogr\u00e1ficos.\nA finais da d\u00e9cada 2000 - 2009 a poboaci\u00f3n rondaba os 100.000 habitantes. Abarca unha superficie de 443\u00a0km\u00b2. Est\u00e1 a 80 msnm. Pos\u00fae unha universidade propia ademais de ser un importante enclave cient\u00edfico e industrial."}
{"id": "134305", "revid": "23204", "url": "https://gl.wikipedia.org/wiki?curid=134305", "title": "Ume\u00e5", "text": "Ume\u00e5 \u00e9 unha cidade que se atopa no pa\u00eds escandinavo de Suecia, concretamente situada no condado de V\u00e4sterbotten; a 600\u00a0km a Norte de Estocolmo.\nDatos xeogr\u00e1ficos.\nA finais da d\u00e9cada 2000 - 2009 a poboaci\u00f3n rondaba os 110.700 habitantes. Abarca unha superficie de 2.331,4\u00a0km\u00b2. A universidade de Ume\u00e5 foi inaugurada nos anos 1950."}
{"id": "134306", "revid": "89787", "url": "https://gl.wikipedia.org/wiki?curid=134306", "title": "G\u00e4vle", "text": "G\u00e4vle \u00e9 unha cidade que se atopa no pa\u00eds escandinavo de Suecia,concretamente situada no condado de G\u00e4vleborg.\nDatos xeogr\u00e1ficos.\nEn 2017 a poboaci\u00f3n alcanzaba os 100 603 habitantes. Abarca unha superficie de 1,485.1\u00a0km\u00b2. G\u00e4vle at\u00f3pase situada no Mar B\u00e1ltico preto da desembocadura do r\u00edo Dal\u00e4lven."}
{"id": "134307", "revid": "89787", "url": "https://gl.wikipedia.org/wiki?curid=134307", "title": "Bor\u00e5s", "text": "Bor\u00e5s \u00e9 unha cidade que se atopa no pa\u00eds escandinavo de Suecia. Foi reco\u00f1ecida como cidade en 1621.\nTivo un importante desenvolvemento na s\u00faa industria t\u00e9xtil a finais do s\u00e9culo XIX e comezos do s\u00e9culo XX, e sede de importantes firmas comerciais de vendas por cat\u00e1logo (\"mail order\"). O car\u00e1cter comercial da s\u00faa historia naceu cos comerciantes ambulantes, chamados \"knalle\" ou \"knallarna\", que percorr\u00edan a rexi\u00f3n no s\u00e9culo XVI, vendendo os seus produtos.\nActualmente segue mantendo a s\u00faa calidade de \"situaci\u00f3n xeogr\u00e1fica estrat\u00e9xica\" ao ser un punto central entre as cidades de Gotemburgo, J\u00f6nk\u00f6ping e tam\u00e9n da veci\u00f1a Noruega; sendo sede de importantes centros comerciais e industriais, e de puntos tur\u00edsticos e culturais.\n\u00c9 tam\u00e9n unha cidade universitaria, xa que a H\u00f6gskolan i Bor\u00e5s (Escola Superior de Bor\u00e5s) acolle distintas titulaci\u00f3ns superiores, repartidas entre dous centros: a Textilh\u00f6gskolan (Escola Superior de Estudos t\u00e9xtiles) e a Biblioteksh\u00f6gskolan (Escola de Biblioteconom\u00eda). En 2017 a universidade contaba con 11 000 estudantes e 730 traballadores aproximadamente.\nIntegrados neste campus destacan o Museo T\u00e9xtil e o Textile Fashion Center.\nDatos xeogr\u00e1ficos.\nA finais de 2017 ti\u00f1a unha poboaci\u00f3n de 111 026 habitantes, cunha idade media de 40.6 anos. Abarca unha superficie total de 29.61\u00a0km cadrados.\nDistritos.\nSubdistrito municipal de G\u00f6ta\nSubdistrito municipal de Sj\u00f6bo\nSubdistrito municipal de Br\u00e4mhult\nSubdistrito municipal de Norrby\nSubdistrito municipal de Centrum (centro)\nSubdistrito municipal de Sandhult\nVida cultural.\nUn dos eventos culturais m\u00e1is importantes \u00e9 a edici\u00f3n anual de No Limit, un certame de arte de r\u00faa que congrega numerosos artistas que realizan murais, instalaci\u00f3ns e esculturas por toda a cidade, convertendo desta maneira o espazo p\u00fablico nunha sala de exposici\u00f3n aberta. A primeira edici\u00f3n tivo lugar en setembro de 2014. Este certame ten alcanzado moita proxecci\u00f3n tanto a nivel nacional como internacional."}
{"id": "134320", "revid": "88628", "url": "https://gl.wikipedia.org/wiki?curid=134320", "title": "Vi\u00f1o de Galicia", "text": "O vi\u00f1o de Galicia incl\u00fae o vi\u00f1o que se elabora nas provincias da Coru\u00f1a, Ourense, Pontevedra e Lugo. Dentro de Galicia dist\u00ednguense cinco denominaci\u00f3ns de orixe: Monterrei, R\u00edas Baixas, Ribeira Sacra, Ribeiro e Valdeorras. En anos recentes, o pa\u00eds viu rexurdir a s\u00faa industria vin\u00edcola guiada polo aplauso internacional da rexi\u00f3n das R\u00edas Baixas e dos seus vi\u00f1os albari\u00f1o.\nClima e xeograf\u00eda.\nSituada ao longo da costa Atl\u00e1ntica, Galicia ten un clima moi h\u00famido cunha pluviosidade media de m\u00e1is de 1.300\u00a0mm ao ano. As m\u00e1is de 2.000 horas de insolaci\u00f3n que recibe a rexi\u00f3n axuda \u00e1 alta humidade da zona. A cadea monta\u00f1osa serra dos Ancares forma o l\u00edmite con Castela e Le\u00f3n ao leste e o r\u00edo Mi\u00f1o forma parte da fronteira con Portugal ao sur. A proximidade da rexi\u00f3n con Portugal e o seu illamento co resto de Espa\u00f1a marcou a influencia no estilo de vi\u00f1os de Galicia, sendo moitos deles m\u00e1is pr\u00f3ximos aos vi\u00f1os portugueses que ao resto de vi\u00f1os espa\u00f1ois.\nHistoria.\nNo s\u00e9culo XIV, Galicia exportaba as s\u00faas vides a outros vi\u00f1edos europeos. No s\u00e9culo XIX, toda a rexi\u00f3n sufriu unha econom\u00eda deprimida e moitos vi\u00f1edos abandon\u00e1ronse polo despoboamento ao emigrar os traballadores. Os traballadores da vendima galega foron en parte os que contribu\u00edron co seu labor a desenvolver os vi\u00f1edos en bancais da rexi\u00f3n do vi\u00f1o do Porto do Douro. Cando Espa\u00f1a entrou a formar parte da Uni\u00f3n Europea en 1986, comezaron a chegar fondos a Galicia que axudaron ao rexurdimento da industria vitivin\u00edcola.\nDenominaci\u00f3ns.\nRibeiro\nA denominaci\u00f3n de orixe Ribeiro sit\u00faase ao longo do r\u00edo Mi\u00f1o e os seus afluentes. Por Orde do 2 de febreiro de 1976 aprobouse o regulamento da denominaci\u00f3n de orixe Ribeiro e o seu consello regulador. Nos s\u00e9culos XVI e XVII, o vi\u00f1o de Ribeiro a mi\u00fado export\u00e1base a Inglaterra e Italia, mais sufriu os mesmos danos c\u00e1s R\u00edas Baixas durante a praga de filoxera. Por\u00e9n, os cultivadores foron m\u00e1is r\u00e1pidos \u00e1 hora de quitar os h\u00edbridos de baixa calidade plantados e recuperar as nativas tarrant\u00e9s e lado. Estas variedades producen vi\u00f1os brancos frescos e arom\u00e1ticos. A produci\u00f3n de tinto da zona c\u00e9ntrase na garnacha tintoreira que produce vi\u00f1os de cor escura pero corpo lixeiro.\nO ribeiro \u00e9 un vi\u00f1o con car\u00e1cter menos aristocr\u00e1tico c\u00f3 \"albari\u00f1o\", e combina mellor coa coci\u00f1a galega m\u00e1is popular; ad\u00f3itase tomar en cuncas de louza branca ou barro. \u00c9 un vi\u00f1o novo, lixeiro, con aromas afroitados e florais; un vi\u00f1o que agrada ao padal e aos sentidos, e que se consome case sen decatarse, coma se de auga se tratase.\nValdeorras\nFoi reco\u00f1ecida como denominaci\u00f3n de orixe en 1977. Esta denominaci\u00f3n de orixe \u00e9 a que est\u00e1 m\u00e1is ao leste das de Galicia, e est\u00e1 dominada pola tinta garnacha tintoreira e a branca palomino. Antes da epidemia de filoxera do s\u00e9culo XIX, a vide godello local estaba moi plantada e s\u00f3 recentemente comezou a regresar \u00e1 rexi\u00f3n. A uva menc\u00eda est\u00e1 tam\u00e9n ga\u00f1ando terreo debido ao car\u00e1cter afroitado e doado de beber dos tintos que produce.\nR\u00edas Baixas\nA rexi\u00f3n das R\u00edas Baixas \u00e9 a m\u00e1is co\u00f1ecida de Galicia e produce alg\u00fans dos vi\u00f1os brancos secos espa\u00f1ois m\u00e1is buscados, baseados na uva albari\u00f1o. A\u00ednda que o vi\u00f1o elabor\u00e1base xa antes nesta rexi\u00f3n, non se exportou a outras rexi\u00f3ns de Europa at\u00e9 o s\u00e9culo XVI e mant\u00edvose nun ritmo continuo ata que a praga de filoxera esnaquizou os vi\u00f1edos da rexi\u00f3n. A comezos do s\u00e9culo XX moitos dos vi\u00f1edos da rexi\u00f3n replant\u00e1ronse con vides h\u00edbridas e algunhas das plantaci\u00f3ns da uva xerezana palomino que non era tan produtiva no clima m\u00e1is fr\u00edo das R\u00edas Baixas. Nos anos 1970, os cultivadores volveron replantar variedades nativas como o albari\u00f1o. Ao longo da rexi\u00f3n est\u00e1n permitidas doce variedades, inclu\u00edndo as uvas tintas menc\u00eda e espadeiro, pero albari\u00f1o \u00e9 responsable do 90% da produci\u00f3n rexional. Obtivo o reco\u00f1ecemento como denominaci\u00f3n de orixe en 1988.\nOs chans de vi\u00f1edo da rexi\u00f3n bas\u00e9anse no granito e idealmente est\u00e1n situados no clima mar\u00edtimo h\u00famido. Malia a reputaci\u00f3n de altas colleitas doutras partes de Galicia, R\u00edas Baixas mant\u00e9n a produci\u00f3n das s\u00faas plantaci\u00f3ns de albari\u00f1o baixas, para producir un vi\u00f1o fragante e afroitado. Os vi\u00f1os te\u00f1en a mi\u00fado un m\u00ednimo de contido de alcol de 12% e de cando en cando prod\u00facense nun estilo distinto ao seco.\nO albari\u00f1o \u00fasase especialmente para acompa\u00f1ar o marisco. A denominaci\u00f3n de orixe \"R\u00edas Baixas\" tam\u00e9n engloba dentro do seu territorio cinco subzonas: Terra do Condado, O Rosal), Saln\u00e9s, Soutomaior e a setentrional Ribeira do Ulla).\nMonterrei\nA denominaci\u00f3n de orixe Monterrei at\u00f3pase no l\u00edmite meridional de Galicia na fronteira con Portugal. Constitu\u00eduse en 1996. A industria do vi\u00f1o al\u00ed est\u00e1 dominada actualmente pola produci\u00f3n de vi\u00f1o en masa.\nRibeira Sacra\nA Ribeira Sacra obtivo o reco\u00f1ecemento como denominaci\u00f3n de orixe en 1996 e \u00e9 a \u00fanica rexi\u00f3n vin\u00edcola de Galicia dominada pola produci\u00f3n de vi\u00f1o tinto. A maior parte do vi\u00f1o producido al\u00ed faise con uva menc\u00eda cunha produci\u00f3n limitada de vi\u00f1o branco feita con godello e albari\u00f1o.\n\u00c9 un vi\u00f1o de marcado corpo e car\u00e1cter, propio das Ribeiras do Sil e do Mi\u00f1o, zona co\u00f1ecida como Ribeira Sacra. Os vi\u00f1edos sit\u00faanse nas escarpadas ladeiras dos can\u00f3ns. \u00c9 moi apreciado o \"Amandi\", orixinario da parroquia de Santa Mar\u00eda de Amandi (Sober), do que circula a lenda de que era apreciado polos c\u00e9sares e exportado a Roma para o seu consumo.\nIndicaci\u00f3ns xeogr\u00e1ficas: os \"Vi\u00f1os da Terra\".\nAdemais das cinco denominaci\u00f3ns de orixe reco\u00f1ecidas en Galicia, a comunidade conta con tres indicaci\u00f3ns xeogr\u00e1ficas, o que lles outorga para a promoci\u00f3n tur\u00edstica a denominaci\u00f3n Vi\u00f1o da Terra, que son: Betanzos, Val do Mi\u00f1o-Ourense, Barbanza e Iria e Ribeiras do Morrazo.\nViticultura e vi\u00f1os.\nA rexi\u00f3n de Galicia demostrou un grande \u00e9xito na vendima de uvas e regularmente produce algunhas das maiores colleitas en Europa cunha media de 100 hectolitros por hect\u00e1rea. A maior\u00eda dos vi\u00f1edos da rexi\u00f3n at\u00f3panse na parte sur, nas provincias de Ourense e Pontevedra, a\u00ednda que hai algunhas significativas plantaci\u00f3ns en Lugo, ao leste. As rexi\u00f3ns m\u00e1is pr\u00f3ximas ao r\u00edo Mi\u00f1o a mi\u00fado producen vi\u00f1os de mestura de albari\u00f1o, loureira e ca\u00ed\u00f1o branco. M\u00e1is cara ao interior, os vi\u00f1os brancos son unha mestura de tarrant\u00e9s e treixadura. Tam\u00e9n hai vi\u00f1os brancos dominados pola uva godello. Os lixeiros vi\u00f1os tintos est\u00e1n producidos principalmente con uva menc\u00eda.\nUvas.\nA correspondencia das produci\u00f3ns e diferentes castes de uva coas produci\u00f3ns protexidas oficialmente en Galicia son as seguintes (cando se d\u00e1 unha referencia \u00e9 porque a outra non contempla a variedade vin\u00edfera para o seu uso na produci\u00f3n; \u00e9 dicir, as que non te\u00f1en nota \u00e9 porque est\u00e1n corroboradas en t\u00f3dalas fontes):\nAbreviaci\u00f3ns:"}
{"id": "134323", "revid": "1308", "url": "https://gl.wikipedia.org/wiki?curid=134323", "title": "Uva menc\u00eda", "text": ""}
{"id": "134335", "revid": "98629", "url": "https://gl.wikipedia.org/wiki?curid=134335", "title": "Carlos I de Roman\u00eda", "text": "Carol I de Roman\u00eda, nado o 20 de abril de 1839 e finado o 10 de outubro\u00a0de 1914, foi un pr\u00edncipe alem\u00e1n, elixido \"Domnitor\" ou pr\u00edncipe de Roman\u00eda en abril de 1866 tralo derrocamento de Alexandru Ioan Cuza (Alexandre Xo\u00e1n Cuza), e rei o 26 de marzo de 1881. Foi o primeiro rei da dinast\u00eda Hohenzollern-Sigmaringen, que gobernar\u00eda o pa\u00eds at\u00e9 a proclamaci\u00f3n da rep\u00fablica en 1947.\nDurante o seu reinado dirixiu persoalmente as tropas romanesas na Guerra Ruso-Turca, tomando o mando das tropas ruso-romanesas no sitio de Pleven. Grazas a esta guerra Roman\u00eda logrou plena autonom\u00eda do Imperio otom\u00e1n (Tratado de Berl\u00edn 1878). Ent\u00f3n Roman\u00eda viuse obrigada a renunciar a favor do Imperio ruso aos tres distritos do sur de Besarabia, mais recibiu en troques o norte de Dobruia. Ampliou o seu territorio ao adquirir o sur de Dobruia de Bulgaria en 1913. A vida pol\u00edtica interna, a\u00ednda dominada polas grandes familias de terratenentes, organizados nos partidos rivais Liberal e Conservador, foi marcada por dous levantamentos campesi\u00f1os: un no sur de Valaquia, en abril de 1888, e outro no norte de Moldavia, en marzo de 1907.\nCasou con Isabel de Wied en 1869, da que tivo unha filla, Mar\u00eda, morta con apenas tres anos.\nA falta de descendencia directa de Carlos deixaba ao seu irm\u00e1n Leopoldo sucesor ao trono. En outubro de 1880 Leopoldo rexeitou o seu dereito a favor do seu fillo Guillerme, quen \u00e1 s\u00faa vez rexeitou oito anos despois a favor do seu irm\u00e1n m\u00e1is novo, o futuro rei Fernando.\nA primeira guerra mundial.\nCoa tensi\u00f3n crecente tralo asasinato do herdeiro ao trono austroh\u00fangaro pola intenci\u00f3n cada vez m\u00e1is clara de Austria-Hungr\u00eda de utilizar este como escusa para axustar contas con Serbia, Carlos atopouse nunha posici\u00f3n cada vez m\u00e1is complicada. As s\u00faas preferencias persoais e unha longa alianza secreta (Tripla Alianza), debida \u00e1 antipat\u00eda cara a Rusia, ligaban ao pa\u00eds aos Imperios Centrais. Durante a d\u00e9cada anterior a 1914, con todo, este sentimento antirruso quedara relegado ante a sensaci\u00f3n de hostilidade cara a Austria-Hungr\u00eda, que defendera a postura b\u00falgara durante as Guerras dos Balc\u00e1ns e conti\u00f1a unha abundante minor\u00eda romanesa discriminada en Transilvania.\nNo crucial consello real do 3 de agosto de 1914 foi practicamente o \u00fanico en defender a declaraci\u00f3n de guerra a Rusia, mentres todos menos un dos membros da reuni\u00f3n defend\u00edan o mantemento da neutralidade romanesa na guerra. Carlos aceptou case sen resistencia a postura do consello. Declarou aos representantes austroh\u00fangaros e alem\u00e1ns que el permanec\u00eda fiel \u00e1 alianza pero que non pod\u00eda \"desenvai\u00f1ar a espada\" en contra do parecer do pobo. Para ent\u00f3n Carlos estaba enfermo de morte e sufr\u00eda constantes presi\u00f3ns da s\u00faa familia e achegados para declarar a guerra a Rusia, mentres que os responsables pol\u00edticos avogaban cada vez m\u00e1is forte por atacar Austria-Hungr\u00eda.\nEn setembro, cando a axitaci\u00f3n a favor da entrada de Roman\u00eda na guerra ao lado da Entente chegou ao m\u00e1ximo, solicitou secretamente a Alema\u00f1a que azuase a Bulgaria a ameazar a Roman\u00eda para arrefriar os \u00e1nimos dos belicistas. Anteriormente solicitara a cesi\u00f3n de parte da Bucovina e reformas internas en Transilvania para tranquilizar \u00e1 opini\u00f3n p\u00fablica romanesa, sen \u00e9xito. Pesimista ante a situaci\u00f3n, chegou a suscitarse a abdicaci\u00f3n e o exilio, pero non chegou a po\u00f1elos en pr\u00e1ctica.\nCarlos morreu o 10 de outubro de 1914, facilitando a posterior entrada en guerra de Roman\u00eda ao lado da Entente xa que o novo rei, Fernando I, inexperto e indeciso, deixou a pol\u00edtica exterior do pa\u00eds en mans do primeiro ministro profranc\u00e9s, Ion I. C. Br\u0103tianu."}
{"id": "134337", "revid": "12452", "url": "https://gl.wikipedia.org/wiki?curid=134337", "title": "Carol I", "text": ""}
{"id": "134345", "revid": "22570", "url": "https://gl.wikipedia.org/wiki?curid=134345", "title": "Canduas, Canduas, Cabana de Berganti\u00f1os", "text": "Canduas \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 130 habitantes no ano 2018 segundo datos do Instituto Nacional de Estad\u00edstica dos cales 61 eran homes e 69 mulleres."}
{"id": "134347", "revid": "5132", "url": "https://gl.wikipedia.org/wiki?curid=134347", "title": "Bandeira de Feroe", "text": ""}
{"id": "134348", "revid": "85894", "url": "https://gl.wikipedia.org/wiki?curid=134348", "title": "O Buzaco, Canduas, Cabana de Berganti\u00f1os", "text": "O Buzaco \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a 26 habitantes (11 homes e 15 mulleres)."}
{"id": "134349", "revid": "1131", "url": "https://gl.wikipedia.org/wiki?curid=134349", "title": "O Cabo de Area, Canduas, Cabana de Berganti\u00f1os", "text": "O Cabo de Area \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os). Ti\u00f1a 10 habitantes no ano 2018 segundo datos do Instituto Nacional de Estad\u00edstica dos cales 5 eran homes e 5 mulleres."}
{"id": "134352", "revid": "85894", "url": "https://gl.wikipedia.org/wiki?curid=134352", "title": "A Cachadi\u00f1a, Canduas, Cabana de Berganti\u00f1os", "text": "A Cachadi\u00f1a \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 13 habitantes no ano 2018 segundo datos do Instituto Nacional de Estad\u00edstica dos cales 6 eran homes e 7 mulleres.\nIndustria.\nEste lugar conta cun taller de m\u00e1rmore e outro de confecci\u00f3n que dan traballo a unhas 15 persoas. Ademais ten unha carpinter\u00eda."}
{"id": "134353", "revid": "5132", "url": "https://gl.wikipedia.org/wiki?curid=134353", "title": "Fe bah\u00e1'\u00ed", "text": ""}
{"id": "134354", "revid": "85894", "url": "https://gl.wikipedia.org/wiki?curid=134354", "title": "As Carballas, Canduas, Cabana de Berganti\u00f1os", "text": "As Carballas \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os). Segundo o Instituto Nacional de Estad\u00edstica en 2018 ti\u00f1a 3 habitantes (2 homes e 1 muller)."}
{"id": "134371", "revid": "22570", "url": "https://gl.wikipedia.org/wiki?curid=134371", "title": "Alborada (Monforte de Lemos)", "text": "Alborada foi un xornal que se publicou en Monforte de Lemos entre 1923 e 1928.\nHistoria e caracter\u00edsticas.\nSubtitulado \"Diario de Monforte de Lemos\", apareceu o 31 de agosto de 1923. \u00c9 un dos poucos (se non o \u00fanico) xornais de \u00e1mbito rexional editado f\u00f3ra das sete grandes cidades de Galicia.\nO xornal foi fundado por Manuel Baamonde Robles, Gonzalo S\u00e1nchez-Ta\u00edz, o seu irm\u00e1n Fernando e Manuel Hermida Balado. Os catro fundadores repart\u00edronse os cargos. Gonzalo S\u00e1nchez-Ta\u00edz asumiu a direcci\u00f3n; o seu irm\u00e1n, a administraci\u00f3n; Baamonde, a xerencia, e Hermida, a xefatura de redacci\u00f3n.\n\"Alborada\", a diferenza doutros peri\u00f3dicos, ti\u00f1a imprenta propia. Os fundadores compr\u00e1ronlla ao lugu\u00e9s Antonio Fern\u00e1ndez Pi\u00f1eiro e engad\u00edronlle a primeira linotipia coa que contou a provincia de Lugo. Ademais da linotipia e as pretensi\u00f3ns rexionais, este peri\u00f3dico foi innovador por ser o primeiro da historia de Monforte que sa\u00eda \u00e1 r\u00faa cada d\u00eda.\nCustaba dez c\u00e9ntimos e publicaba regularmente catro p\u00e1xinas, a\u00ednda que alg\u00fans d\u00edas sub\u00eda ata as seis.\nEra un peri\u00f3dico local pero d\u00e1balle grande importancia \u00e1 informaci\u00f3n do resto do mundo, tanto a galega como a nacional e a internacional. Estas d\u00faas \u00faltimas cubr\u00edaas cos despachos da axencia de noticias Febus, precedente de EFE. Nas s\u00faas p\u00e1xinas tam\u00e9n recolleu colaboraci\u00f3ns de Azor\u00edn, Ant\u00f3n Villar Ponte, Ram\u00f3n G\u00f3mez de la Serna e, entre outros, Lois Pe\u00f1a Novo.\nA idea dos fundadores era converter \"Alborada\" nun xornal de \u00e1mbito galego. Para iso contaban coas boas comunicaci\u00f3ns das que dispu\u00f1a Monforte, daquela un dos principais centros ferroviarios de Galicia. Pero aquel inverno de 1923 foi moi duro e as nevaradas impediron o paso dos trens e os cami\u00f3ns, facendo que o xornal non chegara a tempo ao seu destino. Por iso, pechou as s\u00faas portas na primavera de 1924.\nSegunda etapa.\nXusto dous anos despois, en 1926, \"Alborada\" volveu a sa\u00edr \u00e1 r\u00faa, promovido desta volta por Gonzalo S\u00e1nchez-Ta\u00edz. Foi unha experiencia m\u00e1is modesta e igual de curta, porque pechou a finais de 1927 ou comezos de 1928. Nesta etapa, o xornal tivo que enfrontar un problema maior: as multas por incumprir a lei de prensa de Primo de Rivera."}
{"id": "134372", "revid": "23204", "url": "https://gl.wikipedia.org/wiki?curid=134372", "title": "Alborada", "text": "Alborada pode referirse a:\nHai varias publicaci\u00f3ns co nome de \"Alborada\":"}
{"id": "134373", "revid": "89787", "url": "https://gl.wikipedia.org/wiki?curid=134373", "title": "Devin Harris", "text": "Devin Lamar Harris, nado o 27 de febreiro de 1983 en Milwaukee, Wisconsin, \u00e9 un xogador profesional estadounidense de baloncesto. Cos seus 1,91 m de estatura pode xogar tanto de base como de escolta.\nTraxectoria universitaria.\nXogou durante tres anos na Universidade de Wisconsin. Na s\u00faa primeira tempada f\u00edxose rapidamente co posto de titular, levando ao seu equipo a conseguir o campionato da Big Ten Conference, compartido con Illinois, Indiana e Michigan State, despois de que o ano anterior quedaran na novena posici\u00f3n. No seu segundo ano repetiron t\u00edtulo de conferencia, e se clasificaron para os oitavos de final da NCAA, caendo ante Kentucky.\nXa no seu terceiro ano estivo entre os mellores universitarios do pa\u00eds, sendo elixido no segundo quinteto \"All American\". Tras esa tempada, declarouse elixible para o Draft da NBA.\nTraxectoria profesional.\nDallas Mavericks.\nFoi elixido na quinta posici\u00f3n da primeira rolda do Draft da NBA de 2004 polos Washington Wizards, equipo que xa ti\u00f1a un acordo previo cos Dallas Mavericks para o traspaso deste jugador e de Jerry Stackhouse e Christian Laettner a cambio de Antawn Jamison e unha cantidade de di\u00f1eiro. Na s\u00faa primeira tempada asinou 5,7 puntos e 2,2 asistencias por partido, ademais de rematar segundo na clasificaci\u00f3n de roubos de bal\u00f3n en 48 minutos. Foi nomeado \"Rookie do mes\" en novembro, e participou no Rookie Challenge, o partido de novatos do All-Star Weekend da NBA 2005.\nMellorou a s\u00faa achega ofensiva na s\u00faa segunda tempada, pasando a anotar 9,9 puntos por partido, a pesar de perderse m\u00e1is de 25 partidos por lesi\u00f3n. Na s\u00faa terceira tempada afianzouse no seu xogo, e proporcionou 10,2 puntos e 3,7 asistencias, sa\u00edndo de titular na maior\u00eda dos partidos.\nNew Jersey Nets.\nO 19 de febreiro de 2008 foi traspasado aos New Jersey Nets, xunto a Keith Van Horn, Trenton Hassell, DeSagana Diop, Maurice Ager, 3 mill\u00f3ns de d\u00f3lares e d\u00faas futuras elecci\u00f3ns do draft (2008 e 2010), a cambio de Jason Kidd, Malik Allen e Antoine Wright. Harris, nese intre, foi considerado coma o futuro da franqu\u00eda de New Jersey. No seu debut na casa contra os Milwaukee Bucks, anotou 16 puntos e repartiu 5 asistencias en 21 minutos de xogo.\nO 7 de novembro de 2008, Harris logrou a s\u00faa marca persoal de 38 puntos contra os Pistons, no d\u00eda do debut de Allen Iverson como xogador da franqu\u00eda de Detroit. Mellorar\u00eda esa marca o 30 de novembro con 47 puntos contra os Suns, na primeira vitoria dos Nets en Phoenix dende 1993. O 19 de decembro, no primeiro partido que Dallas e New Jersey xogaban no Izod Center tras o intercambio entre os dous equipos, Harris anotou 41 puntos e repartiu 13 asistencias, a s\u00faa mellor marca da tempada ata ent\u00f3n. O 29 de xaneiro de 2009, Devin Harris foi nomeado coma reserva para o All Star Game da NBA. Era a primeira vez que Harris era chamado a ser All-Star na s\u00faa traxectoria. O 23 de febreiro de 2009, nun partido contra os 76ers, Harris anotou unha tripla sobre a bucina dende o medio do campo para darlle a vitoria ao seu equipo por 98-96.\nUtah Jazz.\nO 23 de febreiro de 2012, Harris foi traspasado xunto \u00f3 rookie Derrick Favors, d\u00faas elecci\u00f3ns do Draft e 3 mill\u00f3ns de d\u00f3lares \u00f3s Utah Jazz a cambio de Deron Williams.\nAtlanta Hawks.\nO 11 de xullo de 2012, Harris foi traspasado \u00f3s Atlanta Hawks a cambio de Marvin Williams."}
{"id": "134374", "revid": "1987", "url": "https://gl.wikipedia.org/wiki?curid=134374", "title": "Xos\u00e9 Anxo Laxe", "text": "Xos\u00e9 Anxo Lage Su\u00e1rez, nado en Outeiro de Rei en 1954, \u00e9 un pol\u00edtico galego.\nTraxectoria.\nFuncionario da Seguridade social, Xos\u00e9 Anxo Lage entrou na pol\u00edtica a partir do sindicalismo. \u00c9 afiliado da CIG e foi representante sindical neste organismo, ademais de presidir a xunta de persoal da Administraci\u00f3n do Estado na provincia de Lugo.\nNas elecci\u00f3ns locais de 1995 presentouse polas listas do BNG no concello de Lugo, mais non foi elixido. En 1997 pasou a ser concelleiro en substituci\u00f3n de Xo\u00e1n Carlos Carreira. Nas elecci\u00f3ns municipais 1999 foi elixido concelleiro e, grazas ao bipartito formado por BNG e PSdeG, converteuse en delegado municipal de Transportes. Na s\u00faa etapa nesta conceller\u00eda, fixo unha das \u00faltimas remodelaci\u00f3ns do transporte p\u00fablico na cidade.\nVolveu \u00e1 oposici\u00f3n co seu partido tralas elecci\u00f3ns de 2003 e 2007. Nestas \u00faltimas, foi o cabeza de lista do BNG, posto que disputou con Xos\u00e9 Ant\u00f3n Bao. Dende ent\u00f3n, ocupou o cargo de voceiro municipal do partido. Foi membro do consello local do BNG e durante alg\u00fan tempo foi o responsable de Organizaci\u00f3n do Bloque na comarca de Lugo-centro.\nNo 2012 pasou a formar parte do partido Compromiso por Galicia, da que \u00e9 secretario local en Lugo"}
{"id": "134376", "revid": "12452", "url": "https://gl.wikipedia.org/wiki?curid=134376", "title": "Xos\u00e9 Anxo Lage", "text": ""}
{"id": "134379", "revid": "1131", "url": "https://gl.wikipedia.org/wiki?curid=134379", "title": "Galer\u00eda de imaxes do r\u00edo Te", "text": "R\u00edo Te ou r\u00edo da Torre"}
{"id": "134388", "revid": "85894", "url": "https://gl.wikipedia.org/wiki?curid=134388", "title": "A Costa, Canduas, Cabana de Berganti\u00f1os", "text": "A Costa \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a tres habitantes (tres mulleres)."}
{"id": "134390", "revid": "85894", "url": "https://gl.wikipedia.org/wiki?curid=134390", "title": "Tras da Agra, Canduas, Cabana de Berganti\u00f1os", "text": "Tras da Agra \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 72 habitantes no ano 2018 segundo datos do Instituto Nacional de Estad\u00edstica dos cales 37 eran homes e 35 mulleres.\nToponimia.\nO top\u00f3nimo prov\u00e9n do lat\u00edn , e \u00e9 unha extensi\u00f3n de terreo cultiv\u00e1bel dividida en leiras que pertencen a varios propietarios."}
{"id": "134392", "revid": "85894", "url": "https://gl.wikipedia.org/wiki?curid=134392", "title": "A Cruz do Cabalo, Canduas, Cabana de Berganti\u00f1os", "text": "A Cruz do Cabalo \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a tres habitantes (dous homes e unha muller)."}
{"id": "134393", "revid": "1131", "url": "https://gl.wikipedia.org/wiki?curid=134393", "title": "Frexufre, Canduas, Cabana de Berganti\u00f1os", "text": "Frexufre \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 8 habitantes no ano 2018 segundo datos do Instituto Nacional de Estad\u00edstica dos cales 2 eran homes e 6 mulleres."}
{"id": "134394", "revid": "22570", "url": "https://gl.wikipedia.org/wiki?curid=134394", "title": "As Grelas, Canduas, Cabana de Berganti\u00f1os", "text": "As Grelas \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 136 habitantes no ano 2018 segundo datos do Instituto Nacional de Estad\u00edstica dos cales eran 64 homes e 72 mulleres."}
{"id": "134395", "revid": "1131", "url": "https://gl.wikipedia.org/wiki?curid=134395", "title": "Monelos, Canduas, Cabana de Berganti\u00f1os", "text": "Monelos \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 63 habitantes no ano 2018 segundo datos do Instituto Nacional de Estad\u00edstica dos cales eran 30 homes e 33 mulleres."}
{"id": "134396", "revid": "1131", "url": "https://gl.wikipedia.org/wiki?curid=134396", "title": "Rebordelo, Canduas, Cabana de Berganti\u00f1os", "text": "Rebordelo \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 5 habitantes no ano 2018 segundo datos do Instituto Nacional de Estad\u00edstica que eran 4 homes e 1 muller.\nNo lugar de Rebordelo destaca a s\u00faa praia."}
{"id": "134397", "revid": "85894", "url": "https://gl.wikipedia.org/wiki?curid=134397", "title": "As Revoltas, Canduas, Cabana de Berganti\u00f1os", "text": "As Revoltas \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 58 habitantes no ano 2018 segundo datos do Instituto Nacional de Estad\u00edstica dos cales 34 eran homes e 24 eran mulleres."}
{"id": "134398", "revid": "23204", "url": "https://gl.wikipedia.org/wiki?curid=134398", "title": "San Pedro, Canduas, Cabana de Berganti\u00f1os", "text": "San Pedro \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o IGE en 2018 ti\u00f1a 10 habitantes (5 homes e 5 mulleres).\nToponimia.\nSegundo Nicandro Ares \"San Pedro\" deriva do antrop\u00f3nimo latino relacionado con (pedra). \u00c9 un nome de santo, haxiotop\u00f3nimo."}
{"id": "134399", "revid": "1131", "url": "https://gl.wikipedia.org/wiki?curid=134399", "title": "Sinde, Canduas, Cabana de Berganti\u00f1os", "text": "Sinde \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 102 habitantes no ano 2018 segundo datos do Instituto Nacional de Estad\u00edstica dos cales 50 eran homes e 52 mulleres."}
{"id": "134400", "revid": "1131", "url": "https://gl.wikipedia.org/wiki?curid=134400", "title": "Tabo\u00eddo, Canduas, Cabana de Berganti\u00f1os", "text": "Tabo\u00eddo \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 121 habitantes no ano 2018 segundo datos do Instituto Nacional de Estad\u00edstica dos cales 57 eran homes e 64 mulleres."}
{"id": "134401", "revid": "85894", "url": "https://gl.wikipedia.org/wiki?curid=134401", "title": "A Telleira, Canduas, Cabana de Berganti\u00f1os", "text": "A Telleira \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 72 habitantes no ano 2018 segundo datos do Instituto Nacional de Estad\u00edstica dos cales eran 36 homes e 36 mulleres."}
{"id": "134402", "revid": "1131", "url": "https://gl.wikipedia.org/wiki?curid=134402", "title": "Ures, Canduas, Cabana de Berganti\u00f1os", "text": "Ures \u00e9 un lugar da parroquia de Canduas no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 29 habitantes no ano 2018 segundo datos do Instituto Nacional de Estad\u00edstica dos cales 14 eran homes e 15 mulleres."}
{"id": "134403", "revid": "1131", "url": "https://gl.wikipedia.org/wiki?curid=134403", "title": "Vista Alegre, Borneiro, Cabana de Berganti\u00f1os", "text": "Vista Alegre \u00e9 un lugar da parroquia de Borneiro no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 12 habitantes no ano 2018 segundo datos do Instituto Nacional de Estad\u00edstica dos cales 6 eran homes e 6 mulleres."}
{"id": "134411", "revid": "15490", "url": "https://gl.wikipedia.org/wiki?curid=134411", "title": "Carlos Bali\u00f1as Fern\u00e1ndez", "text": "Carlos-Amable Bali\u00f1as Fern\u00e1ndez, nado en Vilarch\u00e1n (Quireza, Cerdedo-Cotobade) o 16 de decembro de 1930, \u00e9 un profesor e fil\u00f3sofo galego. \u00c9 pai do historiador Carlos Bali\u00f1as P\u00e9rez.\nTraxectoria.\nFixo os estudos de filosof\u00eda na Universidade de Comillas (Cantabria). Ingresou a estudar Filosof\u00eda e Letras na Universidade de Santiago de Compostela en 1954, traslad\u00e1ndose tres anos despois a Universidade Central de Madrid (actual Universidade Complutense) para facer o segundo ciclo da carreira, onde acadou o t\u00edtulo de licenciado en Filosof\u00eda, esta vez no \u00e1mbito civil. Obtivo unha bolsa da Banca Juan March para completar estudos na Universidade de M\u00fanic (Alema\u00f1a), o que o puxo en contacto coas correntes da filosof\u00eda europea.\nEn 1960 incorporouse como Catedr\u00e1tico de Ensino Medio de Filosof\u00eda. Exerceu a docencia nos institutos de Le\u00f3n, IES Santa Irene de Vigo e IES Arcebispo Xelm\u00edrez de Santiago de Compostela. En 1963 acadou o doutoramento en Filosof\u00eda pola Universidade de Madrid coa tese \"La historicidad del ser, el concepto de Historia\", dirixida por Santiago Montero D\u00edaz.\nEn 1969 obtivo a C\u00e1tedra de Fundamentos da Filosof\u00eda e Historia dos sistemas filos\u00f3ficos da Universidade de Santiago de Compostela. Previo a s\u00faa incorporaci\u00f3n \u00e1 universidade compostel\u00e1, exerceu de catedr\u00e1tico na Universidade de Barcelona e na Universidade Complutense de Madrid. Xa en Compostela, conseguiu dun xeito sorpresivo a creaci\u00f3n dunha Facultade de Filosof\u00eda e Ciencias da Educaci\u00f3n. Foi decano desta facultade moitos anos.\nParticipou en pol\u00edtica, sendo candidato ao Senado no ano 1977 pola Candidatura Democr\u00e1tica Galega. Foi tam\u00e9n membro de varias fundaci\u00f3ns e padroados.\nObra.\nO seu campo de traballo intelectual recorre a publicaci\u00f3n de numerosos libros (\"El acontecer hist\u00f3rico\", \"Amor Ruibal en su tiempo y en el nuestro\", \"Descubrindo a Otero Pedrayo\", \"Rosal\u00eda de Castro, entre a poes\u00eda e a pol\u00edtica\", \"Galicia de papel\" etc), artigos en revistas especializadas (\"Revista de Filosof\u00eda\", \"Agora\", \"Grial\" ou \"Anthropos\"), entradas en enciclopedias (Encicloped\u00eda de la Cultura Hisp\u00e1nica ou a Gran Enciclopedia Rialp) e na prensa escrita (\"El Correo Gallego\", \"El Ideal Gallego\" e \"La Voz de Galicia\"). En 1984 participou na Semana Galega de Filosof\u00eda.\nReco\u00f1ecementos.\nNo ano 2000, foille concedida a Medalla Castelao da Xunta de Galicia.\nNo 2017, recibiu o Premio Trasalba.\nNo 2023, foi nomeada acad\u00e9mico da Academia Xacobea."}
{"id": "134412", "revid": "98629", "url": "https://gl.wikipedia.org/wiki?curid=134412", "title": "Borneiro, Borneiro, Cabana de Berganti\u00f1os", "text": "Borneiro \u00e9 un lugar da parroquia de Borneiro no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 24 habitantes no ano 2018 segundo datos do Instituto Nacional de Estad\u00edstica dos cales 10 eran homes e 14 mulleres.\nNeste lugar at\u00f3pase a igrexa parroquial de Borneiro."}
{"id": "134414", "revid": "85894", "url": "https://gl.wikipedia.org/wiki?curid=134414", "title": "O Bri\u00f1o, Borneiro, Cabana de Berganti\u00f1os", "text": "O Bri\u00f1o \u00e9 un lugar da parroquia de Borneiro no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 66 habitantes no ano 2018 segundo datos do Instituto Nacional de Estad\u00edstica dos cales 31 eran homes e 35 mulleres.\nNeste lugar at\u00f3pase a capela das Virtudes e do Carme, que data do s\u00e9culo XVI, xunto a unha carballeira centenaria que \u00e9 onde se fai a festa do Carme do Bri\u00f1o o 18 de xullo. Ademais, xunto \u00e1 capela at\u00f3pase un cruceiro, que, segundo a inscrici\u00f3n, data do ano 1622."}
{"id": "134415", "revid": "1131", "url": "https://gl.wikipedia.org/wiki?curid=134415", "title": "Dombate, Borneiro, Cabana de Berganti\u00f1os", "text": "Dombate \u00e9 un lugar da parroquia de Borneiro no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 35 habitantes no ano 2018 segundo datos do Instituto Nacional de Estad\u00edstica dos cales 18 eran homes e 17 mulleres.\nNeste lugar at\u00f3pase o Dolmen de Dombate. Por este lugar pasa a 3\u00aa etapa da ruta de sendeirismo do Cami\u00f1o dos Faros."}
{"id": "134416", "revid": "85894", "url": "https://gl.wikipedia.org/wiki?curid=134416", "title": "A Fontefr\u00eda, Borneiro, Cabana de Berganti\u00f1os", "text": "A Fontefr\u00eda \u00e9 un lugar da parroquia de Borneiro no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 39 habitantes no ano 2018 segundo datos do Instituto Nacional de Estad\u00edstica dos cales 21 eran homes e 18 mulleres.\nPor este lugar pasa a 3\u00aa etapa da ruta de sendeirismo do Cami\u00f1o dos Faros cami\u00f1o do monte Castelo."}
{"id": "134417", "revid": "85894", "url": "https://gl.wikipedia.org/wiki?curid=134417", "title": "A G\u00e1ndara, Borneiro, Cabana de Berganti\u00f1os", "text": "A G\u00e1ndara \u00e9 un lugar da parroquia de Borneiro no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 40 habitantes no ano 2018 segundo datos do Instituto Naciona de Estat\u00edstica dos cales 21 eran homes e 19 mulleres."}
{"id": "134418", "revid": "85894", "url": "https://gl.wikipedia.org/wiki?curid=134418", "title": "A Regueira, Borneiro, Cabana de Berganti\u00f1os", "text": "A Regueira \u00e9 un lugar da parroquia de Borneiro no concello coru\u00f1\u00e9s de Cabana de Berganti\u00f1os na comarca de Berganti\u00f1os."}
{"id": "134419", "revid": "1131", "url": "https://gl.wikipedia.org/wiki?curid=134419", "title": "Vilaseco, Borneiro, Cabana de Berganti\u00f1os", "text": "Vilaseco \u00e9 un lugar da parroquia de Borneiro no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 116 habitantes no ano 2018 segundo datos do Instituto Nacional de Estad\u00edstica dos cales 56 eran homes e 60 mulleres.\nPor este lugar pasa a 3\u00aa etapa da ruta de sendeirismo do Cami\u00f1o dos Faros."}
{"id": "134420", "revid": "1987", "url": "https://gl.wikipedia.org/wiki?curid=134420", "title": "A Cruz, Cesullas, Cabana de Berganti\u00f1os", "text": "A Cruz \u00e9 un lugar da parroquia de Cesullas no concello coru\u00f1\u00e9s de Cabana de Berganti\u00f1os na comarca de Berganti\u00f1os."}
{"id": "134422", "revid": "98629", "url": "https://gl.wikipedia.org/wiki?curid=134422", "title": "Vi\u00f1o da Terra de Betanzos", "text": "O Vi\u00f1o da Terra de Betanzos \u00e9 unha Indicaci\u00f3n Xeogr\u00e1fica Protexida galega empregada para designar os vi\u00f1os de mesa orixinarios da zona vit\u00edcola de Betanzos. Comprende os concellos de Bergondo, Betanzos, Coir\u00f3s, Mi\u00f1o e Paderne, e algunhas parroquias dos de Abegondo, Oza-Cesuras e Sada.\nEsta indicaci\u00f3n xeogr\u00e1fica foi regulamentada en 2000, constitu\u00edndo unha entidade para a comarca vitivin\u00edcola reco\u00f1ecida e que est\u00e1 m\u00e1is ao norte da comunidade galega. Esta indicaci\u00f3n pretende recuperar o prestixio do vi\u00f1o dunha zona historicamente vitivin\u00edcola desde o medievo.\nHistoria.\nBetanzos foi terra de alta produci\u00f3n de vi\u00f1o desde o medievo, cando menos desde o s\u00e9culo XVI. Nese s\u00e9culo est\u00e1n documentadas ordenanzas de regulaci\u00f3n da produci\u00f3n e os tempos de vendima. Alg\u00fans textos recollen como se traballaban as vi\u00f1as en Betanzos, ou Bergondo, e se contrataban xornaleiros para iso, e mesmo como se exportaba a Am\u00e9rica. Xa ent\u00f3n era unha das principais mercador\u00edas no porto da cidade.\nO seu cultivo estivo a piques de desaparecer por varias pragas no s\u00e9culo XIX. A tradici\u00f3n na produci\u00f3n e comercializaci\u00f3n de vi\u00f1o en Betanzos continuou como vi\u00f1o de mesa en empresas como Coes que tivo aceptaci\u00f3n comercial ata xurdir o vi\u00f1o con denominaci\u00f3ns de orixe e comercializado con marcas. Actualmente o vi\u00f1o de Betanzos \u00e9 un vi\u00f1o lixeiro, froiteiro e de pouca gradaci\u00f3n. Prod\u00facese en variedade branca e tinta. A tradici\u00f3n \u00e9 tomalo nos \"loureiros\", son adegas de particulares sinaladas cunha rama de loureiro na porta. O consumo e venda deste vi\u00f1o est\u00e1 concentrada na zona e non \u00e9 doado atopalo \u00e1 venda xa que est\u00e1 centrada a produci\u00f3n no autoconsumo.\nVi\u00f1os e variedades de uva.\nNesta indicaci\u00f3n prod\u00facense vi\u00f1os brancos, tintos e monovarietais. As variedades de uva que levan este vi\u00f1o, en cando menos un 60% son:\nAdegas.\nEn 2017 a extensi\u00f3n das vi\u00f1as desta variedade ocupaban unhas 9.75 ha. nas que se 6 viticultores produc\u00edron 16 toneladas de uvas e 5 mil litros de vi\u00f1o. Algunhas das adegas que producen, ou que o produciron deste vi\u00f1o, son as Adegas Beade, Adegas Lorenzo Bescansa, Bodegas Eladio, Bodegas Rilo, Codeseira, Ladeiras de Paderne, Ribeiras de Armea ou Vi\u00f1a \u00c1rtabra."}
{"id": "134423", "revid": "1308", "url": "https://gl.wikipedia.org/wiki?curid=134423", "title": "Vi\u00f1os de Galicia", "text": ""}
{"id": "134424", "revid": "89787", "url": "https://gl.wikipedia.org/wiki?curid=134424", "title": "Vi\u00f1o da Terra do Val do Mi\u00f1o-Ourense", "text": "O Vi\u00f1o da Terra Val do Mi\u00f1o-Ourense \u00e9 unha indicaci\u00f3n xeogr\u00e1fica empregada para designar os vi\u00f1os de mesa orixinarios da zona vit\u00edcola do val do Mi\u00f1o, que abrangue os concellos de: Pereiro de Aguiar, Coles, Ourense, Barbad\u00e1s, To\u00e9n e San Cibrao das Vi\u00f1as, situados na provincia de Ourense, Galicia.\nEsta indicaci\u00f3n xeogr\u00e1fica foi regulamentada en 2001."}
{"id": "134425", "revid": "197", "url": "https://gl.wikipedia.org/wiki?curid=134425", "title": "Vi\u00f1o da Terra de Barbanza e Iria", "text": "O Vi\u00f1o da Terra de Barbanza e Iria \u00e9 unha Indicaci\u00f3n xeogr\u00e1fica empregada para designar os vi\u00f1os de mesa orixinarios principalmente da zona vit\u00edcola da ribeira da r\u00eda de Arousa, que comprende os concellos de Catoira, Valga, Pontecesures (provincia de Pontevedra) e Padr\u00f3n, Dodro, Rianxo, Boiro, A Pobra do Carami\u00f1al, Ribeira e varias parroquias do Porto do Son e Lousame provincia da Coru\u00f1a).\nEsta indicaci\u00f3n xeogr\u00e1fica foi regulamentada no ano 2007."}
{"id": "134426", "revid": "98629", "url": "https://gl.wikipedia.org/wiki?curid=134426", "title": "Showbiz", "text": "Showbiz \u00e9 o \u00e1lbum de estrea da banda inglesa Muse, editado o 4 de outubro de 1999 no Reino Unido a trav\u00e9s do selo Mushroom Records. Gravado entre abril e maio nos RAK Studios de Londres e no Sawmills Studio en Cornualla, o \u00e1lbum foi producido por John Leckie e Paul Reeve xunto coa banda. \"Showbiz\" tivo un \u00e9xito comercial menor, acadando o n\u00famero 29 da lista de \u00e1lbums brit\u00e1nica.\n\"Showbiz\" foi lanzada en varias zonas do mundo a trav\u00e9s dos distintos selos rexionais da banda: Na\u00efve en Francia; Motor en Alema\u00f1a, Rusia, Turqu\u00eda e Ucra\u00edna; Maverick nos Estados Unidos; Play It Again Sam (PIAS) no Benelux; e Avex Trax no Xap\u00f3n.\nListaxe de canci\u00f3ns.\nTodos os temas compostos por Matthew Bellamy ."}
{"id": "134427", "revid": "98629", "url": "https://gl.wikipedia.org/wiki?curid=134427", "title": "Origin of Symmetry", "text": "Origin of Symmetry \u00e9 o segundo \u00e1lbum da banda inglesa Muse, editado o 18 de xu\u00f1o do 2001 a trav\u00e9s do selo Mushroom Records. \"Plug In Baby\", \"New Born\", \"Bliss\", \"Feeling Good\" e \"Hyper Music\" foron os sinxelos deste \u00e1lbum."}
{"id": "134429", "revid": "56817", "url": "https://gl.wikipedia.org/wiki?curid=134429", "title": "Absolution", "text": "Absolution \u00e9 o terceiro \u00e1lbum de estudio da banda inglesa de rock alternativo Muse. Foi editado o 21 de setembro do 2003 no Reino Unido e seis meses despois, o 23 de marzo do 2004, nos Estados Unidos polo selo Taste Music Limited.\nListaxe de canci\u00f3ns.\nTodas as letras escritas por Matthew Bellamy; toda a m\u00fasica composta por Matthew Bellamy, Dominic Howard e Chris Wolstenholme, ag\u00e1s onde se indique."}
{"id": "134431", "revid": "98629", "url": "https://gl.wikipedia.org/wiki?curid=134431", "title": "Black Holes and Revelations", "text": "Black Holes and Revelations \u00e9 o cuarto \u00e1lbum de estudio da banda inglesa de rock alternativo Muse, editado o 3 de xullo do 2006. O \u00e1lbum marcou un cambio con respecto aos anteriores discos de Muse e a banda cita como influencias a Queen, Millionaire, Sly and the Family Stone, Depeche Mode, Franz Ferdinand e \u00e1 m\u00fasica do sur de Italia.\nO \u00e1lbum ten matices pol\u00edticos e de ciencia ficci\u00f3n, cunhas letras que abranguen temas tan variados como a corrupci\u00f3n pol\u00edtica, a invasi\u00f3n extraterrestre, conspiraci\u00f3ns da nova orde mundial as\u00ed como canci\u00f3ns rom\u00e1nticas m\u00e1is convencionais. Del sac\u00e1ronse os sinxelos \"Supermassive Black Hole\", \"Starlight\", \"Knights of Cydonia\" e \"Invincible\"."}
{"id": "134433", "revid": "1131", "url": "https://gl.wikipedia.org/wiki?curid=134433", "title": "Fundaci\u00f3n Galicia Sustentable", "text": "A Fundaci\u00f3n Galicia Sustentable \u00e9 unha fundaci\u00f3n galega sen fin de lucro.\nObxectivo.\nA fundaci\u00f3n ten como finalidade o aproveitamento do potencial de Galicia cara \u00e1 sustentabilidade a trav\u00e9s do desenvolvemento dos potenciais dos individuos e dos colectivos.\nNa s\u00faa constituci\u00f3n a Fundaci\u00f3n pretende acadar unha sociedade cuxos individuos act\u00faen de forma sustentable tendo en conta as necesidades futuras, melloren constantemente aproveitando as oportunidades e as novas alternativas, procuren o desenvolvemento persoal, valoren a participaci\u00f3n, se esforcen pola excelencia e lideren co exemplo a trav\u00e9s das s\u00faas acci\u00f3ns.\nA Fundaci\u00f3n foi declarada de interese ambiental por Orde do 18 de febreiro do 2009 da Conseller\u00eda de Medio Ambiente, Territorio e Infraestruturas, e de interese galego por Orde do 8 de maio do 2009 da Conseller\u00eda de Presidencia, Administraci\u00f3ns P\u00fablicas e Xustiza.\nAreas de traballo.\nA Fundaci\u00f3n estrutura o seu traballo nunha serie de \u00e1reas: a \u00e1rea de Informaci\u00f3n e capacitaci\u00f3n para a participaci\u00f3n, a de Ordenaci\u00f3n do territorio e urbanismo, a de Mobilidade, a de Cambio clim\u00e1tico, a de Sustentabilidade e TIC e a de Cooperaci\u00f3n internacional."}
{"id": "134434", "revid": "23562", "url": "https://gl.wikipedia.org/wiki?curid=134434", "title": "Heineken Cup", "text": "A Heineken Cup foi a m\u00e1xima competici\u00f3n europea de clubs de rugby entre 1995 e 2014. A particularidade e a orixinalidade da Heineken Cup foi facer competir entre eles a clubs, rexi\u00f3ns e franqu\u00edas das seis naci\u00f3ns: Francia, Inglaterra, Irlanda, Escocia, Gales e Italia. (Tam\u00e9n outros clubs romaneses participaron na Heineken Cup e os mellores clubs espa\u00f1ois e portugueses na European Challenge Cup que vir\u00eda sendo m\u00e1is ou menos o equivalente da Copa da UEFA en f\u00fatbol). Na temporada 2014-2015, a Heineken Cup foi substitu\u00edda pola European Rugby Champions Cup.\nHistoria.\nFundaci\u00f3n.\nNos anos '60, franceses, romaneses e alem\u00e1ns xa trataran de crear unha Copa de Europa de rugby con clubs representando a cada un deses pa\u00edses. Mais os clubs brit\u00e1nicos non participaban na competici\u00f3n.\nNos anos '80 o club franc\u00e9s do Stade Toulousain organizara un \"Master\" e un \"Torneo do centenario\", onde os mellores clubs e provincias de varios pa\u00edses do mundo participaban. Esas competici\u00f3ns foron ga\u00f1adas por ese mesmo club.\nLogo do terceiro mundial de rugby en 1995, a International Rugby Board tomou a decisi\u00f3n de autorizar a pr\u00e1ctica profesional do rugby. Pouco tempo despois, os clubs e provincias de Francia, Gales, Irlanda, Italia e Roman\u00eda participaron na primeira Copa de Europa de rugby, e o fabricante de cervexa holand\u00e9s Heineken xa era o principal patrocinador da competici\u00f3n.\nAbandono da ERC e creaci\u00f3n da nova Copa (2012-14).\nNo ano 2012, clubs franceses e ingleses manifestaron protestas contra o formato e a estrutura da Heineken Cup (organizada pola European Rugby Cup (ERC)) bas\u00e1ndose na distribuci\u00f3n de fondos econ\u00f3micos e no sistema de clasificaci\u00f3n. Alg\u00fans fixeron protestas de que nun futuro, en lugar de que os pa\u00edses do Pro12 mandaran o mellor equipo de cada naci\u00f3n, tiveran que ir os mellores posicionados do Pro 12, sendo indiferente a s\u00faa nacionalidade.\nEn xu\u00f1o de 2012, a Aviva Premiership e o Top 14, en representaci\u00f3n dos clubs ingleses e franceses, notific\u00e1ronlle \u00e1 ERC que nun prazo de dous anos os equipos deixar\u00edan de xogar na Heineken Cup e no European Challenge Cup.\nEn setembro de 2012, os equipos da liga inglesa anunciaron un contrato de catro anos de televisi\u00f3n por 125.000.000 \u00a3 con BT Sport, o cal inclu\u00eda os dereitos tanto para as competici\u00f3ns nacionais como para as competici\u00f3ns europeas. A ERC respostou este anuncio reclamando \u00e1 liga de Inglaterra que non ti\u00f1a os dereitos das competici\u00f3ns europeas e anunciando un contrato da mesma duraci\u00f3n para estes torneos pero con Sky Sports. En consecuencia, 12 meses m\u00e1is tarde destes anuncios, os equipos ingleses e franceses proclamaron a s\u00faa intenci\u00f3n de organizar o seu propio torneo continental, convidando ao resto de clubs europeos a unirse a el. Esta competici\u00f3n chamar\u00edase \"Copa de Campi\u00f3ns\" (en ingl\u00e9s: Champions Cup).\nUn mes m\u00e1is tarde, en outubro de 2013, a Federaci\u00f3n de Rugby de Gales, representando os catro equipos da naci\u00f3n, confirmou o seu total apoio \u00e1 nova Copa de Campi\u00f3ns de rugby proposta polos ingleses e franceses.\nTorneo actual (Copa de Campi\u00f3ns Europea de Rugby).\nO 10 de abril de 2014, logo de dous anos de duras negociaci\u00f3ns, unha organizaci\u00f3n nova denominada \"European Professional Club Rugby\" anunciou que os tres grupos anteriores firmaran un acordo para a formaci\u00f3n da European Rugby Champions Cup, a European Rugby Challenge Cup e un novo Torneo de Clasificaci\u00f3n. No mesmo d\u00eda, BT e Sky firmaron outro acordo, este para dividirse a cobertura da nova competici\u00f3n europea. Os dous emitir\u00edan os partidos da fase de grupos \u00e1 metade, as\u00ed como os cuartos de final e as semifinais. A final retransmitir\u00edana as d\u00faas canles de televisi\u00f3n \u00e1 vez. BT ter\u00eda o dereito preferente para elixir os partidos da Copa de Campi\u00f3ns, mentres que Sky ter\u00eda esa preferencia para os partidos da Challenge Cup."}
{"id": "134437", "revid": "2074", "url": "https://gl.wikipedia.org/wiki?curid=134437", "title": "Herb Powell", "text": ""}
{"id": "134439", "revid": "98629", "url": "https://gl.wikipedia.org/wiki?curid=134439", "title": "Congreso de Berl\u00edn de 1878", "text": "O Congreso de Berl\u00edn de 1878, foi unha asemblea diplom\u00e1tica dos representantes de varios estados europeos, convocada a iniciativa dos brit\u00e1nicos Benjamin Disraeli e Robert Gascoyne-Cecil, marqu\u00e9s de Salisbury, co prop\u00f3sito de reorganizar a rexi\u00f3n dos Balc\u00e1ns trala Guerra Ruso-Turca de 1877-1878, as\u00ed como harmonizar o interese de Inglaterra, Rusia e Austria-Hungr\u00eda na zona. Foi organizada baixo a presidencia de Otto von Bismarck, Chanceler de Alema\u00f1a, pa\u00eds anfitri\u00f3n do congreso.\nEstiveron presentes o Reino Unido, o Imperio austroh\u00fangaro, Francia, Alema\u00f1a, Italia, Rusia e o Imperio otom\u00e1n. Delegados de Grecia, Roman\u00eda, Serbia e Montenegro asistiron nas sesi\u00f3ns que trataban sobre os seus estados, mais non foron integrantes do congreso.\nO tratado resultante asinado o 23 de xullo, modificou ao Tratado de San Stefano co que o Reino Unido e o Imperio austroh\u00fangaro non estaban conformes.\nParticipantes.\nAlema\u00f1a\nImperio Austroh\u00fangaro\nFrancia\nGrecia\nGran Breta\u00f1a\nItalia\nRusia\nSerbia\nImperio Otom\u00e1n"}
{"id": "134440", "revid": "5312", "url": "https://gl.wikipedia.org/wiki?curid=134440", "title": "Homer Simpson", "text": "Homer Jay Simpson \u00e9 un dos personaxes principais da serie de televisi\u00f3n de debuxos animados The Simpsons e pai da familia ep\u00f3nima. Dan Castellaneta \u00e9 o encargado de proporcionarlle a voz e apareceu por vez primeira na televisi\u00f3n, xunta o resto da s\u00faa familia, na curtametraxe de \"The Tracey Ullman Show\" titulado \"Good Night\" o 19 de abril de 1987.\nCaracter\u00edsticas.\nHomer foi creado e dese\u00f1ado polo debuxante Matt Groening mentres agardaba na recepci\u00f3n da oficina de James L. Brooks. Groening fora chamado para desenvolver unha serie de curtas baseadas na s\u00faa banda dese\u00f1ada \"Life in Hell\" pero, no canto diso, decidiron crear un novo conxunto de personaxes. Deulle o nome ao personaxe a partir do de seu pai, Homer Groening. Tras aparecer durante tres temporadas en \"The Tracey Ullman Show\", os Simpson pasaron a ter a s\u00faa propia serie na canle Fox, onde se estreou o 17 de decembro de 1989.\nHomer \u00e9 o groseiro pai da familia Simpson. Ten tres fillos, Bart, Lisa e Maggie, coa s\u00faa muller, Marge. Traballa como inspector de seguridade na Planta de enerx\u00eda nuclear de Springfield. A s\u00faa personalidade representa diversos estereotipos da clase obreira estadounidense: \u00e9 un home groseiro, con sobrepeso, incompetente, torpe, lacaz\u00e1n, ignorante e alc\u00f3lico; non obstante, \u00e9 completamente fiel \u00e1 s\u00faa familia.\nNas curtas e os episodios m\u00e1is temper\u00e1ns, Castellaneta p\u00faxolle a voz a Homer facendo unha imitaci\u00f3n de Walter Matthau; con todo, durante a segunda e terceira temporadas do programa, a voz de Homer evolucionou para se tornar m\u00e1is robusta, e as\u00ed permitir a expresi\u00f3n dunha gama m\u00e1is ampla de emoci\u00f3ns. Homer apareceu noutros medios relacionados con \"The Simpsons\" (videoxogos, \"The Simpsons Movie\", The Simpsons Ride, anuncios e c\u00f3mics) e inspirou unha li\u00f1a enteira de mercador\u00edas. A s\u00faa frase comod\u00edn, o gru\u00f1ido de anoxo \"D'oh!\", foi inclu\u00eddo no \"Oxford Dictionary of English\" en 1998 e no \"Oxford English Dictionary\" en 2001.\nReco\u00f1ecementos.\nHomer \u00e9 un dos personaxes de ficci\u00f3n m\u00e1is influente da televisi\u00f3n, sendo descrito polo diario brit\u00e1nico \"The Sunday Times\" como \"a mellor creaci\u00f3n c\u00f3mica dos tempos modernos\". Est\u00e1 considerado o segundo mellor personaxe de debuxos pola \"TV Guide\" e foi elixido o mellor personaxe televisivo de todos os tempos polos espectadores do Channel 4. Castellaneta ga\u00f1ou catro Premios Primetime Emmy na categor\u00eda \"Premio Primetime Emmy \u00e1 mellor actuaci\u00f3n de voz\" e unha menci\u00f3n especial nos Premios Annie por interpretar a Homer. En 2000, Homer, xunto co resto da s\u00faa familia, foi galardoado cunha estrela no Paseo da Fama de Hollywood."}
{"id": "134441", "revid": "5863", "url": "https://gl.wikipedia.org/wiki?curid=134441", "title": "Fernando I de Roman\u00eda", "text": "Fernando I, nado en Sigmaringen (Prusia) o 24 de agosto de 1865 e finado en Sinaia (Roman\u00eda) o 20 de xullo de 1927), foi rei de Roman\u00eda entre 1914 e 1927.\nVida coma pr\u00edncipe de Hohenzollern e herdeiro ao trono de Roman\u00eda.\nNado en Sigmaringen, no suroeste da actual Alema\u00f1a, o pr\u00edncipe romano-cat\u00f3lico Fernando de Hohenzollern-Sigmaringen era o fillo segundox\u00e9nito do pr\u00edncipe alem\u00e1n Leopoldo de Hohenzollern-Sigmaringen e da princesa Antonia de Portugal (1845-1913), filla da ra\u00ed\u00f1a Mar\u00eda II e o seu consorte Fernando de Saxonia-Coburgo-Koh\u00e1ry, con antergos ori\u00fandos do nord\u00e9s do Reino de Hungr\u00eda (na actual Eslovaquia).\nDebido a que o seu pai e irm\u00e1n m\u00e1is vello renunciaron aos seus respectivos dereitos ao trono roman\u00e9s, o mozo Fernando converteuse en herdeiro ao trono do seu t\u00edo Carlos I de Roman\u00eda, en novembro de 1888 posto que este non ti\u00f1a descendencia. O goberno roman\u00e9s non lle pediu a conversi\u00f3n ao cristianismo ortodoxo, relixi\u00f3n maioritaria en Roman\u00eda, pero esixiuse que os seus futuros fillos fosen educados na fe ortodoxa, a que ent\u00f3n era a relixi\u00f3n oficial daquel pa\u00eds.\nO curm\u00e1n da nai de Fernando, Fernando I de Bulgaria, tam\u00e9n da rama Saxonia-Coburgo-Koh\u00e1ry, ocupara o trono b\u00falgaro dende 1889 e no futuro converter\u00edase no principal opo\u00f1ente do reino de Roman\u00eda. O emperador Francisco Xos\u00e9 I, monarca do Imperio austroh\u00fangaro, e, por tanto, se\u00f1or de Transilvania, provincia con maior\u00eda de poboaci\u00f3n romanesa, era o curm\u00e1n da avoa de Fernando.\nEn 1893 Fernando casou coa princesa Mar\u00eda de Edimburgo (1875-1938), filla do pr\u00edncipe Alfredo, duque de Edimburgo e da gran duquesa Mar\u00eda Alexandrovna de Rusia. A princesa Mar\u00eda era a neta paterna da ra\u00ed\u00f1a Vitoria I do Reino Unido e o pr\u00edncipe Alberte de Saxonia-Coburgo, e por v\u00eda materna do tsar Alexandre II de Rusia e a s\u00faa dona, a princesa Mar\u00eda de Hesse. O emperador da Rusia veci\u00f1a, o tsar Nicolao II era pois o seu curm\u00e1n carnal.\nA parella tivo seis fillos en total, a\u00ednda que se comentou que a ra\u00ed\u00f1a cometeu adulterio con Barbu \u015etirbey, neto dun antigo pr\u00edncipe de Valaquia, falecido en 1869. O rei Fernando, non querendo dar p\u00e9 a un esc\u00e1ndalo, sempre aceptou aos dous fillos coma de seu. Foron os seus fillos:\nRei de Roman\u00eda.\nFernando sucedeu ao seu t\u00edo Carol I como rei de Roman\u00eda o 10 de outubro de 1914, meses despois do estoupido da primeira guerra mundial, a\u00ednda que Roman\u00eda non participou inicialmente na contenda. Fernando reinar\u00eda at\u00e9 a s\u00faa morte no 20 de xullo de 1927.\nPrimeira guerra mundial.\nA\u00ednda que era membro da familia imperial Hohenzollern, dinast\u00eda reinante en Alema\u00f1a, Fernando decidiu a entrada de Roman\u00eda na Primeira guerra mundial de parte da Tripla Entente, en contra das Potencias Centrais, o 27 de agosto de 1916. A 3 de agosto de 1914 Roman\u00eda rexeitara a petici\u00f3n de Alema\u00f1a e Austria-Hungr\u00eda de entrar na guerra polo tratado que lles un\u00eda. Pouco despois (18 de setembro de 1914), asinaba un tratado segredo con Rusia no que se lle reco\u00f1ec\u00eda o dereito a anexionarse Transilvania a cambio de manterse neutral. O rei ga\u00f1ou deste xeito o alcume \"o Leal\", xa que respectou o xuramento que presentou fronte ao Parlamento de Roman\u00eda en 1914 :\n\u00ab\"Reinarei como bo roman\u00e9s\".\u00bb\nTam\u00e9n como consecuencia desta \"traiz\u00f3n\" \u00e1s s\u00faas ra\u00edces alem\u00e1s, o k\u00e1iser Guillerme II decidiu borrar o seu nome do rexistro da Casa de Hohenzollern, e ordenou a s\u00faa excomu\u00f1\u00f3n polo Papa Bieito XV.\nMalia as dificultades que supuxo a entrada na guerra, con Dobruia e Valaquia ocupadas polas Potencias Centrais, Roman\u00eda seguiu loitando e en 1917 parou o avance alem\u00e1n en Moldavia. Cando os bolxeviques asinaron a paz en 1918, Roman\u00eda viuse rodeada polos inimigos e forzada a asinar o Tratado de Bucarest en 1918 (7 de maio de 1918). Con todo, Fernando negouse a asinar o tratado. Cando o avance aliado na fronte de Tesal\u00f3nica obrigou a Bulgaria a abandonar a guerra, Fernando ordenou a removilizaci\u00f3n do ex\u00e9rcito roman\u00e9s e Roman\u00eda continuou a guerra de parte da Tripla Entente.\nO resultado da participaci\u00f3n na guerra para Roman\u00eda foi a uni\u00f3n votada en Besarabia, Bucovina e Transilvania co Reino de Roman\u00eda, en 1918. Fernando chegou a ser o rei dun estado roman\u00e9s crecido despois de 1918-1920, coa vitoria do Tripla Entente fronte \u00e1s Potencias Centrais, cunha guerra entre Roman\u00eda e a Rep\u00fablica Sovi\u00e9tica H\u00fangara, que non quer\u00eda aceptar a nova situaci\u00f3n en Europa, e coa guerra civil de Rusia. Fernando foi coroado rei de Roman\u00eda con gran pompa o 15 de outubro de 1922, na cidade hist\u00f3rica Alba Iulia, en Transilvania.\nReinado trala guerra.\nA pol\u00edtica interna durante o seu reinado estivo dominada polo Partido Nacional Liberal, liderado polos irm\u00e1ns Ion e Vintil\u0103 Br\u0103tianu. A uni\u00f3n con Transilvania supuxo un beneficio electoral para a oposici\u00f3n, cuxos principais representantes un\u00edronse entre xaneiro de 1925 e outubro de 1926 para formar o Partido Nacional dos Campesi\u00f1os.\nFernando faleceu en 1927, e foi sucedido no trono polo seu neto Miguel I, baixo unha rexencia. A rexencia estaba formada por tres membros, dos cales un era o segundo fillo de Fernando, o pr\u00edncipe Nicol\u00e1s."}
{"id": "134442", "revid": "98629", "url": "https://gl.wikipedia.org/wiki?curid=134442", "title": "European Shield", "text": "A European Shield (tam\u00e9n co\u00f1ecida como Parker Pen Shield debido ao seu patrocinador) foi a terceira competici\u00f3n en importancia do rugby en Europa que se disputou entre o 2002 e o 2005. A European Shield fue un torneo de repesca para os equipos eliminados na primeira rolda da European Challenge Cup durante a etapa na que esta competici\u00f3n se xogou baixo o formato de eliminaci\u00f3n directa. O nome de \"European Shield\" fora previamente empregado para a rebautizada European Challenge Cup.\nDurante a tempada 2004-2005, a que foi a s\u00faa derradeira edici\u00f3n, os equipos eliminados da European Challenge Cup, enfront\u00e1ronse a equipos que non participaran nesa copa como foron o Bucuresti (Roman\u00eda), UCM Madrid (Espa\u00f1a), Bera Bera Rugby Taldea (Espa\u00f1a) e o Lisboa Rugby Club (Portugal).\nEsta competici\u00f3n, viu a luz co troco no formato da European Challenge Cup na tempada 2002-03. A Challenge pasou dun formato de grupos a un formato de eliminaci\u00f3n directa. A \"Shield\" foi creada para que os equpos eliminados na primeira rolda puideran continuar a s\u00faa andaina europea. Unha nova reforma da Challenge na tempada 2005-06, reintroduciu o sistema de grupos, incrementando o n\u00famero de equipos participantes de 20 a 32, provocando a desaparici\u00f3n da European Shield.\nO nome de European Shield, e m\u00e1is particularmente o de Parker Pen Shield, foi o nome orixinario da European Challenge Cup, mais trala reforma da copa en 2002-03, esta competci\u00f3n foi rebautizada co actual European Challenge Cup, gardando o mesmo xeito de selecci\u00f3n e status de segunda competici\u00f3n en importancia de Europa. Esta reforma xerou unha nova copa que recibiu o nome de European Shield, a\u00ednda que non tivera nada que ver coas edici\u00f3ns anteriores desa competici\u00f3n. \u00c9 por iso que as edici\u00f3ns precedentes da antiga European Shield te\u00f1en o seu palmar\u00e9s na European Challenge Cup, xa que esta \u00e9 a competici\u00f3n que a sucedeu.\nEn t\u00f3dalas edici\u00f3ns o dominio franc\u00e9s foi total, ga\u00f1ando nas tres edici\u00f3ns que se disputaron, equipos desta nacionalidade. Nunca un equipo conseguiu revalidar o t\u00edtulo."}
{"id": "134445", "revid": "1131", "url": "https://gl.wikipedia.org/wiki?curid=134445", "title": "Par\u00eds-Dakar", "text": ""}
{"id": "134449", "revid": "1410", "url": "https://gl.wikipedia.org/wiki?curid=134449", "title": "European Rugby Cup", "text": "A European Rugby Cup ou ERC foi o organismo europeo encargado da organizaci\u00f3n das competici\u00f3ns europeas de rugby entre clubs: a Heineken Cup e a European Challenge Cup.\nA a\u00faa sede se encontra en Dubl\u00edn (Irlanda)."}
{"id": "134455", "revid": "89787", "url": "https://gl.wikipedia.org/wiki?curid=134455", "title": "Monoplac\u00f3foro", "text": "A dos monoplac\u00f3foros (Monoplacophora) \u00e9 unha clase de moluscos moi primitivos de, simetr\u00eda bilateral, caracterizados por teren unha \u00fanica cuncha semellente \u00e1 das lapas e que viven nos mares a grandes profundidades (de a\u00ed o seu nome ingl\u00e9s \"Deep-sea Limpets\".\nConsider\u00e1base que era un grupo de moluscos extintos do paleozoico, xa que s\u00f3 se co\u00f1ec\u00edan f\u00f3siles dos per\u00edodos C\u00e1mbrico e Devoniano que se englobaban dentro do grupo dos \"patel\u00e1ceos\" (gaster\u00f3podos prosobranquios), pero que difiren destes porque te\u00f1en moitos pares de m\u00fasculos dispostos simetricamente e inseridos na cara interna da cuncha.\nO nome \"Monoplacophora\" foi cu\u00f1ado en 1940 polo malac\u00f3logo sueco Nils Hjalmar Odhner para designar este grupo de moluscos. Pero en 1952 encontr\u00e1ronse exemplares vivos da especie \"Neopilina galatheae\" nunha profunda fosa submarina preto do litoral de Costa Rica, en Am\u00e9rica Central, o que veu a confirmar as hip\u00f3teses de Odher.\nDesde o descubrimento de \"Neopilina\" colect\u00e1ronse individuos de \"Monoplacophora\" de diferentes, sempre en augas profundas \u2014entre os 2 000 e os 7 000 m de profundidade\u2014 no oc\u00e9ano Pac\u00edfico Oriental, no Atl\u00e1ntico Meridional e no golfo de Ad\u00e9n.\nOs monoplac\u00f3foros, que presentan algunhas relaci\u00f3ns cos poliplac\u00f3foros, consid\u00e9ranase hoxe como o grupo basal do que derivaron os moluscos das clases dos gaster\u00f3podos, bivalvos e cefal\u00f3podos.\nCaracter\u00edsticas xerais.\nMorfolox\u00eda externa.\nOs monoplac\u00f3foros son moluscos de simetr\u00eda bilateral con numerosos \u00f3rganos metamerizados (nefridios, branquias, g\u00f3nadas, m\u00fasculos retractores do p\u00e9), tres pares de celomas (pericardio par, celoma visceral dorsal par, g\u00f3nadas pares), e sistema nervioso semellante ao dos poliplac\u00f3foros, pero carecen de ollo]s, e cunha cuncha \u00fanica de aspecto pateloide (semllante \u00e1 das lapas, practicamente de simetr\u00eda bilateral e cunha forma que var\u00eda desde a c\u00f3nica at\u00e9 a cupuliforme.\nA cara dorsal do animal est\u00e1 recuberta pola fina cuncha, de contorno case circular e na que se aprecian na s\u00faa superficie externa li\u00f1as de crecemento conc\u00e9ntricas. A s\u00faa estrutura recorda \u00e1 dos bivalvos. Nela dist\u00ednguense un \"peri\u00f3straco\" superficial, unha \"capa prism\u00e1tica\" e unha \"capa de n\u00e1car\". A cuncha est\u00e9ndese totalmente polo dorso do animal e cobre o palio.\nA cara ventral recorda \u00e1 dos poliplac\u00f3foros. A parte central est\u00e1 ocupada polo p\u00e9, de forma case circular, rodeado dun \"suco paleal\" no que se encontran cinco ou seis pares de branquias (segundo as especies), na base das cales se abren os orificios de cadanseu nefridio (\"nefridi\u00f3poros\"), dispostos de maneira alterna con oito pares de m\u00fasculos dorsais que est\u00e1n adheridos, en ambos os extremos, \u00e1 cuncha e ao p\u00e9, respecticvamente.\nA boca \u00e9 anterior e presenta lateralmente anchos l\u00f3bulos ciliados, an\u00e1logos aos palpos labiais dos bivalvos. O labio inferior est\u00e1 asociado a un par de sa\u00edntes, os chamados \"ped\u00fanculos tantaculares\", cada un dos cales presenta \"tent\u00e1culos postorais\", dispostos en abano.\nMorfolox\u00eda interna.\nCeloma.\nO sistema celomar, que \u00e9 grande, comprende tres pares de cavidades pares: o \"pericardio\", que se prolonga ao redor das d\u00faas aortas anteriores; a \"cavidade cel\u00f3mica visceral\", en posici\u00f3n dorsal e formada por un par de sacos aplanados situados xusto debaixo da cuncha, e o \"celoma gonadal\", que cont\u00e9n as g\u00f3nadas, en posici\u00f3n ventral.\nAparello dixestivo.\n\u00c9 similar ao do resto dos moluscos.\nA abertura bucal est\u00e1 delimitada por dous labios cubertos por unha espesa cut\u00edcula. Os tent\u00e1culos que os rodean recollen as par\u00edculas nutritivas (detritos, radiolarios).\nDa boca parte a farinxe, na que se sit\u00faa a r\u00e1dula, que se contin\u00faa polo es\u00f3fago, que \u00e9 rectil\u00edneo e se abre no est\u00f3mago, xusto por riba do bordo anterior do p\u00e9. Anexa ao est\u00f3mago hai unha gl\u00e1ndula dixestiva, dividida en numerosos l\u00f3bulos.\nDa cara posterior do est\u00f3mago xorde o intestino, a nivel do mcal se orixina un curto cego no que se forma o \"talo cristalino\".\nO intestino describe seis voltas e prol\u00f3ngase nun recto rectil\u00edneo e en posici\u00f3n medial, que remata no ano, situado no suco paleal, por detr\u00e1s do p\u00e9.\nSistema muscular.\nOs m\u00fasculos retractores do p\u00e9, moi desenvolvidos, est\u00e1n dispostos en oito pares distribu\u00eddos metamericamente. Os m\u00fasculos bucais forman un complexo conxunto respons\u00e1bel dos movementos do aparato radular e da farinxe. As fibras musculares son lisas, ag\u00e1s as dos m\u00fasculos rotadores do aparato radular, que son estriadas.\nSistema nervioso.\n\u00c9 moi parecido ao dos quit\u00f3ns. Est\u00e1 formado por dous \"ganglios cerebroides\" unidos por d\u00faas comisuras, unha cerebral e outra subcerebral. O ganglio cerbroide de cada lado contin\u00faase nun cord\u00f3n nervioso lateral e nun cord\u00f3n pedio. Os dosu cord\u00f3ns laterais \u00fanense por detr\u00e1s do p\u00e9, e os dous cord\u00f3ns pedios re\u00fanense na rexi\u00f3n posterior do p\u00e9. Os cord\u00f3ns pedios \u00fanense entre si por unha soa comisura interpedia.\nExisten c\u00e9lulas sensoriais na cara ventral. A ambos os lados do corpo est\u00e1n situados dous estatocistos, inclu\u00eddos no tecido conxuntivo. A presenza de estatocistos separa aos monoplac\u00f3foros dos poliplac\u00f3foros, netes que os acerca aos conch\u00edferos. Tam\u00e9n son \u00f3ganos sensoriais os tent\u00e1culos preorais; os seus nervios proceden directamente dos ganglios cerebroides.\nAparato circulatorio.\n\u00c9 semellante ao dos poliplac\u00f3foros. O sangue circula por \"seos sangu\u00edneos\" orixinados nos tecidos. Unicamente existen vasos nas proximidades do coraz\u00f3n. Este \u00e9 par, situado a ambos os lados do recto, por debaixo do bordo posterior do p\u00e9, e est\u00e1 rodeado por un \"saco peric\u00e1rdico\". Cara a adiante prol\u00f3ngase por unha arteria aorta, nun pincio par e que despois se fai impar debido \u00e1 uni\u00f3n dos dous vasos, abr\u00edndose nos seos sangu\u00edenos cef\u00e1licos. Existe tam\u00e9n un seo periintestinal e outro que rodea os cord\u00f3ns nerviosos pedios. O sanghe chega ao coraz\u00f3n conducido por dous seos laterais, que desembocan en dous pares de \"atrios\" ou aur\u00edculas.\nAparato excretor.\nO aparato excretor est\u00e1 representado por seis ou oito pares de nefridios que se abren nunha prega do palio, aos lados dos grandes m\u00fasculos retractores do p\u00e9. O nefridio orix\u00ednase nunha especie de embude que se abre no celoma e se contin\u00faa por un canal que desemboca nun saco provisto de l\u00f3bulos cegos e que se abre ao exterior mediante un canal que desemboca no poro nefr\u00eddico (nefridi\u00f3poro).\nAparato repodutor.\nNos monoplac\u00f3foros os sexos est\u00e1n separados (son dioicos). As g\u00f3nadas est\u00e1n situadas en posici\u00f3n ventral, situadas baixo o intestino, e por riba da parede do p\u00e9. Presentan un aspecto moito m\u00e1is lobulado nos machos que nas femias. Os machos te\u00f1en dous pares de test\u00edculos e, en correspondencia, dous pares de condutos deferentes, que se abren a nivel do 3\u00ba e o 4\u00ba nefriduios de cada lado. Non existen \u00f3rganos copuladores nin gl\u00e1ndulas accesorias. Nas femias existen probabelmente dous pares de ovarios e de ovidutos. Os gametos saen a trav\u00e9s dos gon\u00f3poros ao exterior, ons de produce a fecundaci\u00f3n.\nTaxonom\u00eda.\nDescrici\u00f3n.\nA mairor\u00eda dos autores out\u00f3ganlle a descrici\u00f3n da clase a Odhner, en 1940, de acordo co traballo de W. Wenz (1940): \"Ursprung und fr\u00fche Stammesgeschichte der Gastropoden\". \"Archiv f\u00fcr Molluskenkunde\" 72: 1-110. Por\u00e9n, alg\u00fans atrib\u00faenlla a Knigth, en 1952.\nEtimolox\u00eda.\nO termo \"Monoplacophora\" est\u00e1 constru\u00eddo polos elementos do lat\u00edn cient\u00edfico \"mono-\", calco do grego antigo \u03bc\u03bf\u03bd\u03bf- \"mono-\", de \u03bc\u03cc\u03bd\u03bf\u03c2 \"m\u00f3nos\", 's\u00f3', '\u00fanico'; \"placho-\", tirado do grego antigo \u03c0\u03bb\u03ac\u03be \"pl\u00e1x\", 'l\u00e1mina', 'placa', e \"-phora\", forma plural de \"-phoro\", derivada do grego antigo \u03c6\u03bf\u03c1\u03cc\u03c2 \"phor\u00f3s\", 'o que leva'. Literalmente: 'os que te\u00f1en unha soa placa (cuncha)'.\nClasificaci\u00f3n.\nOs monoplac\u00f3foros son un grupo pequeno que comprenda na acutalidade unhas 30 especies viviventes, distribu\u00eddas en 7 x\u00e9neros.\nA clasificaci\u00f3n, segundo o World Register of Marine Species \u00e9 a seguinte:\nClase \"Monoplacophora\" Odhner, 1940 "}
{"id": "134456", "revid": "1786", "url": "https://gl.wikipedia.org/wiki?curid=134456", "title": "Monoplacophora", "text": ""}
{"id": "134461", "revid": "785", "url": "https://gl.wikipedia.org/wiki?curid=134461", "title": "Don\u00eds", "text": "O top\u00f3nimo galego Don\u00eds pode referirse a:"}
{"id": "134468", "revid": "5132", "url": "https://gl.wikipedia.org/wiki?curid=134468", "title": "Selecci\u00f3n de rugby de Portugal", "text": "A Selec\u00e7\u00e3o Portuguesa de R\u00e2guebi, tam\u00e9n co\u00f1ecida coma \"Os Lobos\", representa a Portugal nas competici\u00f3ns internacionais desta modalidade deportiva. O seu primeiro partido foi disputado en 1935 ante a Espa\u00f1a. Nos \u00faltimos anos Portugal ten acadado resultados de relevo, como a vitoria no Torneo Europeo das Naci\u00f3ns de 2002-2004, ou a participaci\u00f3n na fase final da Copa do Mundo de Rugby 2007. Estes bos resultados permitiron que a selecci\u00f3n ascendese, a mediados de 2005, ao 13\u00ba lugar do \"r\u00e1nking\" mundial de World Rugby. A selecci\u00f3n portuguesa forma parte do grupo de pa\u00edses inclu\u00eddos na segunda divisi\u00f3n do rugby a nivel mundial.\nCompetici\u00f3ns.\nTorneo Europeo das Naci\u00f3ns.\nPortugal tivo un \u00e9xito inesperado ao vencer no Torneo Europeo das Naci\u00f3ns de 2002-2004. Os portugueses mantiveron os bos resultados nos anos seguintes, tendo acabado en terceiro lugar na edici\u00f3n de 2004-2006, o que abriu o cami\u00f1o para o acceso, por primeira vez, \u00e1 Copa do Mundo de Rugby de 2007. Portugal participou na edici\u00f3n 2008-10, que permite igualmente a clasificaci\u00f3n para o Campionato do Mundo de 2011 en Nova Zelandia.\nCopa das Naci\u00f3ns.\nPortugal participou en 2006 na primeira edici\u00f3n da Copa das Naci\u00f3ns da IRB, enfront\u00e1ndose \u00e1 Rusia, \u00e1 Arxentina A e \u00e1 Italia A. A Copa das Naci\u00f3ns da IRB \u00e9 un evento anual de nivel medio organizado pola IRB con selecci\u00f3ns internacionais.\nPartidos de Portugal:\nOs partidos foron disputados no Est\u00e1dio Universit\u00e1rio de Lisboa.\nCopa do Mundo de Rugby.\nPortugal clasificouse por primeira vez, e de xeito sorprendente, na a Copa do Mundo de rugby de 2007, organizada por Francia e Gales, logo de ser repescada tras vencer \u00e1s selecci\u00f3ns de Marrocos e o Uruguai.\nPartidos de Portugal:\nPartidos Internacionais de novembro.\nAo igual que a meirande parte das selecci\u00f3ns da modalidade, a Selecci\u00f3n Portuguesa de Rugby disputa partidos amigables de preparaci\u00f3n fronte a selecci\u00f3ns do hemisferio Sur. Durante o mes de novembro de 2009.\nOs partidos internacionais, designados \"Super Bock Cup\", tiveron lugar no Est\u00e1dio Universit\u00e1rio de Lisboa. Os resultados foron os seguintes:"}
{"id": "134473", "revid": "98629", "url": "https://gl.wikipedia.org/wiki?curid=134473", "title": "Harold Urey", "text": "Harold Clayton Urey, nado o 29 de abril de 1893 en Walkerton (Indiana) e finado o 5 de xaneiro de 1981 no barrio de La Jolla (San Diego), foi un qu\u00edmico e profesor universitario estadounidense, pioneiro en traballar con is\u00f3topos co que ga\u00f1ou o Premio Nobel de Qu\u00edmica en 1934 e m\u00e1is tarde conduciuno a Teor\u00eda da Evoluci\u00f3n Paleontol\u00f3xica.\nTraxectoria.\nFillo do Reverendo Samuel Clayton Urey e Cora Rebecca Riensehl. Logo dun curto per\u00edodo de aprendizaxe, obt\u00e9n un t\u00edtulo en zoolox\u00eda na Universidade de Montana en 1917, e entra a traballar na compa\u00f1\u00eda qu\u00edmica Barrett de Filadelfia, Pensilvania. Durante a primeira guerra mundial dedicouse \u00e1 investigaci\u00f3n, continuando despois os seus estudos na Universidade de California, onde se doutorou en 1923 e estudou f\u00edsica at\u00f3mica con Niels Bohr na Universidade de Copenhaguen (1923-1924), que vi\u00f1a de traballar na estrutura do \u00e1tomo no Instituto para a F\u00edsica Te\u00f3rica de Copenhaguen.\nDesde 1919 e ata 1957 exerceu o ensino, sucesivamente na Universidade de de Montana, Universidade Johns Hopkins (1924-1929) e Universidade de Columbia (1934-1945) re\u00fane un equipo de socios que inclu\u00edron a Rudolph Schoenheimer, David Rittenberg e Thomas Ivan Taylor, as\u00ed como na Universidade de Chicago, onde foi profesor de qu\u00edmica do Instituto de Estudos Nucleares, e Universidade de Oxford. En 1958 foi profesor na Universidade de California en San Diego.\nFinalmente, Harold faleceu no barrio de La Jolla, na cidade de San Diego, o 5 de xaneiro de 1981, e foi enterrado no cemiterio Fairfield, en DeKalb County, no seu natal Indiana.\nInvestigaci\u00f3ns cient\u00edficas.\nOs seus traballos centr\u00e1ronse inicialmente no illamento de is\u00f3topos pesados do hidr\u00f3xeno, os\u00edxeno, nitr\u00f3xeno, carbono e xofre, sendo galardoado en 1934 co Premio Nobel de Qu\u00edmica pola obtenci\u00f3n de deuterio (hidr\u00f3xeno pesado) e o illamento da auga pesada (\u00f3xido de deuterio, D2O ou \u00b2H2O.).\nNo transcurso da segunda guerra mundial, dirixiu, na Universidade de Columbia, o grupo de investigaci\u00f3n sobre m\u00e9todos de separaci\u00f3n do is\u00f3topo do uranio, U-235, do U-238, e a produci\u00f3n de auga pesada. Contribu\u00edu, ademais, ao desenvolvemento da bomba de hidr\u00f3xeno. Finalizadas estas investigaci\u00f3ns, desenvolveu unha grande actividade dentro do grupo de cient\u00edficos at\u00f3micos que solicitaban o control internacional da enerx\u00eda at\u00f3mica.\nDedicouse tam\u00e9n a realizar investigaci\u00f3ns sobre xeof\u00edsica, o problema da orixe do Sistema Solar e sobre paleontolox\u00eda.\nAdemais do Premio Nobel, obtivo en 1966 a Medalla de ouro da Real Sociedade Astron\u00f3mica.\nEn colaboraci\u00f3n co f\u00edsico estadounidense Arthur Edward Ruark, escribiu \"\u00c1tomos, mol\u00e9culas e cantos\" (1930) e \"Os planetas: a s\u00faa orixe e desenvolvemento\" (1952).\nReco\u00f1ecementos.\nNa s\u00faa honra bautiz\u00e1ronse o cr\u00e1ter Urey sobre a superficie da L\u00faa as\u00ed como o asteroide (4716) Urey descuberto o 30 de outubro de 1989 por Schelte J. Bus"}
{"id": "134474", "revid": "23204", "url": "https://gl.wikipedia.org/wiki?curid=134474", "title": "Durr\u00ebs", "text": "Durr\u00ebs \u00e9 a segunda cidade de Albania, a m\u00e1is antiga e o principal porto do pa\u00eds, \u00e9 tam\u00e9n a capital do distrito e o condado hom\u00f3nimo. Est\u00e1 situada nunha pen\u00ednsula na costa central do Adri\u00e1tico, a 33 quil\u00f3metros \u00f3 oeste capital Tirana \u00e9 a sede da Universidade Aleksander Moisiu. A s\u00faa poboaci\u00f3n estim\u00e1base en 114.000 en 2003, agrupando a 200.000 coa \u00e1rea urbana.\nHistoria.\nOs gregos fund\u00e1rona no ano -627 co nome de \"Epidamno\", pasou \u00f3 poder romano no s\u00e9culo III co nome de \"Dyrrachium\", pasando a ser a capital da provincia de Epirus Nova no s\u00e9culo IV. Durante a Idade Media pertenceu ao Imperio Bizantino, ocupada polos venecianos pasou \u00f3s otom\u00e1ns no ano 1501, foi durante s\u00e9culos o meirande porto otom\u00e1n en Europa. Cando Albania se independizou, Durr\u00ebs foi durante breve tempo a s\u00faa capital entre 1912 e 1920."}
{"id": "134475", "revid": "23204", "url": "https://gl.wikipedia.org/wiki?curid=134475", "title": "Blogger", "text": "Blogger, unha palabra creada pola Pyra Labs, \u00e9 un servizo do Google, que ofrece ferramentas para edici\u00f3n e administraci\u00f3n de blogs, de xeito similar ao WordPress.\nBlogger permite a hospedaxe dun n\u00famero ilimitado de blogs nos servidores do BlogSpot (un servizo equivalente a WordPress.com), ou nun servidor propio do usuario (v\u00eda FTP). Os blogs hospedados en BlogSpot incl\u00faen unha barra de navegaci\u00f3n do Blogger, que non pode ser removida, a trav\u00e9s dalgunha opci\u00f3n da interface do Blogger.\nHistoria.\nLanzado en agosto de 1999, foi unha das primeiras ferramentas dedicadas a publicaci\u00f3n de blogs e \u00e9 co\u00f1ecido por popularizar o formato. M\u00e1is especificamente, ao contrario de colocar as anotaci\u00f3ns(post) \u00e1 man en HTML e frecuentemente facer o \"upload\" de novas anotaci\u00f3ns, o usuario poder\u00eda crear posts para o blog a trav\u00e9s do sitio web do Blogger. Isto era pos\u00edbel con calquera navegador, e o texto inmediatamente aparece no sitio web.\nBlogger foi creado por Pyra Labs e, en 2003 foi comprado por Google. M\u00e1is adiante, funci\u00f3ns especiais, que ti\u00f1an a necesidade de seren pagadas para seren empregadas, torn\u00e1ranse gratis coa entrada do Google.\nEn 9 de maio de 2004, Blogger foi relanzado cun novo aspecto visual en colaboraci\u00f3n coas empresas de dese\u00f1o de webs Adaptive Path e Stopdesign, ofrecendo novos modelos (templates), p\u00e1xina propia para posts, comentarios, e publicaci\u00f3n por correo electr\u00f3nico. O mesmo ano, Google comprou Picasa e o seu servizo de intercambio de fotos Hello, que foi integrado ao Blogger, permitindo aos usuarios publicar as s\u00faas fotos nos blogs.\nEn agosto de 2009, en conmemoraci\u00f3n ao 10\u00ba aniversario de Blogger, foron incorporados novos recursos ao sistema, como o \"Jump Break\", que serve para a p\u00e1xina inicial dos blogs exhibiren s\u00f3 un fragmento das anotaci\u00f3ns. Antes, para facer iso, era necesaria a edici\u00f3n do c\u00f3digo HTML."}
{"id": "134476", "revid": "1131", "url": "https://gl.wikipedia.org/wiki?curid=134476", "title": "Galer\u00eda de imaxes sobre o polbo en Galicia", "text": "Galer\u00eda de imaxes sobre o polbo en Galicia."}
{"id": "134477", "revid": "5863", "url": "https://gl.wikipedia.org/wiki?curid=134477", "title": "Schoinoussa", "text": "Schoinoussa (en ) \u00e9 unha illa grega e unha comunidade das C\u00edcladas. At\u00f3pase ao sur da illa de Naxos, no grupo das C\u00edcladas menores. A poboaci\u00f3n era de 206 habitantes no censo de 2001. A s\u00faa superficie \u00e9 de 8.512\u00a0km\u00b2.\nLocalizaci\u00f3n.\nSchoinoussa esta situada a uns 6\u00a0km ao sur de Naxos. As illas m\u00e1is pr\u00f3ximas son Irakleia a 3\u00a0km ao suroeste, e Kato Koufonisi a 3\u00a0km ao nord\u00e9s. Ten un m\u00e1ximo de 4\u00b45 quil\u00f3metros de longo e 3\u00a0km de ancho, con numerosas pequenas ba\u00edas.\nHistoria.\nOs achados arqueol\u00f3xicos demostran que Schoinoussa foi habitada desde tempos antigos antes do 2\u00ba milenio a.C. A abundancia de cer\u00e1mica demostra parte das grandes actividades comerciais durante o per\u00edodo bizantino. Desde finais do s\u00e9culo 11 d.C., a illa foi propiedade do mosteiro Chozoviotissa (\u03a0\u03b1\u03bd\u03b1\u03b3\u03af\u03b1 \u03a7\u03bf\u03b6\u03bf\u03b2\u03b9\u03ce\u03c4\u03b9\u03c3\u03c3\u03b1) en Amorgos.\nLogo da conquista de Constantinopla durante a Cuarta Cruzada Schinoussa pasou ao dominio de Venecia no Ducado do Arquip\u00e9lago, fundado en 1207, por Marco Sa\u00f1udo. Presumiblemente, durante era otom\u00e1, estivo deshabitada debido aos piratas.\nO Protocolo de Londres de 1829 Schoinoussa igual que as outras illas das C\u00edcladas pasaron a formar parte do novo estado grego. Habitantes de Amorgos acomod\u00e1ronse na metade do s\u00e9culo XIX na illa. A principios do s\u00e9culo XX, moitas persoas abandonaron a illa cara a Atenas. Durante a segunda guerra mundial Schinoussa foi ocupada por Italia desde 1941 ata 1943 e logo no 1944 polo Ex\u00e9rcito alem\u00e1n. Debido \u00e1 mal situaci\u00f3n econ\u00f3mica, moitas persoas v\u00edronse forzadas a sa\u00edr da illa logo da guerra.\nSubdivisi\u00f3ns locais.\nA illa ten 206 habitantes e consta das aldeas de:\nE as illas deshabitadas:\nEconom\u00eda.\nA poboaci\u00f3n vive principalmente da agricultura, xunto co turismo."}
{"id": "134478", "revid": "865", "url": "https://gl.wikipedia.org/wiki?curid=134478", "title": "\u00bfCu\u00e1ndo se come aqu\u00ed?", "text": "\u00bfCu\u00e1ndo se come aqu\u00ed? \u00e9 o t\u00edtulo do primeiro \u00e1lbum de estudio da banda galega Siniestro Total, gravado en outubro de 1982 e publicado por DRO en novembro dese mesmo ano.\nConstitu\u00eddo na s\u00faa totalidade por canci\u00f3ns de estilo marcadamente punk, cun n\u00famero contado de acordes de guitarra por tema e letras surrealistas, representa un dos discos m\u00e1is queridos do grupo e un dos m\u00e1is importantes do punk no estado Espa\u00f1ol e incl\u00fae grandes \u00e9xitos de Siniestro Total como \"Matar hippies en las C\u00edes\" ou \"Ayatolah!\"."}
{"id": "134479", "revid": "1131", "url": "https://gl.wikipedia.org/wiki?curid=134479", "title": "Os Anles, Anos, Cabana de Berganti\u00f1os", "text": "Os Anles \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 27 habitantes no ano 2018 segundo datos do Instituto Nacional de Estad\u00edstica dos cales eran 12 homes e 15 mulleres."}
{"id": "134480", "revid": "1131", "url": "https://gl.wikipedia.org/wiki?curid=134480", "title": "Boancho, Anos, Cabana de Berganti\u00f1os", "text": "Boancho \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 1 habitante no ano 2018 segundo datos do Instituto Nacional de Estad\u00edstica que era 1 home."}
{"id": "134481", "revid": "85894", "url": "https://gl.wikipedia.org/wiki?curid=134481", "title": "As Casas Novas, Anos, Cabana de Berganti\u00f1os", "text": "As Casas Novas \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os."}
{"id": "134482", "revid": "85894", "url": "https://gl.wikipedia.org/wiki?curid=134482", "title": "O Cotaredo, Anos, Cabana de Berganti\u00f1os", "text": "O Cotaredo \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a 31 habitantes (11 homes e 20 mulleres)."}
{"id": "134483", "revid": "85894", "url": "https://gl.wikipedia.org/wiki?curid=134483", "title": "O Cruceiro, Anos, Cabana de Berganti\u00f1os", "text": "O Cruceiro \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a 19 habitantes (8 homes e 11 mulleres)."}
{"id": "134484", "revid": "85894", "url": "https://gl.wikipedia.org/wiki?curid=134484", "title": "A Eirita, Anos, Cabana de Berganti\u00f1os", "text": "A Eirita ou Espi\u00f1o da Eirita \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a once habitantes (seis homes e cinco mulleres).\nNeste lugar hai unha ermida consagrada \u00e1 Virxe do Espi\u00f1o"}
{"id": "134485", "revid": "85894", "url": "https://gl.wikipedia.org/wiki?curid=134485", "title": "A Enfesta, Anos, Cabana de Berganti\u00f1os", "text": "A Enfesta \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a 8 habitantes (6 homes e 2 mulleres).\nEtimolox\u00eda.\nO top\u00f3nimo \"Enfesta\" \u00e9 un or\u00f3nimo que indica un terreo irregular con bastante pendente."}
{"id": "134486", "revid": "98629", "url": "https://gl.wikipedia.org/wiki?curid=134486", "title": "A Ermida, Anos, Cabana de Berganti\u00f1os", "text": "A Ermida \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 21 habitantes no ano 2018 segundo datos do Instituto Nacional de Estad\u00edstica dos cales 10 eran homes e 11 mulleres.\nToponimia.\nO top\u00f3nimo deriva do lat\u00edn , que \u00e9 unha igrexa pequena, polo xeral lonxe ou f\u00f3ra dun n\u00facleo de poboaci\u00f3n, ou tam\u00e9n pode facer referencia a un sitio ermo ou sen traballar."}
{"id": "134487", "revid": "23204", "url": "https://gl.wikipedia.org/wiki?curid=134487", "title": "Lhasa", "text": "Lhasa (en tibetano: \u0f63\u0fb7\u0f0b\u0f66\u0f0b, en chin\u00e9s tradicional: \u62c9\u85a9, en chin\u00e9s simplificado: \u62c9\u8428, en Hanyu Pinyin: L\u0101s\u00e0), \u00e9 a capital da rexi\u00f3n do T\u00edbet, na Rep\u00fablica popular China. Est\u00e1 situada a 3.650 metros sobre o nivel do mar.\nPoboaci\u00f3n.\nNo ano 2004 ti\u00f1a unha poboaci\u00f3n de 257.400 habitantes na cidade e 521.500 se falamos da Prefectura de Lhasa."}
{"id": "134488", "revid": "85894", "url": "https://gl.wikipedia.org/wiki?curid=134488", "title": "A Gali\u00f1eira, Anos, Cabana de Berganti\u00f1os", "text": "A Gali\u00f1eira \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a tres habitantes (un home e d\u00faas mulleres)."}
{"id": "134489", "revid": "85894", "url": "https://gl.wikipedia.org/wiki?curid=134489", "title": "Guisande, Anos, Cabana de Berganti\u00f1os", "text": "Guisande \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 14 habitantes no ano 2018 segundo datos do Instituto Nacional de Estad\u00edstica dos cales eran 5 homes e 9 mulleres."}
{"id": "134490", "revid": "22570", "url": "https://gl.wikipedia.org/wiki?curid=134490", "title": "A Medo\u00f1a, Anos, Cabana de Berganti\u00f1os", "text": "A Medo\u00f1a \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 21 habitantes no ano 2018 segundo datos do Instituto Nacional de Estad\u00edstica dos cales eran 10 homes e 11 mulleres."}
{"id": "134491", "revid": "85894", "url": "https://gl.wikipedia.org/wiki?curid=134491", "title": "Miraflores, Anos, Cabana de Berganti\u00f1os", "text": "Miraflores \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os."}
{"id": "134492", "revid": "98629", "url": "https://gl.wikipedia.org/wiki?curid=134492", "title": "O Outeiro, Anos, Cabana de Berganti\u00f1os", "text": "O Outeiro \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 42 habitantes no ano 2018 segundo datos do Instituto Nacional de Estad\u00edstica dos cales 21 eran homes e 21 mulleres.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "134493", "revid": "22570", "url": "https://gl.wikipedia.org/wiki?curid=134493", "title": "O Pi\u00f1eiro, Anos, Cabana de Berganti\u00f1os", "text": "O Pi\u00f1eiro \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 65 habitantes no ano 2018 segundo datos do Instituto Nacional de Estad\u00edstica dos cales 30 eran homes e 35 mulleres."}
{"id": "134494", "revid": "1131", "url": "https://gl.wikipedia.org/wiki?curid=134494", "title": "Remisqueira, Anos, Cabana de Berganti\u00f1os", "text": "Remisqueira \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 16 habitantes no ano 2018 segundo datos do Instituto Nacional de Estad\u00edstica dos cales 8 eran homes e 8 mulleres."}
{"id": "134495", "revid": "1131", "url": "https://gl.wikipedia.org/wiki?curid=134495", "title": "Rozamonde, Anos, Cabana de Berganti\u00f1os", "text": "Rozamonde \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 9 habitantes no ano 2018 segundo datos do Instituto Nacional de Estad\u00edstica dos cales 3 eran homes e 6 mulleres."}
{"id": "134496", "revid": "85894", "url": "https://gl.wikipedia.org/wiki?curid=134496", "title": "O Vento, Anos, Cabana de Berganti\u00f1os", "text": "O Vento \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a tres habitantes (dous homes e unha muller)."}
{"id": "134497", "revid": "85894", "url": "https://gl.wikipedia.org/wiki?curid=134497", "title": "Xerne, Anos, Cabana de Berganti\u00f1os", "text": "Xerne \u00e9 un lugar da parroquia de Anos no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 10 habitantes no ano 2018 segundo datos do Instituto Nacional de Estad\u00edstica dos cales 4 eran homes e 6 mulleres."}
{"id": "134498", "revid": "85894", "url": "https://gl.wikipedia.org/wiki?curid=134498", "title": "Barall\u00e1ns, Corcoesto, Cabana de Berganti\u00f1os", "text": "Barall\u00e1ns \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 1 habitante no ano 2018 segundo datos do Instituto Nacional de Estad\u00edstica que era 1 muller."}
{"id": "134499", "revid": "23204", "url": "https://gl.wikipedia.org/wiki?curid=134499", "title": "Xudea", "text": "Xudea (en hebreo \u05d9\u05d4\u05d5\u05d3\u05d4, \"Yehuda\", \"Agradezo a Deus\" ou \"Reco\u00f1ezo a Deus\") \u00e9 a parte monta\u00f1osa do sur da hist\u00f3rica de Israel (hebreo \u05d0\u05e8\u05e5 \u05d9\u05e9\u05e8\u05d0\u05dc, \"Eretz\", Israel).\nO nome \"Xudea\" \u00e9 en grego (\"\u0399\u03bf\u03c5\u03b4\u03b1\u03af\u03b1\") e lat\u00edn (\"Iudaea\") adaptado a partir do nome de \"Judah\" e designaba orixinalmente todo o territorio do reino xudeu, pero en tempos do Novo Testamento foi de \u00e1mbito limitado ao sur da rexi\u00f3n. \"Yehudah\" en Hebreo ref\u00edrese a unha gran parte do sur de Israel e a Marxe Occidental, ou a combinaci\u00f3n de Xudea e Samani para referirse especificamente \u00e1 Cisxordania no sur de Xerusal\u00e9n. O antrop\u00f3nimo de Xudea \u00e9 xudeu.\nA \u00e1rea foi o lugar da antiga Reino de Xud\u00e1, o Reino Hasmoneus, e m\u00e1is tarde o Reino de Xudea, unha provincia do Imperio Romano.\nLocalizaci\u00f3n e l\u00edmites hist\u00f3ricos.\nOs l\u00edmites orixinais foron \"Beths\u00fbr\" (preto de Hebr\u00f3n), no sur do pa\u00eds, \"Beth-horon\" (hoxe Beit 'Ur al Fawka, en Cisxordania), no norte; \"Latrun\" ou Ema\u00fas, no oeste (a poucos quil\u00f3metros ao oeste de Xerusal\u00e9n), o r\u00edo Xord\u00e1n no leste. O historiador cl\u00e1sico Flavius Josephus tivo unha definici\u00f3n m\u00e1is ampla, que abrangue a metade inferior do que \u00e9 hoxe Cisxordania no norte, ata Beer Sheva no sur, e delimitada ao leste e oeste polo Mar Mediterr\u00e1neo e o R\u00edo Xord\u00e1n, respectivamente.\nXeograf\u00eda.\nXudea \u00e9 unha rexi\u00f3n \u00e1rida e monta\u00f1osa, considerada en gran parte coma deserto. Var\u00eda moito de altura, chegando a unha altitude de 1.020 metros no sur do Monte Hebr\u00f3n, a 30 quil\u00f3metros ao suroeste de Xerusal\u00e9n, e baixa aos 400 metros por baixo do nivel do mar ao leste da rexi\u00f3n. As principais \u00e1reas urbanas da rexi\u00f3n incl\u00faen Xerusal\u00e9n, Beitar Illit, Bel\u00e9n, Efrat, Gush Etzion, Xeric\u00f3 e Hebr\u00f3n.\nOs xeografos dividen Xudea en varias rexi\u00f3ns: os outeiros de Hebr\u00f3n, Xerusal\u00e9n, os outeiros de Betel e o deserto de Xudea, ao leste de Xerusal\u00e9n, que descende gradualmente para o Mar Morto. Os outeiros dist\u00ednguense pola s\u00faa estrutura anticlinal. Na antig\u00fcidade, eran outeiros arborados e a Biblia rexistra que a agricultura e a cr\u00eda da ovella era practicada na \u00e1rea. Segue habendo cr\u00eda de gando a\u00ednda hoxe. A rexi\u00f3n secou ao longo dos s\u00e9culos e boa parte das \u00e1rbores desapareceron.\nBreve historia.\nNo terceiro milenio AEC (acr\u00f3nimo de Antes da Era Com\u00fan), comezaron a xurdir as primeiras cidades, seguramente en contacto coas grandes civilizaci\u00f3ns que se desenvolveron nos vales do Nilo e Mesopotamia. O pobo xudeu,que se refuxiara no Exipto, volveu ao redor do 1550 AEC, escapando do territorio dos Fara\u00f3ns . De primeiras, os xudeus instal\u00e1ronse na rexi\u00f3n localizada ao oeste do Mar Morto e mov\u00e9ronse gradualmente cara \u00e1s marxes do Mediterr\u00e1neo e \u00e1s terras do norte, a Galilea. Durante o s\u00e9culo XII AEC, os chamados Pobos do Mar, inclu\u00eddos os filisteos, ocuparon as planicies costeiras, desprazando os anteriores Hebreos. A loita constante entre os dosu pobos rematou en vitoria para os xudeus. No s\u00e9culo X AEC, o Reino de Xud\u00e1 aproveitou o debilitamento dos grandes imperios veci\u00f1os para expandir o seu territorio. O reino, que alcanzou o seu apoxeo durante os reinados de David e Salom\u00f3n, foi dividido m\u00e1is tarde noutros dous: o Reino de Israel, ao norte, e o Reino de Xud\u00e1, ao sur. Israel foi transformado nun contribu\u00ednte de Asiria e despois de subir ao trono no 721 a.C, Sarg\u00f3n II conquistou o reino e deportou a maior\u00eda dos seus habitantes. No sur, o Reino de Xudea mantivo a s\u00faa precaria independencia ata o 587 a.C, cando Nabucodonosor o devastou e deportou a s\u00faa poboaci\u00f3n para Macedonia. No 539 a.C, cando o emperador persa Ciro, o Grande tomou posesi\u00f3n da Babilonia, moitos xudeus puideron volver a Israel. Despois da conquista do Imperio Persa polo macedonio Alexandre o Grande, toda a rexi\u00f3n ficou baixo a influencia grega."}
{"id": "134507", "revid": "56817", "url": "https://gl.wikipedia.org/wiki?curid=134507", "title": "Bobby Simmons", "text": "Robert \"Bobby\" Simmons, nado o 2 de xu\u00f1o de 1980 en Chicago, Illinois, \u00e9 un xogador de baloncesto profesional dos Estados Unidos que actualmente \u00e9 axente libre. Cunha altura de 1,98 metros xoga na posici\u00f3n de aleiro.\nTraxectoria deportiva.\nProfesional.\nSimmons foi seleccionado na segunda rolda (posto 42\u00ba) do Draft da NBA do ano 2001 polos Seattle SuperSonics. Os seus dereitos foron traspasados aos Washington Wizards a cambio de Predrag Drobnjak o 27 de xu\u00f1o do 2001.\nO 11 de setembro do 2002, pouco antes do comezo da tempada 2002-03, foi traspasado aos Detroit Pistons xunto a Hubert David e Richard Hamilton a cambio de Jerry Stackhouse, Brian Cardinal e Ratko Varda. Foi liberado polos Pistons o 24 de setembro, e menos de d\u00faas semanas m\u00e1is tarde, o 10 de outubro, asinou outra vez polos Wizards. Ao ano seguinte, o 26 de setembro de 2003, Simmons asinou un contrato coma axente libre con Los Angeles Clippers.\nDurante a tempada 2004-05 cos Clippers, asinou 16.4 puntos por partido, a s\u00faa mellor marca ata o momento. Foi premiado co trofeo ao Xogador M\u00e1is Mellorado da NBA. O 8 de agosto do 2005 asinou un contrato coma axente libre cos Milwaukee Bucks. Tras aquela gran tempada cos Clippers, Simmons baixou todas as s\u00faas porcentaxes, en puntos, rebotes e porcentaxes de tiro na s\u00faa primeira tempada en Milwaukee. No ano 2006, unha lesi\u00f3n de nocello f\u00edxolle perderse toda a tempada 2006-07.\nO 26 de xu\u00f1o de 2008, xusto unhas horas antes do Draft dese ano, Simmons foi traspasado xunto a Yi Jianlian aos New Jersey Nets, a cambio de Richard Jefferson. Mentres que no persoal esa tempada non foi como lle gustar\u00eda, conseguiu rematar 5\u00ba na liga en porcentaxe de triplas.\nEn 2010 asinou un contrato con San Antonio Spurs. Foi despedido en novembro de 2010. En marzo de 2011, asinou cos Reno Bighorns da NBA D-League.\nO 27 de febreiro de 2012, asinou un contrato de dez d\u00edas cos Los Angeles Clippers. O 9 de marzo de 2012, asinou cos Clippers un segundo contrato de dez d\u00edas."}
{"id": "134508", "revid": "7802", "url": "https://gl.wikipedia.org/wiki?curid=134508", "title": "AEC", "text": ""}
{"id": "134510", "revid": "89787", "url": "https://gl.wikipedia.org/wiki?curid=134510", "title": "Xinecolox\u00eda", "text": "A Xinecolox\u00eda \u00e9 a especialidade m\u00e9dica e cir\u00farxica que trata as enfermidades do sistema reprodutor feminino (\u00fatero, vaxina e ovarios). At\u00f3pase intimamente relacionada coa especialidade de Obstetricia, a cal se encarga do embarazo, o parto e o puerperio.\nHistoria.\nO Papiro xinecol\u00f3xico de Kahun (parte do Papiro de Kahun) \u00e9 o texto m\u00e9dico m\u00e1is antigo co\u00f1ecido (datado aproximadamente en 1800\u00a0a.\u00a0C.), que trata sobre afecci\u00f3ns femininas - enfermidades xinecol\u00f3xicas, fertilidade, embarazo, anticoncepci\u00f3n etc. Este texto dic\u00eddese en trinta e catro secci\u00f3ns, cada unha das cales aborda un problema espec\u00edfico xunto co diagn\u00f3stico e o tratamento. Ning\u00fan destes tratamentos \u00e9 cir\u00farxico, tan s\u00f3 incl\u00faen o emprego de menci\u00f1as sobre a parte do corpo afectada ou a s\u00faa inxesta. A matriz ou \u00fatero \u00e9, en ocasi\u00f3ns, tratada coma fonte dos padecementos que se manifestan noutras partes do corpo.\nSegundo o Suda, o antigo m\u00e9dico grego Soranus de \u00c9feso exerceu en Alexandr\u00eda e posteriormente en Roma. Foi o principal representante da escola m\u00e9dica co\u00f1ecida como os Metodistas. O seu tratado \"Gynaikeia\" a\u00ednda perdura (xunto cunha traduci\u00f3n ao lat\u00edn do s\u00e9culo VI escrita por Muscio, un m\u00e9dico da mesma escola).\nExame f\u00edsico.\nComo ocorre no resto das especialidades m\u00e9dicas, as ferramentas principais da xinecolox\u00eda son a historia cl\u00ednica e o exame f\u00edsico. Por\u00e9n, o exame xinecol\u00f3xico sempre se considerou moito m\u00e1is \u00edntimo que un exame f\u00edsico de rutina. Require, as\u00ed mesmo, de instrumentos espec\u00edficos da profesi\u00f3n, como o esp\u00e9culo, que permite retraer os tecidos vaxinais para explorar o colo uterino ou c\u00e9rvix.\nPatolox\u00edas.\nOs xinec\u00f3logos son especialistas no diagn\u00f3stico e tratamento de s\u00edntomas asociados a enfermidades tales como:"}
{"id": "134512", "revid": "85894", "url": "https://gl.wikipedia.org/wiki?curid=134512", "title": "Bello, Corcoesto, Cabana de Berganti\u00f1os", "text": "Bello \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 28 habitantes no ano 2018 segundo datos do Instituto Nacioanal de Estat\u00edstica dos cales 9 eran home e 19 muller."}
{"id": "134513", "revid": "85894", "url": "https://gl.wikipedia.org/wiki?curid=134513", "title": "A Bra\u00f1a, Corcoesto, Cabana de Berganti\u00f1os", "text": "A Bra\u00f1a \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 10 habitantes no ano 2018 segundo datos do Instituto Nacional de Estad\u00edstica dos cales 6 eran homes e 4 muller."}
{"id": "134514", "revid": "85894", "url": "https://gl.wikipedia.org/wiki?curid=134514", "title": "Cardezo, Corcoesto, Cabana de Berganti\u00f1os", "text": "Cardezo \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 22 habitantes no ano 2018 segundo datos do Instituto Nacional de Estad\u00edstica dos cales 14 eran homes e 8 muller."}
{"id": "134515", "revid": "85894", "url": "https://gl.wikipedia.org/wiki?curid=134515", "title": "O Castro, Corcoesto, Cabana de Berganti\u00f1os", "text": "O Castro \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 8 habitantes no ano 2018 segundo datos do Instituto Nacional de Estad\u00edstica dos cales 4 eran homes e 4 muller."}
{"id": "134516", "revid": "85894", "url": "https://gl.wikipedia.org/wiki?curid=134516", "title": "Cruces, Corcoesto, Cabana de Berganti\u00f1os", "text": "Cruces \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a dous habitantes (d\u00faas mulleres)."}
{"id": "134517", "revid": "85894", "url": "https://gl.wikipedia.org/wiki?curid=134517", "title": "Cures, Corcoesto, Cabana de Berganti\u00f1os", "text": "Cures \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 15 habitantes no ano 2018 segundo datos do Instituto Nacional de Estad\u00edstica dos cales 7 eran homes e 8 mulleres."}
{"id": "134518", "revid": "22570", "url": "https://gl.wikipedia.org/wiki?curid=134518", "title": "O Dequente, Corcoesto, Cabana de Berganti\u00f1os", "text": "O Dequente \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 20 habitantes no ano 2018 segundo datos do Instituto Nacional de Estad\u00edstica dos cales 10 eran homes e 10 mulleres."}
{"id": "134519", "revid": "85894", "url": "https://gl.wikipedia.org/wiki?curid=134519", "title": "A Fonta\u00ed\u00f1a, Corcoesto, Cabana de Berganti\u00f1os", "text": "A Fonta\u00ed\u00f1a \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os."}
{"id": "134520", "revid": "22570", "url": "https://gl.wikipedia.org/wiki?curid=134520", "title": "Fonterremula, Corcoesto, Cabana de Berganti\u00f1os", "text": "Fonterremula \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 11 habitantes no ano 2018 segundo datos do Instituto Nacional de Estad\u00edstica dos cales 5 eran homes e 6 mulleres."}
{"id": "134521", "revid": "85894", "url": "https://gl.wikipedia.org/wiki?curid=134521", "title": "As Lamas, Corcoesto, Cabana de Berganti\u00f1os", "text": "As Lamas \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 8 habitantes no ano 2018 segundo datos do Instituto Nacional de Estad\u00edstica dos cales eran 3 homes e 5 mulleres.\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "134522", "revid": "85894", "url": "https://gl.wikipedia.org/wiki?curid=134522", "title": "O Lugar Grande, Corcoesto, Cabana de Berganti\u00f1os", "text": "O Lugar Grande \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 67 habitantes no ano 2018 segundo datos do Instituto Nacional de Estad\u00edstica dos cales 34 eran homes e 33 mulleres."}
{"id": "134523", "revid": "85894", "url": "https://gl.wikipedia.org/wiki?curid=134523", "title": "Mill\u00e1n, Corcoesto, Cabana de Berganti\u00f1os", "text": "Mill\u00e1n \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 47 habitantes no ano 2018 segundo datos do Instituto Nacional de Estad\u00edstica dos cales 23 eran homes e 24 mulleres."}
{"id": "134524", "revid": "85894", "url": "https://gl.wikipedia.org/wiki?curid=134524", "title": "Montefurado, Corcoesto, Cabana de Berganti\u00f1os", "text": "Montefurado \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 22 habitantes no ano 2018 segundo datos do Instituto Nacional de Estad\u00edstica dos cales 9 eran homes e 13 mulleres."}
{"id": "134525", "revid": "85894", "url": "https://gl.wikipedia.org/wiki?curid=134525", "title": "Perrol, Corcoesto, Cabana de Berganti\u00f1os", "text": "Perrol \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 1 habitante no ano 2018 segundo datos do Instituto Nacional de Estad\u00edstica que era 1 muller."}
{"id": "134526", "revid": "85894", "url": "https://gl.wikipedia.org/wiki?curid=134526", "title": "A Rectoral, Corcoesto, Cabana de Berganti\u00f1os", "text": "A Rectoral \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 15 habitantes no ano 2018 segundo datos do Instituto Nacional de Estad\u00edstica dos cales 7 eran homes e 8 mulleres."}
{"id": "134527", "revid": "85894", "url": "https://gl.wikipedia.org/wiki?curid=134527", "title": "Regoseco, Corcoesto, Cabana de Berganti\u00f1os", "text": "Regoseco \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 7 habitantes no ano 2018 segundo datos do Instituto Nacional de Estad\u00edstica dos cales 3 eran homes e 4 mulleres."}
{"id": "134528", "revid": "85894", "url": "https://gl.wikipedia.org/wiki?curid=134528", "title": "Santa Margarida de Baneira, Corcoesto, Cabana de Berganti\u00f1os", "text": "Santa Margarida de Baneira \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 3 habitantes no ano 2018 segundo datos do Instituto Nacional de Estad\u00edstica dos cales 2 eran homes e 1 muller."}
{"id": "134529", "revid": "85894", "url": "https://gl.wikipedia.org/wiki?curid=134529", "title": "Teixedo, Corcoesto, Cabana de Berganti\u00f1os", "text": "Teixedo \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 1 habitantes no ano 2018 segundo datos do Instituto Nacional de Estad\u00edstica dos cales 0 eran homes e 1 muller."}
{"id": "134530", "revid": "85894", "url": "https://gl.wikipedia.org/wiki?curid=134530", "title": "Xabarido, Corcoesto, Cabana de Berganti\u00f1os", "text": "Xabarido \u00e9 un lugar da parroquia de Corcoesto no concello coru\u00f1\u00e9s de Cabana de Berganti\u00f1os na comarca de Berganti\u00f1os. No 2018 non ti\u00f1a habitantes."}
{"id": "134532", "revid": "85894", "url": "https://gl.wikipedia.org/wiki?curid=134532", "title": "A Caixeira, Cund\u00edns, Cabana de Berganti\u00f1os", "text": "A Caixeira \u00e9 un lugar da parroquia de Cund\u00edns no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o Instituto Galego de Estat\u00edstica en 2018 ti\u00f1a 2 habitantes (unha muller e un home)."}
{"id": "134533", "revid": "92340", "url": "https://gl.wikipedia.org/wiki?curid=134533", "title": "Emil Constantinescu", "text": "Emil Constantinescu, nado en Tighina o 19 de novembro de 1939, \u00e9 un pol\u00edtico roman\u00e9s, que foi presidente do seu pa\u00eds entre 1996 e 2000.\nGraduouse en Dereito na Universidade de Bucarest e despois estudou xeolox\u00eda. Foi profesor de xeolox\u00eda na Universidade de Bucarest, onde tam\u00e9n foi secretario de propaganda do Partido Comunista Roman\u00e9s.\nDespois da Revoluci\u00f3n romanesa de 1989, Constantinescu tornouse un dos fundadores da organizaci\u00f3n \"Alian\u021ba Civic\u0103\" e despois do Forum Antitotalitario de Roman\u00eda, a primeira organizaci\u00f3n de oposici\u00f3n en Roman\u00eda, que se transformou na Convenci\u00f3n Dem\u00f3crata Romanesa - CDR."}
{"id": "134534", "revid": "2074", "url": "https://gl.wikipedia.org/wiki?curid=134534", "title": "Intoxicaci\u00f3n por mon\u00f3xido de carbono", "text": ""}
{"id": "134535", "revid": "98629", "url": "https://gl.wikipedia.org/wiki?curid=134535", "title": "Incertae sedis", "text": "A expresi\u00f3n Incertae sedis (en lat\u00edn\"con posici\u00f3n incerta\") \u00e9 utilizada en taxonom\u00eda para indicar a incapacidade de estabelecer a posici\u00f3n exacta dun taxon (Orde, Familia, X\u00e9nero e/ou Especie) dentro da clasificaci\u00f3n. Pode usarse de forma abreviada como 'inc. sed.'.\nA s\u00faa necesidade reflicte a parcialidade do co\u00f1ecemento sistem\u00e1tico, e unhas das raz\u00f3ns que se esconden detr\u00e1s do seu uso est\u00e1 m\u00e1is na falta de acordo entre os especialistas da \u00e1rea, que na carencia de informaci\u00f3n e suposici\u00f3ns sobre o grao de parentesco. O seu uso \u00e9 provisorio e dura o tempo necesario para reunir probas das relaci\u00f3ns do taxon e estabelecer un consenso entre os especialistas ao respecto do posicionamento do taxon na clasificaci\u00f3n vixente.\nRaz\u00f3ns para a consideraci\u00f3n dun grupo como \"incertae sedis\".\nEntre as principais raz\u00f3ns para que un grupo poida ser considerado \"incertae sedis\" est\u00e1n:"}
{"id": "134536", "revid": "89787", "url": "https://gl.wikipedia.org/wiki?curid=134536", "title": "Dimitrie Cantemir", "text": "Dimitrie Cantemir, nado en Sili\u015fteni o 26 de outubro de 1673 e finado o 21 de agosto de 1723, foi pr\u00edncipe de Moldavia en d\u00faas ocasi\u00f3ns (marzo e abril de 1693 e 1710-1711). Foi tam\u00e9n un prol\u00edfico home de letras: fil\u00f3sofo, historiador, compositor, music\u00f3logo, ling\u00fcista, etn\u00f3grafo e xe\u00f3grafo."}
{"id": "134538", "revid": "89787", "url": "https://gl.wikipedia.org/wiki?curid=134538", "title": "Constantin Br\u00e2ncoveanu", "text": "Constantin Br\u00e2ncoveanu, nado en Br\u00e2ncoveni en 1654 e finado en Istambul o 15 de agosto de 1714, foi pr\u00edncipe de Valaquia entre 1688 e 1714.\nBiograf\u00eda.\nDescendente da familia de boiardos Craiove\u015fti e familiar de Matei Basarab, Br\u00e2ncoveanu naceu na facenda de Br\u00e2ncoveni, e foi criado na casa do seu t\u00edo, o \"stolnic\" Constantin Cantacuzino. Chegou a ser involucrado no conflito entre Constantin e \u015eerban Cantacuzino, e ocupou o trono logo da misteriosa morte de \u015eerban. Nun principio foi apoiado por Constantin, pero a relaci\u00f3n deveu nun enfrontamento violento. Cantacuzino quedou exiliado, e empezou a promover o seu fillo \u015etefan, mentes compet\u00eda con Br\u00e2ncoveanu para o apoio do Imperio Otom\u00e1n, do quen Valaquia era vasalo.\nPol\u00edtica.\nO pr\u00edncipe empezou a negociar alianzas anti-otom\u00e1s, nun principio coa Casa de Habsburgo, e despois coa Rusia de Pedro I. Trala intervenci\u00f3n en 1710 dos rusos en Moldavia, o pr\u00edncipe contactou co tsar e aceptou os seus regalos, mentres a s\u00faa rivalidade co pr\u00edncipe moldovo Dimitrie Cantemir (o principal aliado rexional dos rusos) evitou unha medida pol\u00edtica m\u00e1is dr\u00e1stica. En lugar diso, Br\u00e2ncoveanu agrupou tropas valacas en Urla\u0163i, preto da fronteira moldova, esperando que tropas rusas entrasen no seu pa\u00eds para ofrecer os seus servizos ao tsar, e tam\u00e9n prepar\u00e1ndose para a contra-ofensiva otom\u00e1 en caso dun cambio de fortunas. Cando varios dos seus boiardos fuxiron cara ao campamento ruso, o pr\u00edncipe viuse obrigado a elixir en favor dos otom\u00e1ns ou arriscar ser inimigo do Imperio Otom\u00e1n, as\u00ed que devolveu axi\u00f1a os regalos que recibira dos rusos.\nAcci\u00f3ns como estas foron denunciadas ao sult\u00e1n. Br\u00e2ncoveanu foi deposto do seu trono polo sult\u00e1n Ahmed III, e tra\u00eddo en arresto at\u00e9 Istambul, sendo encarcerado en 1714 na fortaleza de Yedikule. Foi torturado polos otom\u00e1ns, que agardaban descubrir o paradoiro da s\u00faa suposta fortuna. El e os seus catro fillos foron decapitados en agosto xunto co leal tesoureiro, Enache V\u0103c\u0103rescu.\nAs s\u00faas cabezas foron levadas sobre paus polas r\u00faas de Istambul, o que provocou inquedanza na cidade. Temendo unha rebeli\u00f3n, mesmo por parte dos musulm\u00e1ns indignados da inxustiza cometida contra o pr\u00edncipe e os seus achegados, ordenouse botar os corpos no B\u00f3sforo. Pescadores cristi\u00e1ns recolleron os corpos e os enterraron no Mosteiro Halchi, preto de Istambul.\nEmpresas culturais.\nFoi un gran mecenas da cultura. Durante o seu reinado imprim\u00edronse en Bucarest moitos textos romaneses, gregos, eslavos, \u00e1rabes, turcos e xeorxianos, trala instalaci\u00f3n dunha imprenta supervisada por Antim Ivireanul. Durante o seu reinado apareceu en Valaquia o estilo arquitect\u00f3nico Br\u00e2ncovenesc, coma s\u00edntese das arquitecturas renacentistas e bizantinas.\nEmpresas culturais coma estas base\u00e1ronse no aumento dos impostos, crecemento determinado tam\u00e9n pola presi\u00f3n fiscal dos otom\u00e1ns.\nLegado.\nA intriga que marcou o ascenso de Constantin e o seu reinado, est\u00e1 reflectida nas cr\u00f3nicas do seu tempo, divididas segundo o punto de vista ideol\u00f3xico: Mentres \"Letopise\u0163ul Cantacuzinesc\" e \"Cronica B\u0103lenilor\" amosan o retrato oficial do reinado de Br\u00e2ncoveanu, Radu Popescu est\u00e1 en contra da pol\u00edtica dos donos da Casa Cantacuzino. A \"Historia Hieroglyphica\" de Dimitrie Cantemir c\u00e9ntrase no conflito e reflicte a preferencia de Cantemir por Constantin Cantacuzino, logo de se converteren en familiares logo do matrimonio de Dimitrie Cantemir.\nO breve reinado de \u015etefan Cantacuzino viu o declive final dos Cantacuzino; el e mailo seu pai foron executados polos otom\u00e1ns, que viron como a soluci\u00f3n para o risco dunha alianza valaco-rusa a imposici\u00f3n do r\u00edxido sistema dirixente fanariota, inaugurado en Valaquia por Nicholas Mavrocordatos, quen, polo seu anterior reinado en Moldavia, \u00e9 considerado tam\u00e9n o primeiro l\u00edder fanariota dese pa\u00eds.\nPola s\u00faa morte tr\u00e1xica, Constantin Br\u00e2ncoveanu chegou a ser o heroe de varias baladas populares romanesas, e foi tam\u00e9n representado nalgunhas moedas de Roman\u00eda. Segundo a Igrexa ortodoxa romanesa, o motivo para a s\u00faa execuci\u00f3n e maila dos seus fillos foi o rexeitamento a renunciar \u00e1 fe cristi\u00e1 e a se converter ao islam. En 1992 a Igrexa declarouno a el, aos seus fillos e a Enache V\u0103c\u0103rescu, santos e m\u00e1rtires (\"Sfin\u0163ii Martiri Binecredinciosul Voievod Constantin Br\u00e2ncoveanu, \u00eempreun\u0103 cu fiii s\u0103i Constantin, \u015etefan, Radu, Matei \u015fi sfetnicul Ianache\"). O d\u00eda do calendario relixioso para eles \u00e9 o 16 de agosto.\nA Universidade Constantin Br\u00e2ncoveanu est\u00e1 en Pite\u015fti, pero ten tam\u00e9n filiais en Br\u0103ila e R\u00e2mnicu V\u00e2lcea."}
{"id": "134539", "revid": "65337", "url": "https://gl.wikipedia.org/wiki?curid=134539", "title": "Poliplac\u00f3foros", "text": "A dos poliplac\u00f3foros (Polyplacophora) \u00e9 unha clase de moluscos de simetr\u00eda bilateral caracterizados por teren o corpo aplanado dorsoventralmente, de forma oval e duns 3\u00a0cm de lonxitude (a\u00ednda que se observou un de 30\u00a0cm no noroeste do Pac\u00edfico), cun ancho p\u00e9 reptador estendido por toda a cara ventral. A cara dorsal est\u00e1 cuberta por unha cuncha composta de oito placas calcarias m\u00f3biles. A cabeza, que non se distingue do resto do corpo, e o tronco est\u00e1n cubertos polo manto, que segrega as placas.\nEstas placas est\u00e1n imbricadas tanto na fronte como nos bordos do lombo, e polo tanto, art\u00e9llanse ben unhas coas outras. Deste xeito as placas proporcionan unha boa protecci\u00f3n para impactos dende enriba e ao mesmo tempo permiten flexionar o manto cara a arriba cando \u00e9 mester para a locomoci\u00f3n sobre superficies irregulares, e tam\u00e9n poden enrolarse nunha b\u00f3la.\nCo\u00f1\u00e9cense popularmente polo nome de quit\u00f3ns, xeneralizando o nome dun dos x\u00e9neros m\u00e1is co\u00f1ecidos, \"Chiton\".\nNa actualidade co\u00f1\u00e9cense entre 900 e 1000 especies vivas pertencentes a este grupo.\nHai bos rexitros f\u00f3siles que datan de hai 400 mill\u00f3ns de anos, no Devoniano. Por\u00e9n, antes disto, alg\u00fans organismos foron interpretados como un grupo-nai dos poliplac\u00f3foros, polo que o seu rexistro estender\u00edase at\u00e9 o ordov\u00edcico.\nCaracter\u00edsticas xerais.\nAs caracter\u00edsticas m\u00e1is destacadas deste grupos son:\nBiolox\u00eda.\nH\u00e1bitat, distribuci\u00f3n e modo de vida.\nTodos os quit\u00f3ns son mari\u00f1os, sobre todo litorais, inclu\u00edda a zona intermareal. Existen en todos os mares e a todas profundidades.\nViven sobre as rochas, \u00e1s que se fixan solidamente mediante a sola pedia, moi desenvolvida. A s\u00faa ecolox\u00eda \u00e9 semelante \u00e1 das lapas; na s\u00faa maior\u00eda son herb\u00edvoros, aliment\u00e1ndose de algas.\nPor\u00e9n, tam\u00e9n se co\u00f1ecen especies de augas profundas, sobre todo nas latitudes m\u00e1is fr\u00edas.\nSon animais pouco conspicuos, cr\u00edpticos polas s\u00faas cores e a s\u00faa actitude, que \u00e9 a de permaneceren moito tempo inm\u00f3biles, encaixados nun recuncho propio da rocha, ao que volven regularmente e ao que terminan incluso axustando a s\u00faa anatom\u00eda. Son gregarios e de h\u00e1bitos nocturnos, cunha taxa fotonegativa marcada, as\u00ed que buscan o lado inferior das rochas.\nNutrici\u00f3n.\nA boca conduce a unha cavidade na que desembocan as gl\u00e1ndulas salivares. O fondo da cavidade prol\u00f3ngase cara a atr\u00e1s e por riba do es\u00f3fago e ten un longo saco cego segregado pola r\u00e1dula, que est\u00e1 formada por numerosas li\u00f1as compostas por dezasete \"dentes\". O es\u00f3fago presenta d\u00faas \"gl\u00e1ndulas do azucre\", do tipo das salivares, que segregan unha subatancia verdosa que desdobra o amid\u00f3n en glicosa. O est\u00f3mago \u00e9 unha bolsa arredondada onde desemboca a \"gl\u00e1ndula dixestiva\". A continuaci\u00f3n enc\u00f3ntrase o intestino, moi longo e tapizado por un epitelio ciliado; o seu gran desenvolvemento est\u00e1 ligado ao r\u00e9xime herb\u00edvoro destes animais. Finalmente, a continuaci\u00f3n enc\u00f3ntrase o recto, que desemboca no ano, situado no plano medio, entre o p\u00e9 e o manto.\nCirculaci\u00f3n do sangue.\nO coraz\u00f3n est\u00e1 composto por un ventr\u00edculo e d\u00faas aur\u00edculas. O sangue oxixenado \u00e9 transportado desde as branquias por varios troncos que desembocan na aur\u00edcula, que comunica co ventr\u00edculo a trav\u00e9s de catro orificios. Do ventr\u00edculo sae a aorta, que na parte anterior do animal termina nun seo cef\u00e1licodo que sae o sangue cara a outros seos.\nRespiraci\u00f3n.\nO aparato respiratorio est\u00e1 formado por de 14 a 75 pares de branquias (segundo as especies) que est\u00e1n situadas na cavidade paleal, a ambos os lados do p\u00e9. Son mnoi parecidas a\n\u00e1s dos gaster\u00f3podos acu\u00e1ticos. Est\u00e1n dispostas sobre un eixe no que se insiren, a pares, lamini\u00f1as de peredes moi finas polas que entran, por un lado, un vaso sangu\u00edneo aferente e, polo outro, sae o vaso eferente. As lamini\u00f1as pos\u00faen cilios na s\u00faa parte media e nunha parte do seu bordo externo; os movementos dos cilios provocan correntes dirixidas de diante a atr\u00e1s que renovan a auga da cavidade paleal e arrastran a urina e as feces s\u00f3lidas cara ao exterior. \nExcreci\u00f3n.\nO aparato excretor est\u00e1 represnetado polos nefridios, que est\u00e1n compostpos por un longo tubo provisto de numerosos cegos glandulares.\nSistema nervioso e \u00f3rganos dos sentidos.\nO sistema nervioso \u00e9 parecido ao dos aplac\u00f3foros. Est\u00e1 formado por \"ganglios cerebroides\" de gran tama\u00f1o e forma de ferradura, dos que parten catro cord\u00f3ns, dous \"pedios\" e dous \"pleuroviscerais\", con m\u00fatiplas comisuras. Ademais presentan \"ganglios bucais\" e dous \"ganglios subdurais\". Os principais \u00f3rganos sensoriais son:\nReproduci\u00f3n e desenvolvemento.\nOs pooliplac\u00f3foros son dioicos, a\u00ednda que os \u00f3rganos xenitais sobn moi parecidos entre si. A g\u00f3nada \u00e9 unha longa masa impar da que poarten lateralmente dous gonodutos sim\u00e9tricos que se abren ao extrerior entre d\u00faas branquias. Nas femias estes tubos presentan un ensanchamento cuxa parede \u00e9 glandular. Os \u00f3vulos est\u00e1n rodeados por c\u00e9lulas foliculares. Os ovos poiden desenvolverse dentro do canal branquial. A segmentaci\u00f3n \u00e9 total, e a gastrulaci\u00f3n real\u00edzase por invaxinaci\u00f3n. A g\u00e1strula d\u00e1 lugas a unha larva troc\u00f3fora, provista dun pincel apical de cilios moi longos. A coroa ciliada preoral ou prot\u00f3troca est\u00e1 formada por d\u00faas fleiras de grandes c\u00e9lulas que foman unha especie de cornixa. Moi precozmente, e en posici\u00f3n dorsal, a troc\u00f3fora presemnta unha divisi\u00f3n, mentres que ventralmente \u00ednchase debido a unha estreita bolsa que anuncia o p\u00e9. M\u00e1is tarde, a rexi\u00f3n dorsal presenta o esbozo das oito placas calcarias. O p\u00e9 muscuil\u00edzase e forma a sola sobre a que reptar\u00e1 o animal. Neste estadio, a larva abandona a vida pel\u00e1xica, despraz\u00e1ndose ao fondo.\nTaxonom\u00eda.\nDescrici\u00f3n.\nA clase foi descrita en 1821 polo naturalista ingl\u00e9s John Edward Gray, no seu traballo \"A natural arrangement of Mollusca, according to their internal structure\". \"London Medical Repository\" 15: 229\u2013239.\nPor\u00e9n, alg\u00fans autores atrib\u00faenlle a desdecrici\u00f3n ao naturalista e zo\u00f3logo franc\u00e9s Henri Marie Ducrotay de Blainville, en 1816, na s\u00faa obra \"Prodrome d'une nouvelle distribution syst\u00e9matique du r\u00e8gne animal\".\nEtimolox\u00eda.\nO termo \"Polyplachophora\" est\u00e1 constru\u00eddo polos elementos do lat\u00edn cient\u00edfico \"poly-\", calco do grego antigo \u03c0\u03bf\u03bb\u03c5- \"poly-\", de \u03c0\u03bf\u03bb\u03cd\u03c2 \"pol\u00fds\", 'moito'; \"placho-\", tirado do grego antigo \u03c0\u03bb\u03ac\u03be \"pl\u00e1x\", 'l\u00e1mina', 'placa', e \"-phora\", forma plural de \"-phoro\", derivada do grego antigo \u03c6\u03bf\u03c1\u03cc\u03c2 \"phor\u00f3s\", 'o que leva'. Literalmente: 'os que te\u00f1en moitas placas'.\nClasificaci\u00f3n.\nA clasificaci\u00f3n dos poliplac\u00f3foros esta suxeita a discusi\u00f3n. As que actualmente son m\u00e1is aceptadas son a do ITIS e a do WoRMS:\n\u00a7 Segundo o ITIS:\n\u00a7 Segundo o WoRMS:"}
{"id": "134540", "revid": "12452", "url": "https://gl.wikipedia.org/wiki?curid=134540", "title": "Polyplacophora", "text": ""}
{"id": "134541", "revid": "785", "url": "https://gl.wikipedia.org/wiki?curid=134541", "title": "Concello de Oza", "text": "Santa Mar\u00eda de Oza, chamado abreviadamente Oza, foi un concello da provincia da Coru\u00f1a, desaparecido en 1912 trala s\u00faa anexi\u00f3n \u00f3 concello da Coru\u00f1a. \u00d3 concello de Oza pertenc\u00edan as parroquias de Visma, San Cristovo das Vi\u00f1as, Elvi\u00f1a e Oza. Limitaba polo norte co Oc\u00e9ano Atl\u00e1ntico e co concello da Coru\u00f1a; polo oeste e o suroeste co concello de Arteixo; polo sur co concello de Culleredo; e polo leste coa r\u00eda do Burgo que o separaba do concello de Oleiros.\nHistoria.\nNo s\u00e9culo XIX, coa creaci\u00f3n dos concellos constitucionais, foi formado o concello de Santa Mar\u00eda de Oza, conformado pola parroquia do mesmo nome e as de San Cristovo das Vi\u00f1as, San Pedro de Visma e San Vicenzo de Elvi\u00f1a.\nXa de antes, o n\u00facleo hist\u00f3rico de Oza atop\u00e1base na costa da s\u00faa parroquia, arredor da Capela de Santa Mar\u00eda de Oza (templo parroquial ata ese mesmo s\u00e9culo) e \u00f3 p\u00e9 da praia de Oza, m\u00e1is tarde co\u00f1ecida como praia de Lazareto (destru\u00edda, e que non se debe confundir coa nova praia de Oza constru\u00edda en 1994), na \u00e1rea situada entre Casabranca, A Pasaxe \u2013top\u00f3nimo alternativo para referise \u00e1s Xubias\u2013 e a bater\u00eda de Oza. Por\u00e9n, co paso do tempo Monelos foise convertendo no n\u00facleo m\u00e1is poboado, dado que era atravesado pola principal estrada de sa\u00edda da Coru\u00f1a. Este feito provocou que unha vez creado o concello, a casa consistorial rematase sendo establecida en Monelos e non en Oza, en torno a 1860.\nO concello de Oza ten unha historia un tanto convulsa, desde o punto de vista pol\u00edtico. En 1884, tras unha inspecci\u00f3n fiscal, o Goberno Civil suspende as actividades do concello por irregularidades. Al\u00e9n diso, tam\u00e9n se decretou a retirada de t\u00f3dolos documentos do concello co obxectivo de efectuar unha investigaci\u00f3n da que non se co\u00f1ece o resultado. O que en principio \u00eda ser s\u00f3 un paro temporal prolongouse no tempo, provocando que a corporaci\u00f3n municipal non puidese recadar impostos e en consecuencia o endebedamento do concello dous anos despois acadaba unha suma de m\u00e1is de 50.000 pesetas, das cales 28.283 pesetas se lle deb\u00edan \u00e1 Facenda en concepto de contribuci\u00f3n territorial.\nEn 1887 cel\u00e9branse elecci\u00f3ns municipais, pero a situaci\u00f3n non se soluciona xa que o Gobernador civil decreta nulos os comicios e nomea un alcalde interino. Os veci\u00f1os de Oza litigaron pola devoluci\u00f3n da documentaci\u00f3n \u00f3 concello, xa que ti\u00f1an medo de que puidese ser utilizada polos grandes industriais coru\u00f1eses. De feito, nese per\u00edodo a casa do concello muda de localizaci\u00f3n en varias ocasi\u00f3ns e desaparecen documentos sobre os bens, momento que \u00e9 aproveitado polo concello da Coru\u00f1a para modifica-la situaci\u00f3n dos marcos que sinalan os lindes entre \u00e1mbolos dous concellos na zona da Palloza, aparecendo logo os territorios a nome de Jos\u00e9 Marchesi Dalmau, quen instalou unha refinar\u00eda. Lino Mar\u00eda Ferreiro, p\u00e1rroco de Oza, interpuxo unha denuncia que, as\u00ed e todo, foi resolvida a favor do concello da Coru\u00f1a. Marchesi Dalmau tam\u00e9n se fixo cos territorios da costa da parroquia de Oza nos que instalou un lazareto (no cal se trataron enfermos da Guerra de Cuba), que d\u00faas d\u00e9cadas despois ser\u00eda convertido en Sanatorio Mar\u00edtimo para nenos tuberculosos.\nSeis anos despois do inicio da suspensi\u00f3n, en 1890, Oza recupera a corporaci\u00f3n e vende o pazo municipal situado en Monelos co obxecto de liquidar d\u00e9bedas. Os concelleiros tam\u00e9n conseguen recuperar parte dos documentos, os cales son trasladados \u00f3 novo local que o concello alugou en Eir\u00eds.\nEspeculouse coa posibilidade de que a disoluci\u00f3n da corporaci\u00f3n fose unha estratexia para abocar a Oza a aceptar unha absorci\u00f3n por parte do concello da Coru\u00f1a.\nA desorde chegou \u00e1 s\u00faa m\u00e1xima expresi\u00f3n tralas elecci\u00f3ns do 10 de novembro de 1901, cando o concello chegou a dividirse en dous: un constitu\u00eddo o 1 de xaneiro de 1902 con sede en Monelos e rexido por Jos\u00e9 Gal\u00e1n; e outro con sede na Moura, constitu\u00eddo o 19 de febreiro de 1902 con Jos\u00e9 Gantes como alcalde, mant\u00e9ndose esta situaci\u00f3n \u00f3 longo de m\u00e1is dun ano.\nEn 1907, trasladouse a casa do concello \u00e1 Moura, xerando descontento entre os veci\u00f1os. Aproveitando o descontento, os industriais coru\u00f1eses promoveron unha solicitude de anexi\u00f3n da parroquia de Oza \u00f3 concello da Coru\u00f1a, acadando un gran n\u00famero de sinaturas, mais finalmente a operaci\u00f3n foi desautorizada dende Madrid por ser Oza a \u00fanica parroquia do concello que xeraba ingresos. As protestas provocaron que o concello movese a s\u00faa sede a unha casa alugada no Corgo, a cal a\u00ednda se conserva en ru\u00ednas. Tam\u00e9n nese mesmo ano, o novo p\u00e1rroco Enrique Mart\u00ednez Espar\u00eds pide a anexi\u00f3n da parroquia de Oza \u00e1 Coru\u00f1a.\nNo ano 1909, a falta de espazo impide o crecemento da Coru\u00f1a e o movemento a favor da anexi\u00f3n pide a s\u00faa execuci\u00f3n. O concello herculino solicita informaci\u00f3n \u00f3 de Vigo, que anos antes anexionara o antigo concello de Bouzas, co fin de co\u00f1ece-lo procedemento. Tam\u00e9n Juan Fern\u00e1ndez Latorre, naquela altura deputado nas cortes e gran partidario da anexi\u00f3n, procura apoios no goberno e no senado espa\u00f1ol en Madrid co obxectivo de logra-la anexi\u00f3n, al\u00e9n de emprega-lo seu xornal como medio de propaganda a favor da mesma.\nAs dificultades econ\u00f3micas \u00e1s que chegara o concello de Oza, as\u00ed como a necesidade de espazo para expandi-la cidade da Coru\u00f1a, propiciaron a uni\u00f3n.\nO 28 de xaneiro de 1912, tivo lugar unha reuni\u00f3n na casa consistorial de Oza na que, durante m\u00e1is dunha hora, se estudou o xeito de levar a cabo a fusi\u00f3n. Na xuntanza participaron representantes de cada un dos dous concellos. En marzo do mesmo ano levouse a proposta \u00f3 Congreso dos Deputados, acad\u00e1ndose dita anexi\u00f3n por Lei de 11 de xullo de 1912. O 1 de outubro quedou disolta a Corporaci\u00f3n Municipal de Oza, reun\u00edndose ese mesmo d\u00eda a nova corporaci\u00f3n coru\u00f1esa en sesi\u00f3n extraordinaria.\nOza proporcionou \u00f3 concello da Coru\u00f1a dous concelleiros e dous vogais asociados \u00e1 Xunta Municipal, a\u00ednda que foran prometidos nove concelleiros nun primeiro momento. Por\u00e9n, os devanditos concelleiros desenvolveron unha actividade nula unha vez tomaron posesi\u00f3n do seu cargo. Do mesmo xeito, outros acordos foron incumpridos, deixando \u00f3 territorio do antigo concello sen servizo contra incendios ou ameazando con catalogar edificaci\u00f3ns en estado de ru\u00edna, o que motivou que Alejandro Barreiro Noya e mailo derradeiro alcalde de Oza, Juan Rodr\u00edguez Paz, organizasen unha candidatura pro-Oza no \u00e1mbito municipal.\nQuedaba as\u00ed amplamente incrementada a superficie do concello coru\u00f1\u00e9s. A anexi\u00f3n de Oza supuxo m\u00e1is do 70% do actual territorio municipal herculino.\nLugares de Oza.\nSegundo a \"Geograf\u00eda General del Reino de Galicia\", da que Carr\u00e9 Aldao elaborou a parte correspondente \u00e1 provincia da Coru\u00f1a, contaba cos seguintes lugares:\nSegundo o \"Diccionario\" de Madoz, contaba cos seguintes lugares:"}
{"id": "134542", "revid": "85894", "url": "https://gl.wikipedia.org/wiki?curid=134542", "title": "A Covi\u00f1a, Cund\u00edns, Cabana de Berganti\u00f1os", "text": "A Covi\u00f1a \u00e9 un lugar da parroquia de Cund\u00edns no concello coru\u00f1\u00e9s de Cabana de Berganti\u00f1os na comarca de Berganti\u00f1os. No ano 2018 segundo datos do Instituto Galego de Estat\u00edstica ti\u00f1a 1 habitante (1 muller)."}
{"id": "134543", "revid": "1987", "url": "https://gl.wikipedia.org/wiki?curid=134543", "title": "Cund\u00edns, Cund\u00edns, Cabana de Berganti\u00f1os", "text": "Cund\u00edns \u00e9 un lugar da parroquia de Cund\u00edns no concello coru\u00f1\u00e9s de Cabana de Berganti\u00f1os na Comarca de Berganti\u00f1os. Ti\u00f1a 38 habitantes no ano 2018 segundo datos do Instituto Galego de Estat\u00edstica dos cales 23 eran homes e 15 mulleres."}
{"id": "134544", "revid": "85894", "url": "https://gl.wikipedia.org/wiki?curid=134544", "title": "A Eirita, Cund\u00edns, Cabana de Berganti\u00f1os", "text": "A Eirita \u00e9 un lugar da parroquia de Cund\u00edns no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 8 habitantes no ano 2018 segundo datos do Instituto Galego de Estat\u00edstica dos cales 4 eran homes e 4 mulleres."}
{"id": "134545", "revid": "89787", "url": "https://gl.wikipedia.org/wiki?curid=134545", "title": "Vlad \u021aepe\u0219", "text": "Vlad III O Empalador (en roman\u00e9s : \"Vlad \u021aepe\u0219\"), nado en Sighi\u015foara o 8 de novembro de 1431 e finado en Bucarest o 14 de decembro de 1476, foi un Pr\u00edncipe de Valaquia (hoxe sur de Roman\u00eda) e a figura hist\u00f3rica na que o escritor irland\u00e9s Bram Stoker se inspirou para crear ao inmortal personaxe do Conde Dr\u00e1cula. Foi un gran loitador en contra do expansionismo otom\u00e1n que ameazaba o seu pa\u00eds e o resto de Europa, e tam\u00e9n era famoso pola s\u00faa maneira de castigar aos inimigos e traidores. Vlad era ortodoxo, a\u00ednda que con posterioridade se converteu ao catolicismo."}
{"id": "134546", "revid": "1131", "url": "https://gl.wikipedia.org/wiki?curid=134546", "title": "Frinle, Cund\u00edns, Cabana de Berganti\u00f1os", "text": "Frinle \u00e9 un lugar da parroquia de Cund\u00edns no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 59 habitantes no ano 2018 segundo datos do Instituto Galego de Estat\u00edstica dos cales 25 eran homes e 34 mulleres."}
{"id": "134547", "revid": "12452", "url": "https://gl.wikipedia.org/wiki?curid=134547", "title": "Vlad III Draculea", "text": ""}
{"id": "134548", "revid": "85894", "url": "https://gl.wikipedia.org/wiki?curid=134548", "title": "A G\u00e1ndara, Cund\u00edns, Cabana de Berganti\u00f1os", "text": "A Gandara \u00e9 un lugar da parroquia de Cund\u00edns no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 33 habitantes no ano 2018 segundo datos do Instituto Galego de Estat\u00edstica dos cales 21 eran homes e 12 mulleres."}
{"id": "134550", "revid": "1131", "url": "https://gl.wikipedia.org/wiki?curid=134550", "title": "I\u00f1a\u00f1o, Cund\u00edns, Cabana de Berganti\u00f1os", "text": "I\u00f1a\u00f1o \u00e9 un lugar da parroquia de Cund\u00edns no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 58 habitantes no ano 2018 segundo datos do Instituto Galego de Estat\u00edstica dos cales 26 eran homes e 32 mulleres."}
{"id": "134551", "revid": "85894", "url": "https://gl.wikipedia.org/wiki?curid=134551", "title": "A Margarida, Cund\u00edns, Cabana de Berganti\u00f1os", "text": "A Margarida \u00e9 un lugar da parroquia de Cund\u00edns no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a 57 habitantes (25 homes e 32 mulleres)."}
{"id": "134552", "revid": "85894", "url": "https://gl.wikipedia.org/wiki?curid=134552", "title": "O Outeiro, Cund\u00edns, Cabana de Berganti\u00f1os", "text": "O Outeiro \u00e9 un lugar da parroquia de Cund\u00edns no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 3 habitantes no ano 2018 segundo datos do Instituto Nacional de Estad\u00edstica dos cales 2 eran homes e 1 muller.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "134553", "revid": "1131", "url": "https://gl.wikipedia.org/wiki?curid=134553", "title": "Pedrouzo, Cund\u00edns, Cabana de Berganti\u00f1os", "text": "Pedrouzo \u00e9 un lugar da parroquia de Cund\u00edns no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 59 habitantes no ano 2018 segundo datos do Instituto Galego de Estat\u00edstica dos cales 33 eran homes e 26 mulleres."}
{"id": "134554", "revid": "22570", "url": "https://gl.wikipedia.org/wiki?curid=134554", "title": "O Souteli\u00f1o, Cund\u00edns, Cabana de Berganti\u00f1os", "text": "O Souteli\u00f1o \u00e9 un lugar da parroquia de Cund\u00edns no concello coru\u00f1\u00e9s de Cabana de Berganti\u00f1os na comarca de Berganti\u00f1os."}
{"id": "134555", "revid": "23204", "url": "https://gl.wikipedia.org/wiki?curid=134555", "title": "Mat\u00edas Corvino", "text": "Mat\u00edas Hunyadi ou Mat\u00edas I Corvino (en h\u00fangaro Corv\u00edn M\u00e1ty\u00e1s / Hunyadi M\u00e1ty\u00e1s, en roman\u00e9s Matei/Mateia\u015f Corvin), nado en Kolozsv\u00e1r o 23 de febreiro de 1443 e finado en Viena o 6 de abril de 1490, foi rei de Hungr\u00eda dende 1458 at\u00e9 a s\u00faa morte, ga\u00f1\u00e1ndose os sobrenomes de \"sabio\", \"bo\" e \"xusto\"; tam\u00e9n rei de Bohemia, en 1469, ademais de gobernar en Silesia, Moravia e Lusacia.\nTraxectoria.\nNaceu en Kolozsv\u00e1r (actualmente Klausenburg, en Transilvania, Roman\u00eda), segundo fillo de Xo\u00e1n Hunyadi, un nobre transilvano de orixe romanesa quen foi rexente de Hungr\u00eda (e morreu nunha campa\u00f1a contra os turcos en 1456) e de Sabela Szil\u00e1gyi.\nAntes de poder reinar tivo que lidar primeiro co rei Ladislau V \"o p\u00f3stumo\", quen foi tam\u00e9n rei de Bohemia. Nestas liortas Ladislau capturou a Mat\u00edas e ao seu irm\u00e1n ao que decapitou en 1457. Nese mesmo ano o propio rei tam\u00e9n morrer\u00eda, posiblemente por envelenamento. Ent\u00f3n Mat\u00edas apoiado pola baixa aristocracia e os bar\u00f3ns de Hungr\u00eda (consideraban que era sabio e ser\u00eda un gobernante franco), foi proclamado rei pola Dieta celebrada o 20 de xaneiro de 1458."}
{"id": "134557", "revid": "1131", "url": "https://gl.wikipedia.org/wiki?curid=134557", "title": "Beres, O Esto, Cabana de Berganti\u00f1os", "text": "Beres \u00e9 un lugar da parroquia de O Esto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 88 habitantes no ano 2018 segundo datos do Instituto Nacional de Estad\u00edstica dos cales eran 43 homes e 45 mulleres."}
{"id": "134563", "revid": "5863", "url": "https://gl.wikipedia.org/wiki?curid=134563", "title": "S\u00edkinos", "text": "Sikinos () \u00e9 unha illa grega e unha comunidade (\u039a\u03bf\u03b9\u03bd\u03cc\u03c4\u03b7\u03c4\u03b1 \u03a3\u03b9\u03ba\u03af\u03bd\u03bf\u03c5) das C\u00edcladas. At\u00f3pase a medio cami\u00f1o entre as illas de Ios e Folegandros. Sikinos forma parte da unidade rexional de Thira.\nFoi co\u00f1ecida como Oinoe (Illa do Vi\u00f1o) na Antiga Grecia. Contrasta coas illas pr\u00f3ximas, como Ios, ao ser tranquila e relativamente menos desenvolvida. Hai d\u00faas aldeas, un \u00e9 un porto, e o outro est\u00e1 m\u00e1is arriba nos outeiros. Hai un pu\u00f1ado de tabernas no porto. A praia do porto \u00e9 unha das d\u00faas grandes praias de area da illa. Quedan na illa varias antigas ru\u00ednas. S\u00f3 hai 2 cami\u00f1os pavimentados, a\u00ednda que un terceiro est\u00e1 sendo constru\u00eddo para conectar o nacente heliporto e un novo resort na outra praia, hai varios cami\u00f1os de terra en bo estado . Gran parte da illa \u00e9 de moi dif\u00edcil acceso debido ao terreo. Case toda a illa est\u00e1 cuberta por cocalcos que se utilizaban para a agricultura extensiva. Agora s\u00f3 un pu\u00f1ado util\u00edzanse en toda a illa, a maior\u00eda funcionando cos subsidios gobernamentais. A comunidade ti\u00f1a unha poboaci\u00f3n no censo de 2001 de 238 habitantes. Incl\u00fae a illa deshabitada de Kardiotissa e outros illotes deshabitados. A s\u00faa superficie total \u00e9 de 42,507\u00a0km\u00b2."}
{"id": "134573", "revid": "22570", "url": "https://gl.wikipedia.org/wiki?curid=134573", "title": "A Caguenla, O Esto, Cabana de Berganti\u00f1os", "text": "A Caguenla \u00e9 un lugar da parroquia de O Esto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 6 habitantes no ano 2018 segundo datos do Instituto Nacional de Estad\u00edstica dos cales eran 4 homes e 2 mulleres."}
{"id": "134575", "revid": "22570", "url": "https://gl.wikipedia.org/wiki?curid=134575", "title": "O Esto, O Esto, Cabana de Berganti\u00f1os", "text": "O Esto \u00e9 un lugar da parroquia do Esto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 31 habitantes no ano 2018 segundo datos do Instituto Nacional de Estad\u00edstica dos cales eran 12 homes e 19 mulleres."}
{"id": "134576", "revid": "1131", "url": "https://gl.wikipedia.org/wiki?curid=134576", "title": "Leas, O Esto, Cabana de Berganti\u00f1os", "text": "Leas \u00e9 un lugar da parroquia de O Esto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 38 habitantes no ano 2018 segundo datos do Instituto Nacional de Estad\u00edstica dos cales eran 18 homes e 20 mulleres."}
{"id": "134577", "revid": "23204", "url": "https://gl.wikipedia.org/wiki?curid=134577", "title": "A Parrocha, O Esto, Cabana de Berganti\u00f1os", "text": "A Parrocha \u00e9 un lugar da parroquia do Esto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 8 habitantes no ano 2018 segundo datos do Instituto Nacional de Estad\u00edstica dos cales eran 5 homes e 3 mulleres.\nToponimia.\nSegundo Nicandro Ares \"A Parrocha\" indica caseta nun eido lonxe da casa, significado propio de Lemos."}
{"id": "134578", "revid": "85894", "url": "https://gl.wikipedia.org/wiki?curid=134578", "title": "O Rieiro, O Esto, Cabana de Berganti\u00f1os", "text": "O Rieiro \u00e9 un lugar da parroquia do Esto no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 29 habitantes no ano 2018 segundo datos do Instituto Nacional de Estad\u00edstica dos cales eran 12 homes e 17 mulleres."}
{"id": "134579", "revid": "1131", "url": "https://gl.wikipedia.org/wiki?curid=134579", "title": "A Ameixenda, Nant\u00f3n, Cabana de Berganti\u00f1os", "text": "A Ameixenda \u00e9 un lugar da parroquia de Nant\u00f3n no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 40 habitantes no ano 2018 segundo datos do Instituto Nacional de Estad\u00edstica dos cales eran 17 homes e 23 mulleres."}
{"id": "134581", "revid": "22570", "url": "https://gl.wikipedia.org/wiki?curid=134581", "title": "O Bidual, Nant\u00f3n, Cabana de Berganti\u00f1os", "text": "O Bidual \u00e9 un lugar da parroquia de Nant\u00f3n no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 16 habitantes no ano 2018 segundo datos do Instituto Nacional de Estad\u00edstica dos cales eran 7 homes e 9 mulleres."}
{"id": "134582", "revid": "85894", "url": "https://gl.wikipedia.org/wiki?curid=134582", "title": "Os Carball\u00e1s, Nant\u00f3n, Cabana de Berganti\u00f1os", "text": "Os Carball\u00e1s \u00e9 un lugar da parroquia de Nant\u00f3n no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a 13 habitantes (6 homes e 7 mulleres)."}
{"id": "134583", "revid": "23204", "url": "https://gl.wikipedia.org/wiki?curid=134583", "title": "A Casanova, Nant\u00f3n, Cabana de Berganti\u00f1os", "text": "A Casanova \u00e9 un lugar da parroquia de Nant\u00f3n no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 4 habitantes no ano 2018 segundo datos do Instituto Nacional de Estad\u00edstica dos cales eran 2 homes e 2 mulleres.\nToponimia.\nSegundo Nicandro Ares \"Casanova\" coincide co lat\u00edn: \"casa nova\"."}
{"id": "134584", "revid": "1131", "url": "https://gl.wikipedia.org/wiki?curid=134584", "title": "Castro do Anido, Nant\u00f3n, Cabana de Berganti\u00f1os", "text": "Castro do Anido \u00e9 un lugar da parroquia de Nant\u00f3n no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 9 habitantes no ano 2018 segundo datos do Instituto Nacional de Estad\u00edstica dos cales eran 5 homes e 4 mulleres."}
{"id": "134585", "revid": "1131", "url": "https://gl.wikipedia.org/wiki?curid=134585", "title": "Caz\u00f3n, Nant\u00f3n, Cabana de Berganti\u00f1os", "text": "Caz\u00f3n \u00e9 un lugar da parroquia de Nant\u00f3n no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 40 habitantes no ano 2018 segundo datos do Instituto Nacional de Estad\u00edstica dos cales eran 20 homes e 20 mulleres."}
{"id": "134586", "revid": "22570", "url": "https://gl.wikipedia.org/wiki?curid=134586", "title": "A Cuncha, Nant\u00f3n, Cabana de Berganti\u00f1os", "text": "A Cuncha \u00e9 un lugar da parroquia de Nant\u00f3n no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 9 habitantes no ano 2018 segundo datos do Instituto Nacional de Estad\u00edstica dos cales eran 3 homes e 6 mulleres."}
{"id": "134587", "revid": "1131", "url": "https://gl.wikipedia.org/wiki?curid=134587", "title": "Denell\u00f3n, Nant\u00f3n, Cabana de Berganti\u00f1os", "text": "Denell\u00f3n \u00e9 un lugar da parroquia de Nant\u00f3n no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 15 habitantes no ano 2018 segundo datos do Instituto Nacional de Estad\u00edstica dos cales eran 9 homes e 6 mulleres."}
{"id": "134588", "revid": "1131", "url": "https://gl.wikipedia.org/wiki?curid=134588", "title": "Doe\u00f1a, Nant\u00f3n, Cabana de Berganti\u00f1os", "text": "Doe\u00f1a \u00e9 un lugar da parroquia de Nant\u00f3n no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 8 habitantes no ano 2018 segundo datos do Instituto Nacional de Estad\u00edstica dos cales eran 4 homes e 4 mulleres."}
{"id": "134589", "revid": "85894", "url": "https://gl.wikipedia.org/wiki?curid=134589", "title": "As Fonti\u00f1as, Nant\u00f3n, Cabana de Berganti\u00f1os", "text": "As Fonti\u00f1as \u00e9 un lugar da parroquia de Nant\u00f3n no concello coru\u00f1\u00e9s de Cabana de Berganti\u00f1os na comarca de Berganti\u00f1os. No ano 2018 non ti\u00f1a habitantes."}
{"id": "134590", "revid": "22570", "url": "https://gl.wikipedia.org/wiki?curid=134590", "title": "Os Martices, Nant\u00f3n, Cabana de Berganti\u00f1os", "text": "Os Martices \u00e9 un lugar da parroquia de Nant\u00f3n no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 13 habitantes no ano 2018 segundo datos do Instituto Nacional de Estad\u00edstica dos cales eran 5 homes e 8 mulleres."}
{"id": "134591", "revid": "22570", "url": "https://gl.wikipedia.org/wiki?curid=134591", "title": "A Palleira, Nant\u00f3n, Cabana de Berganti\u00f1os", "text": "A Palleira \u00e9 un lugar da parroquia de Nant\u00f3n no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 13 habitantes no ano 2018 segundo datos do Instituto Nacional de Estad\u00edstica dos cales eran 7 homes e 6 mulleres."}
{"id": "134592", "revid": "85894", "url": "https://gl.wikipedia.org/wiki?curid=134592", "title": "A Pedra, Nant\u00f3n, Cabana de Berganti\u00f1os", "text": "A Pedra \u00e9 un lugar da parroquia de Nant\u00f3n no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 50 habitantes no ano 2018 segundo datos do Instituto Nacional de Estad\u00edstica dos cales eran 24 homes e 26 mulleres."}
{"id": "134593", "revid": "85894", "url": "https://gl.wikipedia.org/wiki?curid=134593", "title": "A Piolla, Nant\u00f3n, Cabana de Berganti\u00f1os", "text": "A Piolla \u00e9 un lugar da parroquia de Nant\u00f3n no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 55 habitantes no ano 2018 segundo datos do Instituto Nacional de Estad\u00edstica dos cales eran 25 homes e 30 mulleres."}
{"id": "134594", "revid": "5863", "url": "https://gl.wikipedia.org/wiki?curid=134594", "title": "Thirasia", "text": "Thirasia, tam\u00e9n co\u00f1ecido como \"'Therasia' \" (), \u00e9 unha illa volc\u00e1nica no grupo das illas de Santorini nas C\u00edcladas gregas. At\u00f3pase ao noroeste de Nea Kameni, unha pequena illa formada nos \u00faltimos s\u00e9culos pola actividade volc\u00e1nica, marcando as\u00ed o centro do grupo de illas. Therasia \u00e9 a segunda illa m\u00e1is grande do grupo, logo de Thera.\nTherasia ten unha superficie de 9\u00b4299\u00a0km\u00b2 e a s\u00faa poboaci\u00f3n era de 319 habitantes no censo 2011. forma parte do municipio de Oia (\u039a\u03bf\u03b9\u03bd\u03cc\u03c4\u03b7\u03c4\u03b1 \u039f\u03af\u03b1\u03c2).\nThera e Therasia formaban unha \u00fanica antiga illa redonda que tras a erupci\u00f3n volc\u00e1nica de Thera partiuse en dous formando a actual configuraci\u00f3n xeogr\u00e1fica do arquip\u00e9lago, coa illa de Santorini, forman o cono volc\u00e1nico."}
{"id": "134599", "revid": "7596", "url": "https://gl.wikipedia.org/wiki?curid=134599", "title": "Nacionalismo rom\u00e1ntico", "text": "O nacionalismo rom\u00e1ntico (tam\u00e9n chamado \"nacionalismo org\u00e1nico\" ou \"nacionalismo da identidade\") \u00e9 unha forma de nacionalismo na cal o estado deriva a s\u00faa lexitimidade pol\u00edtica como consecuencia org\u00e1nica da unidade dos individuos que este goberna. Isto incl\u00fae, dependendo da maneira particular da pr\u00e1ctica, a lingua, a raza, a cultura, a relixi\u00f3n e os costumes da \"naci\u00f3n\" no seu sentido primario de conxunto de persoas \"nadas\" dentro da cultura. Esta forma de nacionalismo naceu como reacci\u00f3n \u00e1 hexemon\u00eda din\u00e1stica ou imperial, que proclamaba a lexitimidade do estado \"de arriba cara abaixo\" que o monarca recib\u00eda de Deus.\nConcepto.\nEntre os temas clave do romanticismo, e o seu legado m\u00e1is duradeiro, as pretensi\u00f3ns culturais do nacionalismo rom\u00e1ntico foron tam\u00e9n centrais na arte post-Ilustraci\u00f3n e na filosof\u00eda pol\u00edtica. Dende os seus comezos, coa concentraci\u00f3n no desenvolvemento das linguas e o folclore nacionais, e o valor espiritual dos costumes e tradici\u00f3ns locais, at\u00e9 os movementos que haber\u00e1n de reorganizar o mapa de Europa, coas chamadas \u00e1 \"autodeterminaci\u00f3n\" das naci\u00f3ns, o nacionalismo foi unha cuesti\u00f3n clave do romanticismo, determinando o seu papel, as s\u00faas formas de expresi\u00f3n e os seus significados.\nBreve historia.\nO nacionalismo rom\u00e1ntico temper\u00e1n en Europa estivo fortemente influenciado por Rousseau e polas ideas de Johann Gottfried von Herder, quen en 1784 argumentou que a xeograf\u00eda formaba a econom\u00eda natural dun pobo, e que os seus costumes e a s\u00faa sociedade haber\u00e1n de desenvolverse seguindo as li\u00f1as favorizadas polo seu medio ambiente.\nDende os seus comezos no final do s\u00e9culo XVIII, o nacionalismo rom\u00e1ntico baseouse na existencia dunha cultura \u00e9tnica hist\u00f3rica, en harmon\u00eda co ideal rom\u00e1ntico; o folclore chegou ser un concepto nacionalista rom\u00e1ntico. Os irm\u00e1ns Grimm inspir\u00e1ronse nos escritos de Herder, e crearon unha colecci\u00f3n de contos idealizada, que chamaron autenticamente alem\u00e1ns. O concepto dun patrimonio cultural herdado dunha orixe com\u00fan, pasou axi\u00f1a a ocupar un papel central na seguinte cuesti\u00f3n rom\u00e1ntica: est\u00e1 unha naci\u00f3n unida porque prov\u00e9n da mesma fonte xen\u00e9tica, \u00e9 dicir pola s\u00faa raza, ou \u00e9 a participaci\u00f3n \u00e1 natureza org\u00e1nica da cultura \"folk\" suficiente. Esta cuesti\u00f3n est\u00e1 no centro de disputas que contin\u00faan at\u00e9 os nosos d\u00edas.\nO nacionalismo rom\u00e1ntico tivo un papel clave na filosof\u00eda de Hegel, quen argumentou que exist\u00eda un \"esp\u00edrito da \u00e9poca\" (\"\"zeitgeist\"), que caracterizaba a un determinado pobo nun per\u00edodo de tempo determinado, e que, cando ese pobo pasaba ser o determinante activo da historia, era sinxelamente porque o seu momento cultural e pol\u00edtico chegara. Hegel, sendo alem\u00e1n, afirmou que ese momento hist\u00f3rico haber\u00e1 de pertencer aos pobos de fala alem\u00e1.\nNa Europa continental, os rom\u00e1nticos apoiaran ao principio \u00e1 Revoluci\u00f3n francesa, pero chegaron a participar na contra-revoluci\u00f3n durante o sistema imperial transnacional de Napole\u00f3n. O sentido da autodeterminaci\u00f3n e da conciencia nacional, que permitiran \u00e1s forzas revolucionarias a derrotar aos r\u00e9ximes aristocr\u00e1ticos, pasaron a ser importantes para a resistencia fronte ao Imperio Franc\u00e9s. En Prusia, o desenvolvemento dun rexuvenecemento espiritual, como medida de entrar na loita contra Napole\u00f3n, foi argumentado por, entre outros, Johann Gottlieb Fichte, disc\u00edpulo de Kant. A palabra \"Volkstum\"\", \"a condici\u00f3n de ser unha naci\u00f3n\" no sentido de ser un pobo, foi creada en Alema\u00f1a durante a resistencia fronte \u00e1 hexemon\u00eda francesa.\nFichte expresou a unidade de lingua e naci\u00f3n no seu d\u00e9cimo terceiro discurso \"\u00c1 naci\u00f3n alem\u00e1\", en 1806 : "}
{"id": "134600", "revid": "92340", "url": "https://gl.wikipedia.org/wiki?curid=134600", "title": "Alexandru Ioan Cuza", "text": "Alexandru Ioan Cuza), nado en B\u00e2rlad o 20 de marzo de 1820 e finado en Heidelberg (Alema\u00f1a) o 15 de maio de 1873, foi un pol\u00edtico roman\u00e9s.\nNado en Moldavia, chegou a ser Pr\u00edncipe (\"Domnitor\", literalmente \"Dono\") dos Principados Unidos de Valaquia e Moldavia entre 1859 e 1866."}
{"id": "134602", "revid": "23204", "url": "https://gl.wikipedia.org/wiki?curid=134602", "title": "Nuuk", "text": "Nuuk (do groenland\u00e9s: \"O cabo\", tam\u00e9n \"N\u00fbk\"), co\u00f1ecida at\u00e9 1979 como \"Godth\u00e5b\" (do dinamarqu\u00e9s: \"Boa Esperanza\") \u00e9 a capital e principal cidade do territorio aut\u00f3nomo dan\u00e9s de Groenlandia. \u00c1chase a 240 km ao sur do C\u00edrculo Polar \u00c1rtico, e a 485\u00a0km ao noroeste de Qaqortoq. Sit\u00faase na boca sur dun grupo de fiordes chamados \"Godth\u00e5bsfjorden\", cunha poboaci\u00f3n de 16.992 habitantes (2015), unha cuarta parte da poboaci\u00f3n de Groenlandia.\nHistoria.\nA costa suroeste de Groenlandia foi poboada por colonos viquingos procedentes de Islandia e Noruega dirixidos por Erik o Vermello a finais do s\u00e9culo X. Tras varios s\u00e9culos de ocupaci\u00f3n, a comunidade viquinga desapareceu en torno ao s\u00e9culo XV, sendo substitu\u00edda polos inuit procedentes do norte da illa.\nNuuk foi fundada baixo o nome de \"Godth\u00e5b\" o 29 de agosto de 1728 polo misioneiro noruegu\u00e9s Hans Egede, tralo malogrado establecemento, sete anos antes (1721), dun asentamento na pr\u00f3xima illa de \"H\u00e5bets \u00d8\" (Illa da Esperanza). Con iso iniciouse a colonizaci\u00f3n do lugar (baixo a coroa noruegu\u00e9s-danesa), que nos seus primeiros anos foi bastante adversa: en 1733-1734 unha pequena epidemia de vexigas acabou coa vida da maior\u00eda da poboaci\u00f3n inuit, e coa da esposa do propio Egede, o cal regresou a Noruega pouco despois. Os seus fillos continuaron o seu labor evanx\u00e9lica en Groenlandia. No porto antigo de Nuuk a\u00ednda se erixe hoxe d\u00eda a casa de Egede. Os seus habitantes de orixe danesa a\u00ednda adoitan referirse a ela como Godth\u00e5b, a\u00ednda que desde 1979 o nome groenland\u00e9s, Nuuk, \u00e9 o nome oficial da cidade. \u00c9 a sede do goberno da \"comuna de Nuuk\", que abarca uns 100.000 km\u00b2 da illa.\nNuuk disp\u00f3n dunha emisora de radio, un hospital, unha universidade (a Universidade de Groenlandia, \"Ilisimatusarfik\"), un centro cultural (Katuaq), un aeroporto (Nuuk Airport, onde opera Air Greenland) e diversas instalaci\u00f3ns de investigaci\u00f3n cient\u00edfica. A pesca, o procesado do peixe, a caza e a cr\u00eda de renos e de gando ovino son as principais actividades econ\u00f3micas da cidade.\nClima.\nEn Nuuk, como en toda Groenlandia, o bioma predominante \u00e9 a tundra. Os invernos son fr\u00edos e nevados, nos cales as temperaturas permanecen por baixo do nivel de conxelaci\u00f3n, e os ver\u00e1ns son frescos. A temperatura media anual \u00e9 de -1,4 \u00b0C, cunha oscilaci\u00f3n anual de 14,9\u00a0\u00b0C. O mes m\u00e1is fr\u00edo \u00e9 xaneiro, cunha media de -8,4\u00a0\u00b0C e o m\u00e1is caloroso \u00e9 xullo, con 6,5\u00a0\u00b0C; tan s\u00f3 sup\u00e9ranse os 0\u00a0\u00b0C durante catro meses ao ano. As precipitaci\u00f3ns anuais son de 723 mm, a maior parte en forma de neve, a\u00ednda que nos meses m\u00e1is c\u00e1lidos estas caen en forma de choiva. A temperatura m\u00ednima hist\u00f3rica rexistrada (a partir de 1850) \u00e9 de -29,5\u00a0\u00b0C, mentres que a m\u00e1xima \u00e9 24,2\u00a0\u00b0C."}
{"id": "134604", "revid": "5039244", "url": "https://gl.wikipedia.org/wiki?curid=134604", "title": "N\u00fbk", "text": "O termo ou o acr\u00f3nimo NUK pode referirse a:"}
{"id": "134605", "revid": "5132", "url": "https://gl.wikipedia.org/wiki?curid=134605", "title": "Godth\u00e5b", "text": ""}
{"id": "134607", "revid": "5863", "url": "https://gl.wikipedia.org/wiki?curid=134607", "title": "Gavdos", "text": "Gavdos ou \"G\u00e1vdhos\" (grego: \u0393\u03b1\u03cd\u03b4\u03bf\u03c2), \u00e9 a m\u00e1is austral das illas gregas, situada ao sur do s\u00faa veci\u00f1a moito m\u00e1is grande, Creta, da que \u00e9 administrativamente unha parte, na prefectura de Chania. F\u00f3rmase unha comunidade que rodea os illotes e \u00e9 parte das antigas provincias de Grecia de Selino. \u00c9 o punto sur de Europa.\nNome.\nG\u00e1vdhos foi co\u00f1ecido por unha ampla variedade de nomes. Por exemplo, G\u00e1vdhos aparece no relato b\u00edblico de viaxe de Pablo a Roma como \"Cauda\" (\u039a\u03b1\u1fe6\u03b4\u03b1). A illa foi tam\u00e9n co\u00f1ecida como \"cabalo\", polo xe\u00f3grafo romano Pomponio Mela, e como \"Gaudos\" por Plinio. Tolomeo chamado G\u00e1vdhos \"Claudos\" (\u039a\u03bb\u03b1\u1fe6\u03b4\u03bf\u03c2). Tam\u00e9n se co\u00f1eceu como \"Gozo\". Desde o XVII ata o s\u00e9culo XIX, a illa era co\u00f1ecida como \"Gondzo \". O nome Turco previo de Godzo era \"Bougadoz\".\nXeograf\u00eda.\nA illa esta a 48\u00a0km ao sur de Hora Sfakion e ten 33\u00a0km\u00b2 de superficie. A illa ten forma triangular. A esquina sueste \u00e9 unha pen\u00ednsula rochosa, cun arco natural tallado polos elementos, chamados Trypiti. Unha escultura dunha cadeira de gran tama\u00f1o at\u00f3pase encima de Trypiti.\nHai unha illa a\u00ednda m\u00e1is pequena que pertence a Gavdos chamada \"Gavdopoula\" (\u0393\u03b1\u03c5\u03b4\u03bf\u03c0\u03bf\u03cd\u03bb\u03b1), ou \"Little Gavdos\", ao noroeste de Gavdos. Gavdos e Gavdopoula est\u00e1n cubertos con garriga (\u03c6\u03c1\u03cd\u03b3\u03b1\u03bd\u03b1), baixas de arbustos. Ambas son importantes para as paradas de aves migratorias.\nDemograf\u00eda.\nS\u00f3 hai un pequeno n\u00famero de residentes permanentes de Gavdos e os servizos para os turistas son basicos. En 2011, a poboaci\u00f3n total de Gavdos era de 152 persoas. En realidae menos de 50 persoas viven permanentemente na illa. No ver\u00e1n a poboaci\u00f3n total da illa pode chegar a m\u00e1is de 3.500, a maior\u00eda dos cales son campistas. O porto de Ferries \u00e9 Karave (tam\u00e9n escrito \"Carave\", e \"Karabe\"). A capital da illa \u00e9 Kastri. A vila m\u00e1is poboada do sur \u00e9 Vatsiana, cunha poboaci\u00f3n permanente de 31 persoas.\nHistoria.\nGavdos soportou unha poboaci\u00f3n permanente, xa desde o Neol\u00edtico. Con todo, a illa conta actualmente con moi poucos habitantes permanentes.\nGavdos foi identificado como un posible lugar da m\u00edtica Ogigia onde Kalypso, tivo prisioneiro a Ulises. A evidencia arqueol\u00f3xica mostra que o Imperio Romano pasou pola illa. Durante este tempo, a flora da illa foi sobreexplotada, iniciandose un proceso de erosi\u00f3n, que contin\u00faa ata o d\u00eda de hoxe.\nM\u00e1is tarde, na \u00e9poca do Imperio bizantino, a illa ti\u00f1a uns 8.000 habitantes (900-1000 AD). Durante o Imperio Otom\u00e1n que durou desde 1665 ata 1895, era co\u00f1ecida como Gavdos Gondzo. Durante este per\u00edodo a poboaci\u00f3n diminu\u00edu considerablemente a s\u00f3 500 habitantes en 1882. Na illa sobrevive unha referencia aos sarracenos unha praia ten o nome de Sarakiniko (nome que significa \"dos sarracenos\" en grego).\nNa d\u00e9cada de 1930 a illa foi utilizada como lugar de exilio de comunistas, m\u00e1is de 250 persoas foron exiliadas inclu\u00eddas figuras destacadas do movemento grego, como Markos Vafiadis. Durante a segunda guerra mundial, as forzas aliadas evacuaron algunhas forzas para Gavdos tras a vitoria alem\u00e1 na batalla de Creta (1941).\nM\u00e1is tarde, a fase xeral da urbanizaci\u00f3n, que comezou noutras partes de Grecia na d\u00e9cada de 1960, tivo lugar na d\u00e9cada de 1950 en Gavdos. Durante ese per\u00edodo, os insulares intercambiaron as s\u00faas terras en Gavdos con terras ex-turcas en Creta, que se converteron en intercambiables a trav\u00e9s do estado. Ao establecerse en Creta, crearon unha comunidade co\u00f1ecida como Gavdiotika, que \u00e9 parte da cidade de Paleochora.\nEconom\u00eda.\nHai moitos socalcos abandonados en Gavdos onde os labregos as utilizaban para cultivos nas ladeiras. A\u00ednda queda algo de agricultura en Gavdos. Durante o ver\u00e1n, a poboaci\u00f3n da illa, aumenta cuns poucos miles de turistas, a\u00ednda que hai poucas facilidades para os turistas. Gavdos \u00e9 o fogar dunha Estaci\u00f3n de radio FM,\"Gavdosfm 88,8\"."}
{"id": "134610", "revid": "98629", "url": "https://gl.wikipedia.org/wiki?curid=134610", "title": "T\u00f3rshavn", "text": "T\u00f3rshavn (en dinamarqu\u00e9s: \"Thorshavn\") \u00e9 a capital das Illas Feroe, un territorio aut\u00f3nomo da coroa danesa. O nome significa \"O Porto de Thor\". Thor \u00e9 o deus supremo da mitolox\u00eda viquinga, cuxo poder sobre o resto das divindades e a humanidade refl\u00edctese no seu control sobre o trono e o raio (o que sup\u00f3n certo paralelismo con Zeus). A figura de Thor at\u00f3pase representada no escudo da cidade de \"T\u00f3rshavn\" a trav\u00e9s dunha man empu\u00f1ando un martelo (outro dos seus s\u00edmbolos m\u00e1is representativos).\nO Parlamento fero\u00e9s, denominado L\u00f8gting, at\u00f3pase situado na pen\u00ednsula de Tinganes, onde est\u00e1 localizado igualmente o centro hist\u00f3rico do devandito municipio.\nHistoria.\nA cidade desenvolveuse ao redor da pen\u00ednsula sobre a que antigos enclaves viquingos estableceran unha primeira colonia no s\u00e9culo X. Do mesmo xeito que ocorrese en Islandia co Al\u00feingi, os pobos viquingos aqu\u00ed establecidos crearon unha asemblea chamada \"Altinget\" na que reun\u00edan periodicamente co fin de resolver problemas com\u00fans e administrar xustiza. O L\u00f8gting actual \u00e9 unha evoluci\u00f3n directa da devandita instituci\u00f3n, e sup\u00f3n un dos claros s\u00edmbolos polos que o pobo fero\u00e9s determinou a s\u00faa autonom\u00eda con respecto o pobo dan\u00e9s.\nDesde 1271, Noruega estableceu un monopolio comercial sobre todas as illas, o que influ\u00edu directamente na evoluci\u00f3n da cidade. En 1580, constru\u00eduse a fortaleza \"Skansin\" para evitar os continuos saqueos por parte de piratas do Mar do Norte. En 1673 a cidade ser\u00eda testemu\u00f1a dun incendio que destruir\u00eda gran parte da parte antiga da cidade de \"Tinganes\", o que supuxo a desaparici\u00f3n de m\u00faltiples documentos de grande importancia hist\u00f3rica. A finais do s\u00e9culo XVIII, \"T\u00f3rshavn\" adquirir\u00eda o estatuto de cidade, adquirindo en 1866 a honra de ser a capital do arquip\u00e9lago.\nNa d\u00e9cada dos anos 20 do s\u00e9culo XX construir\u00edase o porto na cidade, pas\u00e1ndose a converter nun importante punto de comercio e comunicaci\u00f3ns na zona. Durante a segunda guerra mundial, e tras a ocupaci\u00f3n de Dinamarca por tropas alem\u00e1s, a cidade e todo o arquip\u00e9lago ser\u00edan ocupados polo ex\u00e9rcito brit\u00e1nico. Co paso do tempo, localidades veci\u00f1as pasaron a incorporarse \u00e1 comuna de \"T\u00f3rshavn\": Hv\u00edtanes en (1974), Hoyv\u00edk en (1978), Argir en (1997), Kollafj\u00f8r\u00f0ur en (2001) e, finalmente en 2005, N\u00f3lsoy, Hestur e Kirkjub\u00f8ur.\nXeograf\u00eda.\nA capital at\u00f3pase situada xeograficamente no centro do arquip\u00e9lago na costa sueste da maior illa, Streymoy. A s\u00faa localizaci\u00f3n \u00e9 62\u00b0 norte, 6\u00b0 45' oeste. Ademais de delimitar co Oc\u00e9ano Atl\u00e1ntico, a cidade at\u00f3pase flanqueada polo monte \"H\u00fasareyn\" (374 metros) ao norte e o monte \"Kirkjub\u00f8reyn\" (350 metros) ao sur.\nDemograf\u00eda.\nEvoluci\u00f3n da poboaci\u00f3n do concello desde 1801"}
{"id": "134611", "revid": "5132", "url": "https://gl.wikipedia.org/wiki?curid=134611", "title": "Thorshavn", "text": ""}
{"id": "134614", "revid": "23204", "url": "https://gl.wikipedia.org/wiki?curid=134614", "title": "Montpellier H\u00e9rault Rugby", "text": "O Montpellier H\u00e9rault Rugby Club \u00e9 un club de rugby franc\u00e9s da cidade de Montpellier a capital de Languedoc-Roussillon. O equipo compite actualmente na m\u00e1xima categor\u00eda da Ligue Nationale de Rugby, o Top 14.\nO equipo foi fundado en 1986 da uni\u00f3n do Stade Montpelli\u00e9rain e o MUC Rugby. Acostumaban xogar os seus partidos como locais no Stade Sabath\u00e9, cunha capacidade para 5.000 espectadores, mais traslad\u00e1ronse ao Stade Yves-du-Manoir dende a Copa do Mundo de Rugby 2007. O equipo viste de azul e branco.\nHistoria.\nO club fundouse en 1986 da uni\u00f3n doutros dous clubs da cidade, o Stade Montpelli\u00e9rain e o MUC Rugby. O Montpellier non chegou nunca a unha final do Top 14, mais acadaron un bo n\u00famero doutros t\u00edtulos. En 1993 ga\u00f1ou o Challenge de l'Esp\u00e9rance.\nA principios do anos 2000, o equipo acadou un grande \u00e9xito, xa que ascenderon \u00e1 m\u00e1xima categor\u00eda do rugby de Francia logo de proclam\u00e1rse campi\u00f3ns da Rugby Pro D2 (a segunda divisi\u00f3n do rugby franc\u00e9s) na tempada 2003. A seguinte tempada o club competiu na terceira competici\u00f3n europea, a European Shield, ga\u00f1ando a final en maio de 2004 ao equipo italiano do Viadana por 25 a 19."}
{"id": "134616", "revid": "84230", "url": "https://gl.wikipedia.org/wiki?curid=134616", "title": "F\u00fatbol Club Barcelona (rugby)", "text": "A secci\u00f3n de rugby do Futbol Club Barcelona foi creada en 1924. Non disp\u00f3n dun terreo de xogo propio dende a construci\u00f3n do Palau Blaugrana, ao principio da d\u00e9cada dos '70. O equipo s\u00e9nior A, grazas a un acordo de cesi\u00f3n de dereitos coa USAP Barcelona, competiu a tempada 2007-08 na Divisi\u00f3n de Honra Espa\u00f1ola, quedando relegado, tralo descenso de categor\u00eda, en virtude a este acordo \u00e1 Primeira Nacional (terceira categor\u00eda do rugby en Espa\u00f1a trala Divisi\u00f3n de Honra A e a Divisi\u00f3n de Honra B), onde compet\u00eda ata a tempada 2007-08 o equipo s\u00e9nior B, baixando este equipo \u00e1 Segunda Catal\u00e1 e desapareceu o equipo s\u00e9nior C. Durante a tempada 2008-09, os equipos s\u00e9nior A e s\u00e9nior B acadaron o ascenso de categor\u00eda \u00e1 Divisi\u00f3n de Honra B e Primeira Catal\u00e1, respectivamente. Na tempada 2013-14 o primeiro equipo acadou o ascenso \u00e1 Divisi\u00f3n de Honra.\nO FC Barcelona \u00e9 un dos clubs m\u00e1is laureados do rugby espa\u00f1ol grazas aos t\u00edtulos conquistados entre os anos '40 e '60.\nHistoria.\nA secci\u00f3n de rugby do Futbol Club Barcelona constitu\u00eduse oficialmente o 21 de setembro de 1924, obra dos directivos Massana e Cusell, a pesar de que xa a principios do s\u00e9culo, con Baltasar Alb\u00e8niz de promotor, alg\u00fans socios do club disputaran partidos co nome do club.\nAntes da guerra civil espa\u00f1ola, o club acadara tres campionatos de Espa\u00f1a e sete de Catalu\u00f1a. Durante os anos '40 e '50 continuou sendo o principal club de Espa\u00f1a, conquistando 10 campionatos de Espa\u00f1a e as d\u00faas primeiras ligas espa\u00f1olas, en 1953 e 1954.\nNos anos '80 o club diminu\u00edu o apoio \u00e1 secci\u00f3n de rugby, que se viu relegada a un segundo nivel no panorama do rugby, tanto catal\u00e1n como espa\u00f1ol.\nNa tempada 2010-11 o FC Barcelona competiu no Grupo 1 da Divisi\u00f3n de Honra B, acadando a 3\u00aa posici\u00f3n na clasificaci\u00f3n final, a s\u00f3 2 puntos do Vigo Rugby Club que posteriormente acadou o ascenso a Divisi\u00f3n de Honra."}
{"id": "134618", "revid": "89787", "url": "https://gl.wikipedia.org/wiki?curid=134618", "title": "CRC Pozuelo", "text": "O Canoe Rugby Club Pozuelo ou CRC Pozuelo \u00e9 unha entidade deportiva de Pozuelo de Alarc\u00f3n (Comunidade de Madrid) adicada \u00f3 rugby, que compite na Divisi\u00f3n de Honra. Conta cun dos palmar\u00e9s m\u00e1is importantes de Espa\u00f1a con cinco t\u00edtulos de liga e dez de copa entre outros trofeos. Ten a s\u00faa sede na Cidade Deportiva Valle de las Ca\u00f1as, onde disputa os seus encontros. Entre 2012 e 2014 o primeiro equipo masculino foi denominado Rugby Atl\u00e9tico de Madrid por raz\u00f3ns comerciais.\nAs cores tradicionais da entidade son o amarelo, o azul e o branco, herdadas do Real Canoe Nataci\u00f3n Club no que naceu como secci\u00f3n de rugby en 1963 e do cal se independizou a comezos do s\u00e9culo XXI.\nHistoria.\nPrimeiros anos.\nAs orixes do club est\u00e1n no Canoe Nataci\u00f3n Club madrile\u00f1o, que fundou unha secci\u00f3n de rugby no ano 1963, formado na meirande parte por xogadores do Club Arg\u00fcelles. Daquela o Canoe tam\u00e9n ti\u00f1a secci\u00f3n de nataci\u00f3n, w\u00e1ter-polo, baloncesto e salto de trampol\u00edn. Mesmo a pesar de ser un equipo novo e con poucos medios, xa no seu primeiro ano acadou un grande \u00e9xito ga\u00f1ando a Copa do Xeneral\u00edsimo, actual Copa do Rei. Nos seguintes 10 anos o club sumou 4 novos t\u00edtulos de copa (nos anos 66, 70, 71 e 74) e 3 t\u00edtulos (nos anos 71, 72 e 73) da nova liga espa\u00f1ola, creada en 1970. Eses \u00e9xitos marcaron un troco no rugby espa\u00f1ol, que at\u00e9 daquela estivera dominado polos dous principais clubs catal\u00e1ns, o FC Barcelona e a UE Santboiana.\nMalia aquel exitoso comezo de existencia, o Canoe non acadou ning\u00fan outro gran t\u00edtulo nos seguintes 25 anos, chegando a descender de categor\u00eda en d\u00faas ocasi\u00f3ns (1982 e 1992) perd\u00e9ndose 9 tempadas da m\u00e1xima categor\u00eda do rugby nacional. En 1981 e 1988 proclamouse subcampi\u00f3n de copa, como feito m\u00e1is salientable daquela \u00e9poca na que, non obstante, chegou a contar con alg\u00fans dos mellores xogadores da historia da entidade, como Enrique Uzquiano, Jos\u00e9 Eguido, Gonzalo Amun\u00e1rriz, Chus Ruiz de Mendoza ou Fran Puertas (xogador con m\u00e1is encontros internacionais na historia da selecci\u00f3n espa\u00f1ola).\nDende o profesionalismo.\nNos anos 90, coa chegada do profesionalismo \u00f3 rugby por medio da declaraci\u00f3n oficial da IRB, abriuse a posibilidade de remunerar \u00f3s xogadores, e o agora chamado \"Real\" Canoe reaccionou asinando a un xogador sovi\u00e9tico chamado Andrei Kovalenko que axudou \u00f3 club a volver \u00e1s primeiras posici\u00f3ns da Divisi\u00f3n de Honra, acadando un t\u00edtulo de liga na tempada 1999/00 (27 anos despois do anterior campionato). Ademais disputaron 5 finais de Copa do Rei, ga\u00f1ando 3 delas nos anos 2001, 2002 e 2003. Pero naqueles anos o Real Canoe pasou por unha crise econ\u00f3mica que obrigou \u00e1 entidade a ceder os dereitos deportivos da secci\u00f3n de rugby \u00e1 Universidade Complutense de Madrid en 1999, provocando o troco no nome do equipo de rugby, que comezou a ser co\u00f1ecido como \"CRC\" (orixinariamente Club de Rugby Complutense). Posteriormente a universidade afastouse da entidade, pasando o club a chamarse Club de Rugby CRC Pozuelo Madrid, e desprazando o seu fogar at\u00e9 o Complexo Deportivo Valle de las Ca\u00f1as do concello de Pozuelo de Alarc\u00f3n.\nNa \u00faltima d\u00e9cada o club pasou por altibaixos. Os mellores momentos foron o 5\u00ba t\u00edtulo de liga acadado na tempada 2008/09 e os 9\u00ba e 10\u00ba t\u00edtulos de copa acadados en 2008 e 2009, baixo as ordes do adestrador franc\u00e9s Regis Sonnes. Non obstante houbo diversos episodios de dificultade que levaron a que o primeiro equipo descendese de categor\u00eda d\u00faas veces por raz\u00f3ns econ\u00f3micas, nos anos 2005 e 2010. Estas dificultades econ\u00f3micas levaron a que o club negociase en diversas ocasi\u00f3ns co Real Madrid CF a posibilidade de converterse nunha secci\u00f3n deportiva do club \"merengue\", sen chegar a ning\u00fan acordo definitivo. \nEn 2009, ademais de acadar os tres t\u00edtulos oficiais (liga, copa e supercopa), o club serviu de base para unha franqu\u00eda da Liga Superib\u00e9rica, un proxecto de liga 100% profesional en Espa\u00f1a. A franqu\u00eda chamouse Gatos de Madrid, e acadou o t\u00edtulo da \u00fanica edici\u00f3n disputada desa competici\u00f3n. \u00d3 ano seguinte foi o Olympus XV Rugby (un proxecto de equipo representativo espa\u00f1ol para disputar competici\u00f3ns continentais) o que tivo como base a estrutura do CRC Madrid, cun \u00e9xito nulo. Colleitou 6 derrotas en 6 encontros.\n\u00daltimas tempadas.\nNas tempadas 2010/11 e 2011/12 o equipo competiu no Grupo 2 da Divisi\u00f3n de Honra B, \u00e1 que descendeu pola falla de patrocinios. O primeiro ano rematou a tempada en 1\u00aa posici\u00f3n, co cal clasificouse para xogar unha eliminatoria de ascenso fronte \u00f3 2\u00ba clasificado do Grupo 1, o Vigo Rugby Club. No encontro de ida o equipo galego venceu por 11 a 6 en Vigo, e no encontro de volta o equipo madrile\u00f1o non acadou o seu obxectivo de vencer, pois rematou con t\u00e1boas a 6 puntos, co cal o ascenso foi para Vigo Rugby Club. Aquel foi un fito para o rugby de Galicia, que por vez primeira na historia met\u00eda un equipo na m\u00e1xima categor\u00eda do rugby nacional. A tempada 2011-12 foi exitosa para o club, rematando primeiro no seu grupo da Divisi\u00f3n de Honra B, e acadando o ascenso \u00e1 m\u00e1xima categor\u00eda do rugby espa\u00f1ol. Antes do comezo da tempada 2012/13 f\u00edxose p\u00fablico o acordo entre o CRC Madrid e o Club Atl\u00e9tico de Madrid por medio de Grupo Santa M\u00f3nica Sports para que o equipo de rugby acabado de ascender adoptase o escudo, as cores e o nome \"Rugby Atl\u00e9tico de Madrid\", a cambio do dereito de explotaci\u00f3n comercial durante 3 anos da marca \"Rugby Atl\u00e9tico\".\nPalmar\u00e9s.\nCategor\u00eda s\u00e9nior.\nDe seguido figura o palmar\u00e9s oficial do primeiro equipo s\u00e9nior do club en competici\u00f3ns oficiais \u00f3 longo da s\u00faa historia, baixo as varias denominaci\u00f3ns coas que ten competido:\nXogadores.\nA seguinte t\u00e1boa amosa o cadro dos xogadores que forman parte do primeiro equipo do Rugby Atl\u00e9tico de Madrid na tempada 2012-13."}
{"id": "134620", "revid": "23204", "url": "https://gl.wikipedia.org/wiki?curid=134620", "title": "Falmouth RFC", "text": "O Falmouth RFC \u00e9 un club de rugby c\u00f3rnrico da localidade de Falmouth. O equipo disputa os seus partidos como local en Recreation Ground.\nFoi fundado en 1873 e tivo un \u00e9xito moderado ao longo da s\u00faa historia, aportando dous xogadores \u00e1 Selecci\u00f3n de rugby de Inglaterra: E.J. \"John\" Jackett e Jim George.\nO 24 de novembro de 1926 Cornualla xogou contra o que era considerado o mellor equipo de rugby Nova Zelandia M\u0101ori Rugby en Falmouth RFC, con triunfo c\u00f3rnico por 6 a 3.\nO club compite actualmente na liga Tribute Cornwall/Devon."}
{"id": "134621", "revid": "92340", "url": "https://gl.wikipedia.org/wiki?curid=134621", "title": "Gheorghe Gheorghiu-Dej", "text": "Gheorghe Gheorghiu-Dej, nado en B\u00e2rlad o 8 de novembro de 1901 e finado en Bucarest o 19 de marzo de 1965, foi o l\u00edder comunista de Roman\u00eda dende 1947 at\u00e9 a s\u00faa morte en 1965. Foi o arquitecto da pol\u00edtica semi-aut\u00f3noma en econom\u00eda e relaci\u00f3ns internacionais que tivo o pa\u00eds, dentro do Pacto de Varsovia. Nicolae Ceau\u0219escu foi o seu protexido e, trala s\u00faa morte, tomou a Presidencia de Roman\u00eda. "}
{"id": "134622", "revid": "25871", "url": "https://gl.wikipedia.org/wiki?curid=134622", "title": "Elena Ceau\u0219escu", "text": "Elena Ceau\u0219escu, de solteira Elena Petre\u0219cu, nada en Balote\u0219ti o 7 de xaneiro de 1916 e finada en T\u00e2rgovi\u0219che o 25 de decembro de 1989, foi viceprimeira Ministra de Roman\u00eda (1952 - 1989) e dona do presidente roman\u00e9s Nicolae Ceau\u0219escu.\nTraxectoria.\nNada nunha familia pobre nun poboaci\u00f3n preto de Targovi\u0219te, trasladouse co seu irm\u00e1n a Bucarest despois da finalizaci\u00f3n da escola primaria. En 1937 ingresou ao Partido Comunista (PCR), onde co\u00f1ecer\u00eda a Nicolae Ceau\u0219escu en 1939, co que casar\u00eda en 1945.\nElena Ceau\u0219escu rematou a carreira de qu\u00edmica en 1967. At\u00e9 a elecci\u00f3n de Nicolae como Secretario Xeral do PCR, Elena tivo diversos postos de variable importancia, como secretaria do Ministerio de Asuntos Exteriores. Co ascenso do seu home, Elena comezou a tomar posici\u00f3ns importantes na estrutura estatal e a direcci\u00f3n do PCR. Dende 1979 Elena era a segunda persoa en importancia de Roman\u00eda, co t\u00edtulo de Vice Primeira Ministra.\nTrala Revoluci\u00f3n romanesa de 1989, o 25 de decembro de 1989, Elena e mailo seu home foron condenados a morte por un tribunal creado \"ex profeso\" nun xu\u00edzo sumario sen ningunha garant\u00eda xur\u00eddica, validez legal nin posibilidade de defenderse das acusaci\u00f3ns, baixo os seguintes cargos: xenocidio, dano \u00e1 econom\u00eda nacional, enriquecemento inxustificable e uso das Forzas Armadas en acci\u00f3ns en contra de civ\u00eds. Foron executados por fusilamento nun cuartel militar en T\u00e2rgovi\u0219che. Estes sucesos foron transmitidos pola televisi\u00f3n romanesa d\u00edas despois para acougar \u00e1 poboaci\u00f3n, xa que segu\u00eda habendo combates entre os partidarios e opositores a Ceau\u0219escu."}
{"id": "134623", "revid": "1410", "url": "https://gl.wikipedia.org/wiki?curid=134623", "title": "Igrexa ortodoxa romanesa", "text": "A Igrexa ortodoxa romanesa (\"Biserica Ortodox\u0103 Rom\u00e2n\u0103\" en roman\u00e9s) \u00e9 unha das igrexas autoc\u00e9falas integradas na comu\u00f1\u00f3n ortodoxa.\nHistoria.\nNo Reino de Roman\u00eda.\nEn 1859, a uni\u00f3n dos principados de Moldavia e Valaquia resultou no nacemento do moderno estado roman\u00e9s. Xa que a organizaci\u00f3n territorial das Igrexas ortodoxas tende a seguir a do estado, en 1872 as metr\u00f3poles ortodoxas dos antigos principados, a metr\u00f3pole de Ungro-Valaquia e a metr\u00f3pole de Moldavia, un\u00edronse para formar a Igrexa ortodoxa romanesa.\nA constituci\u00f3n romanesa de 1866 declarou \u00e1 Igrexa ortodoxa \"independente de calquera xerarqu\u00eda estranxeira\", e unha lei aprobada en 1872 declarou \u00e1 Igrexa como \"autoc\u00e9fala\". Logo dun longo per\u00edodo de negociaci\u00f3ns co patriarcado Ecum\u00e9nico de Constantinopla, baixo o que estaban ditas metr\u00f3poles, este reco\u00f1eceu finalmente \u00e1 Metr\u00f3pole de Roman\u00eda en 1885, que foi elevada ao rango de patriarcado en 1925.\nEstrutura.\nA Igrexa ortodoxa romanesa estrut\u00farase como un patriarcado, o patriarcado de Roman\u00eda. O patriarcado est\u00e1 organizado en varias metr\u00f3poles, que a s\u00faa vez est\u00e1n divididas en dioceses e arquidioceses. Cada unha das metr\u00f3poles est\u00e1 encabezada por un metropolita, que \u00e9 ao mesmo tempo o arcebispo dunha das arquidioceses.\nAs metr\u00f3poles, arquidioceses e dioceses en Roman\u00eda son as seguintes:\nNos pa\u00edses lindeiros e na di\u00e1spora, as xurisdici\u00f3ns son as seguintes:\nDemograf\u00eda.\nPertencen a ela a maior\u00eda dos romaneses (o 86,8% da poboaci\u00f3n de Roman\u00eda de acordo co censo de 2002). Polo n\u00famero de fieis (20 mill\u00f3ns entre Roman\u00eda, Moldavia e a di\u00e1spora), \u00e9 a segunda das igrexas ortodoxas autoc\u00e9falas, s\u00f3 por detr\u00e1s da Igrexa ortodoxa rusa.\nOs fieis da Igrexa ortodoxa romanesa a mi\u00fado ref\u00edrense a ela como Dreapta credin\u0163\u0103 (\"crenza correcta, aut\u00e9ntica\", nome semellante ao grego \"\u039f\u03c1\u03b8\u03bf\u03c2 \u03b4\u03bf\u03be\u03bf\u03c2\", \"crenza correcta, recta\")."}
{"id": "134625", "revid": "5863", "url": "https://gl.wikipedia.org/wiki?curid=134625", "title": "Starcraft", "text": ""}
{"id": "134630", "revid": "1131", "url": "https://gl.wikipedia.org/wiki?curid=134630", "title": "Galer\u00eda de imaxes de Boa, Noia", "text": "Boa \u00e9 a parroquia m\u00e1is occidental do concello de Noia"}
{"id": "134643", "revid": "1131", "url": "https://gl.wikipedia.org/wiki?curid=134643", "title": "Galer\u00eda de imaxes de trens de Galicia", "text": "Galer\u00eda de imaxes de trens de Galicia."}
{"id": "134652", "revid": "89787", "url": "https://gl.wikipedia.org/wiki?curid=134652", "title": "Gran Premio de Motociclismo da Comunidade Valenciana de 2009", "text": "O Gran Premio de motociclismo da Comunidade Valenciana de 2009 foi a \u00faltima das carreiras do Campionato do Mundo de Motociclismo de 2009. Celebrouse entre os d\u00edas 6 e 8 de novembro de 2009 no Circu\u00edto de Valencia. Foi a \u00faltima carreira da clase dos 250cc, pasando a ser denominada como Moto2 desde o Campionato do Mundo de Motociclismo de 2010. A carreira de MotoGP foi ga\u00f1ada por Dani Pedrosa."}
{"id": "134657", "revid": "15490", "url": "https://gl.wikipedia.org/wiki?curid=134657", "title": "Labirinto", "text": "Un labirinto (do lat\u00edn \"labyrinthus\", e \u00e1 s\u00faa vez do grego \u03bb\u03b1\u03b2\u03cd\u03c1\u03b9\u03bd\u03b8\u03bf\u03c2 \"lab\u00fdrinzos\") \u00e9 un lugar formado por cami\u00f1os ou corredores e encrucilladas, intencionadamente complexo para dificultar a orientaci\u00f3n e sa\u00edda a quen se interne nel.\nClasificaci\u00f3n ou tipos de labirintos.\nOs labirintos de forma cadrada ou rectangular son os m\u00e1is antigos que existen; a primeira representaci\u00f3n co\u00f1ecida dun labirinto deste tipo at\u00f3pase nunha t\u00e1boa de Pilo e nun selo nas tumbas do antigo Exipto. Os labirintos de forma redonda ou circular, apareceron a finais do s\u00e9culo VII a. C. na Italia etrusca; m\u00e1is tarde aparecen nas moedas de Cnosos, a finais do s\u00e9culo III, e p\u00e9nsase que eran usadas como mapa do famoso Labirinto de Creta.\nOs labirintos clasif\u00edcanse principalmente en dous grandes grupos segundo a relaci\u00f3n entre o centro e a sa\u00edda do mesmo, diferenciando o labirinto cl\u00e1sico ou univiario do labirinto de mazes.\nO labirinto cl\u00e1sico fai percorrer todo o espazo para chegar ao centro mediante unha \u00fanica v\u00eda, sen posibilidade de tomar cami\u00f1os alternativos e sen bifurcaci\u00f3ns, cunha soa porta de sa\u00edda, que \u00e9 a mesma pola que se entra ao labirinto. Polo feito de ter un s\u00f3 cami\u00f1o a seguir a medida que se avanza dentro del, \u00e9 imposible perderse no seu interior.\nOs labirintos de mazes incl\u00faen un cami\u00f1o correcto e un ou varios incorrectos, que levan ou non \u00e1 sa\u00edda do mesmo. Os mazes comezaron a ser usados nos xard\u00edns de sebes en Inglaterra no s\u00e9culo XII, xa que eran o lugar propicio para unha cita amorosa; logo f\u00f3ronse estendendo progresivamente por toda Europa, especialmente en Francia e Italia. Destacan neste sentido, os xard\u00edns labir\u00ednticos de Andre le Notre en Versalles e o de Caboni, na Vila Pisani (Italia).\nPor outro lado, p\u00f3dense categorizar os labirintos segundo a forma en que foi constru\u00eddo:\nLabirinto de Creta.\nSegundo a mitolox\u00eda grega o labirinto foi dese\u00f1ado polo inventor D\u00e9dalo por encargo do rei Minos de Creta para manter preso o seu fillo Minotauro (monstro metade home, metade touro), que acabou morto por Teseo, quen se internou nos corredores soltando atr\u00e1s un f\u00edo que lle dera a princesa Ariadna, irm\u00e1 do monstro).\nNunca se chegou a identificar a situaci\u00f3n do labirinto do Minotauro, se ben en Cnosos foron atopadas moedas do s\u00e9culo -III co s\u00edmbolo do labirinto. O formato t\u00edpico durante este per\u00edodo \u00e9 un circu\u00edto en 7 co\u00f1ecido coma \"labirinto cl\u00e1sico\".\nPalacio de Cnosos.\nOutro elemento da formaci\u00f3n do mito do Labirinto puido ser que o palacio de Cnosos \u2014a casa do \"labrys\" ou hacha dupla\u2014 era un complexo de habitaci\u00f3ns e corredores, e que os invasores atenienses tiveron dificultade para encontrar e matar o rei cando o tomaron.\nUn espazo aberto diante do palacio estaba ocupado por unha pista de baile cun dese\u00f1o labir\u00edntico que serv\u00eda para guiar aos que bailaban unha danza er\u00f3tica da primavera.\nA orixe dese dese\u00f1o, chamado tam\u00e9n labirinto, parece ser o labirinto tradicional de arbustos que se utilizaba para atraer \u00e1s charrelas cara a un dos seus machos, engaiolado na cerca central, con reclamos de alimento, queixas amorosas e desaf\u00edos; e os bailar\u00edns imitar\u00edan a danza de amor ext\u00e1tica e renqueante das charrelas macho, cuxo destino era que o cazador as golpease na cabeza.\nO labirinto do que escaparon D\u00e9dalo e o seu fillo \u00cdcaro poder\u00eda ser o piso de mosaico no que estaba debuxado e que ti\u00f1an que seguir na danza da charrela ritual.\nDanzas labir\u00ednticas en Palestina.\nEn Palestina esa cerimonia, chamada a \"Pesach\" (\"renqueante\") realiz\u00e1base a\u00ednda, segundo San Xerome, en Beth-Hoglah (o templo do Coxo), onde os devotos bailaban en espiral. Beth-Hoglah identif\u00edcase coa \u00abera de Atad\u00bb, na que se choraba a morte do rengo rei Jacob, cuxo nome poder\u00eda significar Yah Akeb (o deus do tal\u00f3n). O profeta Xerem\u00edas advirte aos xudeus que non deben tomar parte neses ritos orxi\u00e1sticos cananeos, e cita: \u00abA charrela recolle poli\u00f1os que non pariu\u00bb.\nLabirinto e a morte do rei.\nSegundo o escritor e historiador ingl\u00e9s Robert Graves, a idea do labirinto est\u00e1 relacionada co sistema mon\u00e1rquico da prehistoria: o mellor dos homes dunha tribo era elixido rei, tendo poder absoluto sobre o grupo, pero era asasinado despois dun per\u00edodo de tempo. S\u00f3 o heroe excepcional \u2014un D\u00e9dalo ou un Teseo\u2014 volv\u00eda vivo do labirinto.\nNeste contexto, ten grande importancia o descubrimento na d\u00e9cada de 1950 nas proximidades de Bossiney (Cornualla) dun labirinto cretense tallado na superficie dunha rocha. A barranca onde Renton Green descubriu o labirinto \u00e9 unha das \u00faltimas guaridas do corvo chova de Cornualla, que segundo a lenda acolle a alma do rei Artur que perturbou o Inferno, e co que o labirinto de Bosinney est\u00e1 intimamente vencellado na lenda.\nDanzas na Breta\u00f1a.\nUnha danza labir\u00edntica puido ser levada a Breta\u00f1a desde o Mediterr\u00e1neo oriental por agricultores neol\u00edticos hai uns 5.000 anos. Os exemplos co\u00f1ecidos m\u00e1is antigos son rudos petr\u00f3glifos de pedra, an\u00e1logos aos brit\u00e1nicos feitos no c\u00e9spede, existentes na zona \u00abBeaker B\u00bb de Escandinavia e o nordeste de Rusia, as\u00ed como desde Siria at\u00e9 Irlanda, sen esquecer a grande existencia de petr\u00f3glifos de Galicia.\nAs danzas en espiral, nas que a mocidade xiraba en espiral cara a un centro para afastarse despois, segu\u00edan sendo moi populares no s\u00e9culo XIX.\nLabirintos \"Cidade de Troia\".\nOs labirintos ingleses feitos no c\u00e9spede son co\u00f1ecidos coma \u00abcidade de Troia\u00bb (en Gales \"caer-droia\"). Probablemente os romanos os chamaban as\u00ed polo seu Xogo de Troia, unha danza labir\u00edntica executada por mozos arist\u00f3cratas en honra do antepasado de Augusto, o troiano Eneas. Segundo Plinio tam\u00e9n a bailaban os nenos na campi\u00f1a italiana.\nOs dous dese\u00f1os principais son o cl\u00e1sico e o medieval, e malia existiren numerosas variaci\u00f3ns, a forma b\u00e1sica \u00e9 facilmente reco\u00f1ecible.\nInterpretaci\u00f3ns modernas do labirinto grego.\nEn tempos recentes o mito do labirinto foi transformado nunha obra teatral por Ilinka Crvenkovska, na que explora as noci\u00f3ns das habilidades do home para controlar o seu propio destino.\nO escritor arxentino Jorge Luis Borges utilizou decote o concepto do labirinto nos seus contos. Outros autores inspirados polos labirintos foron Umberto Eco (en \"O nome da rosa\") ou Agust\u00edn Fern\u00e1ndez Paz (en \"O centro do labirinto\").\nConstruci\u00f3n de labirintos modernos.\nNos \u00faltimos anos houbo un rexurdimento do interese pola simbolox\u00eda do labirinto, o que se viu reflectido na construci\u00f3n dos labirintos do Parque Willen (Milton Keynes), a catedral Grace de San Francisco e o Parque Tapton de Chesterfield.\nEn Galiza, posiblemente o labirinto m\u00e1is co\u00f1ecido sexa o dos xard\u00edns do pazo de Oca (A Estrada). En 1999 Robert Morris constru\u00edu na illa das Esculturas de Pontevedra o \"Labirinto de Pontevedra\", que recrea a Pedra do Labirinto, dos petr\u00f3glifos de Mogor.\nSignificados culturais.\nO significado cultural e a interpretaci\u00f3n do labirinto como s\u00edmbolo \u00e9 moi rico. Na prehistoria os labirintos debuxados no chan poder\u00edan servir coma trampas para os esp\u00edritos malevolentes ou quizais coma rotas definidas (coreograf\u00edas) para danzas rituais.\nEn varias culturas o labirinto tam\u00e9n \u00e9 asociado a ritos de iniciaci\u00f3n que implican a superaci\u00f3n dalgunha proba.\nDurante a \u00e9poca medieval o labirinto teoc\u00e9ntrico simbolizaba o duro cami\u00f1o at\u00e9 Deus cunha soa entrada (o nacemento) e un centro claramente definido (Deus).\nNo Renacemento os labirintos perden o centro: a persoa no labirinto \u00e9 o centro, un reflexo do ensino humanista antropoc\u00e9ntrico.\nNa actualidade os labirintos m\u00f3vense a diferentes estratos da realidade: internet, cos seus caracter\u00edsticos hipertextos, \u00e9 un bo exemplo. Tam\u00e9n son aplicados en m\u00faltiples videoxogos."}
{"id": "134662", "revid": "1987", "url": "https://gl.wikipedia.org/wiki?curid=134662", "title": "Mercado libre", "text": "O mercado libre \u00e9 o sistema no que o prezo dos bens ou servizos \u00e9 acordado polo consentimento mutuo dos vendedores e dos compradores mediante as leis da oferta e a demanda. O concepto oponse ao de mercado regulado, onde o goberno controla as fontes de subministraci\u00f3ns, os prezos ou a produci\u00f3n. Se en lugar do goberno son unha ou varias empresas as que controlan algunha deste tres cosas falarase de monopolio ou oligopolio, respectivamente.\nA\u00ednda que na situaci\u00f3n de libre mercado o goberno non fixa ou regula os prezos, a implantaci\u00f3n efectiva do libre mercado require que entre os participantes da transacci\u00f3n comercial non haxa coerci\u00f3n, nin fraude, de modo que todas as transacci\u00f3ns sexan moralmente voluntarias e tam\u00e9n que exista informaci\u00f3n perfecta e outras condici\u00f3ns que garantan a competencia perfecta."}
{"id": "134663", "revid": "1308", "url": "https://gl.wikipedia.org/wiki?curid=134663", "title": "Libre mercado", "text": ""}
{"id": "134665", "revid": "1131", "url": "https://gl.wikipedia.org/wiki?curid=134665", "title": "Pazo de Aballe", "text": "O pazo de Aballe \u00e9 unha construci\u00f3n civil situada no lugar da Feira, na parroquia de Santa Mar\u00eda de Salceda (concello de Salceda de Caselas). A propiedade incl\u00fae unha leira de catro hect\u00e1reas.\nHistoria e caracter\u00edsticas.\nA familia Aballe (ou \"Avalle\") ten como casa soar a fortaleza de San Paio de Fiolledo, e chegou a ter propiedades en Ponteareas, Fornelos de Montes e Cambados.\nO pazo \u00e9 de traza maioritariamente barroca, se ben conserva elementos de diferentes etapas. Conserva unha inscrici\u00f3n no front\u00f3n situado sobre o port\u00f3n coa data 1787. Malia estar en estado de abandono durante certo tempo, foi restaurado na d\u00e9cada de 1980.\nTen d\u00faas alturas, con planta en forma de U. Na fachada principal ten unha escalinata central con balaustrada, que contin\u00faa nunha solaina con cinco arcos de medio punto e balaustrada. O tellado, a catro augas, ten g\u00e1rgolas decorativas. No van situado sobre o portal\u00f3n de acceso, hai un escudo en pedra en forma de coraz\u00f3n."}
{"id": "134666", "revid": "65337", "url": "https://gl.wikipedia.org/wiki?curid=134666", "title": "Maneki Neko", "text": "O Maneki-neko (\u62db\u304d\u732b, no Xap\u00f3n) ou o Zhaocai Mao (\u62db\u8ca1\u8c93, na China), tam\u00e9n co\u00f1ecido como \"gato da sorte\" ou \"gato da fortuna\", \u00e9 unha escultura xaponesa moi popular, da que se di que trae boa sorte ao seu dono. A escultura representa a un gato saudando cunha pata alzada.\nPode ser vista frecuentemente en tendas, restaurantes e outros negocios. Adoita ser un gato que ergue a s\u00faa pata esquerda convidando \u00e1 xente a entrar nos negocios, e que ten na pata dereita unha moeda antiga xaponesa chamada koban (\uff08\u5c0f\u5224\uff09); ten xeralmente un colar cun cascabel que se pensa fai bulir aos malos esp\u00edritos. \u00c9 elaborada decot\u00edo en porcelana ou cer\u00e1mica, e tam\u00e9n actualmente en pl\u00e1stico. Nas versi\u00f3ns orixinais de porcelana, a pata adoitaba estar sempre erguida, a\u00ednda que nas novas versi\u00f3ns de pl\u00e1stico, a pata adoita moverse de arriba a abaixo. Tam\u00e9n a altura \u00e1 que ergue a pata pode variar dunha escultura a outra. Dise que canto m\u00e1is alta erga a pata, a chamada do gato atraer\u00e1 aos clientes dende m\u00e1is distancia.\n\"Maneki\" (\u62db\u304d) procede do verbo \"maneku\" (\u62db\u304f), que en xapon\u00e9s significa \"convidar a pasar\" ou \"saudar\". Neko (\u732b) significa \"gato\". Xuntos literalmente significan \"gato que convida a entrar\". Segundo a tradici\u00f3n xaponesa, a mensaxe que transmite o gato co movemento da s\u00faa pata \u00e9: \"Entra, por favor. Es benvido\".\nHoxe en d\u00eda, existen milleiros de versi\u00f3ns do Maneki Neko, dende gatos altos, gordos, de diversas cores, ata vaxilas ou figuras de Hello Kitty.\nLendas sobre o Maneki Neko.\nHai diversas versi\u00f3ns da lenda deste s\u00edmbolo. A continuaci\u00f3n m\u00f3stranse 3 das m\u00e1is co\u00f1ecidas entre elas:\nUn d\u00eda, un se\u00f1or feudal, un home de grande fortuna e importancia chamado Naotaka II (\uff08\u4e95\u4f0a\u76f4\u5b5d\uff09) foi sorprendido por unha tormenta mentres cazaba e agochouse baixo unha grande \u00e1rbore que hab\u00eda preto do templo. Mentres agardaba a que amainara a tormenta, o home viu que un gato de cor branca, negra e marr\u00f3n, fac\u00edalle sinais para que se achegara \u00e1 porta do templo. Tal foi o seu asombro que deixou o refuxio que lle ofrec\u00eda a \u00e1rbore e achegouse para ver de cerca a tan singular gato. Nese momento, un raio caeu sobre a \u00e1rbore que lle servira de refuxio.\nA consecuencia disto, o home rico f\u00edxose amigo do pobre sacerdote, financiou as reparaci\u00f3ns do templo e este prosperou, co que o sacerdote e o seu gato nunca volveron pasar fame.\nTrala s\u00faa morte, Tama recibiu un solemne e agarimoso enterro no cemiterio para gatos do Templo Goutokuji, e creouse o Maneki Neko no seu honor. Dise que un Maneki Neko no lugar de traballo, o fogar, ou mesmo unha p\u00e1xina web atrae \u00e1 boa sorte e aos visitantes.\nO propietario do bordel, ao ver aparecer ao gato co kimono, e pensando que o animal estaba enmeigado, cortoulle a cabeza, que sa\u00edu voando ata o teito, onde sen querer matou unha serpe, supostamente preparada para atacar en calquera intre.\nUsugumo quedou sumida na dor pola morte da s\u00faa mascota. Para facela feliz, un dos seus clientes f\u00edxolle un retrato en madeira do seu gato e doullo como agasallo. Esta imaxe do gato pasou a ser co\u00f1ecida como Maneki Neko.\nA anci\u00e1 encargouse de crear a estatua tal e como lle dixera o gato, e non tardou en vendela. Adicouse a facer m\u00e1is estatuas, vendo que gustaban \u00e1 xente e as mercaban encantados. Tanto a muller coma o gato fix\u00e9ronse moi populares, e axi\u00f1a a muller f\u00edxose pr\u00f3spera e rica.\nCores e significado.\nDependendo da pata que o Maneki Neko erga ten distintos significados:\nDependendo da s\u00faa cor tam\u00e9n ten distintos significados:"}
{"id": "134669", "revid": "5863", "url": "https://gl.wikipedia.org/wiki?curid=134669", "title": "K\u00e1limnos", "text": "Kalimnos, (grego: \u039a\u03ac\u03bb\u03c5\u03bc\u03bd\u03bf\u03c2) \u00e9 unha illa grega e un municipio no sueste do mar Exeo . Pertence \u00f3 Dodecaneso e est\u00e1 situado ao oeste da pen\u00ednsula de Bodrum (o antigo Halicarnaso), entre as illas de Kos (ao sur, a unha distancia de 12\u00a0km) e Leros (ao norte, a unha distancia de menos de 2\u00a0km): esta \u00faltima est\u00e1 unida a ela a trav\u00e9s dunha serie de illotes. Kalimnos at\u00f3pase entre d\u00faas a cinco horas de distancia por mar desde Rodas. A illa \u00e9 co\u00f1ecida como \"Calino\" en Italiano e \"Kilimli\" ou \"Kelemez\" en Turco.\nEn 2001 a illa ti\u00f1a unha poboaci\u00f3n de 16.235, \u00e9 a terceira illa m\u00e1is poboada do Dodecaneso, logo de Kos e Rodas. \u00c9 co\u00f1ecida en Grecia pola afluencia de gran parte da s\u00faa poboaci\u00f3n, e tam\u00e9n destaca por ser a m\u00e1is rica do Dodecaneso e unha das illas gregas m\u00e1is ricas en xeral. O Municipio de Kalimnos, incl\u00fae a poboaci\u00f3n das illas en mar a f\u00f3ra de Ps\u00e9rimos (poboaci\u00f3n 130), Telendos (54), Kal\u00f3limnos (20), e Plati (2), como as\u00ed como varios illotes deshabitados, ten unha superficie combinada de 134\u00b4544\u00a0km\u00b2 e unha poboaci\u00f3n total de 16.441 habitantes.\nXeograf\u00eda.\nA illa ten forma rectangular, cunha lonxitude de 21\u00a0km e unha anchura de 13\u00a0km, e cobre unha \u00e1rea de 109\u00a0km\u00b2. Por outra banda, no lado norte hai unha pen\u00ednsula que se estende en direcci\u00f3n noroeste.\nKalimnos \u00e9 principalmente monta\u00f1osa, cun patr\u00f3n complicado. Hai tres cadeas principais que vai de O-NO a E-SE, e unha cuarta que innerva a pen\u00ednsula. A costa \u00e9 moi irregular, con moitas calas. Hai algunhas fontes, unha delas t\u00e9rmica. O chan est\u00e1 composto principalmente por pedra calcaria, pero nos vales hai un banco compacto de toba volc\u00e1nica, reliquia dun antigo volc\u00e1n, situado preto da aldea de \"Kantouni\". A illa \u00e9 principalmente \u00e1rida, con excepci\u00f3n dos dous vales f\u00e9rtiles de Vathi e Pothia, onde crecen as olivas, laranxas e vi\u00f1edos.\nOs terremotos son un fen\u00f3meno frecuente ao redor de Kalimnos.\nArquip\u00e9lago de Kalymnos.\nKalimnos \u00e9 veci\u00f1a da pequena illa de Telendos, que formaba parte de Kalimnos, pero logo dun gran terremoto no 554 AD dividiuse e agora est\u00e1n separadas por unha franxa de auga (aproximadamente 800 m de ancho).\nEntre Kalymnos e Kos est\u00e1 o illote de Ps\u00e9rimos, que est\u00e1 deshabitado e, cunha \u00e1rea de 11\u00a0km\u00b2, \u00e9 un dos m\u00e1is grandes entre as illas menores de Dodecaneso. Preto de Ps\u00e9rimos at\u00f3pase o illote de \"Plat\u00ed\", e a uns 5\u00a0km ao NE at\u00f3pase o illote de \"Kal\u00f3limnos\".\nHistoria.\nHabitado orixinalmente por carios, durante a idade antiga Kalimnos dependia de Kos, e seguiu a s\u00faa historia. Na Idade Media foi bizantina, e durante o s\u00e9culo XIII foi utilizada por Venecia como unha base naval. En 1310 converteuse nunha posesi\u00f3n dos Cabaleiros de Rodas, e m\u00e1is tarde (sobre todo en 1457 e 1460) era a mi\u00fado atacada polos otom\u00e1ns, que a conquistaron en 1522. A diferenza de Rodas e Cos, durante o per\u00edodo otom\u00e1n non hab\u00eda inmigraci\u00f3n turca a Kalimnos.\nO 12 de maio de 1912, durante a Guerra italo-turca, Kalimnos foi ocupado polos mari\u00f1eiros italianos da Regia Marina. Italia tomou o control da illa xunto con outras illas do Dodecaneso ata 1947, cando o Dodecaneso finalmente se uniu coa Grecia continental."}
{"id": "134670", "revid": "43749", "url": "https://gl.wikipedia.org/wiki?curid=134670", "title": "Kalymnos", "text": ""}
{"id": "134671", "revid": "1131", "url": "https://gl.wikipedia.org/wiki?curid=134671", "title": "Galer\u00eda de imaxes de C\u00e9ltigos, Ortigueira", "text": "Imaxes de San Xuli\u00e1n de C\u00e9ltigos, parroquia do concello de Ortigueira."}
{"id": "134674", "revid": "23204", "url": "https://gl.wikipedia.org/wiki?curid=134674", "title": "Elbasan", "text": "Elbasan \u00e9 unha cidade do centro de Albania, xunto \u00f3 r\u00edo Shkumbin a 33 quil\u00f3metros \u00f3 sueste de Tirana, \u00e9 a capital do distrito e do condado hom\u00f3nimos, cunha poboaci\u00f3n de arredor de 100.000 habitantes \u00e9 a terceira cidade do pa\u00eds, despois da capital e de Durr\u00ebs. O concello est\u00e9ndese por unha superficie de 1290\u00a0km\u00b2. \nHistoria.\nIdade Antiga.\nNo lugar onde se alza Elbasan os romanos constru\u00edron unha fortaleza que se acabou por converter nun importante centro comercial ata que as invasi\u00f3ns eslavas do s\u00e9culo VI deixaron a cidade abandonada.\nIdade Moderna.\nNo s\u00e9culo XV os otom\u00e1ns constru\u00edron unha fortificaci\u00f3n militar no mesmo lugar, convert\u00e9ndose nun importante centro otom\u00e1n en Albania. A fins do s\u00e9culo XVII habitaban na cidade unhas d\u00faas mil persoas."}
{"id": "134675", "revid": "5863", "url": "https://gl.wikipedia.org/wiki?curid=134675", "title": "Kasos", "text": "Kasos (tam\u00e9n \"Kassos\"; (grego: \u039a\u03ac\u03c3\u03bf\u03c2) \u00e9 unha illa grega e un municipio do Dodecaneso. \u00c9 a illa m\u00e1is meridional do mar Exeo. No 2001, a s\u00faa poboaci\u00f3n era de 990. A illa foi chamada Caso en italiano e Casciot en turco.\nXeograf\u00eda.\nKasos at\u00f3pase ao suroeste de Karpathos, entre esta illa e Creta. A s\u00faa forma \u00e9 el\u00edptica, e asem\u00e9llase \u00e1 de Rodas. A illa principal ten unha superficie de 49\u00a0km\u00b2, e ten 17\u00a0km de longo e 6\u00a0km de ancho. \u00c9 totalmente monta\u00f1osa, e o seu monte m\u00e1is alto \u00e9 o monte. Prionas, que ten 550 m de altura. Na illa non hai auga doce.\nHistoria.\nEn tempos antigos, a illa era un porto seguro para os Filisteos, e ata hoxe a\u00ednda \u00e9 considerada como unha illa onde os propietarios de buques pod\u00edan localizar a un grupo de valentes mari\u00f1eiros. Ten unha historia moi rica e orgullosa da n\u00e1utica e as s\u00faas habilidades navais eran temidos polos pa\u00edses veci\u00f1os, xa que declarou a guerra aos seus veci\u00f1os e a Kassiots intervido.\nDurante a antig\u00fcidade cl\u00e1sica que seguiu a historia de Karpathos. Bertarelli, 139 No idade media como Karpathos que foi sometido desde 1306 ata 1537 \u00e1 nobre Venecia Cornaro da familia. Nese Kasos anos foi conquistada polo turcos otom\u00e1ns.\nEn 1824, durante a guerra de Independencia grega, Mehmet Ali, o pax\u00e1 de Exipto, furioso pola Kassiots, enviou a s\u00faa frota \u00e1 illa e matou a poboaci\u00f3n.\nA principios do s\u00e9culo XX iniciouse unha emigraci\u00f3n forte. Dir\u00edxese principalmente a Exipto (aproximadamente 5.000 persoas), e logo a Istambul, Grecia, EUA. e Sur\u00e1frica. Nos anos vinte do s\u00e9culo pasado, dos preto de 2.300 casas na illa, a s\u00f3 400 estaban habitadas permanentemente.\nO 12 de maio de 1912, durante a guerra \u00edtalo-turca de 1911-12, a illa foi ocupada polos mari\u00f1eiros da Regina Marina buque \"Regina Elena\". Bertarelli, 139 Coa Tratado de Lausana de 1923 Kasos uniuse \u00e1 doutras illas do Dodecaneso, no posesi\u00f3n italiana da \"Isole Italiane dell'Egeo\", e foi cedida por Italia a Grecia co Tratados de Paz de Par\u00eds de 1947. A illa uniuse formalmente ao estado grego o 7 de marzo de 1948, xunto coas outras illas do Dodecaneso.\nDescrici\u00f3n da illa.\nO Municipio de Kasos incl\u00fae varias illas deshabitadas, as maiores das cales son Armathia e Makronisi. A s\u00faa superficie total \u00e9 de 69,464\u00a0km\u00b2. As principais poboaci\u00f3ns son Fry (335 hab.), Agia Mari\u00f1a (393), Panagia (17), Poli (78) e Arvanitohori (167).\nFry \u00e9 a capital, xa que ten o porto da illa, mentres que Agia Mari\u00f1a \u00e9 a vila m\u00e1is grande da poboaci\u00f3n. O aeroporto at\u00f3pase preto de Agia Mari\u00f1a e \u00e9 o suficientemente grande para que aterre un ATR 42."}
{"id": "134685", "revid": "89787", "url": "https://gl.wikipedia.org/wiki?curid=134685", "title": "Garelli", "text": "Garelli \u00e9 o nome dunha empresa italiana fabricante de motocicletas. Foi fundada en 1919 por Adalberto Garelli.\nAos 22 anos, Adalberto Garelli graduase en enxe\u00f1er\u00eda e ded\u00edcase a desenvolver e perfeccionar motores de dous tempos para a empresa Fiat. Garelli abandona esta empresa en 1911 \u00f3 perder o interese polos motores de dous tempos. Continuou co dese\u00f1o dun motor propio de 350cc entre 1911 e 1914. Garelli traballou para outros fabricantes de motocicletas entre 1914 e 1918, durante este tempo, ga\u00f1ou unha competici\u00f3n organizada polo ex\u00e9rcito italiano para dese\u00f1ar unha motocicleta que empregou o motor que el dese\u00f1ou.\nEn 1919, Garelli constru\u00edu unha motocicleta de 350cc que bateu unha marca de larga distancia entre Mil\u00e1n e N\u00e1poles. O piloto Ettore Girardi cubriu os 840 quil\u00f3metros entre esas d\u00faas cidades cunha media de 38,29\u00a0km/h. Moitos dos corredores italianos tales como Tazio Nuvolari e Achille Varzi empezaron a s\u00faa carreira con motos desta marca. A Garelli 350 estivo en produci\u00f3n ata 1926 e tivo grandes \u00e9xitos nas carreiras. A empresa tam\u00e9n fabricou motocicletas para o ex\u00e9rcito italiano. Despois da segunda guerra mundial, Garelli concentrouse na produci\u00f3n de motocicletas de menor cilindrada e ciclomotores para o mercado europeo.\nNa d\u00e9cada dos 80 do s\u00e9culo XX, esta empresa acadou seis campionatos do mundo consecutivos no Campionato do Mundo de Motociclismo na categor\u00eda de 125cc. \u00c1ngel Nieto ga\u00f1ou con esta marca tres campionatos consecutivos en 1982, 1983 e 1984. Fausto Gresini ga\u00f1ou os campionatos de 1985 e 1987. Luca Cadalora ga\u00f1ou o de 1986.\nHoxe en d\u00eda a marca \u00e9 propiedade da sociedade NUOVA GARELLI S.p.A., controlada por Finsec srl, un grupo de empresas de Paolo Berlusconi.\nDesde hai uns anos v\u00e9ndense co logotipo de Garelli os scooter Ciclone, Vip e Capri todos eles producidos en Jiangmen (China) pola empresa Baotian Motorcycle Company."}
{"id": "134688", "revid": "99038", "url": "https://gl.wikipedia.org/wiki?curid=134688", "title": "KDE", "text": "KDE \u00e9 unha comunidade internacional de programadores, tradutores, dese\u00f1adores gr\u00e1ficos, escritores de documentaci\u00f3n etc. que colaboran no desenvolvemento e distribuci\u00f3n de \"software\" libre para computadores de sobremesa e outros dispositivos.\nA comunidade.\nKDE \u00e9 unha gran comunidade aberta a novos membros que ampl\u00eda as s\u00faas filas continuamente. Calquera persoa coas habilidades necesarias para realizar alg\u00fan dos traballos da comunidade (desenvolvemento, traduci\u00f3n etc.) pode unirse facilmente.\nInfraestrutura.\nKDE conta cunha forte infraestrutura e recursos na rede, entre os que cabe mencionar os seus foros, roldas de correo, canles IRC etc.\nProdutos.\nPara os sistemas tipo Unix (coma GNU/Linux) KDE produce unha suite completa de programas para o ambiente de traballo, \u00e9 dicir, todo canto \u00e9 necesario a d\u00eda de hoxe para sacarlle partido a un sistema operativo. Entre os seus compo\u00f1entes est\u00e1n Plasma, unha interface de escritorio innovadora que permite personalizar facilmente o escritorio e se adapta a todo tipo de dispositivos. Ademais, incl\u00fae programas para configurar o contorno de escritorio, iniciar outros programas, xestionar o \"hardware\" etc. O lote completo s\u00f3 est\u00e1 dispo\u00f1ible para os sistemas tipo Unix, pero alg\u00fans programas est\u00e1n tam\u00e9n dispo\u00f1ibles para outros sistemas operativos.\nAdemais do escritorio, KDE produce numerosos programas clave adicionais coma Konqueror (\"navegador web\"), Dolphin (xestor de ficheiros) ou Kontact (xesti\u00f3n da informaci\u00f3n persoal). Pero por suposto, o \"software\" desenvolvido por KDE incl\u00fae outros tantos programas para todos os \u00e1mbitos da inform\u00e1tica, entre eles programas para a comunicaci\u00f3n, o traballo de oficina, a educaci\u00f3n, a ciencia, o desenvolvemento e mailo entretemento.\nAsemade, KDE produce unha plataforma ideal para o desenvolvemento de \"software\", fornecendo unha serie de bibliotecas aos \"desenvolvedores\" que permiten aumentar facilmente as funcionalidades dos programas desenvolvidos, ao tempo que reduce a carga de traballo do programador.\nSoporte legal e econ\u00f3mico.\nEn temas legais e econ\u00f3micos, a comunidade ap\u00f3iase na asociaci\u00f3n KDE e.V. a nivel internacional, ou na KDE Espa\u00f1a en dito pa\u00eds.\nKDE Software Compilation"}
{"id": "134690", "revid": "23204", "url": "https://gl.wikipedia.org/wiki?curid=134690", "title": "Mimir", "text": "Mimir ou Mim \u00e9 un xigante mitol\u00f3xico escandinavo. T\u00edo materno de Od\u00edn, gardi\u00e1n das fontes da sabedor\u00eda, localizadas nas ra\u00edces de Yggdrasil. No seu momento negou a Od\u00edn beber de ditas fontes. Od\u00edn tivo que negociar e ofrecerlle un dos seus ollos.\n\u00c9 un dos deuses fundamentais da mitolox\u00eda n\u00f3rdica cuxa cabeza foi amputada e mandada a Od\u00edn durante a guerra entre os \u00c6sir e os Vanir. Era reco\u00f1ecido polo seu co\u00f1ecemento e sabedor\u00eda, e Od\u00edn viaxou \u00e1 terra dos jotun, Jotunheim, para adquirir a sabedor\u00eda e o co\u00f1ecemento omnisciente de Mimir.\nOd\u00edn obtivo o co\u00f1ecemento de beber do pozo m\u00e1xico de Mimir, mais como prezo tivo que sacarse un ollo. Despois diso volveu a Asgard coa cabeza de Mimir para consultas oraculares de acordo con algunhas historias. Mimir foi tam\u00e9n o conselleiro de H\u0153nir logo de que se convertera no soberano dos Vanir."}
{"id": "134697", "revid": "2338", "url": "https://gl.wikipedia.org/wiki?curid=134697", "title": "Lista de comandos de Unix", "text": ""}
{"id": "134705", "revid": "5312", "url": "https://gl.wikipedia.org/wiki?curid=134705", "title": "Amortecedor", "text": "Un amortecedor \u00e9 un dispositivo que absorbe enerx\u00eda, utilizado normalmente para diminu\u00edr as oscilaci\u00f3ns non desexadas dun movemento peri\u00f3dico ou para absorber enerx\u00eda de golpes ou impactos.\nOs amortecedores son un compo\u00f1ente com\u00fan da suspensi\u00f3n dos autom\u00f3biles e outros veh\u00edculos, para axudar a que as rodas se mante\u00f1an pegadas ao solo. Os elementos el\u00e1sticos met\u00e1licos utilizados na suspensi\u00f3n te\u00f1en a tendencia de rebotar. Tense dado casos en pisos con fochancas, e debido a que os movementos de cada fochanca se sumaban, os coches chegaron a engalar. Para evitar este efecto, de que as rodas se separen do chan, os amortecedores frean as oscilaci\u00f3ns seguintes ao movemento inicial da focha. Este efecto de rebote ev\u00edtase tanto nas suspensi\u00f3ns pneum\u00e1ticas como coas hidroneum\u00e1ticas."}
{"id": "134716", "revid": "56817", "url": "https://gl.wikipedia.org/wiki?curid=134716", "title": "Xunta (mec\u00e1nica)", "text": "Unha xunta \u00e9 un obxecto que permite o acoplamento mec\u00e1nico entre dous obxectos, enchendo o espazo entre eles, permitindo a s\u00faa fixaci\u00f3n con firmeza e impedindo, cando estes transportan flu\u00eddos, a fuga do contido para o exterior.\nDebido \u00e1s s\u00faas caracter\u00edsticas a xunta permite unir superficies que pos\u00faan irregularidades.\nEstas superficies son unidas xeralmente polo uso de parafusos ou remaches.\nMaterial.\nConforme a aplicaci\u00f3n \u00e1 que se destinan poden ser de papel, goma, aglomerado de cortiza con goma, silicona, metal, fibra de vidro.\nPara certas aplicaci\u00f3ns especiais, como xuntas da cabeza para motores de autom\u00f3biles, foi usado ata a s\u00faa prohibici\u00f3n o amianto entre chapas met\u00e1licas de cobre, sendo actualmente substitu\u00eddo por cart\u00f3ns especiais, habitualmente grafitados e resistentes a altas temperaturas. As xuntas de cabeza poden tam\u00e9n ser feitas con l\u00e1minas de aceiro sobrepostas, denomin\u00e1ndose neste caso, \"multi-layers\".\nCaracter\u00edsticas.\n\u00c9 indispensable que o material propio das xuntas te\u00f1a unha boa compresibilidade de forma que consiga encher as eventuais imperfecci\u00f3ns dos obxectos a unir.\nEn funci\u00f3n das aplicaci\u00f3ns, as xuntas poden ter unha elevada resistencia qu\u00edmica(cando entran en contacto con substancias corrosivas), de temperatura ou mec\u00e1nica."}
{"id": "134726", "revid": "98629", "url": "https://gl.wikipedia.org/wiki?curid=134726", "title": "Titania (l\u00faa)", "text": "Titania \u00e9 a l\u00faa m\u00e1is grande e masiva das l\u00faas de Urano, e \u00e9 a oitava l\u00faa m\u00e1is masiva do Sistema Solar. Foi descuberta por William Herschel no ano 1787, Titania recibir\u00eda o nome da ra\u00ed\u00f1a das fadas que aparece na obra de William Shakespeare, \"A Midsummer Night's Dream\". A s\u00faa \u00f3rbita descansa dentro da magnetosfera de Urano.\nTitania est\u00e1 composta de proporci\u00f3ns equitativas de xeo de auga e compo\u00f1entes rochosos, e \u00e9 posible que te\u00f1a un n\u00facleo e un manto xeado diferenciados. Tam\u00e9n poder\u00eda ter unha capa de auga l\u00edquida entre o n\u00facleo e o manto. A superficie de Titania, a cal \u00e9 relativamente escura e tinguida de \"vermello\", aparece marcada polos impactos e procesos end\u00f3xenos. Est\u00e1 cuberta por numerosos cr\u00e1teres de impacto, chegando alg\u00fan deles a ter 326\u00a0km de di\u00e1metro, pero con todo est\u00e1 menos craterizado c\u00f3 sat\u00e9lite m\u00e1is externo de Urano, Ober\u00f3n. Titania probablemente sufriu un proceso de remodelaci\u00f3n da s\u00faa antiga superficie m\u00e1is craterizada c\u00e1 actual, est\u00e1 remodelaci\u00f3n tivo lugar nas primeiras etapas da evoluci\u00f3n da l\u00faa. A superficie de Titania est\u00e1 cortada por grandes canons e escarpas, resultado da expansi\u00f3n do seu interior durante etapas posteriores \u00e1 remodelaci\u00f3n da superficie da l\u00faa. Coma case t\u00f3dalas l\u00faas de Urano, Titania formouse probablemente nun disco de acrecci\u00f3n que rodeaba o planeta xusto despois da formaci\u00f3n deste.\nA presenza de xeo de auga e di\u00f3xido de carbono na superficie de Titania foi referendada polas obsevaci\u00f3ns do espectro infravermello feitas no 2001-2005, as cales revelan a existencia de xeo de auga cristalino na superficie da l\u00faa, estas observaci\u00f3ns suxiren que a l\u00faa poder\u00eda posu\u00edr unha atmosfera de di\u00f3xido de carbono moi tenue, cunha presi\u00f3n de 10 pbar. As medici\u00f3ns durante unha ocultaci\u00f3n de Titania por parte dunha estrela revelaron que non pod\u00eda existir unha atmosfera por riba dunha presi\u00f3n superficial de 10\u201320 nanobars.\nAta o 2009, Titania, s\u00f3 puido ser estudada de preto pola sonda espacial Voyager 2, a cal fotografou a l\u00faa durante o sobrevoo de Urano en xaneiro do 1986. Tomou bastantes imaxes de Titania, as cales permitiron facer un mapa do 40 % da superficie da l\u00faa.\nDescubrimento e nomeamento.\nTitania foi descuberta por William Herschel o 11 de xaneiro de 1787, o mesmo d\u00eda que descubriu a segunda l\u00faa m\u00e1is grande de Urano, Ober\u00f3n. M\u00e1is tarde informar\u00eda do descubrimento doutros catro sat\u00e9lites m\u00e1is, a\u00ednda que hoxe en d\u00eda pensase que estes catro sat\u00e9lites seguramente foran falsos. Durante os seguintes cincuenta anos, Titania e Ober\u00f3n non puideron ser vistas por outros instrumentos que non fosen os de William Herschel, a\u00ednda que hoxe en d\u00eda a l\u00faa pode ser vista dende a Terra cun bo telescopio afeccionado.\nT\u00f3dalas l\u00faas de Urano te\u00f1en nomes das personaxes das obras de William Shakespeare ou Alexander Pope. O nome de Titania foi tomado da ra\u00ed\u00f1a das fadas que aparece na obra de William Shakespeare, \"A Midsummer Night's Dream\". Os nomes dos outros catro grandes sat\u00e9lites de Urano foron suxeridos por John Herschel (fillo de William Herschel) en 1852 a petici\u00f3n de Lassell, quen descubrira outras d\u00faas l\u00faas de Urano, Ariel e Umbriel, o ano anterior.\nTitania foi inicialmente considerada coma \"o primeiro sat\u00e9lite de Urano\", e en 1848 recibiu a designaci\u00f3n de Urano I por parte de William Lassell, a\u00ednda que algunhas veces usaba a numeraci\u00f3n de William Herschel (onde Titania e Ober\u00f3n eran o II e o IV, respectivamente). No ano 1851, Lassell fixo unha numeraci\u00f3n con n\u00fameros romanos das l\u00faas base\u00e1ndose na distancia respecto de Urano, e dende ent\u00f3n Titania \u00e9 designada coma Urano III.\n\u00d3rbita.\nTitania orbita Urano unha distancia duns 436.000\u00a0km, sendo a segunda l\u00faa m\u00e1is afastada de Urano entre as cinco grandes l\u00faas do planeta. A \u00f3rbita de Titania ten unha excentricidade pequena e a s\u00faa inclinaci\u00f3n respecto do ecuador de Urano \u00e9 moi pequena. O seu per\u00edodo orbital rolda os 8,7\u00a0d\u00edas, o cal coincide co seu per\u00edodo rotacional; noutras palabras, Titania ten unha \u00f3rbita sincr\u00f3nica, cunha das s\u00faas cara apuntando permanentemente cara \u00f3 planeta.\nA \u00f3rbita de Titania descansa complemente dentro da magnetosfera de Urano. Isto \u00e9 importante, xa que os sat\u00e9lites orbitando dentro dunha magnetosfera son golpeados polo plasma magnetosf\u00e9rico, o cal rota solidariamente co planeta. Este bombardeo posiblemente conduza a un escurecemento dos hemisferios alcanzados polo plasma nos sat\u00e9lites que se encontren nesta situaci\u00f3n, este fen\u00f3meno de escurecemento foi observado en t\u00f3dalas grandes l\u00faas de Urano excepto Ober\u00f3n.\nComa Urano orbita \u00f3 redor do Sol \"de lado\", e as s\u00faas l\u00faas orbitan \u00f3 redor do plano ecuatorial do planeta, estas pois est\u00e1n (inclu\u00edndo a Titania) suxeitas a un ciclo estacional extremo. \u00c1mbolos dous hemisferios (tanto sur coma norte) est\u00e1n 42 anos na escuridade e outros 42 anos recibindo a luz do sol. Cada 42 anos, cando Urano est\u00e1 no equinoccio e o seu plano ecuatorial cruza coa Terra, fai nese intre posible a ocultaci\u00f3n mutua entre as l\u00faas de Urano. No 2007\u20132008 ocorreron varios eventos desa \u00edndole, inclu\u00edndo d\u00faas ocultaci\u00f3ns de Titania por parte de Umbriel o 15 de agosto 15 e o 8 de decembro de 2007, as\u00ed coma de Ariel por parte de Umbriel o 19 de agosto do 2007.\nComposici\u00f3n e estrutura interna.\nTitania e a l\u00faa m\u00e1is grande e masiva das l\u00faas de Urano, e \u00e9 a oitava l\u00faa m\u00e1is masiva do Sistema Solar. a s\u00faa densidade \u00e9 de 1,71\u00a0g/cm3, a cal \u00e9 moito m\u00e1is alta ca densidade t\u00edpica dos sat\u00e9lites de Saturno, indicando que deber\u00eda ter proporci\u00f3ns equitativas de xeo de auga e compo\u00f1entes rochosos; este segundo grupo, as rochas, poder\u00edan inclu\u00edr, a parte das propias rochas, compostos org\u00e1nicos. A presenza de auga esta referendada polas obsevaci\u00f3ns do espectro infravermello feitas no 2001-2005, as cales revelan a existencia de xeo de auga cristalino na superficie da l\u00faa. A banda de absorci\u00f3n do xeo de auga \u00e9 m\u00e1is forte no hemisferio de \"vangarda\" que no hemisferio de \"retagarda\", en oposici\u00f3n o que foi observado en Ober\u00f3n, o cal exhibe unhas li\u00f1as de absorci\u00f3n do xeo de auga m\u00e1is fortes no hemisferio de \"retagarda\". A causa desta asimetr\u00eda \u00e9 desco\u00f1ecida, pero seguramente esta relacionada co bombardeo de part\u00edculas cargadas de enerx\u00eda procedentes da magnetosfera de Urano, o cal \u00e9 moito m\u00e1is intenso no hemisferio de \"retagarda\", debido \u00e1 rotaci\u00f3n solidaria do plasma da magnetosfera de Urano coa rotaci\u00f3n do propio planeta. As part\u00edculas cargadas de enerx\u00eda tende a pulveriza-lo xeo de auga e descompo\u00f1e-los materiais org\u00e1nicos, tinguindo de negro os materiais con carbono.\nA parte da auga, s\u00f3 se puido identificar outro composto na superficie de Titania usando a espectroscopia infravermella, este composto \u00e9 o di\u00f3xido de carbono, o cal est\u00e1 concentrado no hemisferio de \"retagarda\". Outros posibles candidatos a constitui-los materiais escuros da superficie ser\u00edan as rochas, varios tipos de sales e diversos compostos org\u00e1nicos. A orixe do di\u00f3xido de carbono non est\u00e1 completamente aclarada. Poder\u00eda estar producido localmente polos carbonatos ou polos materiais org\u00e1nicos que est\u00e1n baixo o bombardeo das part\u00edculas cargadas de enerx\u00eda procedentes da magnetosfera de Urano ou da radiaci\u00f3n ultravioleta procedente do Sol. O primeiro fen\u00f3meno explicar\u00eda a asimetr\u00eda da distribuci\u00f3n deste composto na superficie da l\u00faa, xa que o hemisferio de \"retagarda\" recibe m\u00e1is bombardeo de part\u00edculas co hemisferio de \"vangarda\". Outra posibilidade \u00e9 a desgasificaci\u00f3n do CO2 primordial atrapado nos xeos de Titania. A fuga de CO2 do interior da l\u00faa poder\u00eda estar relacionado coa actividade xeol\u00f3xica pasada da l\u00faa.\nTitania poder\u00eda ter un n\u00facleo e un manto diferenciados. Neste caso, o radio do n\u00facleo ser\u00eda (520\u00a0km) do redor do 66% do radio da l\u00faa, e cunha masa que ser\u00eda o 58% da masa total da l\u00faa \u2014os par\u00e1metros est\u00e1n baseados na composici\u00f3n da l\u00faa. A presi\u00f3n no centro de Titania est\u00e1 \u00f3 redor de 0,58\u00a0GPa (5,8\u00a0kbar). O estado actual do manto de xeo \u00e9 pouco co\u00f1ecido. Se o xeo cont\u00e9n suficiente amon\u00edaco ou outros compostos con propiedades anticonxelantes, ent\u00f3n Titania poder\u00eda ter un oc\u00e9ano l\u00edquido entre o manto e o n\u00facleo. Este delgado oc\u00e9ano, se existise, ter\u00eda un ancho m\u00e1ximo de 50\u00a0km e ter\u00eda unha temperatura de 190\u00a0K. Hai que dicir que a presente estrutura interna da l\u00faa depende en gran medida do seu historial termal, o cal \u00e9 pouco co\u00f1ecido.\nA s\u00faa superficie e os seus accidentes xeol\u00f3xicos.\nEntre as grandes l\u00faas de Urano, Titania pos\u00fae un brillo intermedio entre o baixo brillo de Ober\u00f3n e Umbriel, e o alto albedo de Ariel e Miranda. A superficie da l\u00faa amosa un marcado efecto de oposici\u00f3n: a s\u00faa refractividade decrece dende o 36% nun \u00e1ngulo de fase de 0\u00b0 (albedo xeom\u00e9trico) \u00f3 25% nun \u00e1ngulo do redor 1\u00b0. Titania ten un albedo de bond relativamente baixo, \u00f3 redor do 17%. A s\u00faa superficie t\u00ednguese suavemente cara \u00f3 vermello. Por outra banda, os dep\u00f3sitos procedentes dos impactos m\u00e1is novos son m\u00e1is \"azuis\", mentres c\u00e1s planicies situadas no hemisferio de \"vangarda\" preto do cr\u00e1ter \u00darsula e o longo dalg\u00fans grabens \"tiran m\u00e1is \u00f3 vermello\". Isto poder\u00eda estar debido a asimetr\u00eda entre o hemisferio de \"retagarda\" e o hemisferio de \"vangarda\", o primeiro ser\u00eda m\u00e1is vermello c\u00f3 segundo nun 8%. Con todo, a diferenza de cor \u00e9 relativa a estas planicies e poder\u00eda ser accidental. O \"tinguido de vermello\" das superficies poder\u00eda estar debido \u00f3 bombardeo por parte de part\u00edculas cargadas de enerx\u00eda e micrometeoritos \u00f3 longo de toda a existencia do Sistema Solar.\nOs cient\u00edficos d\u00e9ronlle reco\u00f1ecemento oficial a tres tipos de accidentes xeol\u00f3xicos en Titania: cr\u00e1teres, chasmata (can\u00f3ns) e rupes (escarpas). A superficie de Titania est\u00e1 menos craterizada c\u00e1s superficies de Ober\u00f3n ou Umbriel, o cal significa que \u00e9 moito m\u00e1is nova. O di\u00e1metro do cr\u00e1teres van dun rango duns cantos kms a chegar a acada-los 326\u00a0quil\u00f3metros que ten o cr\u00e1ter m\u00e1is grande, Xertrude. Alg\u00fans cr\u00e1teres (por exemplo, \u00darsula e Jessica) est\u00e1n rodeados dun brillante sistema de raios consisten nun dep\u00f3sito de xeos relativamente fresco, procedentes estes dep\u00f3sitos do material expelido durante o impacto. T\u00f3dolos grandes cr\u00e1teres de Titania te\u00f1en unha planicie no seu interior cun pico central. A excepci\u00f3n de \u00darsula, o cal ten unha fosa no centro. \u00d3 oeste de Xertrude existe unha \u00e1rea de topograf\u00eda irregular chamada a \"chaira sen nome\", a cal poder\u00eda ser outro gran cr\u00e1ter moi degradado xa, duns 330\u00a0km de di\u00e1metro.\nA superficie de Titania est\u00e1 cruzada por sistemas de enormes fallas ou escarpas. Nalg\u00fans lugares d\u00faas escarpas paralelas forman grabens, ou tam\u00e9n chamados canons. O canon m\u00e1is importante de Titania \u00e9 Messina Chasma, a cal ten m\u00e1is de 1500\u00a0km de longo e vai dende o ecuador \u00f3 polo sur da l\u00faa. Os grabens en Titania te\u00f1en un ancho de 20\u201350\u00a0km e entre dous e cinco km de profundidade. As escarpas que non te\u00f1en relaci\u00f3ns con canons son chamadas rupes, comas as Rousillon Rupes preto do cr\u00e1ter \u00darsula. As rexi\u00f3ns \u00f3 longo dalgunhas escarpas e preto de \u00darsula am\u00f3sanse cun relevo suave nas fotograf\u00edas tomadas polas Voyager. Estas chairas son probablemente o resultado dun remodelado da superficie de Titania nun pasado recente, posterior este proceso \u00e1 formaci\u00f3n da meirande parte dos cr\u00e1teres existentes na l\u00faas. O proceso de remodelado poder\u00eda ser de car\u00e1cter end\u00f3xeno, inclu\u00edndo posibles erupci\u00f3ns baseadas no criovulcanismo, ou quizais a achega de materiais proceder\u00eda do material expelido dos grandes cr\u00e1teres de impacto. Os grabens son probablemente os accidentes xeol\u00f3xicos m\u00e1is recentes da l\u00faa, xa que cortan moitos cr\u00e1teres e moitas chairas de relevo suave.\nA xeolox\u00eda de Titania estivo influenciada por d\u00faas forzas en competencia: a formaci\u00f3n de cr\u00e1teres de impacto e a remodelaci\u00f3n end\u00f3xena da superficie. A craterizaci\u00f3n percorre toda a historia da l\u00faa e modificou t\u00f3dalas s\u00faas superficies (presentes e pasadas); por outro lado os procesos end\u00f3xenos son de natureza global e foron principalmente m\u00e1is activos no per\u00edodo posterior \u00e1 formaci\u00f3n da l\u00faa. Estes procesos borraron as vellas superficies craterizadas da l\u00faa, explicando as\u00ed o relativamente baixo n\u00famero de cr\u00e1teres que pos\u00fae hoxe en d\u00eda Titania. Procesos adicionais de remodelaci\u00f3n puideron acontecer m\u00e1is tarde formando as\u00ed as chairas suaves. As chairas tam\u00e9n poder\u00edan se-lo resultado da achega de material procedente dos materiais expelidos na formaci\u00f3n dos grandes cr\u00e1teres de impacto pr\u00f3ximos a esas chairas. O proceso end\u00f3xeno m\u00e1is recente foi de car\u00e1cter tect\u00f3nico e causou a formaci\u00f3n dos canons, o cales son grandes fendas na cortiza de xeo. O rachado da cortiza foi provocado por unha expansi\u00f3n do interior da l\u00faa nun 0,7%.\nAtmosfera.\nA presenza do di\u00f3xido de carbono na superficie suxire que Titania quizais pos\u00faa unha tenue atmosfera estacional de CO2, de xeito semellante a atmosfera a l\u00faa de X\u00fapiter, Calisto. \u00c9 moi pouco probable a presenza doutros gases coma o nitr\u00f3xeno ou o metano, por que a l\u00faa ten unha gravidade moi baixa coma para poder reter estes elementos. A temperatura m\u00e1xima que se estima que se pode acadar durante o solsticio de ver\u00e1n en Titania \u00e9 de 89\u00a0K, a presi\u00f3n do vapor de di\u00f3xido de carbono nesas condici\u00f3ns rolda os 3\u00a0nbar.\nO 8 de setembro do 2001, Titania foi ocultada por unha estrela brillante (HIP106829) cunha magnitude visible de 7,2; esta era unha boa oportunidade para precisar a\u00ednda m\u00e1is o di\u00e1metro da l\u00faa e algunhas outras das s\u00faas efem\u00e9rides, e tam\u00e9n unha boa oportunidade para detecta-la s\u00faa atmosfera. Os datos revelaron que non exist\u00eda unha atmosfera por riba dunha presi\u00f3n superficial de 10\u201320 nanobars; de existir, esta deber\u00eda ser moito m\u00e1is tenue c\u00e1s atmosferas de Trit\u00f3n ou Plut\u00f3n. O l\u00edmite superior destas medici\u00f3ns \u00e9 varias veces superior \u00e1 presi\u00f3n superficial m\u00e1xima que pode acada-lo di\u00f3xido de carbono, o cal significa que estas medici\u00f3ns non restrinxen os par\u00e1metros dunha posible atmosfera en Titania.\nA peculiar xeometr\u00eda de sistema de Urano causa cos polos das l\u00faas reciban m\u00e1is enerx\u00eda c\u00e1s rexi\u00f3ns ecuatoriais. A presi\u00f3n do vapor de di\u00f3xido e carbono aumenta co aumento da temperatura, isto permitir\u00eda a acumulaci\u00f3n do di\u00f3xido de carbono en latitudes baixas da l\u00faa, que estar\u00eda de xeito estable en rexi\u00f3ns cun albedo alto e en forma de xeo en rexi\u00f3ns escuras. Durante o ver\u00e1n, cando a temperatura polar acada os 85\u201390\u00a0K, o di\u00f3xido de carbono sublimase e migra \u00f3 polo oposto e as rexi\u00f3ns ecuatoriais, establecendo as\u00ed un tipo de ciclo do carbono. O xeo de di\u00f3xido de carbono pode ser eliminado polas part\u00edculas magnetosf\u00e9ricas que impactan contra a superficie da l\u00faa. Titania seguramente perdeu boa parte do seu di\u00f3xido de carbono dende a s\u00faa formaci\u00f3n hai xa m\u00e1is de 4.600 mill\u00f3ns de anos.\nOrixe e evoluci\u00f3n.\nP\u00e9nsase que Titania se formou nun disco de acrecci\u00f3n ou unha \"subnebulosa\"; un disco de po e gas que exist\u00eda o redor de Urano despois da formaci\u00f3n do planeta ou creado por un impacto masivo que lle deu a Urano a s\u00faa gran oblicuidade. A composici\u00f3n precisa da \"subnebulosa\" \u00e9 desco\u00f1ecida; pero a densidade relativamente alta das l\u00faas de Urano en comparaci\u00f3n coa densidade das l\u00faas de Saturno indica que esa nebulosa primixenia poder\u00edan ser relativamente pobre en auga. Poder\u00edan estar tam\u00e9n presentes cantidades significativas de nitr\u00f3xeno e carbono en forma de mon\u00f3xido de carbono e N2 no canto de amon\u00edaco e metano. As l\u00faas formadas nesta \"subnebulosa\" poder\u00edan conter menos xeo de auga (con CO e N2 atrapado coma clatrato) e m\u00e1is rochas, explicando as\u00ed a s\u00faa maior densidade.\nO acrecentamento de Titania puido durar varios cento de anos. Os impactos que acompa\u00f1aron a acrecci\u00f3n de material causaron o quecemento da superficie da l\u00faa. A temperatura m\u00e1xima debeu acadar uns 250\u00a0K e alcanzar unha profundidade de 60\u00a0km. Despois do remate da fase de formaci\u00f3n, a capa interior da superficie arrefriouse, mentres co interior de Titania queceu debido \u00e1 desintegraci\u00f3n de elementos radioactivos presentes nas s\u00faas rochas. O arrefriamento das capas pr\u00f3ximas \u00e1 superficie provocou \u00e1 s\u00faa contracci\u00f3n mentres co interior expandiuse. Isto causou unha forte tensi\u00f3n mec\u00e1nica na superficie da l\u00faa, a cal moi posiblemente fixo que esta rachase. Os canons presentes na l\u00faa poder\u00edan se-lo resultado deste proceso, o cal puido durar \u00f3 redor de 200\u00a0mill\u00f3ns de anos, implicando c\u00e1 actividade end\u00f3xena rematou hai miles de mill\u00f3ns de anos.\nO quecemento inicial durante a acrecci\u00f3n de material xunto coa desintegraci\u00f3n de elementos radioactivos puido ocasiona-la fusi\u00f3n dos xeos, se estes estaban mesturados con compostos con propiedades anticonxelantes coma o amon\u00edaco. O quecemento dos xeos puido implica-las separaci\u00f3n dos xeos e as rochas, facendo as\u00ed un posible n\u00facleo rodeado dun manto de xeos. Tam\u00e9n cabe a posibilidade de que se formase unha capa de auga l\u00edquida rica en amon\u00edaco entre o n\u00facleo e o manto da l\u00faa. A temperatura eut\u00e9ctica desta mestura \u00e9 de 176\u00a0K. Se a temperatura caeu por debaixo desta temperatura, implicar\u00eda que actualmente estar\u00eda conxelado, o cal \u00e9 o m\u00e1is probable. A solidificaci\u00f3n da auga ter\u00eda coma consecuencia unha expansi\u00f3n do interior da l\u00faa, fen\u00f3meno que ser\u00eda a causa m\u00e1is probable da formaci\u00f3n da meirande parte dos canons que existen na superficie de Titania. D\u00e9bese con todo, subli\u00f1ar que hoxe en d\u00eda o co\u00f1ecemento sobre a evoluci\u00f3n desta l\u00faa \u00e9 pouco preciso e bastante limitado.\nExploraci\u00f3n.\nAs imaxes tomadas m\u00e1is de preto de Titania foron feitas pola sonda espacial Voyager 2, a cal fotografou a l\u00faa durante o sobrevoo de Urano en xaneiro do 1986. A distancia m\u00e1is curta entre a Voyager 2 e Titania foi de s\u00f3 365.200\u00a0km, as mellores imaxes da l\u00faa te\u00f1en unha resoluci\u00f3n do redor de 3,4\u00a0km (s\u00f3 Miranda e Ariel foron fotografadas cunha mellor resoluci\u00f3n). As imaxes cobren preto do 40% da superficie, pero s\u00f3 o 24% foi fotografada coa resoluci\u00f3n necesaria para facer un mapeo xeol\u00f3xico. Durante o sobrevoo, o hemisferio sur de Titania (coma o do resto das outras l\u00faas) estaba apuntando cara \u00f3 Sol, as\u00ed pois o hemisferio norte non puido ser estudado. Ningunha outra sonda espacial (de momento) foi enviada a Urano (e Titania), e non existen misi\u00f3ns en proxecto para visitar este planeta nun futuro a curto prazo."}
{"id": "134727", "revid": "1131", "url": "https://gl.wikipedia.org/wiki?curid=134727", "title": "Galer\u00eda de imaxes de edificios de Galicia por localizaci\u00f3n", "text": "Casas e edificios de Galicia"}
{"id": "134729", "revid": "1505", "url": "https://gl.wikipedia.org/wiki?curid=134729", "title": "D\u00eda da Ascensi\u00f3n", "text": "O D\u00eda da Ascensi\u00f3n \u00e9 unha festa cristi\u00e1 que se celebra corenta d\u00edas despois do Domingo de Resurrecci\u00f3n (durante o Tempo pascual) e que conmemora a ascensi\u00f3n de Xesucristo ao ceo en presenza dos seus disc\u00edpulos tras anunciarlles que lles enviar\u00eda o Esp\u00edrito Santo.\nDoutrina cristi\u00e1.\nA doutrina cristi\u00e1 sost\u00e9n comunmente que Cristo ascendeu en forma f\u00edsica ao Ceo tras a s\u00faa Resurrecci\u00f3n en presenza dos seus Ap\u00f3stolos. Ent\u00e9ndese por \"ascender ao ceo\" unha uni\u00f3n f\u00edsica con Deus Pai e non unha transformaci\u00f3n espiritual do individuo como \u00e9 habitual nas experiencias m\u00edsticas doutras relixi\u00f3ns.\nEste aspecto do misterio pascual relaci\u00f3nase coa importancia dada pola teolox\u00eda cristi\u00e1 \u00e1 corporeidade, que a Palabra de Deus asumiu na Encarnaci\u00f3n, que \u00e9 glorificada na Ascensi\u00f3n de Cristo \u00e1 dereita de Deus Pai e que os mortos recobrar\u00e1n, dalg\u00fan xeito, na Resurrecci\u00f3n do fin dos tempos.\nN\u00e1rrase este episodio en Marcos 16, 19; Lucas 24, 50-51 e Feitos dos Ap\u00f3stolos 1, 9-11. A liturxia cristi\u00e1 afirma a Ascensi\u00f3n no Credo de Nicea-Constantinopla e no Credo dos Ap\u00f3stolos."}
{"id": "134730", "revid": "22570", "url": "https://gl.wikipedia.org/wiki?curid=134730", "title": "Arandela", "text": "Unha arandela \u00e9 un disco delgado cun buraco, normalmente situado no centro. O uso principal \u00e9 soportar a carga dun parafuso. Entre outros usos poden facer a funci\u00f3n de espazador, de resorte, dispositivo indicador de precarga ou como un dispositivo de bloqueo (evitando que a porca escape do parafuso coas vibraci\u00f3ns).\nAs arandelas normalmente son de metal ou pl\u00e1sticas. Os parafusos con cabezas de alta calidade requiren arandelas de certos metais duros para asegurar a perda de carga unha vez que esta \u00e9 aplicada. Os selos de hule ou fibra usados en tapas e xuntas para evitar a fuga de l\u00edquidos (auga, aceite etc.) en ocasi\u00f3ns son da mesma forma ca dunha arandela pero de funci\u00f3n distinta.\nAs arandelas tam\u00e9n son importantes como prevenci\u00f3n da corrosi\u00f3n galv\u00e1nica, empreg\u00e1ndose como illamento dos parafusos de metal coas superficies de aluminio."}
{"id": "134731", "revid": "5863", "url": "https://gl.wikipedia.org/wiki?curid=134731", "title": "Apeadoiro", "text": "Apeadoiro \u00e9, segundo a definici\u00f3n do Regulamento de Circulaci\u00f3n Ferroviaria espa\u00f1ol, unha infraestrutura ferroviaria para a subida e baixada de viaxeiros.\nCaracter\u00edsticas.\nA diferenza fundamental respecto a unha estaci\u00f3n radica en que esta \u00faltima consta, como m\u00ednimo, de d\u00faas v\u00edas m\u00e1is os seus aparatos asociados, est\u00e1 protexida por sinais e ademais ten por obxecto coordinar os procesos de circulaci\u00f3n, polo que un apeadoiro s\u00f3 ter\u00e1 unha v\u00eda, en caso de li\u00f1as de v\u00eda \u00fanica, ou como m\u00e1ximo d\u00faas nos casos de v\u00eda dobre m\u00e1is as s\u00faas respectivas plataformas de acceso aos trens. Pode incluso darse a circunstancia de que nunha mesma li\u00f1a existan paradas comerciais en apeadoiros habendo estaci\u00f3ns que estean limitadas a simples paradas t\u00e9cnicas, nas que non se permite a subida ou baixada de pasaxeiros.\nHabitualmente os apeadoiros se crean para dar acceso a n\u00facleos de poboaci\u00f3n pr\u00f3ximos \u00e1 unha li\u00f1a ferroviaria que non contaban con servizos de pasaxeiros como os de Redondela-Picota, Friela-Maside ou Mi\u00f1o, por supresi\u00f3n de v\u00edas en antigas estaci\u00f3ns con pouco uso, como Cambre ou Barallobre, ou para dar acceso a equipamentos pr\u00f3ximos \u00e1 v\u00eda que adoitan mover un significativo n\u00famero de persoas a determinadas horas ou momentos do ano, como os campus universitarios de Elvi\u00f1a ou Pontevedra.\nNos \u00faltimos anos tam\u00e9n se converteron en apeadoiros d\u00faas antigas estaci\u00f3ns da li\u00f1a Santiago-Redondela: Osebe e Arcade, que presentan a particularidade de que se ben contin\u00faan a gozar de servizo de tr\u00e1fico de pasaxeiros e contar con d\u00faas v\u00edas por mor do desdobramento do trazado para o integrar no Eixo Atl\u00e1ntico de alta velocidade; a eliminaci\u00f3n dos aparatos de v\u00eda e os sinais que os protex\u00edan, fan que tecnicamente te\u00f1a que ser considerados como apeadoiros."}
{"id": "134735", "revid": "1131", "url": "https://gl.wikipedia.org/wiki?curid=134735", "title": "Estaci\u00f3n de Elx Alta Velocidade", "text": "Elx Alta Velocidade (en valenciano: \"Elx Alta Velocitat\", en castel\u00e1n: \"Elche Alta Velocidad\") \u00e9 unha estaci\u00f3n de ferrocarril situada no concello de Elx, na provincia de Alacant. At\u00f3pase na partida rural de Matola, a 6\u00a0km da cidade de Elx e a 4\u00a0km da veci\u00f1a localidade de Crevillent.\nEntrou en servizo o 1 de febreiro de 2021 e ofrece servizos de alta velocidade.\nSituaci\u00f3n ferroviaria.\nA estaci\u00f3n at\u00f3pase no punto quilom\u00e9trico 482,2 do ramal de Murcia da Li\u00f1a de alta velocidade Madrid-Levante e no Corredor Mediterr\u00e1neo de alta velocidade, li\u00f1as ferroviarias que actualmente se atopan en servizo ata Orihuela.\nServizos ferroviarios.\nDende o 1 de febreiro de 2021 efect\u00faan parada trens AVE do servizo entre as estaci\u00f3ns de Madrid-Puerta de Atocha e Orihuela-Miguel Hern\u00e1ndez, con paradas direcci\u00f3n Madrid en Albacete-Los Llanos e Cuenca-Fernando Z\u00f3bel, cun tempo de viaxe aproximado de 2:10 horas con Madrid e no futuro de 20-25 minutos con Murcia."}
{"id": "134737", "revid": "15490", "url": "https://gl.wikipedia.org/wiki?curid=134737", "title": "Ano cero", "text": "O ano cero \u00e9 inexistente tanto no calendario gregoriano coma no xuliano, dado que o ano 1 a.C. precede inmediatamente ao 1 d.C.\nOrixe da situaci\u00f3n actual.\nOs historiadores adoptaron esta convenci\u00f3n, que fora proposta por Beda no ano 731 na \"Historia ecclesiastica gentis Anglorum\" (\"Historia eclesiastica do pobo ingl\u00e9s\"). Beda non usou o cero porque os anos non se contan desde 0 sen\u00f3n a partir do 1. Co\u00f1ec\u00eda ben o n\u00famero cero, porque foi a primeira epacta do ciclo de 19 anos utilizada para calcular a data da Pascua, tal e como explicou no seu \"De temporum ratione\" (\"Acerca do c\u00e1lculo do tempo\", 725). A palabra latina \"nullae\", que significa 'nada', utilizouse para nomear esta epacta, mentres que o resto foron numeradas con n\u00fameros romanos.\nO ano cero \u00e9 un concepto delimitador, non aglutinador.\nUso ordinal nas unidades de tempo.\nO sistema de numeraci\u00f3n das unidades de tempo \u00e9 ordinal, non cardinal. Cando contamos as horas, os d\u00edas, as semanas ou os s\u00e9culos, estamos a usar ordinais. En efecto, cal ser\u00eda o d\u00eda cero da semana ou a semana cero do mes? Nunha lista ordenada, non hai cero; hai primeiro, segundo, terceiro etc. O tempo \u00e9 un concepto esencialmente secuencial e, por tanto, ordenado. Cando falamos da hora 0, entendemos que \u00e9 o momento no que empeza a primeira hora do d\u00eda (mais non dura 60 minutos). Do mesmo xeito, o d\u00eda 0 \u00e9 o momento en que empeza o primeiro d\u00eda dun per\u00edodo (mais non dura 24 horas) e o ano 0 \u00e9 o momento en que empeza o primeiro ano dunha \u00e9poca (mais non dura 365 d\u00edas).\nCalendario xuliano prol\u00e9ptico: pros e contras.\nO ano cero foi introducido polos astr\u00f3nomos para normalizar a cronolox\u00eda atendendo aos seus propios criterios e o calendario que o emprega denom\u00ednase \"Calendario xuliano prol\u00e9ptico\". Esta decisi\u00f3n implicou un desfase no anos anteriores: de modo que o ano 0 ser\u00eda o ano actual 1 a.C., o ano 1 a.C. ser\u00eda o ano actual 2 a.C. etc. Por\u00e9n existen diversas raz\u00f3ns a favor ou en contra para o seu uso.\nRaz\u00f3ns a prol.\nA raz\u00f3n pola que se defende o uso do ano 0 \u00e9 que facilita os c\u00e1lculos do mesmo xeito que en calquera sistema de medida como o sistema m\u00e9trico. Unha persoa nada no ano 3, tivo 1 ano no 4; pode calcularse cunha simple resta: 4 - 3 = 1 (ano maior menos ano menor). Do mesmo xeito, unha persoa nada no ano 3 a.C., tivo 1 ano no 2 a.C.; pode calcularse tam\u00e9n cunha simple resta considerando os anos AEC como n\u00fameros negativos (neste caso, debe terse en conta que -2 &gt; -3): -2 - (-3) = 1. Co actual sistema de numeraci\u00f3n, unha persoa nada no ano 1 a.C., tivo 1 ano no 1; mais non pode calcularse cunha simple resta: 1 - (-1) = 2.\nRaz\u00f3ns en contra.\nAs raz\u00f3ns polas que se defende a conservaci\u00f3n do sistema actual son evitar a pos\u00edbel confusi\u00f3n coas datas hist\u00f3ricas a.C. nas numerosas obras publicadas at\u00e9 hoxe as\u00ed como a incoherencia que provocar\u00eda coas outras unidades temporais antes citadas que obrigar\u00eda a ter tam\u00e9n a hora 0, o d\u00eda 0 da semana, o s\u00e9culo 0 etc. Resulta m\u00e1is f\u00e1cil considerar que estamos a empregar un sistema ordinal de numeraci\u00f3n. De feito, ao dicir \"no s\u00e9culo V\" (no s\u00e9culo quinto), estamos a utilizar o ordinal."}
{"id": "134738", "revid": "17467", "url": "https://gl.wikipedia.org/wiki?curid=134738", "title": "Cardinal", "text": "Cardinal pode referirse a:\nV\u00e9xase tam\u00e9n.\ncardeal"}
{"id": "134760", "revid": "1131", "url": "https://gl.wikipedia.org/wiki?curid=134760", "title": "Galer\u00eda de imaxes de Louro, Muros", "text": "Santiago de Louro \u00e9 unha parroquia situada ao sur do concello de Muros"}
{"id": "134773", "revid": "1987", "url": "https://gl.wikipedia.org/wiki?curid=134773", "title": "A Barcia, Riob\u00f3, Cabana de Berganti\u00f1os", "text": "A Barcia \u00e9 un lugar da parroquia de Riob\u00f3 no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 9 habitantes no ano 2018 segundo datos do Instituto Nacional de Estad\u00edstica dos cales 4 eran homes e 5 mulleres."}
{"id": "134774", "revid": "1131", "url": "https://gl.wikipedia.org/wiki?curid=134774", "title": "Camafreita, Riob\u00f3, Cabana de Berganti\u00f1os", "text": "Camafreita \u00e9 un lugar da parroquia de Riob\u00f3 no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 42 habitantes no ano 2018 segundo datos do Instituto Nacional de Estad\u00edstica dos cales 19 eran homes e 23 mulleres."}
{"id": "134776", "revid": "25871", "url": "https://gl.wikipedia.org/wiki?curid=134776", "title": "Casais, Riob\u00f3, Cabana de Berganti\u00f1os", "text": "Casais \u00e9 un lugar da parroquia de Riob\u00f3 no concello coru\u00f1\u00e9s de Cabana de Berganti\u00f1os na comarca de Berganti\u00f1os. No ano 2018 non ti\u00f1a habitantes."}
{"id": "134777", "revid": "85894", "url": "https://gl.wikipedia.org/wiki?curid=134777", "title": "A Devesa, Riob\u00f3, Cabana de Berganti\u00f1os", "text": "A Devesa \u00e9 un lugar da parroquia de Riob\u00f3 no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 5 habitantes no ano 2018 segundo datos do Instituto Nacional de Estad\u00edstica dos cales 4 eran homes e 1 muller."}
{"id": "134779", "revid": "85894", "url": "https://gl.wikipedia.org/wiki?curid=134779", "title": "A Esmorisa, Riob\u00f3, Cabana de Berganti\u00f1os", "text": "A Esmorisa \u00e9 un lugar da parroquia de Riob\u00f3 no concello coru\u00f1\u00e9s de Cabana de Berganti\u00f1os na comarca de Berganti\u00f1os. No ano 2018 non ti\u00f1a habitantes."}
{"id": "134780", "revid": "85894", "url": "https://gl.wikipedia.org/wiki?curid=134780", "title": "Folgoso, Riob\u00f3, Cabana de Berganti\u00f1os", "text": "Folgoso \u00e9 un lugar da parroquia de Riob\u00f3 no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 28 habitantes no ano 2018 segundo datos do Instituto Nacional de Estad\u00edstica dos cales eran 16 homes e 12 mulleres."}
{"id": "134781", "revid": "85894", "url": "https://gl.wikipedia.org/wiki?curid=134781", "title": "A Mata, Riob\u00f3, Cabana de Berganti\u00f1os", "text": "A Mata \u00e9 un lugar da parroquia de Riob\u00f3 no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 83 habitantes no ano 2018 segundo datos do Instituto Nacional de Estad\u00edstica dos cales eran 40 homes e 43 mulleres."}
{"id": "134783", "revid": "22570", "url": "https://gl.wikipedia.org/wiki?curid=134783", "title": "Meixoeiro, Riob\u00f3, Cabana de Berganti\u00f1os", "text": "Meixoeiro \u00e9 un lugar da parroquia de Riob\u00f3 no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 36 habitantes no ano 2018 segundo datos do Instituto Nacional de Estad\u00edstica dos cales eran 19 homes e 17 mulleres."}
{"id": "134784", "revid": "85894", "url": "https://gl.wikipedia.org/wiki?curid=134784", "title": "Padr\u00edn, Riob\u00f3, Cabana de Berganti\u00f1os", "text": "Padr\u00edn \u00e9 un lugar da parroquia de Riob\u00f3 no concello coru\u00f1\u00e9s de Cabana de Berganti\u00f1os na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a oito habitantes (catro homes e catro mulleres)."}
{"id": "134785", "revid": "22570", "url": "https://gl.wikipedia.org/wiki?curid=134785", "title": "O Rempen\u00edn, Riob\u00f3, Cabana de Berganti\u00f1os", "text": "O Rempen\u00edn \u00e9 un lugar da parroquia de Riob\u00f3 no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 19 habitantes no ano 2018 segundo datos do Instituto Nacional de Estad\u00edstica dos cales eran 10 homes e 9 mulleres."}
{"id": "134786", "revid": "22570", "url": "https://gl.wikipedia.org/wiki?curid=134786", "title": "Riob\u00f3, Riob\u00f3, Cabana de Berganti\u00f1os", "text": "Riob\u00f3 \u00e9 un lugar da parroquia de Riob\u00f3 no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 13 habitantes no ano 2018 segundo datos do Instituto Nacional de Estad\u00edstica dos cales eran 6 homes e 7 mulleres."}
{"id": "134787", "revid": "85894", "url": "https://gl.wikipedia.org/wiki?curid=134787", "title": "Soutoch\u00e1n, Riob\u00f3, Cabana de Berganti\u00f1os", "text": "Soutoch\u00e1n \u00e9 un lugar da parroquia de Riob\u00f3 no concello coru\u00f1\u00e9s de Cabana de Berganti\u00f1os na comarca de Berganti\u00f1os. Non ti\u00f1a habitantes no ano 2018 segundo datos do Instituto Nacional de Estad\u00edstica."}
{"id": "134789", "revid": "22570", "url": "https://gl.wikipedia.org/wiki?curid=134789", "title": "O Vao, Riob\u00f3, Cabana de Berganti\u00f1os", "text": "O Vao \u00e9 un lugar da parroquia de Riob\u00f3 no concello coru\u00f1\u00e9s de Cabana de Berganti\u00f1os na comarca de Berganti\u00f1os. Ti\u00f1a 8 habitantes no ano 2018 segundo datos do Instituto Nacional de Estad\u00edstica dos cales eran 5 homes e 3 mulleres."}
{"id": "134790", "revid": "25871", "url": "https://gl.wikipedia.org/wiki?curid=134790", "title": "N\u00famero cardinal", "text": "Os n\u00fameros cardinais indican a cantidade de elementos dun conxunto e refl\u00edctense nos conceptos de n\u00fameros naturais e de n\u00fameros enteiros. Por exemplo, considerando o conxunto de extremidades do corpo humano e cham\u00e1ndolle a este conxunto E, \"E = {brazo dereito, brazo esquerdo, perna dereita, perna esquerda}\", o cardinal do conxunto \u00e9 4. P\u00f3dese dicir, xa que logo, que:\n4 \u00e9 un n\u00famero natural e un n\u00famero enteiro positivo.\nConcepci\u00f3n gramatical.\nDefinici\u00f3n.\nO n\u00fameral cardinal \u00e9 a categor\u00eda gramatical que indica o n\u00famero de elementos dun conxunto. O numeral cardinal difer\u00e9nciase do ordinal, do m\u00faltiplo e do partitivo.\nLista.\nOs principais numerais cardinais son: cero, un/unha, dous/d\u00faas, tres, catro, cinco, seis, sete, oito, nove, dez, once, doce, trece, catorce, quince, dezaseis, dezasete, dezaoito, dezanove, vinte, vinte e un/unha, vinte e dous/d\u00faas, trinta, trinta e un/unha, corenta, cincuenta, sesenta, setenta, oitenta, noventa, cen, cento un/unha, douscentos/duascentas, trescentos/as, catrocentos/as, cincocentos/as, qui\u00f1entos/as, seiscentos/as, setecentos/as, oitocentos/as, novecentos/as, mil.\nFunci\u00f3n sint\u00e1ctica.\nO numeral cardinal adoita inclu\u00edrse entre os determinantes. Pode ter funci\u00f3n adxectiva ou pronominal:\nRiscos morfol\u00f3xicos.\nEn galego, o numeral cardinal t\u00e9n marca de x\u00e9nero en: un/unha, dous/d\u00faas, os centos (trescentas) e os seus derivados. Exemplos:\nDifer\u00e9nciese \"tres centos de libros\" de \"trescentos libros\".\nSubstantivos equivalentes.\nExisten alg\u00fans substantivos que equivalen a certos n\u00fameros cardinais e que alg\u00fans autores denominan \"colectivos\" (Carballo Calero, 1979, p.\u00a0202 e \u00c1lvarez e Xove, 2002, p.\u00a0526):\nNalg\u00fans casos, son per\u00edodos de tempo:\nNoutros casos, poden ter significados connotativos, por exemplo, do campo da m\u00fasica:\nTam\u00e9n sucede o mesmo en poes\u00eda cos nomes de estrofas e noutros campos.\nConcepci\u00f3n matem\u00e1tica.\nHistoria.\nO concepto de n\u00famero cardinal foi proposto por Georg Cantor en 1874. A partir do concepto de \"cardinalidade\", chegamos ao cardinal. A cardinalidade \u00e9 a caracter\u00edstica que define o n\u00famero de elementos dun conxunto. Os seguintes conxuntos son diferentes pero ten a mesma cardinalidade:\n\"E = {brazo dereito, brazo esquerdo, perna dereita, perna esquerda}\"\n\"C = {norte, sur, leste, oeste}\"\nPor tanto, |E| = |C|\nDefinindo unha correspondencia biun\u00edvoca entre dous conxuntos finitos, Cantor demostraba facilmente se ti\u00f1an a mesma cardinalidade cando hab\u00eda unha relaci\u00f3n bixectiva entre os seus elementos. Esta correspondencia un a un tam\u00e9n lle serviu para crear o concepto de conxunto infinito: todos os seus elementos est\u00e1n relacionados de forma bixectiva co conxunto de n\u00fameros naturais.\nCardinais para particionar e ordenar os conxuntos.\nOs conxuntos poden dividirse en clases de equivalencia definidas en funci\u00f3n da relaci\u00f3n de equivalencia que incl\u00faa a un par de conxuntos se e s\u00f3 se entre estes existe unha bixecci\u00f3n.\nA cardinalidade dun conxunto ser\u00eda a clase de equivalencia \u00e1 que este pertence. Dous conxuntos formula_1 coa mesma cardinalidade (que pertencen ao mesmo cardinal) den\u00f3tase:\nA existencia dunha funci\u00f3n inxectiva entre dous conxuntos tam\u00e9n define unha relaci\u00f3n de orde entre os seus cardinais; \u00e9 dicir:\nA relaci\u00f3n formula_2 excl\u00fae a posibilidade de que os cardinais sexan iguais.\n\u00c9 pos\u00edbel demostrar que si\nO cardinal do conxunto baleiro den\u00f3tase convencionalmente como 0 (cero) e cont\u00e9n ao \u00fanico conxunto baleiro. E o coxunto baleiro des\u00edgnase \u2205.\nCardinais transfinitos.\nOs n\u00fameros cardinais dalg\u00fans conxuntos repres\u00e9ntanse con s\u00edmbolos especiais:\nUsando os axiomas de Zermelo-Fraenkel (ZF) pode comprobarse que os tres cardinais anteriores cumpren formula_7. A hip\u00f3tese do continuo afirma que de feito formula_8. G\u00f6del probou en 1938 que esta hip\u00f3tese \u00e9 consistente cos axiomas ZF e, por tanto, pode ser tomado como un axioma novo para a teor\u00eda de conxuntos. Por\u00e9n, en 1963, Paul Cohen probou que a negaci\u00f3n da hip\u00f3tese do continuo tam\u00e9n \u00e9 consistente cos axiomas ZF, o que proba que esta hip\u00f3tese \u00e9 totalmente independente dos axiomas ZF. \u00c9 dicir, poden constru\u00edrse tanto \"teor\u00edas de conxuntos cantorianas\" nas que a hip\u00f3tese do continuo \u00e9 unha afirmaci\u00f3n certa coma \"teor\u00edas de conxuntos non cantorianas\" nas que a hip\u00f3tese do continuo sexa falsa. Esta situaci\u00f3n \u00e9 similar \u00e1 das xeometr\u00edas non eucl\u00eddeas."}
{"id": "134791", "revid": "7596", "url": "https://gl.wikipedia.org/wiki?curid=134791", "title": "Caso partitivo", "text": ""}
{"id": "134792", "revid": "75439", "url": "https://gl.wikipedia.org/wiki?curid=134792", "title": "Numeral", "text": "Un numeral \u00e9 unha categor\u00eda gramatical que designa cantidades exactas e cont\u00e1beis. Pode ser cardinal, ordinal, m\u00faltiplo ou partitivo:\nPara unha visi\u00f3n matem\u00e1tica, v\u00e9xase n\u00famero."}
{"id": "134793", "revid": "89787", "url": "https://gl.wikipedia.org/wiki?curid=134793", "title": "Numeral partitivo", "text": "Un numeral partitivo indica a divisi\u00f3n dun todo, por exemplo, \"medio pan\".\nDefinici\u00f3n.\nUn numeral pode ser cardinal, ordinal, m\u00faltiplo e partitivo. Un partitivo indica divisi\u00f3n dun todo en partes iguais: medio, terzo, cuarto etc.\nLista.\nOs numerais partitivos pos\u00faen risco de x\u00e9nero e n\u00famero:\nOs demais fanse coa terminaci\u00f3n -avo, por exemplo, \"a vinte e tresava parte da cidade\".\n\"Metade\" non \u00e9 un partitivo sen\u00f3n un substantivo.\n\"Medio\" tam\u00e9n pode significar \"o espazo no que se desenvolve un feito\" (por exemplo, \"A cidade \u00e9 un medio hostil para os animais.\") ou \"o recurso para conseguir un fin\" (por exemplo, \"O libro segue a ser un medio did\u00e1ctico esencial.\").\nAdvertencia de uso.\nNon se confunda \"onceavo/a\", \"doceavo/a\" e demais partitivos terminados en -avo con \"und\u00e9cimo/a\", \"duod\u00e9cimo/a\" etc. que son ordinais. \u00c9 inapropiado utilizar *\"onceavo xogador\" para referirnos ao \"xogador n\u00famero once dun equipo\", que ser\u00eda \"o und\u00e9cimo xogador\" ou \"o d\u00e9cimo primeiro xogador\".\nFunci\u00f3n sint\u00e1ctica.\nOs partitivos poden ter funci\u00f3n pronominal (cando suplen a un nome) ou adxectiva (cando o acompa\u00f1an). Exemplos:\n\"Xa que che sobra pan, d\u00e1me medio\".\n\"Merquei media fogaza\".\nCando ten funci\u00f3n adxectiva, alg\u00fans autores denom\u00ednano \"determinante\".\nUso matem\u00e1tico.\nOs partitivos \u00fasanse para designar o denominador do que chamamos quebrado ou fracci\u00f3n en Matem\u00e1ticas, \u00e9 dicir, o n\u00famero que se coloca abaixo en \u00be (tres cuartos) ou \u00bd (un medio). As fracci\u00f3ns tam\u00e9n poden ter funci\u00f3n pronominal ou adxectiva. Neste \u00faltimo caso, concordan co nome que acompa\u00f1an, por exemplo, \"tres cuartas partes do cami\u00f1o\".\nV\u00e9xase tam\u00e9n.\nLigaz\u00f3ns externas.\nDocumentos de referencia da Real Academia Galega:"}
{"id": "134794", "revid": "23204", "url": "https://gl.wikipedia.org/wiki?curid=134794", "title": "M\u00faltiplo", "text": "Un m\u00faltiplo \u00e9 un tipo de numeral. Un m\u00faltiplo expresa multiplicaci\u00f3n pola serie natural dos n\u00fameros a partir de dous: dobre, triplo etc. Por tanto, \"dobre\" equivale a \"multiplicado por dous\", \"triplo\" a \"multiplicado por tres\" etc.\nLista de m\u00faltiplos.\nOs m\u00faltiplos con forma propia son:\nOs restantes f\u00f3rmanse mediante o cardinal correspondente seguido da palabra \"veces\".\nFunci\u00f3n sint\u00e1ctica.\nComo categor\u00eda gramatical, un m\u00faltiplo pode ter funci\u00f3n pronominal (cando suple a un nome) ou adxectiva (cando o acompa\u00f1a), por exemplo:\nVerbos derivados.\nOs numerais m\u00faltiplos dan orixe aos seus respectivos verbos, por exemplo:\nOutras formas derivadas.\nAlg\u00fans numerias m\u00faltiplos orixinan outras formas l\u00e9xicas:\nOs m\u00faltiplos en matem\u00e1ticas.\nF\u00e1lase de m\u00faltiplo cando se est\u00e1 a tratar con cantidades que multiplican a outra.\nUn m\u00faltiplo dun n\u00famero \u00e9 outro n\u00famero que o cont\u00e9n un n\u00famero enteiro de veces. Doutro xeito, un m\u00faltiplo de \"n\" \u00e9 un n\u00famero tal que, dividido por \"n\", da como resultado un n\u00famero enteiro (xa que o resto da divisi\u00f3n eucl\u00eddea \u00e9 cero). Os primeiros m\u00faltiplos do un \u00f3 dez adoitan agruparse nas chamadas t\u00e1boas de multiplicar.\nEn efecto, 18 cont\u00e9n 9 d\u00faas veces de xeito exacto.\nSubm\u00faltiplos.\nUn n\u00famero enteiro \"a\" \u00e9 subm\u00faltiplo doutro n\u00famero \"b\" se e so se \"b\" \u00e9 m\u00faltiplo de \"a\"."}
{"id": "134799", "revid": "89787", "url": "https://gl.wikipedia.org/wiki?curid=134799", "title": "Resaca", "text": "Co nome de resaca co\u00f1\u00e9cese popularmente un cadro de malestar xeral que padece ao espertar unha persoa que bebeu alcohol en exceso.\nPrevenci\u00f3n.\nSe \u00e9 posible, reducir a inxesta de alcol. Beber l\u00edquido antes e despois do per\u00edodo de inxesta de alcol, e se \u00e9 posible, que estes sexan auga ou zumes.\nNon conv\u00e9n deitarse sen\u00f3n at\u00e9 estar no estado m\u00e1is normal posible. Deitarse cos efectos do alcol, a\u00ednda que en primeiro lugar poderiamos pensar que nos vai a facer descansar mellor, ten un efecto contrario. Nas mesmas condici\u00f3ns, deitarse 5 horas despois da \u00faltima inxesta ou deitarse menos de 3 horas despois, pode significar a diferenza entre padecer ou non resaca ao d\u00eda seguinte.\nA comida inxerida antes de beber tam\u00e9n infl\u00fae en como afecta o alcol ao corpo, e o mellor ser\u00eda unha comida copiosa rica en hidratos de carbono, prote\u00ednas e graxas, co cal asimilaremos un volume m\u00e1is elevado de alcol, xa que un est\u00f3mago baleiro asimila 4 veces m\u00e1is r\u00e1pido o alcol que un que est\u00e1 entretido cunha apracible dixesti\u00f3n. Vulgarmente falando, dise que \"sobe antes\". Unha vez que se bebeu e comezan os s\u00edntomas de mareo, perda de control e n\u00e1useas, a inxesta de alimentos ricos en amid\u00f3n como a pataca ou o arroz dimin\u00faen a cantidade de l\u00edquido dispo\u00f1ible no est\u00f3mago para a expulsi\u00f3n do v\u00f3mito.\nAparentemente a inxesta, en cantidades normais (100% CDR), de complexos vitam\u00ednicos do grupo B (en especial a B12), xunto con abundante l\u00edquido, poden paliar en certo grao os efectos molestos da resaca: leite, carne, verduras e para as mulleres que estean a tomar p\u00edlulas anticonceptivas, unha presa de froitos secos.\n\u00c9 moi recomendable beber aproximadamente a mesma cantidade de alcol consumida en auga antes de deitarse a durmir, ao outro d\u00eda a resaca ser\u00e1 substancialmente menor, non se levantar\u00e1 coa boca seca e non se ter\u00e1 esa sensaci\u00f3n de sede constante.\nCombater a resaca con alcol non \u00e9 conveniente. O refr\u00e1n \"un cravo con outro cravo\" \u00e9 mellor non aplicalo neste estado. O que lograremos \u00e9 paliar a resaca prolongando a bebedeira, pero tarde ou cedo, a dor de cabeza volver\u00e1 aparecer.\nO alcol \u00e9 eliminado do corpo a unha velocidade de 0.1 ou 0.15 g/h e comercial\u00edzanse bebidas que afirman acelerar o proceso estimulando as funci\u00f3ns do f\u00edgado."}
{"id": "134800", "revid": "23204", "url": "https://gl.wikipedia.org/wiki?curid=134800", "title": "Mircea I de Valaquia", "text": "Mircea cel B\u0103tr\u00e2n, quen reinou entre 1386 e 1418, foi un dos m\u00e1is importantes donos de Valaquia. O seu nome significa \"Mircea o Vello\", nome atribu\u00eddo despois da s\u00faa morte, para distinguilo do seu neto Mircea II (\"o Mozo\"). Dende o s\u00e9culo XIX, a historiograf\u00eda romanesa ch\u00e1mao \"Mircea cel Mare\" (\"Mircea o Grande\").\nMircea foi o fillo do voivoda Radu I e de Dona Calinica, descendente da Casa de Basarab.\nAs fronteiras de Valaquia mudaron a trav\u00e9s da historia, sendo durante o reinado de Mircea, cando Valaquia comprendeu a s\u00faa meirande \u00e1rea en tempos medievais: dende o r\u00edo Olt no norte at\u00e9 o r\u00edo Danubio no sur, e dende as \"Portas de Ferro\" no oeste at\u00e9 o mar Negro no leste.\nMircea fortaleceu o poder do estado e organizou varios oficios, promoveu o desenvolvemento econ\u00f3mico, aumentou os ingresos do estado, e acu\u00f1ou moedas de prata que circularon tam\u00e9n nos pa\u00edses veci\u00f1os. Ofreceu aos comerciantes de Polonia e Lituania privilexios e renovou os privilexios que os seus antecesores deran aos habitantes de Bra\u015fov. Mircea permitiuse deste xeito aumentar o seu poder militar. Fortificou as fortalezas do Danubio e \"o ex\u00e9rcito grande\", composto de cidad\u00e1ns e de campesi\u00f1os libres ou dependentes. Apoiou tam\u00e9n \u00e1 Igrexa.\nMentres organizaba o seu pa\u00eds, coidouse de formar un sistema de alianzas que lle permitise defender a independencia do pa\u00eds. A trav\u00e9s do intermediario Petru Mu\u015fat, pr\u00edncipe de Moldavia, conclu\u00edu en 1389 un tratado de alianza con Ladislau II de Polonia, o rei de Polonia. O tratado foi renovado en 1404 e 1410. Mantivo relaci\u00f3ns estreitas con Sexismundo de Luxemburgo, rei de Hungr\u00eda, base\u00e1ndose no seu interese com\u00fan de loitar contra a expansi\u00f3n otom\u00e1.\nAs s\u00faas intervenci\u00f3ns para apoiar aos pobos cristi\u00e1ns do sur do Danubio, que estaban a loitar contra os turcos, causaron o seu enfrontamento co Imperio otom\u00e1n. En 1394 Bayezid I (\"o L\u00f3strego\") pasou o Danubio con 40.000 homes, un continxente impresionante na \u00e9poca. Mircea ti\u00f1a 10.000 homes, as\u00ed que non era conveniente unha batalla en campo libre. Elixiu o que hoxe se chamar\u00eda unha guerra tipo \"guerrilla\", deixando ao ex\u00e9rcito contrario sen alimentos e usando ataques e retiradas frecuentes (un exemplo t\u00edpico de guerra asim\u00e9trica). No 10 de outubro de 1394, os dous ex\u00e9rcitos enfront\u00e1ronse na Batalla de Rovine, nun terreo con bosques e pantanos, que impediu aos otom\u00e1ns espallar o seu ex\u00e9rcito; os otom\u00e1ns non conseguiron derrotar ao ex\u00e9rcito de Mircea. Esta batalla foi invocada no poema de Mihai Eminescu, \"A terceira ep\u00edstola\".\nApoiado por Sexismundo de Luxemburgo, Mircea derrotou tam\u00e9n a Vlad Uzurpatorul, monicreque do sult\u00e1n otom\u00e1n, quen pretend\u00eda o seu trono. En 1396 Mircea participou nunha cruzada anti-otom\u00e1, organizada polo monarca h\u00fangaro. A cruzada rematou coa vitoria otom\u00e1 na Batalla de Nic\u00f3pole, no 25 de setembro. O ano seguinte, en 1397, Mircea obstaculizou outra expedici\u00f3n otom\u00e1 que tentaba cruzar o Danubio, e en 1400 derrotou unha expedici\u00f3n turca que tentaba cruzar o seu pa\u00eds.\nA derrota de Bayezid I por Timur Lenk en Ancara, no ver\u00e1n de 1402, abriu un per\u00edodo de anarqu\u00eda no Imperio otom\u00e1n, e Mircea aproveitouse para organizar xunto co rei de Hungr\u00eda unha campa\u00f1a en contra dos turcos. En 1404 Mircea foi capaz de conseguir de novo o mando en Dobruia. M\u00e1is a\u00ednda, Mircea participou nas loitas para o trono do Imperio Otom\u00e1n, apoiando a Musa, quen chegou a reinar por un curto per\u00edodo. Foi o auxe do poder\u00edo do pr\u00edncipe.\n\"O m\u00e1is valente e m\u00e1is h\u00e1bil dos pr\u00edncipes cristi\u00e1ns\", como o describiu o historiador alem\u00e1n Leunclavius, Mircea gobernou Valaquia por 32 anos. \u00c1 parte dos seus logros militares, Mircea foi un amante da arte, deixando entre outros monumentos o fermoso Mosteiro Cozia, constru\u00eddo segundo o modelo da Igrexa Krusevac en Serbia."}
{"id": "134802", "revid": "6279", "url": "https://gl.wikipedia.org/wiki?curid=134802", "title": "0", "text": ""}
{"id": "134804", "revid": "1131", "url": "https://gl.wikipedia.org/wiki?curid=134804", "title": "Licenza de Documentaci\u00f3n Libre GNU", "text": ""}
{"id": "134805", "revid": "1131", "url": "https://gl.wikipedia.org/wiki?curid=134805", "title": "Estaci\u00f3n de San Fernando-Bah\u00eda Sur", "text": "San Fernando-Bah\u00eda Sur \u00e9 unha estaci\u00f3n de ferrocarril espa\u00f1ola inclu\u00edda dentro da rede de estaci\u00f3ns de Administrador de Infraestruturas Ferroviarias, sendo desde outono de 2007 a estaci\u00f3n central da cidade de \u00a0AdifSan Fernando (C\u00e1diz).\n\u00c9 unha das estaci\u00f3ns da li\u00f1a C-1 de Proximidades C\u00e1diz, paran nela trens de media e longa distancia.\nHistoria.\nEn 1992 constru\u00edr en San Fernando o centro comercial e hotel \"Bah\u00eda Sur\" en terreos das salinas. A gran cantidade de p\u00fablico que isto atraeu levou \u00e1 construci\u00f3n dun apeadoiro na li\u00f1a C-1 de Proximidades C\u00e1diz co nome de \"Bah\u00eda Sur\", situado ao sur da Illa de Le\u00f3n xunto ao \u00e1rea comercial do mesmo nome.\nDez anos despois, cando se levou a cabo o soterramento das v\u00edas f\u00e9rreas en C\u00e1diz como primeiro paso para a duplicaci\u00f3n e mellora do trazado da li\u00f1a C\u00e1diz-Sevilla, exp\u00faxose a execuci\u00f3n dun soterramento en San Fernando condenando \u00e1 desaparici\u00f3n \u00e1 estaci\u00f3n principal do municipio. As\u00ed pois empezou a achandarse o terreo en torno ao apeadoiro de \"Bah\u00eda Sur\" para constru\u00edr unha nova estaci\u00f3n que substitu\u00edse \u00e1 de \"San Fernando\" como parada de trens de Media distancia e de longa distancia.\nEsta obra levaba tirar o paso elevado sobre a CA-33 e constru\u00edr un novo que dese acceso a un novo vest\u00edbulo superior da estaci\u00f3n, de maneira que sa\u00edndo da mesma poida chegarse por igual ao centro urbano ou ao \u00e1rea comercial.\nPara non interromper o tr\u00e1fico na li\u00f1a, f\u00f3ronse pondo en servizo as novas v\u00edas unha por unha \u00e1 vez que se \u00eda desmantelando a antiga, sendo a v\u00eda 4 actual a \u00faltima en porse en servizo e a v\u00eda 3 a primeira.\nO vest\u00edbulo novo abriuse parcialmente para acceder \u00e1s v\u00edas 1 e 3 en abril de 2007, engad\u00edndose a posta en servizo da v\u00eda 2 en xullo de 2007, e xa en outubro de 2007 p\u00faxose en servizo a estaci\u00f3n no seu conxunto como a nova estaci\u00f3n central de ferrocarril de San Fernando, cambiando a s\u00faa denominaci\u00f3n por San Fernando-Bah\u00eda Sur.\nServizos ferroviarios.\nProximidades C\u00e1diz e Media distancia Renfe.\nA estaci\u00f3n ten servizo de Proximidades cunha frecuencia que oscila entre 15 e 60 min cara a C\u00e1diz e entre 30 e 60 min cara a Xerez da Fronteira os d\u00edas laborables e 60 min os fins de semana e festivos. Os d\u00edas laborables \u00e9 cabeceira dalg\u00fans servizos de proximidade, o que reforza o servizo entre C\u00e1diz e San Fernando. No sistema tarifario de Proximidades C\u00e1diz sit\u00faase esta estaci\u00f3n en zona 2.\nOs trens de Media Distancia que paran nesta estaci\u00f3n son de tipo Andaluc\u00eda Expr\u00e9s, efectuando parada t\u00f3dolos trens da li\u00f1a A-1.\nLonga Distancia.\nCando se complete a li\u00f1a de alta velocidade entre C\u00e1diz e Sevilla (en largo ib\u00e9rico con travesa polivalente) esta estaci\u00f3n poder\u00e1 acoller tam\u00e9n este tipo de servizos."}
{"id": "134807", "revid": "1131", "url": "https://gl.wikipedia.org/wiki?curid=134807", "title": "Estaci\u00f3n de El Puerto de Santa Mar\u00eda", "text": "El Puerto de Santa Mar\u00eda \u00e9 unha estaci\u00f3n de ferrocarril situada na cidade de El Puerto de Santa Mar\u00eda (C\u00e1diz), no exterior do centro hist\u00f3rico, pr\u00f3ximo ao r\u00edo Guadalete. A estaci\u00f3n \u00e9 de nova creaci\u00f3n adaptada para o AVE.\nAntiga estaci\u00f3n da cidade.\nEsta estaci\u00f3n atop\u00e1base anexa \u00e1 actual e esta era das m\u00e1is antigas de Andaluc\u00eda, xa que o primeiro tramo de Ferrocarril en Andaluc\u00eda foi o de Xerez da Fronteira con esta cidade e estaba situada onde est\u00e1 hoxe en d\u00eda o t\u00fanel que leva \u00e1s Salinas de San Jos\u00e9.\nA antiga estaci\u00f3n inaugurouse no ano 1876, ao principio realiz\u00e1base traxectos cara a Sanl\u00facar de Barrameda, Chipiona ou Rota, a \u00faltima viaxe que se realizo cara a estas cidades foi o 31 de decembro de 1984.\nA distancia das viaxes que se realizaban \u00eda aumentando, cre\u00e1ronse estaci\u00f3ns en cidades veci\u00f1as como Puerto Real ou C\u00e1diz.\nA cidade aproveito a remodelaci\u00f3n das v\u00edas e das propias estaci\u00f3ns e decidiron crear unha estaci\u00f3n m\u00e1is na cidade situada en Valdelagrana.\nTrens.\nProximidades e Media Distancia.\nA estaci\u00f3n ten servizo de Proximidades cunha frecuencia que oscila entre 15 e 60 min para estaci\u00f3ns situadas entre esta estaci\u00f3n. Os fins de semana e festivos s\u00f3 circula un tren por hora en toda a li\u00f1a.\nOs trens de Media Distancia que saen e chegan a esta estaci\u00f3n son de tipo Andaluc\u00eda Expr\u00e9s, todos con destino Sevilla-Santa Justa excepto 1 ao d\u00eda que ten como destino ou orixe Xa\u00e9n.\nLonga Distancia.\nA li\u00f1a de alta velocidade Sevilla-C\u00e1diz at\u00f3pase en proceso de construci\u00f3n. Esta li\u00f1a ser\u00e1 de largo ib\u00e9rico con travesa polivalente, unha vez as obras concl\u00faan esta estaci\u00f3n poder\u00e1 acoller este tipo de servizo."}
{"id": "134808", "revid": "1131", "url": "https://gl.wikipedia.org/wiki?curid=134808", "title": "Estaci\u00f3n de Ronda", "text": "Ronda \u00e9 unha estaci\u00f3n de ferrocarril Adif situada na cidade de Ronda (M\u00e1laga). Nela chegan e parten trens con destino a Alxeciras, M\u00e1laga, Granada, C\u00f3rdoba e Madrid.\nAt\u00f3pase ao norte da cidade, lindando cos centros comerciais.\nTrens.\nMedia Distancia.\nO servizo real\u00edzase tres veces ao d\u00eda en ambos os sentidos, nos trens Andaluc\u00eda Expr\u00e9s. Tam\u00e9n hai un tren diario de Ronda a Alxeciras pola ma\u00f1\u00e1, e outro de Alxeciras a Ronda pola tarde.\nAdemais, hai un tren diario a M\u00e1laga, \u00e1 primeira hora da ma\u00f1\u00e1. Este tren regresa de M\u00e1laga pola tarde.\nLonga Distancia.\nO servizo Altaria real\u00edzase d\u00faas veces ao d\u00eda en ambos os sentidos, sendo Ronda unha das s\u00faas paradas."}
{"id": "134809", "revid": "23204", "url": "https://gl.wikipedia.org/wiki?curid=134809", "title": "Matei Basarab", "text": "Matei Basarab, nado en Br\u00e2ncoveni (Olt) en 1588 e finado en Bucarest o 9 de abril de 1654, foi pr\u00edncipe de Valaquia entre 1632 e 1654.\nReinado.\nDurante a maior\u00eda do seu reinado, Matei estivo ocupado con defenderse das incursi\u00f3ns moldavas en Valaquia, triunfando en 1637, 1639 e 1653- v\u00e9xase a Batalla de Finta. Foi un dono iluminado, co\u00f1ecido por introducir en Valaquia a prensa (1634) e creado o primeiro c\u00f3digo de leis valaco, as\u00ed como por ser patr\u00f3n das artes e da relixi\u00f3n (fundador da primeira escola superior no seu Principado). Constru\u00edu m\u00e1is de 45 igrexas e mosteiros, sendo comparado para isto con Estevo III de Moldavia.\nA s\u00faa elecci\u00f3n en 1632 significou a primeira excepci\u00f3n dunha regra establecida polo h\u00e1bito. Matei Basarab era soamente un boiardo (da familia Craiove\u015fti), sen ser familiar dos pr\u00edncipes anteriores - a\u00ednda que quizais se poder\u00eda dicir o mesmo acerca de Mihai Viteazul. O motivo da s\u00faa elecci\u00f3n foi a reacci\u00f3n dos boiardos aut\u00f3ctonos fronte \u00e1 competici\u00f3n dos boiardos infiltrados de Grecia e do Levante mediterr\u00e1neo. Quizais por estas circunstancias especiais Matei adoptou o nome \"Basarab\" - asociado a unha li\u00f1axe lex\u00edtima fabricada.\nO reinado de Matei Basarab coincide tam\u00e9n coa derradeira etapa da decadencia dos nobres pequenos, o resultado da presi\u00f3n pol\u00edtica dos boiardos e dos dr\u00e1sticos cambios econ\u00f3micos (a rebeli\u00f3n dos militares \"seimeni\" baixo Constantin \u015eerban ten probablemente a mesma causa).\nSemella que o pr\u00edncipe planeaba a emancipaci\u00f3n fronte ao Imperio otom\u00e1n, as\u00ed como a dominaci\u00f3n sobre Moldavia. Mantivo unha relaci\u00f3n estreita co gobernador transilvano Xurxo II R\u00e1k\u00f3czi, un vasalo dos otom\u00e1ns ambicioso, poderoso, e con m\u00e1is autonom\u00eda ca Matei.\nLeis e reformas.\nP\u00e9nsase que Matei Basarab e o seu contempor\u00e1neo, o pr\u00edncipe moldovo Vasile Lupu, introduciron as primeiras leis escritas nos dous Principados. Con todo, os dous c\u00f3digos practicamente id\u00e9nticos non van en contra da tradici\u00f3n, sen\u00f3n que son traduci\u00f3ns ao roman\u00e9s dos costumes bizantinas, aludidas en documentos das d\u00e9cadas precedentes. As d\u00faas colecci\u00f3ns do reinado de Matei son \"Pravila da Govora\" (1640) e \"Pravila lui Matei Basarab\" (\"O C\u00f3digo de Matei Basarab\"; tam\u00e9n co\u00f1ecido como \"\u00cendreptarea Legii\" - \"O Arranxo da Lei\", de 1652)."}
{"id": "134810", "revid": "1131", "url": "https://gl.wikipedia.org/wiki?curid=134810", "title": "Estaci\u00f3n de Logro\u00f1o", "text": "A estaci\u00f3n de Logro\u00f1o \u00e9 unha estaci\u00f3n de tren de Adif situada na cidade espa\u00f1ola de Logro\u00f1o. Foi inaugurada parcialmente o 18 de decembro de 2011 dentro da primeira fase dun amplo proxecto urban\u00edstico tendente a mellorar a integraci\u00f3n do ferrocarril na cidade soterrando gran parte do seu trazado.\nNo ano 2010, os seus servizos de Longa e Media distancia foron utilizados por preto de 170.000 viaxeiros.\nSituaci\u00f3n ferroviaria.\nA estaci\u00f3n at\u00f3pase no trazado da li\u00f1a f\u00e9rrea de ancho ib\u00e9rico que une Castej\u00f3n con Bilbao por Logro\u00f1o e Miranda de Ebro a 388 metros de altitud.\nHistoria.\nChegada do ferrocarril.\nA primeira estaci\u00f3n de Logro\u00f1o foi inaugurada o 21 de setembro de 1863, en presenza do Xeneral Espartero. Foi constru\u00edda pola Compa\u00f1\u00eda do Ferrocarril de Tudela a Bilbao que poucas semanas antes puxera en funcionamento do tramo Castej\u00f3n-Ordu\u00f1a da li\u00f1a f\u00e9rrea que pretend\u00eda unir Castej\u00f3n con Bilbao. En 1878, foi absorbida por Norte que mantivo a titularidade da estaci\u00f3n ata a nacionalizaci\u00f3n do ferrocarril en Espa\u00f1a en 1941 e a creaci\u00f3n de Renfe.\nA estaci\u00f3n de RENFE.\nO 9 de novembro de 1958, Jorge Vig\u00f3n, ministro de Obras P\u00fablicas, inaugurou unha nova estaci\u00f3n constru\u00edda por RENFE. Conclu\u00edan as\u00ed unhas obras iniciadas dez anos antes e que dotaban \u00e1 cidade dun recinto de case 11.000 metros cadrados formado por un pavill\u00f3n central, d\u00faas \u00e1s laterais e d\u00faas torres en cada extremo que contaba entre outros con despachos de billetes para a venda de billetes, estanco, bar, oficina bancaria, consigna, estafeta de correos e dependencias policiais. Incorporaba tam\u00e9n unha zona de vivendas destinada aos traballadores ferrovarios. En total a obra custou algo m\u00e1is de 10 mill\u00f3ns de pesetas. O Correos Bilbao-Zaragoza foi o primeiro tren que estreou as instalaci\u00f3ns. O 9 de agosto de 2010 foi derrubada.\nA estaci\u00f3n provisional.\nO 30 de abril de 2010 tivo lugar a apertura dunha estaci\u00f3n provisional, situada nos arredores da antiga, e cuxa funci\u00f3n era substitu\u00edr a mesma ata a construci\u00f3n dunha nova estaci\u00f3n con v\u00edas soterradas froito da integraci\u00f3n do trazado f\u00e9rreo na cidade. Este recinto provisional era dunha soa planta rectangular e estaba divididos en d\u00faas zonas: unha de 324 metros cadrados para uso ferroviario e outra de 399 metros cadrados dotada de sala de espera e cafeter\u00eda. Ambas estaban separadas por un paramento de vidro. Contaba ademais con puntos informativos, aseos, quiosco, locais de alugueiro de veh\u00edculos e venda de billetes. No exterior disp\u00faxose dun aparcadoiro de 109 prazas. Cumprida a s\u00faa funci\u00f3n, en abril do 2012 foi totalmente desmantelada.\nA nova estaci\u00f3n.\nO 18 de decembro de 2011 o Alvia Bilbao-Barcelona estreou a nova estaci\u00f3n de Logro\u00f1o. Era o punto \u00e1lxido da primeira fase das obras de integraci\u00f3n ferroviaria realizados na cidade e que supo\u00f1er\u00e1n o soterramento de case 1.400 metros da li\u00f1a f\u00e9rrea que une Castej\u00f3n con Bilbao. Este novo recinto foi ideado polos arquitectos I\u00f1aki \u00c1balos e Juan Herreros ga\u00f1adores do Concurso Internacional para a Integraci\u00f3n Urbana do Ferrocarril na Cidade de Logro\u00f1o que foi convocado pola Sociedade Logro\u00f1o Integraci\u00f3n do Ferrocarril 2002.\nConta cun vest\u00edbulo en superficie de algo m\u00e1is de 1.500 metros cadrados, unha nave de plataformas na planta inferior dotada de cinco v\u00edas e d\u00faas plataformas centrais e dunha cuberta exterior en forma de lomba artificial de m\u00e1is de 8.000 metros cadrados de car\u00e1cter transitable. Disp\u00f3n de venda de billetes, aseos, locais comerciais, servizo de cafeter\u00eda e consigna. As instalaci\u00f3ns completaranse coa construci\u00f3n de p\u00e1rtea sur do edificio e cun aparcadoiro subterr\u00e1neo cuxas obras se iniciar\u00e1n tras a demolici\u00f3n da estaci\u00f3n provisional.\nO acceso principal sit\u00faase na fachada oeste a\u00ednda que se prev\u00e9 un segundo acceso pola fachada sur do edificio e unha terceira sa\u00edda de emerxencia polo lado norte.\nServizos ferroviarios.\nLonga distancia.\n\"Actualizado a 6 de xullo de 2016.\"\nMedia distancia.\n\"Actualizados a 6 de xullo de 2016.\""}
{"id": "134811", "revid": "1387932", "url": "https://gl.wikipedia.org/wiki?curid=134811", "title": "Igrexa de Xesucristo dos Santos dos \u00daltimos D\u00edas", "text": ""}
{"id": "134813", "revid": "12452", "url": "https://gl.wikipedia.org/wiki?curid=134813", "title": "Cubertos", "text": ""}
{"id": "134816", "revid": "5312", "url": "https://gl.wikipedia.org/wiki?curid=134816", "title": "Partido Comunista Roman\u00e9s", "text": "O Partido Comunista Roman\u00e9s (PCR), en roman\u00e9s \"Partidul Comunist Rom\u00e2n\", foi o partido marxista-leninista deste pa\u00eds da Europa do Leste, gobern\u00e1ndoo dende o 30 de decembro de 1947 ata o 22 de decembro de 1989.\nO partido chamouse na s\u00faa fundaci\u00f3n Partido Comunista de Roman\u00eda (\"Partidul Comunist din Rom\u00e2nia\"), para en 1948, por mor da fusi\u00f3n con outros partidos de esquerda, pasar a chamarse Partido dos Traballadores Romaneses (\"Partidul Muncitoresc Rom\u00e2n\"), e finalmente, desde 1965, chamouse Partido Comunista Roman\u00e9s."}
{"id": "134819", "revid": "56817", "url": "https://gl.wikipedia.org/wiki?curid=134819", "title": "Fronte de Salvaci\u00f3n Nacional", "text": "Fronte de Salvaci\u00f3n Nacional (roman\u00e9s: \"Frontul Salv\u0103rii Na\u0163ionale\", FSN) foi o nome do grupo gobernante de Roman\u00eda nas primeiras semanas despois do golpe de estado contra o r\u00e9xime socialista de Nicolae Ceausescu, que puxo fin \u00e1 Revoluci\u00f3n Romanesa de 1989. Posteriormente, o FSN converteuse en partido pol\u00edtico, e \u00e9 o antecesor de dous dos tres grandes partidos pol\u00edticos romaneses da actualidade: o Partido Socialdem\u00f3crata (PSD) e o Partido Dem\u00f3crata (PD).\nHistoria.\nCreaci\u00f3n.\nEn marzo de 1989, seis importantes membros do Partido Comunista Roman\u00e9s (PCR) escribiron unha carta aberta ao ditador Nicolae Ceausescu onde expu\u00f1an o seu desacordo con certos abusos de poder e a pol\u00edtica econ\u00f3mica da Rep\u00fablica Socialista de Roman\u00eda. A chamada \"Carta do Seis\" circulou en medios de pa\u00edses capitalistas e foi lida en Radio Free Europe, onde foi descrita como o manifesto dunha organizaci\u00f3n clandestina chamada \"Fronte de Salvaci\u00f3n Nacional\".\nO 21 de decembro dese mesmo ano, entre 80 e 100 mil acodes reun\u00edronse nas inmediaci\u00f3ns da sede do Comit\u00e9 Central do PCR, acudindo a un chamado do propio Ceausescu. Ante a oposici\u00f3n manifestada polos asistentes \u00e1 praza, Nicolae Ceaucescu abandonou o lugar -aconsellado polos seus colaboradores militares- e logo foi capturado, xulgado e executado o 25 de decembro panda a s\u00faa dona Elena."}
{"id": "134820", "revid": "1308", "url": "https://gl.wikipedia.org/wiki?curid=134820", "title": "Revoluci\u00f3n Romanesa de 1989", "text": ""}
{"id": "134822", "revid": "12452", "url": "https://gl.wikipedia.org/wiki?curid=134822", "title": "Elena Ceaucescu", "text": ""}
{"id": "134833", "revid": "127505", "url": "https://gl.wikipedia.org/wiki?curid=134833", "title": "Loita de guerrillas", "text": "A loita de guerrillas \u00e9 unha t\u00e1ctica militar de conflitos armados consistente en fustrigar ao inimigo no seu propio terreo con destacamentos irregulares e mediante ataques r\u00e1pidos e por sorpresa, estoupidos de instalaci\u00f3ns, pontes e cami\u00f1os ou secuestros de armas e provisi\u00f3ns. Util\u00edzase con frecuencia en situaci\u00f3ns de loita asim\u00e9trica. Grazas a s\u00faa mobilidade, a s\u00faa f\u00e1cil dispersi\u00f3n en pequenos grupos e a s\u00faa habilidade para desaparecer entre a poboaci\u00f3n civil, resultan moi dif\u00edciles de neutralizar.\nAlgunhas clasificaci\u00f3ns de conflitos, como a utilizada polo Departamento de Defensa dos Estados Unidos, dividen as guerras segundo varios criterios, entre eles, o do tipo do inimigo a combater. Seguindo este criterio, os conflitos armados poden agruparse en \"Conflitos de Alta Intensidade\" ou \"loitas convencionais\" (aquelas onde o inimigo \u00e9 outro ex\u00e9rcito, mellor ou peor armado que o propio, pero ex\u00e9rcito con cuarteis, centros de mando e territorio que defender), \"Conflitos de Media Intensidade\" ou \"loita de guerrillas\" (os realizados polos grupos paramilitares sostidos, pobremente armados, pero que controlan certas rexi\u00f3ns de dif\u00edcil acceso e co apoio t\u00e1cito da poboaci\u00f3n directa ou polos poderes electos a trav\u00e9s dos seus ex\u00e9rcitos) e, por \u00faltimo, os \"Conflitos de Baixa Intensidade\" e tam\u00e9n poder\u00eda establecerse certo grao de paralelismo cos \"movementos terroristas\" (realizada por pequenos grupos que non controlan o territorio e \u00e1s veces son apoiados por unha parte da poboaci\u00f3n -matanzas indiscriminadas contra a poboaci\u00f3n civil- ou polo contrario por unha ampla maior\u00eda contra os poderes establecidos, forzas da orde p\u00fablica etc. ou combinado.\nNos ex\u00e9rcitos modernos, estes ataques son chamados \"operaci\u00f3ns de comandos\" se os realizan tropas regulares. O \"comando\" \u00e9 un soldado ou un grupo de soldados adestrados e armados nun ex\u00e9rcito regular que realiza operaci\u00f3ns de comando audaces acci\u00f3ns no campo inimigo. Os guerrilleiros tam\u00e9n poden actuar en relaci\u00f3n co ex\u00e9rcito regular; pero son, normalmente milicias integradas polos civ\u00eds.\nOrixe do termo.\nO termo guerrilla e o termo guerrilleiro comezaron a usarse en Espa\u00f1a durante a invasi\u00f3n de Napole\u00f3n Bonaparte, no s\u00e9culo XIX. O sufixo \"-illa\", acepta a desigualdade da loita entre civ\u00eds e un ex\u00e9rcito regular organizado por un Estado. Pero sen ese nome, esta forma de loita deuse \u00f3 longo de toda a historia. Os xudeus conquistaron Cana\u00e1n, segundo o relato b\u00edblico, mediante ataques por sorpresa; Alexandre Magno debeu enfrontarse \u00e1s guerrillas de tribos monta\u00f1esas durante a s\u00faa primeira incursi\u00f3n contra os persas; e An\u00edbal perdeu varios guerreiros por mor das tribos salasias cando cruzaba os Alpes. Na propia Pen\u00ednsula Ib\u00e9rica at\u00f3panse exemplos de guerrillas xa durante a invasi\u00f3n romana (Viriato, Corocota) e os primeiros s\u00e9culos da Idade Media (Paio de Asturias e os seus seareiros contra os musulm\u00e1ns en Asturias ou os vasc\u00f3ns contra Carlomagno en Roncesvales). Tam\u00e9n se usou historiograficamente para tratar aos patriotas na Revoluci\u00f3n Americana, que apoiados por Francia e Espa\u00f1a lograron a Independencia e deixaron de ser colonos para pasar a converterse en cidad\u00e1ns, sendo a primeira gran vitoria na historia moderna dunha loita de guerrillas.\nPero o termo alcanzou a s\u00faa consagraci\u00f3n durante as campa\u00f1as napole\u00f3nicas en Espa\u00f1a, destacando Jer\u00f3nimo Merino, Francisco Abad Moreno \"Chaleco\", Agustina de Arag\u00f3n, Juana \"La Galana\" e Juan Mart\u00edn D\u00edez; realzado, se se quere, polo propio Napole\u00f3n que chegou a considerar a resistencia espa\u00f1ola como a causa principal da s\u00faa derrota; por riba incluso, segundo a s\u00faa opini\u00f3n, das cat\u00e1strofes en Rusia que, segundo os historiadores, foron moito m\u00e1is sanguinarias que as espa\u00f1olas.\nNo S\u00e1hara Occidental (a\u00ednda \"de iure\" baixo administraci\u00f3n espa\u00f1ola, de facto marroqu\u00ed 2/3 partes) produciuse por parte da \"Fronte de Liberaci\u00f3n do Sahara Occidental\" combinada cun Ex\u00e9rcito e t\u00e1cticas convencionais a que foi a primeira Loita de Guerrillas a grande escala no deserto, principalmente contra Marrocos, e en menor medida contra Mauritania, Espa\u00f1a e EUA e Francia que apoian ou apoiaron dalg\u00fan modo \u00e1 primeira.\nResumo hist\u00f3rico.\nEn xeral, a loita de guerrillas \u00e9 de resistencia a un invasor e est\u00e1 aureolada por motivos patri\u00f3ticos, revolucionarios ou relixiosos. Os galeses opux\u00e9ronse \u00e1 invasi\u00f3n dos normandos mediante guerrillas de arqueiros certeiros no s\u00e9culo XII. A lenda de Robin Hood bas\u00e9ase probablemente na resistencia dos campesi\u00f1os armados ao reinado de Xo\u00e1n sen Terra. Durante todo o s\u00e9culo XIX, os movementos nacionalistas, como o de Garibaldi, a resistencia post-unitaria de bandidos como Carmine Crocco en Italia ou a loita da independencia dos gregos durante a dominaci\u00f3n turca, base\u00e1ronse en loitas de grupos civ\u00eds armados. A loita independentista en Estados Unidos foi acompa\u00f1ada por guerrillas que sorprend\u00edan \u00e1s tropas inglesas en emboscadas. Tanto os ex\u00e9rcitos patriotas como realistas recorreron \u00e1 t\u00e1ctica de loita de guerrillas durante a Loita de Independencia Hispanoamericana. Os principais focos das guerrillas independentistas foron Nueva Espa\u00f1a, Venezuela, Colombia, Alto Per\u00fa, noroeste arxentino e o centrosur chileno, a mediados do s\u00e9culo XIX, a loita de guerrillas tam\u00e9n foi usada polas tropas mexicanas republicanas ao mando do presidente Benito Ju\u00e1rez durante a Segunda Intervenci\u00f3n Francesa en M\u00e9xico (1861-1867),que loitaron contra os invasores franceses apoiados polo grupo conservador, os que lograron derrotar e expulsar do territorio mexicano. Durante a Loita dos b\u00f3ers, na actual Sur\u00e1frica, os colonos holandeses utilizaron esa t\u00e1ctica. Tam\u00e9n os irlandeses crearon un ex\u00e9rcito de irregulares para oporse aos brit\u00e1nicos: o IRA, siglas en ingl\u00e9s de Ex\u00e9rcito Republicano Irland\u00e9s. Lograda a independencia, a guerrilla seguiu realizando ataques terroristas na zona que quedou baixo control brit\u00e1nico, o Ulster. Nas primeiras d\u00e9cadas do s\u00e9culo XX, o Partido Liberal Mexicano, Francisco Villa e Emiliano Zapata formaron ex\u00e9rcitos de campesi\u00f1os en M\u00e9xico e iniciaron unha revoluci\u00f3n con m\u00e9todos de guerrilla, finalmente frustrada. Pola mesma \u00e9poca, os Estados Unidos sufriron o que probablemente \u00e9 a s\u00faa primeira gran derrota militar cando se enfrontaron \u00e1 loita de guerrillas liderada polo patriota nicaraguano Augusto C\u00e9sar Sandino contra a ocupaci\u00f3n militar. A\u00ednda que o primeiro pa\u00eds onde se concibiu a loita de guerrillas como t\u00e1ctica militar foi Espa\u00f1a, onde xa se usaba no ano 400 antes de Cristo.\nO brit\u00e1nico Lawrence de Arabia utilizou a loita de guerrillas, cos \u00e1rabes e contra os turcos, con devastadores efectos.\nNo Rif, nos anos 20 do s\u00e9culo XX, Mohammed Abdelkrim al-Jattabi puxo en marcha unha loita de guerrillas contra as tropas coloniais espa\u00f1olas e francesas, a nomeada \"harka\", baseada en gran medida no desgaste producido por francotiradores invisibles aos ollos do inimigo (chamados \"pacos\" polos soldados espa\u00f1ois). Os fundamentos te\u00f3ricos desta guerrilla ser\u00edan estudados anos m\u00e1is tarde por H\u00f4 Chi Minh e V\u00f5 Nguy\u00ean Gi\u00e1p en Vietnam."}
{"id": "134836", "revid": "5863", "url": "https://gl.wikipedia.org/wiki?curid=134836", "title": "Facho", "text": "Facho, ma\u00f1iza de palla atada \u00e1 que se lle prend\u00eda lume ou fogueira acesa nun alto que adoitaba usarse para avisar e guiar os mari\u00f1eiros que se atopaban no mar.\nDefinici\u00f3n.\nUn facho pode ser:\nEtimolox\u00eda.\nDo lat. \"fascis\": feixe. Tr\u00e1tase dunha etimolox\u00eda por metonimia. Inicialmente, un pequeno feixe de plantas como os xuncos ou a palla, apertado e atado, utilizouse dende hai moito tempo como luz artificial para a noite ou as covas. A palabra facho pasou logo a ser un lume con funci\u00f3ns indicadoras. Deste xeito, era colocado nos outeiros como sinais de orientaci\u00f3n ou avisos. Posteriormente, a s\u00faa localizaci\u00f3n pasar\u00eda a propiciar que se nomeasen as\u00ed os lugares altos onde se fac\u00edan lumes. De a\u00ed, a evoluci\u00f3n sem\u00e1ntica da palabra.\nHistoria.\nAntigamente, os faros materializ\u00e1banse como fachos acendidos en torres. Entre os s\u00e9culos IX-XII, as costas galegas foron atacadas por viquingos, v\u00e1ndalos e musulm\u00e1ns. Nos s\u00e9culos XV, XVII, XVIII e XIX, foron os ingleses, franceses e holandeses, entre outros os que m\u00e1is atacaban as costas galegas. Estes \u00faltimos ataques ao litoral galego propiciaron a creaci\u00f3n dunha rede de fachos que se intercomunicaban mediante fume ou fogo cando alg\u00fan dos pobos divisaba embarcaci\u00f3ns perigosas. Desta forma avisaban ao xefe de grupos armados), e \u00e1s vilas, que acud\u00edan para a s\u00faa defensa. No 1670, Domenico Laffi relataba que no Monte Facho de Fisterra hab\u00eda unha torre que estaba feita para acender o fogo na s\u00faa parte m\u00e1is elevada. Estaba a\u00ed porque, de t\u00f3dalas naci\u00f3ns que navegan polo Oc\u00e9ano, todos pasaban a co\u00f1ece-lo Cabo Fisterr\u00e1 e moitas veces desembarcaban na Vila provocando numerosos danos. Era ent\u00f3n cando, co fogo desta torre, fac\u00edanse sinais \u00e1s vilas veci\u00f1as, que sucesivamente dunhas \u00e1s outras \u00edanse pasando o aviso de perigo. Nunha hora, todo o Reino de Galiza estaba en sobreaviso e acud\u00eda armado ata aquel cabo para defendelo.\nPor descontado, os fachos tam\u00e9n funcionaron como gu\u00edas e, as\u00ed mesmo, hai constancia de que se acend\u00edan fachos en lugares falsos para provocar naufraxios.\nXeograf\u00eda.\nDe norte a sur, a denominada \"Ruta dos fachos de Galiza\" cont\u00e9n as seguintes localizaci\u00f3ns que se recollen na obra de D. Jos\u00e9 Cornide titulada \"Descripci\u00f3n circunstanciada de la costa de Galicia, y raya por donde confina con el inmediato Reino de Portugal\", da que, ao compara-los nomes cos actuais, obs\u00e9rvase que alg\u00fans perd\u00e9ronse:\nToponimia.\nNon t\u00f3dolos lugares nos que se ten constancia da existencia de fachos conservan no seu nome tal suceso. Alg\u00fan dos que a\u00ednda se poden atopar son:\nLiteratura.\nMoitos son os escritores e poetas que citan aos \"fachos\" nas s\u00faas obras. Alg\u00fans exemplos son:\nLaurindo Rabelo\n\"Hino\" (1863)\nO \"facho\" do Helesponto apaga o dia,\nsem que aos olhos de Hero o sono traga,\nque dentro de sua alma n\u00e3o se apaga\no fogo com que o facho se acendia.\nEduardo Pondal\n\"Queixumes dos pinos \" (1886)\n\u00a1Ou rapacetes rebertes,\nDe tenro corpo lanzal;\nE tan libres, com' os corvos,\nDo \"facho\" de Touri\u00f1an!\nNunha cousa conv\u00earteme,\nInsensibre e cerval;\nConv\u00e9rteme n' un rudo\n\"Facho\", por p\u00efed\u00e1...\nB\u00e1rreme da memoria,\nEste so\u00f1ar audaz,\nArr\u00e1ncame da alma"}
{"id": "134845", "revid": "1836", "url": "https://gl.wikipedia.org/wiki?curid=134845", "title": "Guerrilla", "text": ""}
{"id": "134847", "revid": "98629", "url": "https://gl.wikipedia.org/wiki?curid=134847", "title": "Edificio", "text": "A palabra edificio quere dicir \"facer fogo\" (do indoeuropeo \"\u00e6de\", fogo e do lat\u00edn \"facere\", facer), o que non debe estra\u00f1ar cando un dos termos que se utiliza para a vivenda \u00e9 fogar. Un \"edificio\" \u00e9 normalmente unha construci\u00f3n realizada con materiais resistentes (madeira, pedra, metal, formig\u00f3n etc.) para poder protexerse das inclemencias meteorol\u00f3xicas cando se realizan tarefas que precisan de certa privacidade.\nDa orixe do nome expl\u00edcase as finalidades dos edificios primitivos, que se crearon para albergar o fogo, evitando que se apagase por mor da choiva, o vento e demais inclemencias do tempo, debido a que acendelo non era doado.\nA inventiva humana foi mellorando as t\u00e9cnicas de construci\u00f3n e elaborando as diversas partes do \"edificio\", ata facer da actividade de edificar unha das Belas Artes: a Arquitectura.\nArquitectura cl\u00e1sica.\nNa arquitectura cl\u00e1sica dist\u00ednguense os seguintes conceptos, referidos aos seus corpos e formas:\nCorpos do edificio.\nP\u00f3dense describir os corpos dun edificio como as partes f\u00edsicas que o compo\u00f1en. Dist\u00ednguense da seguinte maneira:\nOs corpos do edificio constan de membros principais e secundarios. Os membros principais p\u00f3dense clasificar en dous tipos:\nFormas dos edificios.\nConsiderando a planta e os p\u00f3rticos, os edificios poden denominarse:"}
{"id": "134852", "revid": "1888", "url": "https://gl.wikipedia.org/wiki?curid=134852", "title": "Castromil", "text": "O top\u00f3nimo galego Castromil pode referirse a:\nAmais, como apelido pode referirse a:"}
{"id": "134853", "revid": "12452", "url": "https://gl.wikipedia.org/wiki?curid=134853", "title": "Breo", "text": ""}
{"id": "134854", "revid": "56817", "url": "https://gl.wikipedia.org/wiki?curid=134854", "title": "Tuzla", "text": "Tuzla \u00e9 unha cidade e concello de Bosnia e Hercegovina de 174.558 habitantes e 303\u00a0km\u00b2, \u00e9 a terceira cidade do pa\u00eds e a capital do cant\u00f3n hom\u00f3nimo, o seu nome deriva da palabra turca para sal, refer\u00edndose \u00e1 riqueza en sal do sitio.\nHistoria.\nA zona de Tuzla est\u00e1 enclavada nun val \u00f3s p\u00e9s do Majevica, na \u00e1rea hai continuidade do poboamento desde o Neol\u00edtico, descubr\u00edronse numerosos vestixios desa \u00e9poca, como vasos de arxila, cer\u00e1mica, coitelos de pedra e machados. A primeira menci\u00f3n escrita de Tuzla data do ano 950."}
{"id": "134858", "revid": "1505", "url": "https://gl.wikipedia.org/wiki?curid=134858", "title": "Estevo III de Moldavia", "text": "Estevo III de Moldavia (c. 1437 - 2 de xullo de 1504), tam\u00e9n co\u00f1ecido coma Estevo o Grande (\u00ab\"\u0218tefan cel Mare\"\u00bb en roman\u00e9s) ou Estevo o Grande e o Santo (\u00ab\"\u0218tefan cel Mare \u0219i Sf\u00e2nt\"\u00bb), foi pr\u00edncipe de Moldavia entre 1457 e 1504, o m\u00e1is prominente representativo da Casa Real Mu\u0219at.\nDurante o seu reinado, transformou Moldavia nun estado poderoso e mantivo a s\u00faa independencia fronte \u00e1s ambici\u00f3ns de Hungr\u00eda, Polonia, e do Imperio otom\u00e1n, que quer\u00edan subxugar ao pa\u00eds. Estevo chegou a ser famoso en Europa pola s\u00faa resistencia fronte aos otom\u00e1ns. Foi vitorioso en 34 de 36 batallas, e o primeiro en derrotar de maneira decisiva ao Imperio Otom\u00e1n, na Batalla de Vaslui, despois da cal o papa Sisto IV nomeouno \"verus christianae fidei athleta\" (\"verdadeiro campi\u00f3n da fe cristi\u00e1\"). Estevo foi un home relixioso, constru\u00edndo igrexas e mosteiros despois das s\u00faas vitorias, e pagando a d\u00e9beda do Monte Athos ao Imperio Otom\u00e1n, asegurando desta maneira a autonom\u00eda da comunidade mon\u00e1stica.\nPrimeiros anos e chegada ao poder.\nEstevo era membro da familia real Mu\u0219at. O seu pai Bogdan II reinara sobre Moldavia por dous anos (1449-1451), antes de morrer nunha batalla, morto o t\u00edo de Estevo, Petru Aron. Entre 1451 e 1457, Moldavia foi trastornada por unha guerra civil entre Petru Aron e Alex\u0103ndrel, neto de Alexandru cel Bun.\nDespois do conflito, Estevo refuxiouse en Transilvania, buscando a protecci\u00f3n do comandante militar Iancu de Hunedoara. Trasladouse despois \u00e1 Corte de Vlad Draculea, e, en 1457, conseguiu recibir a 6.000 cabaleiros como asistencia militar, ga\u00f1ando a batalla en contra de Petru Aron en Dolje\u0219ti, preto de Roman. Aron fuxiu a Polonia, mentres que Estevo foi coroado pr\u00edncipe. Dous anos despois, liderou unha incursi\u00f3n dentro de Polonia, buscando a Aron, pero atopou unha forte resistencia. Asinouse un tratado entre Moldavia e Polonia, a trav\u00e9s do cal Estevo reco\u00f1eceu a Casimiro IV Iagell\u00f3n como o seu suzerano, mentres que a Aron prohib\u00eduselle entrar en Moldavia.\nReinado.\nAmeazado por veci\u00f1os poderosos, conseguiu oporse \u00e1 invasi\u00f3n do rei h\u00fangaro Mat\u00edas Corvino, derrot\u00e1ndoo na Batalla de Baia (en 1467), e invadindo Valaquia en 1471, porque Valaquia converteuse en vasalo do Imperio otom\u00e1n. Cando o sult\u00e1n Mehmed II organizou un ataque como resposta a Moldavia, Estevo derrotou aos invasores na Batalla de Vaslui, en 1475, unha vitoria que cortou temporalmente o avance turco na Europa oriental.\nEstevo foi derrotado en R\u0103zboieni o ano seguinte, mais os otom\u00e1ns tiveron que retirarse, ao non conseguir capturar ning\u00fan castelo importante, e porque unha enfermidade espallouse no ex\u00e9rcito turco. Estevo buscou o apoio dos cristi\u00e1ns europeos, pero sen \u00e9xito. A\u00ednda as\u00ed, d\u00edxose sobre el que \"cortou a man dereita ao pag\u00e1n\".\nDespois de 1484, Estevo tivo que enfrontarse non s\u00f3 aos ataques turcos, sen\u00f3n tam\u00e9n aos polacos e h\u00fangaros. Finalmente, en 1486 asinou un tratado co sult\u00e1n Bayezid II, que aseguraba o autogoberno de Moldavia, en cambio por un tributo anual. A partir do s\u00e9culo XVI, o Principado de Moldavia foi vasalo do Imperio Otom\u00e1n durante 300 anos.\nEstevo morreu en Suceava, e est\u00e1 soterrado no mosteiro de Putna, constru\u00eddo \u00e1s s\u00faas ordes.\nLegado.\nA\u00ednda que foi marcada por continua turbulencia, o longo reinado de Estevo trouxo consigo un considerable desenvolvemento cultural; moitas igrexas e mosteiros foron constru\u00eddas \u00e1s s\u00faas ordes, dos cales alg\u00fans son Patrimonio da Humanidade.\nEstevo foi considerado un santo por moitos cristi\u00e1ns, a pouco tempo despois da s\u00faa morte. Foi canonizado pola Igrexa ortodoxa romanesa, baixo o nome \u00ab\"Dreptcredinciosul voievod \u0218tefan cel Mare \u0219i Sf\u00e2nt\"\u00bb.\nNunha campa\u00f1a da televisi\u00f3n estatal romanesa chamada \u00ab\"Mari Rom\u00e2ni\"\u00bb (\u00abGrandes romaneses\u00bb), Estevo recibiu 40.000 votos e foi elixido \u00abO m\u00e1is grande roman\u00e9s\u00bb da historia.\nO historiador roman\u00e9s Nicolae Iorga afirmou sobre o car\u00e1cter de Estevo: \u00ab\"O pobo roman\u00e9s atopou en Estevo o Grande o m\u00e1is limpo e perfecto icona da s\u00faa alma: honesto e traballador, paciente sen esquecer e valente sen crueldade, en\u00e9rxico cando estaba alporizado e sereno no seu perd\u00f3n, claro e equilibrado na s\u00faa fala, bo organizador e amante do fermoso, sen soberbia nas s\u00faas acci\u00f3ns\"\u00bb.\nA figura de Estevo foi invocada na literatura popular e culta romanesa. Os romaneses do seu s\u00e9culo adoitaban cantar \u00ab\"\u0218tefan Vod\u0103, gran se\u00f1or, sen semellanza no mundo, m\u00e1is c\u00f3 espl\u00e9ndido sol\"\u00bb."}
{"id": "134860", "revid": "1131", "url": "https://gl.wikipedia.org/wiki?curid=134860", "title": "Estaci\u00f3n de Reus", "text": "Reus \u00e9 unha estaci\u00f3n de ferrocarril da cidade de Reus, na provincia de Tarragona. Est\u00e1 na li\u00f1a Tarragona-Reus-Lleida. Actualmente paran trens de Media Distancia e un tren Estrella, de li\u00f1as operadas por Renfe Operadora.\nEsta estaci\u00f3n entrou en servizo en 1856 cando foi inaugurado o tramo constru\u00eddo pola Companyia del Ferrocarril de Reus a Tarragona (posteriormente LRT) entre Tarragona e Reus."}
{"id": "134862", "revid": "2074", "url": "https://gl.wikipedia.org/wiki?curid=134862", "title": "Glucosa", "text": ""}
{"id": "134863", "revid": "98629", "url": "https://gl.wikipedia.org/wiki?curid=134863", "title": "Garda de Ferro", "text": "A Garda de Ferro (en roman\u00e9s \"Garda de Fier\") foi un movemento fascista, ultranacionalista e antisemita roman\u00e9s, convertido logo nun partido pol\u00edtico, que existiu desde 1927 at\u00e9 a segunda guerra mundial.\nO movemento foi fundado por Corneliu Zelea Codreanu, o 24 de xullo de 1927, baixo o nome \"Lexi\u00f3n do Arcanxo Miguel\", e foi liderada por Codreanu at\u00e9 a s\u00faa morte, en 1938. Os adeptos e membros do movemento eran chamados \"lexionarios\". En marzo de 1930 Codreanu formou a \"Garda de Ferro\", unha p\u00f3la paramilitar e pol\u00edtica da Lexi\u00f3n; este nome chegou a aplicarse para a Lexi\u00f3n enteira. M\u00e1is tarde, en xu\u00f1o de 1935, a Lexi\u00f3n mudou oficialmente o seu nome ao partido \"\"Totul pentru \u0162ar\u0103\" (\"Todo para o Pa\u00eds\").\nOs seus membros levaban uniformes verdes (considerados s\u00edmbolo de rexuvenecemento, polos seus uniformes ga\u00f1aron o alcume \"As camisas verdes\") e saud\u00e1banse entre eles como os romanos. O s\u00edmbolo principal empregado pola Garda de Ferro foi unha cruz tripla, representando barras de prisi\u00f3n (como escudo do martirio), \u00e1s veces chamada \"A Cruz do Arcanxo Miguel\"\"."}
{"id": "134864", "revid": "1410", "url": "https://gl.wikipedia.org/wiki?curid=134864", "title": "Culto \u00e1 personalidade", "text": "Ch\u00e1mase culto \u00e1 personalidade ou culto \u00e1 persoa \u00e1 adoraci\u00f3n e adulaci\u00f3n excesiva dun l\u00edder vivo, carism\u00e1tico e polo xeral unipersonal, especialmente un xefe de Estado. O culto \u00e1 personalidade (como concepto influ\u00eddo por Nikita Khrushchev no seu discurso no ano 1956 na 20\u00ba Convenci\u00f3n do Partido Comunista da Uni\u00f3n Sovi\u00e9tica) \u00e9 unha elevaci\u00f3n en dimensi\u00f3ns relixiosas ou a admiraci\u00f3n a nivel de relixi\u00f3n de figuras l\u00edderes carism\u00e1ticas na sociedade ou a pol\u00edtica. Nas ditaduras \u00e9 adoito unha forma de culto \u00e1 persoa do ditador."}
{"id": "134866", "revid": "1308", "url": "https://gl.wikipedia.org/wiki?curid=134866", "title": "Culto da personalidade", "text": ""}
{"id": "134868", "revid": "1131", "url": "https://gl.wikipedia.org/wiki?curid=134868", "title": "Estaci\u00f3n de Figueres", "text": "Figueres \u00e9 unha estaci\u00f3n de ferrocarril de Adif situada ao leste do centro hist\u00f3rico de Figueres, na provincia de Xirona. A estaci\u00f3n est\u00e1 na li\u00f1a Barcelona-Xirona-Portbou e te\u00f1en parada trens da li\u00f1a R11 de Rodalies de Catalunya operados por Renfe Operadora. Ademais de trens rexionais, tam\u00e9n efectuan parada trens de Longa distancia, entre eles tres Trenhoteles a cidades europeas.\nOs trens de alta velocidade non efect\u00faan parada nesta estaci\u00f3n; fano na estaci\u00f3n situada no concello de Vilafant, que recibe o nome de estaci\u00f3n de Figueres-Vilafant.\nHistoria.\nA estaci\u00f3n foi inaugurada o 28 de outubro de 1877 coa posta en marcha do tramo Xirona-Figueres da li\u00f1a que pretend\u00eda unir Barcelona coa fronteira francesa. As obras correron a cargo da \"Compa\u00f1\u00eda dos Ferrocarr\u00eds de Tarragona a Barcelona e Francia\" ou TBF fundada en 1875. En 1889, TBF acordou fusionarse coa poderosa MZA. Devandita fusi\u00f3n mant\u00edvose ata que en 1941 a nacionalizaci\u00f3n do ferrocarril en Espa\u00f1a supuxo a desaparici\u00f3n de todas as compa\u00f1\u00edas privadas existentes e a creaci\u00f3n de Renfe.\nO 10 de febreiro de 1965, Jorge Vig\u00f3n, Ministro de Obras P\u00fablicas da \u00e9poca, inaugurou o novo edificio da estaci\u00f3n de Figueres substitu\u00edndo o constru\u00eddo en 1877. En total este novo recinto de d\u00faas plantas tivo un custo de m\u00e1is de 3 mill\u00f3ns de pesetas."}
{"id": "134869", "revid": "98629", "url": "https://gl.wikipedia.org/wiki?curid=134869", "title": "Ariete (D-36)", "text": "O \"Ariete\" (D-36), foi unha fragata r\u00e1pida, reclasificada como destrutor ASW (antisubmarino), da clase Audaz pertencente \u00e1 Armada Espa\u00f1ola.\nHistoria.\nFoi entregado \u00e1 armada o 7 de febreiro de 1961 en Ferrol e asignado xunto aos outros buques da mesma clase \u00e1 31 escuadrilla de Escolta con base en Ferrol.\nO 25 de febreiro de 1966, mentres navegaba de Ferrol a Cartagena, viuse sorprendido por ondas de 12 metros. Chegou ata as illas C\u00edes, fronte a Vigo, pero o vento virou e levouno cara a Carnota, 60 quil\u00f3metros ao norte. Un tripulante dun petroleiro morreu intent\u00e1ndoo remolcar. Tam\u00e9n fracasou a fragata \"Legazpi\" (F-42), chegando a perder un brazo un dos seus mari\u00f1eiros. O Ariete foi levado a terra pola acci\u00f3n das correntes e o vento, encallando a 200 metros da costa. Finalmente, embarrancou a 200 metros da Praia do Ardeleiro, e deuse por non recuperable ao partirse o casco.\nA actuaci\u00f3n dos veci\u00f1os valeulle \u00f3 concello de Carnota a concesi\u00f3n do t\u00edtulo \"Moi Humanitario\", outorgada por Decreto 3290/1966 de 29 de decembro."}
{"id": "134872", "revid": "5863", "url": "https://gl.wikipedia.org/wiki?curid=134872", "title": "Koufonisi", "text": "Koufonisi ou Koufonisia (grego: \u039a\u03bf\u03c5\u03c6\u03bf\u03bd\u03ae\u03c3\u03b9) \u00e9 unha illa e unha comunidade das C\u00edcladas que consta de tres illas principais.\nHistoria.\nHai d\u00faas versi\u00f3ns sobre a orixe do nome da illa. Segundo a primeira, Koufonisi era o nome antigo da brecha que hai entre Koufonisi e Glaronisi. De feito, o nome completo era \"Koufos Limin\", que significa porto de sotavento, onde os barcos poden ancorar. Segundo outra versi\u00f3n, este nome foi elixido polo gran n\u00famero de covas nas rocas e os sedimentos que se atopan na illa.\nSegundo os achados arqueol\u00f3xicos, Koufonisi estaban habitadas desde tempos prehist\u00f3ricos. As escavaci\u00f3ns en Epano Mili sacaron \u00e1 luz importantes achados que se remontan aos primeiros anos do Cicl\u00e1dico. As escavaci\u00f3ns na costa oriental descubriron restos de tempos helen\u00edsticos e Romanos.\nNo curso da historia, Koufonisi seguiu o destino do resto das illas C\u00edcladas. Foron dominados polos venecianos e os turcos, que, na maior parte do s\u00e9culo XVII, loitaron polo goberno do mar Exeo. Os residentes de Koufonisi, xa sexa porque o necesitaban ou porque quer\u00edan, a mi\u00fado un\u00edan as s\u00faas forzas cos habitantes de Mani ou con outros piratas, que utilizaban a canle entre Pano e Kato Koufonisi como un refuxio seguro. Koufonisi, xunto co resto das illas C\u00edcladas, incorporouse ao estado grego en 1830.\nDurante a Ocupaci\u00f3n (1941-1945), os residentes das illas enfront\u00e1ronse a tempos dif\u00edciles. No per\u00edodo de posguerra, a illa ti\u00f1a 1.000 habitantes. Con todo, moitos deles emigraron a Atenas co fin de atopar un traballo e moitos homes abandonaron as illas para traballar como grumetes. Os residentes \u00edanse \u00e1s outras illas gregas e a terra firme en pequenas embarcaci\u00f3ns (calcos) e nun buque que \u00eda a Heraclia cada oito d\u00edas. Durante eses anos, s\u00f3 hab\u00eda un m\u00e9dico nas Pequenas C\u00edcladas e cando o tempo era malo, non pod\u00eda viaxar a Koufonisi.\nXeograf\u00eda.\nKoufonisi consta de tres illas principais, Kato (Abaixo) e Pano (Arriba) Koufonisi, e Keros, que pertencen ao complexo das pequenas C\u00edcladas de Oriente. Xeograficamente, sit\u00faase no lado sueste de Naxos e no lado oeste de Amorgos. A deshabitada Keros \u00e9 un lugar arqueol\u00f3xico protexido no que un gran n\u00famero de antigas obras de arte cicl\u00e1dico escav\u00e1ronse no s\u00e9culo 20.\nKato (inferior) Koufonisi.\nKato Koufonisi est\u00e1 situado xunto a Pano Koufonisi, Shoinousa e Keros. Ten unha superficie de 4\u00b43\u00a0km\u00b2 e est\u00e1 case deshabitada, xa que s\u00f3 hai unhas poucas casas rurais. A imaxe m\u00e1is caracter\u00edstica da illa \u00e9 a pequena igrexa de Panagia que se constr\u00fae no peirao, na parte superior das ru\u00ednas antigas. S\u00f3 os barcos pesqueiros e tur\u00edsticos ancoran no seu pequeno e pintoresco porto.\nPano Koufonisi ou Koufonisi.\nPano Koufonisi \u00e9 a illa m\u00e1is pequena e m\u00e1is densamente poboada do arquip\u00e9lago das C\u00edcladas. Ten unha superficie de 3\u00b45\u00a0km\u00b2 e 366 residentes. A ocupaci\u00f3n principal dos alde\u00e1ns \u00e9 a pesca. En comparaci\u00f3n coa s\u00faa poboaci\u00f3n, ten unha das frotas pesqueiras m\u00e1is grandes de Grecia. O mu\u00ed\u00f1o de vento branco no lado leste do porto acolle aos visitantes cando chegan \u00e1 illa. O asentamento de Chora na costa suroeste de Koufonisi \u00e9 un exemplo caracter\u00edstico da arquitectura das C\u00edcladas. As s\u00faas praias de area conforman imaxe da illa. Koufonisi s\u00f3 se desenvolveu nos \u00faltimos dez anos, no que respecta ao turismo, polo que a beleza natural e a s\u00faa cor tradicional mant\u00edvose sen perder intensidade.\nCultura.\nMonumentos.\nMuseo da illa, que est\u00e1 situado no edificio da vella escola. As s\u00faas exhibici\u00f3ns son achados que datan desde a \u00e9poca prehist\u00f3rica ata agora. Keros \u00e9 un lugar arqueol\u00f3xico, unha mostra da civilizaci\u00f3n das C\u00edcladas e da s\u00faa cultura. Co\u00f1ecidas estatuillas, os s\u00edmbolos da civilizaci\u00f3n das C\u00edcladas, o gaiteiro e o arpista, que agora est\u00e1n expostos no Museo Arqueol\u00f3xico de Atenas, foron descubertos na illa.\nTurismo.\nHai moitos lugares de interese que deben visitarse durante a s\u00faa estancia en Koufonisi, como o novo porto, os mu\u00ed\u00f1os de vento e as igrexas de Agios Georgios, Agios Nikolaos e Profitis Ilias. Os pescadores nas s\u00faas pequenas embarcaci\u00f3ns (calcos) son un cadro caracter\u00edstico da illa. Ver Keros as noites de l\u00faa chea co luar son unha experiencia \u00fanica para os visitantes. Segundo os residentes de Koufonisi, o contorno da illa deserta na noite par\u00e9cese a unha figura feminina, prostrada. De acordo coa mesma descrici\u00f3n, a primeira l\u00faa chea (no 21 de xu\u00f1o) parece a da vaxina dunha figura feminina. A igrexa da Virxe Mar\u00eda \u00e9 un dos monumentos m\u00e1is importantes de Koufonisi, mentres que en Keros, \u00e1 parte dos achados arqueol\u00f3xicos, p\u00f3dese gozar da maxia do amencer.\nArquitectura.\nA arquitectura das C\u00edcladas \u00e9 frecuente en Koufonisia. As superficies exteriores das casas e outros edificios est\u00e1n pintadas de branco e azul, co fin de coincidir co azul infinito do mar Exeo e crear un ambiente moderno, pero tam\u00e9n a maxia. O interior dunha casa t\u00edpica de Koufonisi consta de tres habitaci\u00f3ns: un dormitorio, unha coci\u00f1a e unha sala de grandes dimensi\u00f3ns utilizados como sala de estar. O teito, co\u00f1ecido como \"Steosa\" son polo xeral feitos de cana, madeira, terra e unha especie de madeira chamada \"kontarida\"."}
{"id": "134873", "revid": "89787", "url": "https://gl.wikipedia.org/wiki?curid=134873", "title": "Anticomunismo", "text": "O Anticomunismo \u00e9 a oposici\u00f3n ao comunismo. Historicamente, a palabra \"comunismo\" foi empregada para referirse a varios tipos de organizaci\u00f3n social e os seus partidarios, mais, dende mediados do s\u00e9culo XIX, a corrente dominante do comunismo no mundo foi o marxismo. O comunismo marxista conseguiu moitos m\u00e1is seguidores e opo\u00f1entes que todas as demais formas de comunismo xuntas. As\u00ed mesmo, o termo \"anticomunismo\" empr\u00e9gase principalmente para referirse \u00e1 oposici\u00f3n activa ao comunismo marxista.\nO marxismo, e a forma de comunismo asociado a el, acadou a s\u00faa notoriedade no s\u00e9culo XX. O anticomunismo organizado desenvolveuse como reacci\u00f3n \u00e1 crecente popularidade do movemento comunista, e adoptou moitas formas ao longo do s\u00e9culo XX. Os mon\u00e1rquicos conservadores europeos loitaron contra a primeira onda de revoluci\u00f3ns comunistas dende 1917 a 1922. O fascismo e o nazismo base\u00e1ronse nunha forma violenta de anticomunismo; incitaban o medo \u00e1 revoluci\u00f3n comunista para obter poder pol\u00edtico, e tentaron destru\u00edr o comunismo na segunda guerra mundial. Os nacionalistas loitaron contra os comunistas en numerosas guerras civ\u00eds por todo o mundo. Tanto o conservadorismo como o liberalismo cl\u00e1sico conformasen gran parte das pol\u00edticas exteriores anticomunistas das potencias occidentais, e dominaron o pensamento intelectual anticomunista na segunda metade do s\u00e9culo XX.\nTrala Revoluci\u00f3n de Outubro en Rusia, o comunismo marxista quedou principalmente vencellado \u00e1 Uni\u00f3n Sovi\u00e9tica na imaxinaci\u00f3n p\u00fablica (a\u00ednda que hab\u00eda moitos marxistas e comunistas que non apoiaban \u00e1 Uni\u00f3n Sovi\u00e9tica e as s\u00faas pol\u00edticas). Como resultado, o anticomunismo e a oposici\u00f3n \u00e1 Uni\u00f3n Sovi\u00e9tica fix\u00e9ronse practicamente indistinguibles, especialmente en pol\u00edtica exterior. O anticomunismo foi un elemento importante na pol\u00edtica exterior das Potencias do Eixo durante os anos 30 (Pacto Antikomintern) e dos Estados Unidos, o Reino Unido, o Xap\u00f3n, Corea do Sur, Australia, o Canad\u00e1, Israel, e outros pa\u00edses capitalistas durante a guerra fr\u00eda.\nAnticomunismo democr\u00e1tico.\nMovementos liberais en contra de gobernos autoproclamados comunistas d\u00e9ronse en diversas partes do mundo na d\u00e9cada dos anos 80 do s\u00e9culo XX aproveitado as mudanzas producidas na URSS baixo o goberno de Mikhail Gorbachev, alg\u00fans deles en:"}
{"id": "134874", "revid": "92340", "url": "https://gl.wikipedia.org/wiki?curid=134874", "title": "Luis Eduardo Matta", "text": "Luis Eduardo Matta \u00e9 un novelista e ensa\u00edsta brasileiro, (1974)\nRecensi\u00f3n biogr\u00e1fica.\nDe orixe libanesa, naceu no R\u00edo de Xaneiro, Brasil, o 21 de novembro de 1974. Iniciou s\u00faa carreira literaria en 1993, aos 18 anos, coa novela \"Conex\u00e3o Beirute-Teeran\". \u00c9 autor de novelas de misterio e suspense para adultos e adolescentes, como \"Ira Implac\u00e1vel\", \"120 Horas\", \"O V\u00e9u\", \"Morte no Col\u00e9gio\" e \"O Rubi do Planalto Central\".\nEn 2003, publicou un manifesto en prol dunha literatura de entretemento brasileira, que apelidou de literatura popular brasileira (LPB). Nos varios ensaios que escribiu dest\u00e1case, a\u00ednda, a defensa dunha reformulaci\u00f3n no ensino de literatura no Brasil e da democratizaci\u00f3n da lectura entre a poboaci\u00f3n brasileira. O escritor mora no R\u00edo de Xaneiro."}
{"id": "134877", "revid": "7596", "url": "https://gl.wikipedia.org/wiki?curid=134877", "title": "Psit\u00e1leia", "text": "Psit\u00e1leia (grego \u03a8\u03c5\u03c4\u03c4\u03ac\u03bb\u03b5\u03b9\u03b1) \u00e9 unha illa grega deshabitada do Golfo Sar\u00f3nico, situada a uns poucos km. da costa de O Pireo.\nAbarca unha superficie de 0\u00b4375 quil\u00f3metros cadrados. A illa alberga actualmente a planta de tratamento de augas residuais m\u00e1is grande de Europa, cunha proxecci\u00f3n da capacidade de procesado diario m\u00e1ximo de 750 toneladas de augas residuais. Administrativamente forma parte da municipalidade do Pireo.\nHistoria.\nNo ano 480 a.C. os persas situaron al\u00ed unha gornici\u00f3n de soldados e nobres antes da batalla de Salamina. Tras a vitoria grega, a frota persa retirouse cara ao porto atenienses de Falero e o posto foi abandonado. Ar\u00edstides, o estratego ateniense, desembarcou na illa e executou a todos os persas. Nesa \u00e9poca a illa ti\u00f1a o nome de Lypsokout\u00e1la (\u039b\u03c5\u03c8\u03bf\u03ba\u03bf\u03c5\u03c4\u03ac\u03bb\u03b1, literalmente \"media culler\") pola forma que presentaba vista desde o monte Egaleo.\nEn tempos modernos a illa foi, durante un curto espazo de tempo, o lugar dunha prisi\u00f3n naval seguindo o modelo franc\u00e9s da \u00e9poca.\nPlanta de tratamento de augas residuais.\nDesde a d\u00e9cada de 1990, o Golfo de Tesal\u00f3nica empezou a ser contaminado polas augas residuais industriais e residenciais de Atenas e O Pireo. Co fin de protexer o ecosistema e, debido \u00e1s implicaci\u00f3ns negativas sobre o turismo, instalouse unha depuradora de augas residuais na illa, que comezou a funcionar en novembro de 1994. Isto inclu\u00eda o tratamento primario, que impedise a entrada de residuos ao mar, pero non proporcionaba unha soluci\u00f3n permanente para os lodos resultantes. As soluci\u00f3ns temporais de exportaci\u00f3n dos lodos e de neutralizaci\u00f3n a trav\u00e9s da oxidaci\u00f3n resultaron insuficientes en devanditos anos.\nO 1 de xu\u00f1o de 2007, a planta de tratamento de lodos p\u00faxose en funcionamento, con d\u00faas li\u00f1as de produci\u00f3n total de residuos, cunha capacidade de secado de 500 toneladas por d\u00eda, que hoxe coincide coa afluencia diaria de augas residuais. Outras d\u00faas li\u00f1as de produci\u00f3n comezaron a funcionar un mes m\u00e1is tarde, co aumento da capacidade total en m\u00e1is de 750 toneladas por d\u00eda. O resto dos lodos, de 150 a 160.000 toneladas, que se acumularon na illa durante os anos en que s\u00f3 estivo activo o tratamento primario, previuse a s\u00faa conversi\u00f3n en biocarburantes nos primeiros seis meses de funcionamento. Os biocombustibles obtidos util\u00edzanse principalmente na industria, especialmente nos fornos de cemento e as plantas de enerx\u00eda el\u00e9ctrica. O 5 de outubro de 2007, o viceministro de Medio Ambiente Themistoklis Xanthopoulos anunciou que non quedar\u00eda nin un quilogramo de lodos nos seguintes 5 meses, que a plena operaci\u00f3n completouse, e que os auditores, como o Tribunal de Contas Europeo, encomiaron a calidade da planta.\nOutras estruturas e servizos.\nNa parte nord\u00e9s da illa, a que non est\u00e1 ocupada pola planta de tratamento de augas residuais, hai un faro e unha estaci\u00f3n da garda costeira hel\u00e9nica, encargada do servizo de vixilancia do tr\u00e1fico de buques."}
{"id": "134884", "revid": "23204", "url": "https://gl.wikipedia.org/wiki?curid=134884", "title": "Henry Campbell-Bannerman", "text": "Henry Campbell-Bannerman, nado en Kelvinside (Glasgow) o 7 de setembro de 1836 e finado en Londres o 22 de abril de 1908, foi un comerciante e pol\u00edtico escoc\u00e9s, primeiro ministro do Reino Unido entre 1905 e 1908."}
{"id": "134895", "revid": "736", "url": "https://gl.wikipedia.org/wiki?curid=134895", "title": "Guerra de guerrillas", "text": ""}
{"id": "134897", "revid": "27155", "url": "https://gl.wikipedia.org/wiki?curid=134897", "title": "Tal\u00f3n", "text": "O tal\u00f3n \u00e9 a parte posterior, xeralmente prominente, do p\u00e9 do ser humano. O tal\u00f3n est\u00e1 formado polo \u00f3so calc\u00e1neo."}
{"id": "134898", "revid": "1308", "url": "https://gl.wikipedia.org/wiki?curid=134898", "title": "Ferdinand I", "text": ""}
{"id": "134899", "revid": "2074", "url": "https://gl.wikipedia.org/wiki?curid=134899", "title": "Culto \u00e1 persoa", "text": ""}
{"id": "134901", "revid": "23204", "url": "https://gl.wikipedia.org/wiki?curid=134901", "title": "Imperio Austr\u00edaco", "text": "O Imperio Austr\u00edaco foi fundado en 1804 como reacci\u00f3n \u00e1 creaci\u00f3n do Primeiro Imperio Franc\u00e9s baixo Napole\u00f3n I. O primeiro emperador de Austria foi Francisco I, tam\u00e9n ostentando o t\u00edtulo de emperador Sacro-Romano co nome de Francisco II. M\u00e1is tarde abdicar\u00eda deste cando o imperio foi abolido na reorganizaci\u00f3n napole\u00f3nica de Alema\u00f1a en 1806. Para manter o seu t\u00edtulo imperial elevou a Austria da categor\u00eda de arquiducado \u00e1 de imperio.\nHistoria.\nO Imperio Austr\u00edaco formou parte da Confederaci\u00f3n Xerm\u00e1nica a partir de 1815, cando o Congreso de Viena restableceu as fronteiras de Europa despois da derrota de Napole\u00f3n I e reorganizou a forma e ideolox\u00eda pol\u00edticas do Antigo R\u00e9xime.\nTras varios intentos errados de reforma constitucional, o Imperio Austr\u00edaco transformouse no Imperio Austroh\u00fangaro como consecuencia directa da derrota sufrida na guerra das Sete Semanas e grazas ao Compromiso austroh\u00fangaro de 1867 baixo o reinado de Francisco Xos\u00e9 I de Austria, outorgando igualdade de status aos territorios h\u00fangaros.\nEconom\u00eda.\nSituaci\u00f3n en Hungr\u00eda.\nAt\u00e9 a revoluci\u00f3n de 1848 os \u00fanicos propietarios da terra eran os nobres. A reforma agraria de 1852-1853 por parte da coroa tratou de crear unha nova clase social de campesi\u00f1os propietarios na que apoiarse fronte \u00e1 nobreza maxiar A reforma foi, con todo, un fracaso. As novas posesi\u00f3ns eran, en xeral, demasiado pequenas para sustentar ao campesi\u00f1ado que, sen experiencia no mercado, sen cr\u00e9dito accesible e debido \u00e1 depresi\u00f3n agr\u00edcola de finais do XIX viuse abocada a vender as s\u00faas propiedades aos terratenentes e volver a unha situaci\u00f3n de dependencia moi semellante \u00e1 anterior \u00e1 reforma."}
{"id": "134902", "revid": "1308", "url": "https://gl.wikipedia.org/wiki?curid=134902", "title": "Imperio Sacro Romano", "text": ""}
{"id": "134910", "revid": "1836", "url": "https://gl.wikipedia.org/wiki?curid=134910", "title": "Peritel", "text": ""}
{"id": "134911", "revid": "1836", "url": "https://gl.wikipedia.org/wiki?curid=134911", "title": "Euroconector", "text": ""}
{"id": "134912", "revid": "88215", "url": "https://gl.wikipedia.org/wiki?curid=134912", "title": "Sobrado dos Monxes", "text": ""}
{"id": "134913", "revid": "895", "url": "https://gl.wikipedia.org/wiki?curid=134913", "title": "Cecebre SD", "text": ""}
{"id": "134914", "revid": "15490", "url": "https://gl.wikipedia.org/wiki?curid=134914", "title": "Isaac Alonso Estraviz", "text": "Isaac Alonso Estraviz, nado en Vilaseca (Trasmiras) o 26 de xaneiro de 1935, \u00e9 un lexic\u00f3grafo galego.\nTraxectoria.\nEn 1947 ingresou como oblato no mosteiro de Oseira. Viviu en Francia, Alema\u00f1a e Navarra, onde traduciu ao galego os Salmos, e na s\u00faa estancia en Albacete traduciu as Enc\u00edclicas e o Misal. En Madrid estudou Filosof\u00eda pola Universidade de Comillas, e convalidou o t\u00edtulo pola Universidade Complutense, onde foi alumno de Manuel Alvar L\u00f3pez.\nLicenciouse en Filolox\u00eda Rom\u00e1nica en 1977 e doutorouse en Filolox\u00eda Galega pola Universidade de Santiago de Compostela en 1999, coa tese \"O Falar dos Concelhos de Trasmiras e Qualedro\". \u00c9 diplomado en Cultura e Lingua Portuguesa pola Universidade de Lisboa \nEntre 1975 e 1977 deu clases de Lingua e Literatura Galegas no Ateneo de Madrid, e desde 1977 a 1984 na Irmandade Galega-L\u00f4strego desa cidade. Despois foi profesor de bacharelato na R\u00faa, Ferrol, Pontevedra, Pontedeume, Santiago, Vigo, A Coru\u00f1a, Ordes e desde 1987 en Ourense, no IES Otero Pedrayo. Foi tam\u00e9n profesor de Did\u00e1ctica da Lingua e Literatura Galegas na Universidade de Vigo desde 1992 nos campus de Pontevedra e Ourense.\nFoi membro da Comissom Ling\u00fc\u00edstica da Associa\u00e7om Galega da L\u00edngua (AGAL, partidaria do reintegracionismo) e do consello de redacci\u00f3n da revista \"Ag\u00e1lia,\" na que publicou numerosos artigos. Publicou tam\u00e9n en \"O Ensino, Encrucillada, Raigame\" e \"Grial, Boletim de Filologia de Lisboa, N\u00f3s (Revista Internacional Galego-Portuguesa de Cultura), Temas de Lingu\u00edstica e Sociolingu\u00edstica, Cadernos do Povo, Revista de Guimar\u00e3es, A Nosa Terra.\"\nEn 1986 formou parte da delegaci\u00f3n galega que participou como observadora no Encontro sobre a Unifica\u00e7\u00e3o Ortogr\u00e1fica da L\u00edngua Portuguesa. \u00c9 membro da Comissom Linguistica da Associa\u00e7om Galega da L\u00edngua, Vice-Presidente da Academia Galega da L\u00edngua Portuguesa e do Boletim da AGLP.\nComo lexic\u00f3grafo, \u00e9 autor de varias obras sobre o l\u00e9xico da lingua galega, destacando o \"Dicion\u00e1rio da l\u00edngua galega\", editado orixinalmente por Alhena (1986) e posteriormente nunha edici\u00f3n resumida por Sotelo Blanco (1995). Este dicionario apareceu inicialmente na normativa do galego chamada de \"reintegracionismo de m\u00ednimos\", pero desde 2005 est\u00e1 dispo\u00f1\u00edbel para consulta en li\u00f1a na ortograf\u00eda co\u00f1ecida como \"reintegracionismo de m\u00e1ximos\" (m\u00e1is pr\u00f3ximo \u00e1 ortograf\u00eda da lingua portuguesa) e propugnada pola AGAL."}
