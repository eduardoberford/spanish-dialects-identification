{"id": "139029", "revid": "1131", "url": "https://gl.wikipedia.org/wiki?curid=139029", "title": "Northampton Saints", "text": "Os Northampton Saints son un club de rugby da cidade de Northampton, Inglaterra. As cores do equipo son o verde, negro e dourado. Compite na Aviva Premiership, a m\u00e1xima categor\u00eda do rugby ingl\u00e9s, e xoga os seus partidos como local no Franklin's Gardens cunha capacidade para 13.591 espectadores.\nNa tempada 2007-08, o equipo xogou na segunda categor\u00eda do rugby ingl\u00e9s, a National Division One, mais volveu \u00e1 Premiership na tempada 2008-09.\nO Northampton Saints foi fundado en 1880. O club ga\u00f1ou o seu primeiro e \u00fanico gran trofeo, a Heineken Cup tras ga\u00f1ar na final ao Munster na tempada 1999-00.\nHistoria.\nOs inicios.\nO club foi fundado en 1880 baixo o nome Northampton St. James (Saints) por Rev Samuel Wathen Wigg, un cl\u00e9rigo local e cura de St. James que resid\u00eda na localidade veci\u00f1a de Milton Malsor. \u00c9 de a\u00ed de onde proceden os seus dous alcumes \"The Saints\" ou \"Jimmies\". O seu obxectivo principal era a promoci\u00f3n \"ordenada\" dos seus parroquianos m\u00e1is novos, creando un club de rugby, coa filosof\u00eda de que un \"deporte violento os transformar\u00eda en cabaleiros\".\nEn moi pouco tempo, dende a s\u00faa fundaci\u00f3n, Northampton tivo un dos maiores equipos (en n\u00famero de xogadores) de rugby de Inglaterra. Vinte anos despois da s\u00faa fundaci\u00f3n, o granxeiro local Harry Weston foi premiado cunha internacionalidade con Inglaterra, sendo o primeiro xogador dos Saints en conseguir tal honra.\nA trav\u00e9s dos primeiros anos do s\u00e9culo XX, o club progresou grazas ao dominio que realizaba o xogador Edgar Mobbs. Edgar era un heroe para a vila, xa que foi o primeiro xogador de Northampton que capitaneou a selecci\u00f3n inglesa, a\u00ednda que \u00e9 m\u00e1is recordado polas s\u00faas acci\u00f3ns heroicas durante a primeira guerra mundial. Tras ser inicialmente rexeitado no recrutamento por ser demasiado vello, Edgar ergueu o seu propio Batall\u00f3n de Deportistas, tam\u00e9n co\u00f1ecido como Mobbs Own (Propiedade de Mobbs). Morreu tristemente en batalla, liderando o seu batall\u00f3n \u00e1 fronte tras patear unha pelota de rugby dentro da zona libre de homes o 29 de xullo de 1917, polo ataque dunha metralladora, o seu corpo nunca foi atopado. Debido a este feito o club organizou o Mobbs Memorial Match como tributo ao que foi o seu xogador, que se xoga cada ano dende 1921 entre os Barbarians e os East Midlands en Franklin's Gardens.\nDurante a posguerra (trala segunda guerra mundial) os Saints continuaron crecendo, e comezaron a producir alg\u00fans dos mellores xogadores de Inglaterra, alg\u00fans dos cales chegaron a capitanear a s\u00faa selecci\u00f3n. Convert\u00e9ndose as\u00ed nun dos equipos punteiros ingleses durante os seguintes 60 anos. Da s\u00faa canteira sa\u00edron xogadores como Butterfield, Jeeps, Longland, White e Jacobs mais os tempos dif\u00edciles estaban ao caer.\nPoucos anos despois da s\u00faa \u00e9poca dourada, o club non soubo manter o paso cos movementos que se viviron dentro do xogo e aos mellores xogadores non lles atraeu a idea de recalaren no club dos Franklin's Gardens, onde se instaurara unha mentalidade \"them and us\" (\"para eles e n\u00f3s\") entre os xogadores e aqueles que estaban ao cargo do club. Alg\u00fans antigos xogadores formaron o seu propio grupo de tarefas que varreron a vella garda na \"Saints Revolution\" (Revoluci\u00f3n dos Saints) de 1988 e puxeron en acci\u00f3n un plan no que quer\u00edan devolver ao club ao m\u00e1is alto das competici\u00f3ns inglesas.\nBarry Corless, como director deportivo, reestruturou o club os Saints axi\u00f1a volveron subir, axudados pola lenda dos All Blacks Wayne 'Buck' Shelford.\nEn 1990, Northampton Rugby Union Football Club ascendeu \u00e1 daquela denominada Primeira Divisi\u00f3n (First Division) e ao ano seguinte fixo a s\u00faa primeira viaxe a Twickenham para xogar a final da Anglo-Welsh Cup fronte aos Quins. Perderon no tempo extra mais mostrou o rexurdir do equipo, como se ver\u00eda unhas poucas tempadas despois.\nTim Rodber e Ian Hunter forzaron a s\u00faa chegada ao equipo t\u00e9cnico de Inglaterra mentres que os novos como Matt Dawson e Nick Beal chegaron \u00e1 selecci\u00f3n.\nEn 1994, Ian McGeechan converteuse no Director de Rugby, e a\u00ednda que o club descendeu na s\u00faa primeira tempada como adestrador, volveron ascender na seguinte tempada, ga\u00f1ando cada partido da s\u00faa campa\u00f1a con vantaxes de 50 puntos por partido. A esta tempada moitos seareiros a co\u00f1ecen como a \"Demolition Tour of Division Two\" (Xira Demoledora por Segunda Divisi\u00f3n).\nA era profesional.\nEn 1995, o rugby converteuse nun deporte profesional e o club foi adquirido por Keith Barwell.\nEn 1999, os Saints foron segundos da Allied Dunbar Premiership, o punto culminante da s\u00faa campa\u00f1a foi un derby local crucial contra os que se converter\u00edan en ga\u00f1adores, os Leicester Tigers, que perderon por 15-22 . Por\u00e9n, ao ano seguinte torn\u00e1ronse no segundo equipo ingl\u00e9s en ga\u00f1aren a Heineken Cup (emulando o \u00e9xito na tempada 1998-99 de Bath), vencendo a Munster por 9-8 na final . Ian McGeechan, que tivo que deixar o club ao final da anterior tempada para volver adestrar a Escocia, e foi substitu\u00eddo polo anterior xogador dos Saints John Steele, quen o fixera ben cun orzamento axustado nos London Scottish. Steele baseouse nos fundamentos introducidos por McGeechan, as\u00ed como na inspiraci\u00f3n do samoano Pat Lam para liderar o grupo no \u00e9xito europeo.\nNo 2000, o club transf\u00f3rmase nunha Compa\u00f1\u00eda Publica Limitada (Public Limited Company, Plc) e emite acci\u00f3ns que poden ser adquiridas pola xente; nesta tempada os Saints perden a final da Tetley's Bitter Cup fronte aos Wasps, mais venceron, na final da Heineken a Munster, ga\u00f1ando as\u00ed o seu primeiro gran trofeo.\nTras un mal comezo durante a tempada 2001-02, o antigo seleccionador dos All-Black Wayne Smith foi fichado como adestrador principal. Smith conseguiu transformar o club en cinco meses, de tal xeito que en novembro parec\u00eda que descender\u00eda, atinxiu acadar a final da Powergen Cup e cualificar ao equipo para a seguinte tempada da Heineken Cup.\nNos tempos m\u00e1is recentes o club sobreviviu ao descenso da Premiership por pouco. Logo de que o adestrador da tempada 2004-05 (Alan Solomons) fose despedido na metade da tempada, a funci\u00f3n de adestrar pasou a mans dos antigos compa\u00f1eiros do primeiro equipo Budge Pontney e Paul Grayson para axudar ao equipo. Tiveron un inicio titubeante na tempada 2005-06, mais continuaron imbatidos logo do Aninivo. Budge retirouse ao principio da tempada 2006-07, deixando toda a responsabilidade a Grayson.\nNa tempada 2006-07, os Saints volveron competir na Heineken Cup quedando segundos do seu grupo, xusto por detr\u00e1s de Biarritz Olympique, os finalistas da anterior tempada. Northampton clasificouse ent\u00f3n para os cuartos de final e encontr\u00e1ronse con Biarritz en Espa\u00f1a e, malia que estaban na \u00faltima praza da liga inglesa, venceron os campi\u00f3ns franceses por 7-6 e chegaron ata semifinais.\nO 28 de abril de 2007, a pesar da vitoria por 27-22 sobre os London Irish en Franklin's Gardens, Northampton descendeu \u00e1 National Division One. Unha \"reestruturaci\u00f3n en bambolinas\" permitiulles o ascenso con Peter Sloane como adestrador principal, dende o seu papel de adestrador de dianteiros, e Paul Grayson foi \"degradado\" a adestrador dos backs (tres cuartos e medios). Por\u00e9n, os cambios suced\u00e9ronse e o 9 de xu\u00f1o de 2007, anunciouse que o seleccionador dos England Saxons Jim Mallinder se converter\u00eda no novo adestrador principal e Director de Rugby xunto co seu adestrador auxiliar Dorian West; por\u00e9n, Peter Sloane deixou o club.\nTras unha tempada en National Division One, o club asegurouse o ascenso \u00e1 Premiership o 22 de marzo de 2008, ao vencer os Exeter Chiefs. Unhas semanas m\u00e1is tarde, o 12 de abril de 2008, Northampton venceu outra vez os Exeter Chiefs por 24-13 en Twickenham e ga\u00f1a o EDF Energy Trophy. Esta tempada ademais acaba o 26 de abril de 2008 cun r\u00e9cord de imbatibilidade tras ga\u00f1ar os 30 partidos xogados en National Division One.\nNa tempada 2008-09 da Premiership, os Saints finalizaron na oitava posici\u00f3n da clasificaci\u00f3n. As\u00ed mesmo atinxiron o t\u00edtulo da European Challenge Cup ao ga\u00f1aren ao equipo franc\u00e9s de Bourgoin por 15\u20133 na final do 22 de maio de 2009 en The Stoop, en Londres.\nEsta vitoria deulles unha praza na Copa de Europa de rugby 2009-2010.\nNa tempada 2010-11 Northampton Saints tivo un gran rendemento. Disputou as semifinais da Premiership, e a final da Heineken Cup, caendo en \u00e1mbolos dous encontros."}
{"id": "139048", "revid": "89787", "url": "https://gl.wikipedia.org/wiki?curid=139048", "title": "Sid\u00f3n", "text": "Sid\u00f3n, (, \"\u1e62ayd\u0101\"; fenicio: , \"\u1e62ydwn\"; , \"\u1e62\u012b\u1e0f\u014dn\"; ; ; ) \u00e9 a terceira maior cidade do L\u00edbano. \u00c1chase na costa do mar Mediterr\u00e1neo, a uns 40 quil\u00f3metros ao norte de Tiro e 50\u00a0km ao sur da capital, Beirut.\nSid\u00f3n foi unha importante cidade de Fenicia, fundada na mesma \u00e9poca que Tiro, Biblos (actual Djebail) e Beritos (Beirut), no III milenio a.C.\nA\u00ednda que en 1900 ti\u00f1a unha poboaci\u00f3n duns 10.000 habitantes; no 2000 conti\u00f1a uns 200.000. Pos\u00fae unha refinar\u00eda de petr\u00f3leo, e o antigo porto agora s\u00f3 \u00e9 utilizado por pequenas embarcaci\u00f3ns de pesca. Tam\u00e9n hai moitos cultivos de froita, as\u00ed como tam\u00e9n de cereais e vexetais.\nNa relixi\u00f3n predomina o islam sun\u00ed.\nHistoria.\nFoi unha das m\u00e1is importantes cidades fenicias, talvez a m\u00e1is antiga. Foi fundado un grande imperio comercial mediterr\u00e1neo. Homero eloxiou os seus habitantes pola especializaci\u00f3n na fabricaci\u00f3n de vidro e tecidos de cor p\u00farpura. Foi tam\u00e9n daqu\u00ed de onde sa\u00edron os colonos fundadores de Tiro.\nSid\u00f3n tivo conquistadores filisteos, asirios, babilonios, exipcios, gregos e finalmente romanos, nos anos que decorreron antes de Xes\u00fas. Herodes o Grande visitou Sid\u00f3n; e dise que tanto Xes\u00fas como Paulo de Tarso a visitaron.\nO 4 de decembro de 1110, Sid\u00f3n foi saqueada na Primeira Cruzada. Durante as Cruzadas foi saqueada varias veces at\u00e9 que foi finalmente destru\u00edda polos sarracenos en 1249. En 1260 foi destru\u00edda de novo polos mongois. Os destrozos das murallas orixinais son a\u00ednda vis\u00edbeis.\nLogo Sid\u00f3n permanecer\u00eda no dominio do Imperio Otom\u00e1n no s\u00e9culo XVII, recuperando unha gran parte da s\u00faa anterior importancia comercial. Os exipcios, apoiados por Inglaterra e Francia, capturaron e controlaron a cidade no s\u00e9culo XIX. Durante a primeira guerra mundial, os brit\u00e1nicos tomaron Sid\u00f3n; e despois da Guerra, esta tornouse Protectorado dos Franceses no Mediterr\u00e1neo Oriental."}
{"id": "139049", "revid": "98629", "url": "https://gl.wikipedia.org/wiki?curid=139049", "title": "USA Perpignan", "text": "A Union Sportive des Arlequins Perpignanais (en franc\u00e9s) ou Uni\u00f3 Esportiva Arlequins de Perpiny\u00e0 (en catal\u00e1n), comunmente denominada como USAP en ambas linguas, \u00e9 un equipo franco-catal\u00e1n de rugby da cidade de Perpi\u00f1\u00e1n, na comarca dos Pireneos Orientais. Na actualidade compite no Top 14, a m\u00e1xima categor\u00eda do rugby franc\u00e9s.\nHistoria.\nOs comezos.\nO rugby chegou a Perpi\u00f1\u00e1n en 1889, baixo o nome de Union Sportive du Lyc\u00e9e. O primeiro club civil, o Stade Roussillonnais foi fundado pouco despois, mais desaparece en 1902 para deixar paso aos que ser\u00edan o comezo da USAP, \u2019Association Sportive Perpignanaise (ASP). Este equipo xogar\u00e1 coas cores vermello e ouro, cores da bandeira de Catalu\u00f1a. En 1909, a ASP absorbe ao Perpignan Sportif, un club que foi fundado uns anos antes. En 1911, chega o primeiro t\u00edtulo nacional, o da segunda divisi\u00f3n contra o equipo de Dole. Un ano despois prod\u00facese unha escisi\u00f3n dentro do club, as\u00ed se crea o Stade Olympique Perpignanais (SOP). Este contratempo non impide \u00e1 ASP facer boas tempadas na liga francesa de rugby, cunha semifinal en 1913 e sobre todo un t\u00edtulo ao ano seguinte contra o Tarbes. A transformaci\u00f3n que deu a vitoria ao equipo de Perpi\u00f1\u00e1n a poucos instantes do final do partido xorede dun xove de 18 anos, chamado Aim\u00e9 Giral, que morrer\u00e1 na fronte durante a primeira guerra mundial, uns meses despois do falecemento, o club a xeito de homenaxe d\u00e1lle o seu nome ao seu estadio, e se mant\u00e9n na actualidade.\nPor outro lado, o SOP, proclamouse campi\u00f3n de Francia na segunda divisi\u00f3n en 1913 (contra a AS Fran\u00e7aise 14-8).\nA primeira idade de Ouro.\nA guerra interrompeu o desenvolvemento do club. En 1919, os dous clubs da cidade fusion\u00e1ronse creando as\u00ed a Union Sportive Perpignanaise (USP). O novo club adopta, as cores azul celeste para a camisola, o branco para os pantal\u00f3ns e o vermello e amarelo nas medias. O motivo deste troco foi coma unha homenaxe aos xogadores mortos do club durante a guerra de 1914-1918, adoptando a cor azul dos uniformes franceses na guerra.\nIn\u00edciase unha \u00e9poca de \u00e9xito para o club de Perpi\u00f1\u00e1n, que se consolidar\u00e1 como un dos m\u00e1is importantes do campionato franc\u00e9s. O seu mellor ano foi 1921: os catro equipos que foron campi\u00f3ns eran do Languedoc e os equipos I e II foron campi\u00f3ns de Francia. Ga\u00f1ou o seu segundo campionato absoluto de Francia ante o Stade Toulousain en B\u00e9ziers.\nA USP disputou tres finais consecutivas (1924, 1925 e 1926), ga\u00f1ando a segunda contra a AS Carcassonne, e perdendo as outras d\u00faas contra o seu grande rival occitano, o Stade Toulousain que durante aquela \u00e9poca, con 3 t\u00edtulos era o dominador do rugby franc\u00e9s.\nDurante aqueles anos, exist\u00eda un segundo club de rugby en Perpi\u00f1\u00e1n, o Club des Arlequins Perpignanais. O seu nome d\u00e9bese a que o club era moi pobre nos seus inicios, e decot\u00edo os xogadores, propietarios das s\u00faas camisolas, non as pod\u00edan substitu\u00edr cando estaban rotas e as arranxaban con anacos de tecido que non sempre eran da cor desexada, e de a\u00ed un parecido co vestido dun arlequ\u00edn.\nDa fusi\u00f3n USP-Arlequins ao pen\u00faltimo t\u00edtulo.\nO 5 de maio de 1933, os dirixentes dos dous clubs deciden fusionarse. \u00c9 as\u00ed como nace a Union Sportive Arlequins Perpignan. En 1940, o nome \u00e9 modificado, denomin\u00e1ndose Union des Sports Athl\u00e9tiques Perpignanais.\nA USAP, que ser\u00eda como se denominar\u00eda e se co\u00f1ece na actualidade, disputa d\u00faas novas finais, unha que perdeu en 1935, e outra que en cambio si ga\u00f1ou en 1938, estas d\u00faas finais foron contra Biarritz. Un quinto t\u00edtulo concl\u00fae a etapa dourada da USAP, unha liga ga\u00f1ada contra o Bayona en 1944.\nPor\u00e9n, o Rosell\u00f3n foi un lugar elixido para disputar partidos de rugby XIII, dende o final da Guerra. Este deporte, prohibido polo R\u00e9xime de Vichy, renaceu e atraeu ao cadro de xogadores da USAP. Dez campi\u00f3ns de Francia de 1944 pasaron as\u00ed a ser profesionais do rugby XIII.\nA pesar de todo, a USAP reconstr\u00faese e chega d\u00faas veces m\u00e1is \u00e1s finais. En 1952 foi derrotada polo FC Lourdes, que comezaba o seu per\u00edodo de dominaci\u00f3n do rugby franc\u00e9s. Na segunda final, disputada en 1955 obt\u00e9n o sexto t\u00edtulo de liga, e ter\u00edan que pasar 54 anos para que os seareiros da USAP disfruten do campionato de liga.\nA \u00e9poca contempor\u00e1nea.\nSalvando unha final perdida durante o ano 1977 contra a AS B\u00e9ziers, a USAP conv\u00e9rtese nun cl\u00e1sico do Top 14. Non desenvolve ning\u00fan papel importante. O \u00faltimo grande t\u00edtulo do club ser\u00e1 unha Challenge Yves du Manoir en 1994. A partir de 1997, o club volve aos postos importantes do rugby franc\u00e9s, mais sen chegar a impo\u00f1erse. En 1998 disputa unha nova final. \u00c9 a primeira final que se disputa no Stade de France, a USAP foi vestida para a ocasi\u00f3n co amarelo e vermello, mais perdeu contra o Stade Fran\u00e7ais Par\u00eds. Logo no ano 2000, baixo a direcci\u00f3n de Olivier Sa\u00efsset, antigo adestrador e xogador da AS B\u00e9ziers (o grande rival occitano de proximidade), o club chega sistematicamente \u00e1s fases finais do campionato. Disputa unha nova final, perdida en 2004 unha vez m\u00e1is, contra o Stade Fran\u00e7ais Par\u00eds.\nO USAP disputa regularmente a Heineken Cup. Logo dunha experiencia na tempada 1998-99, o club participa sistematicamente dende o ano 2001, a destacar a final perdida no 2003 contra o Stade Toulousain.\nSa\u00efsset marcha do club logo da derrota na final do campionato de 2004, e \u00e9 substitu\u00eddo por Philippe Boher e Philippe Ducousso, que levan \u00e1 USAP ata a semifinal do campionato contra Biarritz na tempada 2005-06 (perdendo por 9 a 12). En maio de 2006, Ducousso cede a s\u00faa praza a Franck Az\u00e9ma.\nEn 2002 a USAP firmou un convenio de colaboraci\u00f3n co Barcelona Universitari Club (BUC), a partir do cal o equipo de Barcelona pasouse a denominar USAP-Barcelona, este club estivo 2 tempadas en Divisi\u00f3n de Honra, e na actualidade o club enc\u00f3ntrase en Divisi\u00f3n de Honra B.\nO 6 de xu\u00f1o de 2009, no Stade de France de Par\u00eds, a USAP volveu a alzar o escudo de Brennus logo de ga\u00f1ar a s\u00faa s\u00e9tima liga, desta vez contra a ASM Clermont Auvergne, por 22 a 13. Nun estadio cheo e miles de seareiros catal\u00e1ns nas bancadas, o equipo de Jacques Brunel rompeu a seca de t\u00edtulos do club, cunha magn\u00edfica segunda parte. A USAP, que quedara primeira durante a fase regular, xogaba a s\u00faa 15a final da liga nos m\u00e1is de cen anos de historia que ten, das cales s\u00f3 ga\u00f1ara seis.\nNa tempada seguinte, a 2009-10, o equipo volveu a acadar a final, novamente contra a ASM Clermont Auvergne, que desta vez foi o ga\u00f1ador.\nCatalanismo.\nO catalanismo da USAP queda patente na simbolox\u00eda, canci\u00f3ns, pe\u00f1as etc do club. Mant\u00e9n unha forte relaci\u00f3n co F\u00fatbol Club Barcelona, con TV3 -patrocinador-, e ten un equipo filial en Barcelona (BUC-USAP-Barcelona), xogando na Divisi\u00f3n de Honra B de rugby. A canci\u00f3n m\u00e1is popular entre os seus seareiros \u00e9 L'Estaca, de Llu\u00eds Llach, cantada a modo de himno."}
{"id": "139050", "revid": "23204", "url": "https://gl.wikipedia.org/wiki?curid=139050", "title": "Festival de Televisi\u00f3n de Montecarlo", "text": "O Festival de Televisi\u00f3n de Montecarlo foi creado en 1961 polo pr\u00edncipe Rainiero III de M\u00f3naco.\nCaracter\u00edsticas.\nNo ano 2002, o festival, gran mercado mundial da televisi\u00f3n, foi renovado para inclu\u00edr categor\u00edas adicionais que reco\u00f1eceran novas tendencias da industria.\nO galard\u00f3n m\u00e1is valioso do festival \u00e9 unha estatu\u00ed\u00f1a dourada, creada polo escultor de M\u00f3naco Fran\u00e7ois Joseph Bosio, copia de Salmacis, de a\u00ed que se chame Ninfa de ouro."}
{"id": "139052", "revid": "5863", "url": "https://gl.wikipedia.org/wiki?curid=139052", "title": "Neus Asensi", "text": "Maria Neus Asensio i Li\u00f1\u00e1n, co\u00f1ecida por Neus Asensi, nada en Barcelona o 4 de agosto de 1965 \u00e9 unha actriz espa\u00f1ola."}
{"id": "139054", "revid": "109216", "url": "https://gl.wikipedia.org/wiki?curid=139054", "title": "Club Sportif Bourgoin-Jallieu", "text": "O Club Sportif Bourgoin-Jallieu Rugby, ou CS Bourgoin-Jallieu, \u00e9 un club de rugby franc\u00e9s da vila hom\u00f3nima, que compite na F\u00e9d\u00e9rale 1, a terceira categor\u00eda do rugby franc\u00e9s. A s\u00faa mellor tempada foi a 1996/97, na que foi subcampi\u00f3n do Top 14 e campi\u00f3n da Challenge Cup. O club est\u00e1 ausente da m\u00e1xima categor\u00eda do rugby franc\u00e9s dende a tempada 2010/11.\nHistoria.\nO club foi fundado en 1906 co nome de Club Sportif Bergusien; \"bergusiens\" \u00e9 o antrop\u00f3nimo de Bourgoin. Durante o per\u00edodo de entreguerras, o club xogar\u00e1 na segunda divisi\u00f3n do rugby franc\u00e9s (nomeada Honneur, Excellence A ou Deuxi\u00e8me Division segundo a \u00e9poca). A partir de 1949, o CSBJ vai manterse sistematicamente na segunda divisi\u00f3n. En 1956 troca o seu nome polo nome actual de Club Sportif Bourgoin-Jallieu.\nEn 1965, o Bourgoin acada o seu primeiro t\u00edtulo de importancia, o Campionato d'Excellence ao derrotar por 14-6 ao Beaumont-de-Lomagne na final de Avi\u00f1\u00f3n, coseguindo competir por primeira vez na primeira divisi\u00f3n (chamada Nationale). Os 12 anos seguintes o club estar\u00e1 descendendo e ascendendo de categor\u00eda: descende en 1968, ascende en 1971, descende novamente en 1972, ascende novamente en 1973 e un novo descenso chega en 1979. Logo do \u00faltimo ascenso en 1981, o club non volve descender.\nGrazas \u00e1s boas xeraci\u00f3ns de xoves deportistas, o CSBJ conseguiu xeralmente boas clasificaci\u00f3ns no campionato, mais sen ga\u00f1alo en ningunha ocasi\u00f3n. Logo dunha primeira semifinal de campionato en 1995, perdida fronte ao Stade Toulousain, o equipo de Bourgoin-Jallieu chega \u00e1 final en 1997, que perder\u00e1 fronte ao Tolosa. Aquel ano ser\u00e1 o mellor momento do club, xa que se alzar\u00e1 como campi\u00f3n da European Challenge Cup,a \u00absegunda\u00bb competici\u00f3n de rugby de Europa, ga\u00f1ando ao Castres. Ese mesmo ano tam\u00e9n xogou a final do Challenge Yves du Manoir. En 1999, o club xogou novamente unha final do Yves du Manoir perd\u00e9ndoa contra o Stade Fran\u00e7ais. Durante os seguintes anos, o CSBJ xogou d\u00faas semifinais m\u00e1is desta competici\u00f3n en 2004 e en 2005.\nPalmar\u00e9s.\nTop 14.\nBourgoin disputou unha final da liga francesa en 1997. Tam\u00e9n disputou as semifinais en 1995, 1999, 2004 e 2005.\nChallenge Cup.\nBourgoin disputou tres finais da segunda competici\u00f3n continental, ga\u00f1ando unha delas en 1997 e perdendo as outras d\u00faas."}
{"id": "139056", "revid": "23204", "url": "https://gl.wikipedia.org/wiki?curid=139056", "title": "Sapoconcho com\u00fan", "text": "O sapoconcho com\u00fan (\"Emys orbicularis\") \u00e9 unha tartaruga da familia Emydidae e \u00fanica representante do x\u00e9nero Emys, que se atopa no centro e sur de Europa, Asia Occidental, Norteam\u00e9rica e a zona mediterr\u00e1nea de \u00c1frica. Vive preto ou en cursos de auga cuxa corrente sexa lenta e inverna durante m\u00e1is de sete meses ao ano no fondo da auga. \u00c9 unha tartaruga de tama\u00f1o medio e var\u00eda segundo as zonas entre 12 e 38\u00a0cm de lonxitude. A s\u00faa casca \u00e9 marr\u00f3n con zonas verdosas e algunha mancha amarelada.\nHai entre 5000 e 8000 anos, cando o clima europeo era m\u00e1is c\u00e1lido, esta tartaruga pod\u00edase atopar m\u00e1is ao norte acadando a actual zona do sur de Suecia.\nParasitos.\nEsta especie pode albergar diversas especies de parasitos, inclu\u00eddos \"Haemogregarina stepanovi\", monox\u00e9neos do x\u00e9nero \"Polystomoides\", trematodos vasculares do x\u00e9nero \"Spirhapalum\" e varias especies de nematodos."}
{"id": "139057", "revid": "1308", "url": "https://gl.wikipedia.org/wiki?curid=139057", "title": "Emys orbicularis", "text": ""}
{"id": "139069", "revid": "1131", "url": "https://gl.wikipedia.org/wiki?curid=139069", "title": "Garc\u00eda M\u00e1rquez", "text": ""}
{"id": "139073", "revid": "23204", "url": "https://gl.wikipedia.org/wiki?curid=139073", "title": "San Marcos, Guatemala", "text": "San Marcos \u00e9 unha cidade e municipio de Guatemala. \u00c9 a cabeceira do departamento de San Marcos. Segundo o censo oficial de 2002, ti\u00f1a unha poboaci\u00f3n de 36.325 habitantes.\nHistoria.\nO poboado foi fundado por un continxente ao mando do Capit\u00e1n Juan de Le\u00f3n Cardona o 25 de abril de 1533. En 1752 os veci\u00f1os da localidade solicitaron a instalaci\u00f3n dun \"Ayuntamiento Municipal\", sendo presidido ao ano seguinte por Sebasti\u00e1n de Barrios."}
{"id": "139075", "revid": "23204", "url": "https://gl.wikipedia.org/wiki?curid=139075", "title": "Departamento de Zacapa", "text": "Zacapa \u00e9 un dos 22 departamentos da Guatemala. A s\u00faa capital \u00e9 a cidade de Zacapa."}
{"id": "139076", "revid": "23204", "url": "https://gl.wikipedia.org/wiki?curid=139076", "title": "Departamento de Sacatep\u00e9quez", "text": "Sacatep\u00e9quez \u00e9 un dos 22 departamentos de Guatemala. A s\u00faa capital \u00e9 a cidade de Antigua Guatemala."}
{"id": "139077", "revid": "23204", "url": "https://gl.wikipedia.org/wiki?curid=139077", "title": "Departamento de Chiquimula", "text": "Chiquimula \u00e9 un dos 22 departamentos de Guatemala. A s\u00faa capital \u00e9 a cidade de Chiquimula."}
{"id": "139078", "revid": "3338", "url": "https://gl.wikipedia.org/wiki?curid=139078", "title": "Sacatep\u00e9quez", "text": ""}
{"id": "139079", "revid": "23204", "url": "https://gl.wikipedia.org/wiki?curid=139079", "title": "Departamento de Alta Verapaz", "text": "Alta Verapaz \u00e9 un dos 22 departamentos de Guatemala. A s\u00faa capital \u00e9 a cidade de Cob\u00e1n."}
{"id": "139080", "revid": "3338", "url": "https://gl.wikipedia.org/wiki?curid=139080", "title": "Alta Verapaz", "text": ""}
{"id": "139081", "revid": "736", "url": "https://gl.wikipedia.org/wiki?curid=139081", "title": "Ilduara Eriz", "text": ""}
{"id": "139084", "revid": "1131", "url": "https://gl.wikipedia.org/wiki?curid=139084", "title": "Galer\u00eda de imaxes de Conxo, Santiago de Compostela", "text": "Santa Mar\u00eda de Conxo \u00e9 unha parroquia que se localiza no concello de Santiago de Compostela."}
{"id": "139092", "revid": "23204", "url": "https://gl.wikipedia.org/wiki?curid=139092", "title": "Xabier Iglesias", "text": "Francisco Xabier Iglesias L\u00f3pez, nado na Coru\u00f1a en 1967, \u00e9 un escritor, humorista gr\u00e1fico e columnista galego.\nTraxectoria.\n\u00c9 traballador dunha empresa privada do eido da formaci\u00f3n corporativa. Como humorista gr\u00e1fico empezou colaborando na secci\u00f3n \"Humor Galego\" de \"La Voz de Galicia\" no 1991, baixo a direcci\u00f3n de Siro L\u00f3pez.\nDeuse a co\u00f1ecer como novelista no 2003 c' \"O so\u00f1o do falc\u00f3n\", ficci\u00f3n hist\u00f3rica sobre a figura de Pedro Madruga. No 2008 publicou a s\u00faa segunda novela, \"Daniel e a porta do ceo\". Ambientada na Galiza do s\u00e9culo XII, narra a pescuda dun frade bieito das s\u00faas orixes, para o cal conta coa axuda do mestre Mateu no ano que finaliza o P\u00f3rtico da Gloria.\nComo columnista colabora con artigos de opini\u00f3n en \"Xornal de Galicia\" e \"Vieiros\"."}
{"id": "139093", "revid": "1131", "url": "https://gl.wikipedia.org/wiki?curid=139093", "title": "Galer\u00eda de imaxes do convento de San Domingos de Bonaval", "text": "O convento de San Domingos de Bonaval \u00e9 un antigo convento dominico de Santiago de Compostela."}
{"id": "139103", "revid": "1131", "url": "https://gl.wikipedia.org/wiki?curid=139103", "title": "Galer\u00eda de imaxes de fais\u00e1ns de Galicia", "text": "Os fais\u00e1ns (familia Phasianidae) son un amplo grupo de aves da orde dos Galiformes."}
{"id": "139107", "revid": "1786", "url": "https://gl.wikipedia.org/wiki?curid=139107", "title": "Mustela putorius", "text": ""}
{"id": "139108", "revid": "1131", "url": "https://gl.wikipedia.org/wiki?curid=139108", "title": "Galer\u00eda de imaxes de esculturas da Coru\u00f1a", "text": "Esculturas da cidade da Coru\u00f1a\nA Pescar\u00eda.\nPraza do Humor.\nEsculturas de Francisco Escudero e Siro"}
{"id": "139130", "revid": "23204", "url": "https://gl.wikipedia.org/wiki?curid=139130", "title": "Mura\u00f1o de Cabrera", "text": "O mura\u00f1o de Cabrera ou murga\u00f1o de Cabrera (\"Neomys anomalus\") \u00e9 unha especie de mam\u00edfero soricomorfo da familia Soricidae.\nMorfolox\u00eda.\nO murga\u00f1o de Cabrera \u00e9 de pequeno tama\u00f1o, de 6 a 9 cm de tronco, e de 4 a 6\u00a0cm de cola, cun peso total de entre 7,5 a 16 g. A cor var\u00eda, o bandullo sempre \u00e9 claro, case branco, e a cola \u00e9 bicolor. As orellas est\u00e1n ocultas totalmente no pelame, o foci\u00f1o \u00e9 groso e os dentes de cor granate.\nA orla das cerdas natatorias nos p\u00e9s traseiros, est\u00e1 menos desenvolvida c\u00e1 noutras especies de murga\u00f1o (\"Neomys fodiens\"), por estar menos ligado \u00e1 auga.\nDistribuci\u00f3n e h\u00e1bitat.\n\u00c1chase en toda Europa e occidente de Asia, mais \u00e9 menos abondoso c\u00f3 patibranco, faltando na Europa do norte e Inglaterra.\nHabita en augas limpas e non contaminadas e fendas de mananciais. Nas monta\u00f1as vive en pastos h\u00famidos, en zonas pantanosas, ladeiras e prados h\u00famidos; mesmo se lle acha \u00e1s veces nos edificios. \u00c9 un bo indicador da pureza de r\u00edos e regatos.\nComportamento.\nNada e mergulla moi ben, \u00e9 activo as 24 horas, o seu metabolismo \u00e9 semellante ao dos ratos. Escarva galer\u00edas nas beiras, \u00e9 gregario, o seu ni\u00f1o \u00e9 unha b\u00f3la grande e compacta de herba, ra\u00edces e musgo, dentro dunha cavidade. A s\u00faa pel de veludo non se molla ao mergullar (inclusi\u00f3ns de aire).\n\u00c9 territorial na \u00e9poca de celo, que dura dende abril a setembro, con frecuentes loitas, onde os animais berran, forte e perceptiblemente, te\u00f1en 2-3 camadas ao ano, de 4 a 8 cr\u00edas, por camada, espidas e cegas, poden vivir 1 ou 2 anos.\nAlim\u00e9ntanse de insectos e outros pequenos invertebrados, caracois acu\u00e1ticos, pequenos peixes e ras, adoitan devorar as s\u00faas presas, localizadas polo cheiro, en terra, raras veces na auga."}
{"id": "139132", "revid": "1822", "url": "https://gl.wikipedia.org/wiki?curid=139132", "title": "Neomys anomalus", "text": ""}
{"id": "139138", "revid": "23204", "url": "https://gl.wikipedia.org/wiki?curid=139138", "title": "Morcego rubio", "text": "O morcego rubio (\"Nyctalus noctula\") \u00e9 unha especie de quir\u00f3ptero da familia \"Vespertilionidae\" amplamente espallado por Asia, Europa e parte de \u00c1frica.\nDescrici\u00f3n.\n\u00c9 un morcego de tama\u00f1o grande, con orellas grandes e redondeadas. Ten o foci\u00f1o curto e ancho e as \u00e1s, longas e estreitas ins\u00edrense nos nocellos. O pelame \u00e9 de cor rubia, coas \u00e1s, orellas e foci\u00f1o de cor casta\u00f1a escura.\nMide entre 48 e 58 mil\u00edmetros cun peso entre os 18 e 40 gramos, a s\u00faa f\u00f3rmula dentaria \u00e9 formula_1.\nEmite dous tipos de ultras\u00f3ns uns comezan en 45 kHz e rematan a 25 khz e outros de maior duraci\u00f3n de 25\u00a0kHz a 19\u00a0kHz. Ademais emite sons moi variables, de car\u00e1cter social, en voo ou dende refuxio, que poden ser escoitados, polo o\u00eddo humano, a m\u00e1is de 50 metros.\nDistribuci\u00f3n.\nOcupa unha ampla superficie de Eurasia, dende o norte de \u00c1frica, a Pen\u00ednsula Ib\u00e9rica, Irlanda e o sur de Escandinavia, at\u00e9 China, Formosa e Vietnam.\nEsta especie \u00e9 moi rara na Pen\u00ednsula Ib\u00e9rica, t\u00e9ndose citado nuns poucos lugares, principalmente da metade setentrional, entre eles, Galicia.\nH\u00e1bitat.\n\u00c9 un morcego forestal, adoitase refuxiar en ocos de \u00e1rbores, a\u00ednda que \u00e9 posible achalo en caixas refuxio ou en fendas de muros, edificios e pontes, sempre preto de cursos de auga. Os \u00fanicos refuxios co\u00f1ecidos en Espa\u00f1a sit\u00faanse en parques. Esta especie foi estudada en Navarra, de onde prove\u00f1en a maior\u00eda dos datos actuais. Comprobouse que un grupo de machos as\u00e9ntase nesta rexi\u00f3n de forma sedentaria, mentres que as femias non chegan at\u00e9 pasada a \u00e9poca de cr\u00eda. A final de agosto e en setembro chegan numerosas femias migradoras, que probablemente proceden do centro e norte de Europa. No outono f\u00f3rmanse as colonias e prod\u00facense os apareamentos. S\u00e1bese que tam\u00e9n pasan o inverno na Pen\u00ednsula, migrando no outono, cara a latitudes maiores.\nAmeazas.\nA perdida de refuxios pola curta de \u00e1rbores e en menor medida, o recheo de fendas semella ser a maior ameaza para esta especie. En Espa\u00f1a, a grafiose dos olmos supuxo a talla de moitas \u00e1rbores vellas, lugares axeitados para buscar refuxios."}
{"id": "139139", "revid": "12452", "url": "https://gl.wikipedia.org/wiki?curid=139139", "title": "Quir\u00f3ptero", "text": ""}
{"id": "139140", "revid": "1308", "url": "https://gl.wikipedia.org/wiki?curid=139140", "title": "Nyctalus noctula", "text": ""}
{"id": "139146", "revid": "23204", "url": "https://gl.wikipedia.org/wiki?curid=139146", "title": "Departamento de Guatemala", "text": "Guatemala \u00e9 un dos 22 departamentos de Guatemala. A capital deste departamento \u00e9 a cidade de Guatemala.\nLimita polo norte co departamento de Baja Verapaz, polo nordeste co departamento de El Progreso, polo leste co departamento de Jalapa, polo sueste co departamento de Santa Rosa, polo suroeste co departamento de Escuintla, polo oeste cos departamentos de Sacatep\u00e9quez e Chimaltenango e polo noroeste co departamento de El Quich\u00e9. A s\u00faa superficie \u00e9 de 2.126\u00a0km\u00b2."}
{"id": "139148", "revid": "23204", "url": "https://gl.wikipedia.org/wiki?curid=139148", "title": "Departamento de Baja Verapaz", "text": "Baja Verapaz \u00e9 un dos 22 departamentos de Guatemala. A s\u00faa capital \u00e9 a cidade de Salam\u00e1.\nLimita polo norte co departamento de Alta Verapaz; polo sur co departamento de Guatemala; polo leste co departamento de El Progreso; e polo oeste co departamento de El Quich\u00e9"}
{"id": "139149", "revid": "3338", "url": "https://gl.wikipedia.org/wiki?curid=139149", "title": "Baja Verapaz", "text": ""}
{"id": "139150", "revid": "23204", "url": "https://gl.wikipedia.org/wiki?curid=139150", "title": "Departamento de Chimaltenango", "text": "Chimaltenango \u00e9 un dos 22 departamentos de Guatemala. A capital \u00e9 Chimaltenango, que est\u00e1 a unha distancia aproximada de 54\u00a0km da Cidade de Guatemala.\nLimita polo norte cos departamentos de El Quich\u00e9 e Baja Verapaz; ao leste cos departamentos de Guatemala e Sacatep\u00e9quez; polo sur con Escuintla e Suchitep\u00e9quez, e polo oeste con Solol\u00e1."}
{"id": "139156", "revid": "1888", "url": "https://gl.wikipedia.org/wiki?curid=139156", "title": "Premio Manuel Garc\u00eda Barros", "text": ""}
{"id": "139157", "revid": "23204", "url": "https://gl.wikipedia.org/wiki?curid=139157", "title": "Matt Groening", "text": "Matthew Abram Groening, nado o 15 de febreiro de 1954 en Portland, (Oreg\u00f3n), \u00e9 un debuxante, produtor de televisi\u00f3n e escritor estadounidense, co\u00f1ecido por ser o creador de \"The Simpsons\". Ademais, tam\u00e9n \u00e9 o creador de \"Futurama\" e o autor da tira c\u00f3mica semanal \"Life in Hell\". Groening publicaba \"Life in Hell\" no semanario de Licorice Pizza, unha tenda na cal traballaba."}
{"id": "139158", "revid": "89787", "url": "https://gl.wikipedia.org/wiki?curid=139158", "title": "Rafael Pascual", "text": "Rafael Pascual, co\u00f1ecido no mundo do deporte como Rafa Pascual, nado o 16 de marzo de 1970 en Madrid, foi un xogador de voleibol espa\u00f1ol cun importante n\u00famero de t\u00edtulos acadados ao longo da s\u00faa carreira como profesional. Tras volver \u00e1 selecci\u00f3n dous anos despois da s\u00faa retirada, foi part\u00edcipe da consecuci\u00f3n do Campionato de Europa de Voleibol de selecci\u00f3ns do ano 2007."}
{"id": "139159", "revid": "98629", "url": "https://gl.wikipedia.org/wiki?curid=139159", "title": "Max Jacob", "text": "Max Jacob, nado en Quimper, na Breta\u00f1a, o 12 de xullo de 1876 e finado nun campo de concentraci\u00f3n de Drancy o 5 de marzo de 1944, foi un escritor, poeta, dramaturgo e pintor franc\u00e9s.\nTraxectoria.\nFoi amigo de Pablo Picasso. Abandonou os estudos para seguir os cubistas que se instalaron en Montmartre, onde entre outros persoeiros amigou con Apollinaire, Modigliani e Juan Gris. A s\u00faa produci\u00f3n inicial foi intensa, malia que moitos dos seus primeiros escritos non se conservan. A s\u00faa obra \"Saint Matorel\", de 1909, constit\u00fae a s\u00faa primeira creaci\u00f3n literaria de relevo no x\u00e9nero da novela m\u00edstica. Tam\u00e9n participou das tendencias do neoimpresionismo na pintura, e do surrealismo e o dada\u00edsmo na literatura. Uha obra destacada de Jacob foi \"Le si\u00e8ge de J\u00e9rusalem\", publicada en 1914, coincidindo coa s\u00faa conversi\u00f3n ao catolicismo.\nOutras obras dignas de menci\u00f3n foron a colecci\u00f3n de poemas en prosa \"Le cornet \u00e0 d\u00e9s\" (1916), \"La D\u00e9fense de Tartufe\" (1919) e \"Le nom\" (1926).\nDe orixe xud\u00eda, a segunda guerra mundial colleuno en Saint-Benoit, onde foi apresado e enviado ao campo de concentraci\u00f3n de Drancy, onde morreu en 1944. Foi soterrado en 1949 en Saint-Beno\u00eet-sur-Loire."}
{"id": "139169", "revid": "1410", "url": "https://gl.wikipedia.org/wiki?curid=139169", "title": "Edwin Mattison McMillan", "text": " \nEdwin Mattison McMillan, nado o 18 de setembro de 1907 en Redondo Beach, no condado dos \u00c1nxeles (Estados Unidos) e finado o 7 de setembro de 1991 en El Cerrito (California), foi un qu\u00edmico e profesor universitario estadounidense galardoado co Premio Nobel de Qu\u00edmica do ano 1951.\nTraxectoria.\nEstudou qu\u00edmica no Instituto Tecnol\u00f3xico de California, onde se licenciou en 1928. Posteriormente ampliou os seus estudos na Universidade de Princeton, onde se doutorou en 1932. Ese mesmo ano foi nomeado profesor de qu\u00edmica da Universidade de California, Berkeley, sendo nomeado director do Laboratorio de Radiaci\u00f3n da mesma universidade en 1934, cargo que ocupou ata 1973.\nInvestigaci\u00f3ns cient\u00edficas.\nEn 1940, xunto a Philip Abelson, conseguiu crear o elemento sint\u00e9tico chamado neptunio (Np), un produto obtido a partir do uranio-239, usando o ciclotr\u00f3n instalado en Berkeley. Durante a segunda guerra mundial estivo implicado na investigaci\u00f3 sobre o radar, sonar e as armas nucleares no Proxecto Manhattan. En 1945 desenvolveu, as\u00ed mesmo, as ideas para a mellora do ciclotr\u00f3n, conducindo ao desenvolvemento do sincrotr\u00f3n.\nXunto a Glenn T. Seaborg compartiu o Premio Nobel de Qu\u00edmica de 1951 pola creaci\u00f3n dos primeiros elementos transur\u00e1nicos."}
{"id": "139181", "revid": "23204", "url": "https://gl.wikipedia.org/wiki?curid=139181", "title": "Departamento de El Quich\u00e9", "text": "El Quich\u00e9 (\"O Quich\u00e9\") \u00e9 un dos 22 departamentos de Guatemala. A s\u00faa capital \u00e9 a cidade de Santa Cruz del Quich\u00e9.\nLimita polo norte con M\u00e9xico; polo sur cos departamentos de Chimaltenango e Solol\u00e1; polo leste cos departamentos de Alta Verapaz e Baja Verapaz; e polo oeste cos departamentos de Totonicap\u00e1n e Huehuetenango."}
{"id": "139182", "revid": "23204", "url": "https://gl.wikipedia.org/wiki?curid=139182", "title": "Departamento de El Pet\u00e9n", "text": "El Pet\u00e9n \u00e9 o m\u00e1is extenso dos 22 departamentos de Guatemala. A s\u00faa capital \u00e9 a cidade de Flores, que dista aproximadamente 488 km da Cidade de Guatemala.\nLimita polo norte e oeste con M\u00e9xico, polo sur cos departamentos de Izabal e Alta Verapaz e polo leste con Belize."}
{"id": "139183", "revid": "23204", "url": "https://gl.wikipedia.org/wiki?curid=139183", "title": "Departamento de El Progreso", "text": "El Progreso \u00e9 un dos 22 departamentos de Guatemala. A s\u00faa capital \u00e9 a cidade de Guastatoya.\nLimita polo norte co departamento de Alta Verapaz e Baja Verapaz; polo sur con Guatemala e Jalapa; polo leste con Zacapa e outra vez Jalapa; e polo oeste outramente con Baja Verapaz e Guatemala."}
{"id": "139184", "revid": "54334", "url": "https://gl.wikipedia.org/wiki?curid=139184", "title": "Fura\u00f1o com\u00fan", "text": "O fura\u00f1o com\u00fan (\"Crocidura russula\") \u00e9 unha especie de mam\u00edfero soricomorfo da familia Soricidae.\nDescrici\u00f3n.\n\u00c9 un crocidorino de tama\u00f1o mediano e cola relativamente curta, de 30 a 40 mm, corpo de 34 a 47\u00a0mm e de 7 a 14 gramos. Os ollos son pequenos cos pavill\u00f3ns auditivos ben desenvolvidos, moi visibles. O pelame var\u00eda pola idade, a \u00e9poca do ano e a localizaci\u00f3n xeogr\u00e1fica, en xeral, \u00e9 gris uniforme nos xuven\u00eds, pardo ou pardogrisaceo no ver\u00e1n e gris escura no inverno.\nDistribuci\u00f3n.\nNorte de \u00c1frica e suroeste de Europa, dende Portugal at\u00e9 o r\u00edo Elba, en Alema\u00f1a, norte de Su\u00edza, Austria e sueste de Francia, a vertente norte dos Alpes \u00e9 o seu l\u00edmite suroriental. At\u00f3pase tam\u00e9n en Gran Canaria, algunhas illas atl\u00e1nticas de Francia e Gran Breta\u00f1a.\nRecentes estudos morfol\u00f3gicos e xen\u00e9ticos revelaron a separaci\u00f3n en d\u00faas especies, os exemplares que habitan dende o leste de Alxeria, Tunes, determinadas illas mediterr\u00e1neas, leste de Europa e Israel, pertencen a \"Crocidura ichnusae\" (Huntterer, 2005).\nVariaci\u00f3n xeogr\u00e1fica.\nA especie amosa unha notable variaci\u00f3n xeogr\u00e1fica, tanto na s\u00faa morfometr\u00eda como na s\u00faa coloraci\u00f3n, manifestando unha diminuci\u00f3n de tama\u00f1o cara ao sur da Pen\u00ednsula Ib\u00e9rica.\nH\u00e1bitat.\n\u00c9 unha especie de requirimentos basicamente mediterr\u00e1neos, prefire h\u00e1bitat abertos e marxes dos bosques con boa cobertura vexetal \u00e1 altura do chan, aparece tam\u00e9n en campos de cultivo e no maquis mediterr\u00e1neo ou nas zonas boscosas con sobosque claro. A s\u00faa distribuci\u00f3n altitudinal var\u00eda segundo a localizaci\u00f3n xeogr\u00e1fica, dende os 1.200 metros en Pireneos at\u00e9 os 2.000 nas zonas m\u00e1is mediterr\u00e1neas.\nDepredaci\u00f3n.\n\u00c9 unha especie depredada por numerosas aves de rapina, tanto nocturnas como di\u00farnas, ademais de por certos carn\u00edvoros como a xeneta \"(Genetta genetta)\", o golpe \"(Vulpes vulpes)\" e maila donicela \"(Mustela nivalis)\"."}
{"id": "139185", "revid": "12452", "url": "https://gl.wikipedia.org/wiki?curid=139185", "title": "Leste de Europa", "text": ""}
{"id": "139186", "revid": "1308", "url": "https://gl.wikipedia.org/wiki?curid=139186", "title": "Crocidura russula", "text": ""}
{"id": "139187", "revid": "23204", "url": "https://gl.wikipedia.org/wiki?curid=139187", "title": "Departamento de Escuintla", "text": "Escuintla \u00e9 un dos 22 departamentos de Guatemala. A s\u00faa capital \u00e9 Escuintla, que \u00e9 a terceira cidade m\u00e1is grande do pa\u00eds. Outras cidades importantes do departamento son: Santa Lucia Cotzumalguapa, Tiquisate e Puerto San Jos\u00e9, ao lado de Puerto Quetzal.\nEst\u00e1 ba\u00f1ado polo Oc\u00e9ano Pac\u00edfico e pos\u00fae un clima tropical. \u00c9 unha rexi\u00f3n de latifundios, con \u00edndices baixos de desemprego e pobreza extrema, datos que contrastan coa realidade econ\u00f3mico-social de Guatemala."}
{"id": "139188", "revid": "1431874", "url": "https://gl.wikipedia.org/wiki?curid=139188", "title": "Pet\u00e9n", "text": ""}
{"id": "139189", "revid": "1431876", "url": "https://gl.wikipedia.org/wiki?curid=139189", "title": "El Quich\u00e9", "text": ""}
{"id": "139190", "revid": "1431878", "url": "https://gl.wikipedia.org/wiki?curid=139190", "title": "El Pet\u00e9n", "text": ""}
{"id": "139191", "revid": "98629", "url": "https://gl.wikipedia.org/wiki?curid=139191", "title": "Fura\u00f1o de xard\u00edn", "text": "O fura\u00f1o de xard\u00edn (\"Crocidura suaveolens\") \u00e9 unha especie de mam\u00edfero placentario da orde dos soricomorfos e familia dos sor\u00edcidos.\nDescrici\u00f3n.\n\u00c9 un soricido de dentes brancos semellante ao fura\u00f1o com\u00fan, \"(Crocidura russula)\". Co lombo de cor acasta\u00f1ada, ventre agrisado \u00e1s veces amarelado, coa cola cuns caracter\u00edsticos pelos longos. Na Europa continental e na Pen\u00ednsula Ib\u00e9rica as s\u00faas dimensi\u00f3ns medran de norte a sur. A poboaci\u00f3n de Menorca \u00e9 a de maior tama\u00f1o.\nDistribuci\u00f3n.\nDe ampla distribuci\u00f3n no Pale\u00e1rtico, entre os 23\u00ba e os 56\u00ba N. Dende o sur da Pen\u00ednsula Ib\u00e9rica at\u00e9 o Xap\u00f3n, Corea e a China oriental. Presente en numerosas illas do Canle da Mancha e do mar Mediterr\u00e1neo. En Espa\u00f1a local\u00edzase desde a desembocadura do r\u00edo Guadalquivir, costa onubense e de Portugal, l\u00edmites do norte de C\u00e1ceres e sur de Salamanca, internandose no val do Tietar, noroeste de Zamora, gran parte de Galicia, Cornixa Cant\u00e1brica, norte Burgos, Biscaia, \u00c1lava, Guip\u00fascoa e Navarra. Na \u00e1rea mediterr\u00e1nea est\u00e1 presente no nord\u00e9s de Xirona. Ocupa a illa de Menorca.\nH\u00e1bitat.\nNa Pen\u00ednsula Ib\u00e9rica ocupa diversos medios na zona de influencia atl\u00e1ntica, mentres que na rexi\u00f3n mediterr\u00e1nea fica relegada aos ambientes h\u00famidos. Non parece colonizar medios antrop\u00f3xenos como en Europa.\nDepredaci\u00f3n.\nEn Centroeuropa ten unha ampla relaci\u00f3n de depredadores tanto r\u00e9ptiles como aves e mam\u00edferos. Na Pen\u00ednsula Ib\u00e9rica \u00e9 depredado principalmente por rapaces nocturnas. En Menorca \u00e9 deprededa pola curuxa e maila martara\u00f1a, \"(Meles meles)\"."}
{"id": "139193", "revid": "1308", "url": "https://gl.wikipedia.org/wiki?curid=139193", "title": "Crocidura suaveolens", "text": ""}
{"id": "139194", "revid": "23204", "url": "https://gl.wikipedia.org/wiki?curid=139194", "title": "Departamento de Huehuetenango", "text": "Huehuetenango \u00e9 un dos 22 departamentos de Guatemala. A s\u00faa capital \u00e9 a cidade de Huehuetenango.\nO departamento est\u00e1 situado na rexi\u00f3n noroeste do pa\u00eds e limita polo norte e oeste, cos Estados Unidos Mexicanos (M\u00e9xico), polo sur cos departamentos de San Marcos, Quetzaltenango e Totonicap\u00e1n; e polo leste co departamento de El Quich\u00e9.\nHuehuetenango pos\u00fae unha topograf\u00eda variada, con monta\u00f1as e cumios que exceden os 3.850 msnm na Serra dos Cuchumatanes e terras baixas que se achan a uns 300 msnm. Como consecuencia disto, a s\u00faa climatolox\u00eda \u00e9 moi variada."}
{"id": "139195", "revid": "23204", "url": "https://gl.wikipedia.org/wiki?curid=139195", "title": "Departamento de Izabal", "text": "Izabal \u00e9 un dos 22 departamentos de Guatemala. A s\u00faa capital \u00e9 a cidade de Puerto Barrios.\nIzabal limita ao norte con Belize, ao nordeste co Golfo de Honduras, ao leste con Honduras, ao noroeste co departamento de El Pet\u00e9n, ao oeste co departamento de Alta Verapaz e ao sur co departamento de Zacapa."}
{"id": "139196", "revid": "1431892", "url": "https://gl.wikipedia.org/wiki?curid=139196", "title": "Izabal", "text": ""}
{"id": "139197", "revid": "23204", "url": "https://gl.wikipedia.org/wiki?curid=139197", "title": "Departamento de Jalapa", "text": "Jalapa \u00e9 un dos 22 departamentos de Guatemala. A s\u00faa capital \u00e9 a cidade de Jalapa.\nLimita polo norte cos departamentos de El Progreso e Zacapa; polo sur cos departamentos de Jutiapa e Santa Rosa; polo leste co departamento de Chiquimula; e polo oeste co departamento de Guatemala."}
{"id": "139198", "revid": "23204", "url": "https://gl.wikipedia.org/wiki?curid=139198", "title": "Departamento de Jutiapa", "text": "Jutiapa \u00e9 un dos 22 departamentos de Guatemala. A s\u00faa capital \u00e9 a cidade de Jutiapa."}
{"id": "139199", "revid": "23204", "url": "https://gl.wikipedia.org/wiki?curid=139199", "title": "Departamento de Quetzaltenango", "text": "Quetzaltenango \u00e9 un dos 22 departamentos de Guatemala. A s\u00faa capital \u00e9 a cidade de Quetzaltenango."}
{"id": "139200", "revid": "23204", "url": "https://gl.wikipedia.org/wiki?curid=139200", "title": "Departamento de Retalhuleu", "text": "Retalhuleu \u00e9 un dos 22 departamentos de Guatemala. A s\u00faa cabeceira \u00e9 a cidade de Retalhuleu.\n\u00c9 un departamento que se localiza no sueste do pa\u00eds, estend\u00e9ndose polas monta\u00f1as at\u00e9 chegar \u00e1 costa do Oc\u00e9ano Pac\u00edfico.\nLimita polo norte con Quetzaltenango, polo sur co Pac\u00edfico, polo leste con Suchitep\u00e9quez, e polo oeste con San Marcos e Quetzaltenango novamente."}
{"id": "139201", "revid": "23204", "url": "https://gl.wikipedia.org/wiki?curid=139201", "title": "Departamento de Suchitep\u00e9quez", "text": "Suchitep\u00e9quez \u00e9 un dos 22 departamentos de Guatemala, pa\u00eds de Am\u00e9rica Central. A s\u00faa capital \u00e9 a cidade de Mazatenango.\nLimita polo norte con Quetzaltenango, Solol\u00e1 e Chimaltenango, polo sur co Oc\u00e9ano Pac\u00edfico, polo leste con Escuintla, e polo oeste con Retalhuleu."}
{"id": "139202", "revid": "1431908", "url": "https://gl.wikipedia.org/wiki?curid=139202", "title": "Suchitep\u00e9quez", "text": ""}
{"id": "139203", "revid": "23204", "url": "https://gl.wikipedia.org/wiki?curid=139203", "title": "Departamento de Solol\u00e1", "text": "Solol\u00e1 \u00e9 un dos 22 departamentos de Guatemala, pa\u00eds de Am\u00e9rica Central. A s\u00faa capital \u00e9 a cidade de Solol\u00e1.\nLimita polo norte con Totonicap\u00e1n e Quich\u00e9, polo sur con Suchitep\u00e9quez, polo leste con Chimaltenango, e polo oeste con Suchitep\u00e9quez e Quetzaltenango."}
{"id": "139204", "revid": "23204", "url": "https://gl.wikipedia.org/wiki?curid=139204", "title": "Departamento de Totonicap\u00e1n", "text": "Totonicap\u00e1n \u00e9 un dos 22 departamentos de Guatemala, pa\u00eds de Am\u00e9rica Central. A s\u00faa capital \u00e9 a cidade de Totonicap\u00e1n.\nLimita polo norte co departamento de Huehuetenango; polo sur co departamento de Solol\u00e1; polo leste co departamento de Quich\u00e9; e polo oeste co departamento de Quetzaltenango."}
{"id": "139205", "revid": "23204", "url": "https://gl.wikipedia.org/wiki?curid=139205", "title": "Departamento de Santa Rosa, Guatemala", "text": "Santa Rosa \u00e9 un dos 22 departamentos de Guatemala, pa\u00eds de Am\u00e9rica Central. A s\u00faa capital \u00e9 a cidade de Cuilapa.\nLimita polo norte cos departamentos de Guatemala e Jalapa; polo sur co Oc\u00e9ano Pac\u00edfico; polo leste co departamento de Jutiapa; e polo oeste co departamento de Escuintla."}
{"id": "139206", "revid": "23204", "url": "https://gl.wikipedia.org/wiki?curid=139206", "title": "Totonicap\u00e1n", "text": "Totonicap\u00e1n \u00e9 a cabeceira do departamento de Totonicap\u00e1n, en Guatemala. \u00c9 tam\u00e9n un municipio de 96.392 habitantes (2002).\nO municipio sit\u00faase na parte sueste do departamento e ten unha extensi\u00f3n territorial de 328\u00a0km2. Linda polo norte cos municipios de Santa Mar\u00eda Chiquimula e Momostenango, ao sur cos municipios de Cantel e Salcaj\u00e1 (departamento de Quetzaltenango), e os de Santa Catarina Ixtahuac\u00e1n, Nahual\u00e1 e Solol\u00e1 (departamento de Solol\u00e1).\nA maior\u00eda da poboaci\u00f3n (98%) pertence \u00e1 etnia maia k\u02bciche\u02bc.\nSituado na cordilleira da Serra Madre, o municipio de Totonicap\u00e1n ten unha topograf\u00eda monta\u00f1osa e quebrada. O seu clima \u00e9 relativamente fr\u00edo cunha temperatura media de 12\u00a0\u00b0C.\nNo \u00e1mbito econ\u00f3mico, a maior\u00eda da poboaci\u00f3n empr\u00e9gase na produci\u00f3n agr\u00edcola de millo e frixoles, esencialmente para o autoconsumo, as\u00ed como a produci\u00f3n artesanal de mobles de madeira, tecidos de la, cer\u00e1mica etc.\nO nome Totonicap\u00e1n deriva das verbas en n\u00e1huatl \"totl\" e \"nicapan\", que quere dicir \"cerro dos p\u00e1xaros\"?. O seu nome en lingua k\u02bciche\u02bc \u00e9 \"Chwi meq'ina'\", cuxo significado \u00e9 \"sobre a auga quente\"."}
{"id": "139301", "revid": "4482", "url": "https://gl.wikipedia.org/wiki?curid=139301", "title": "Lokalize", "text": "Lokalize (antes co\u00f1ecido coma KAider) \u00e9 unha aplicaci\u00f3n libre para a localizaci\u00f3n de software desenvolvida polo proxecto KDE e que forma parte da KDE Software Compilation, baixo a rama \"Kdesdk\". A ferramenta c\u00e9ntrase na efectividade e maila produtividade, procurando que o tradutor poida centrarse unicamente en traducir as mensaxes \u00e1 s\u00faa lingua. Actualmente at\u00f3pase na s\u00faa versi\u00f3n codice_1.\nOrixe.\nNick Shaforostoff comezou o desenvolvemento do Lokalize base\u00e1ndose no c\u00f3digo fonte do KBabel. Lokalize entrou a formar parte da KDE Software Compilation na s\u00faa versi\u00f3n 4, en substituci\u00f3n de KBabel.\nFuncionalidades.\nO sistema de traduci\u00f3n de Lokalize consiste basicamente nunha traduci\u00f3n por par\u00e1grafos no caso da documentaci\u00f3n, e unha traduci\u00f3n por mensaxes (\"cadeas de texto\") para a traduci\u00f3n de interfaces. A ferramenta est\u00e1 enfocada principalmente \u00e1 utilizaci\u00f3n de memorias de traduci\u00f3n e glosarios de termos, que facilitan a tarefa do tradutor e reducen a probabilidade de que este cometa erros involuntarios na traduci\u00f3n. O programa pode configurarse para que complete automaticamente os ficheiros cos datos do tradutor (nome, correo electr\u00f3nico, lista de correo etc.).\nSe ben a\u00ednda non conta con todas as funcionalidades que caracterizaban ao seu antecesor, e algunhas non ser\u00e1n engadidas \u0323\u2500como a ferramenta de selecci\u00f3n de caracteres\u2500, Lokalize \u00e9 unha aplicaci\u00f3n bastante completa.\nOutra importante funcionalidade \u00e9 o traballo con \"proxectos\". O concepto de \"proxecto\" consiste xeralmente nun paquete de software, ou nalg\u00fans casos en todo un grupo de software (como a KDE SC). Este modo de traballo permite xestionar para cada proxecto os directorios cos ficheiros orixinais, os das traduci\u00f3ns, un glosario para utilizar na traduci\u00f3n ou mesmo unha segunda p\u00f3la de traduci\u00f3n (\"estable\" e \"inestable\", por exemplo) de xeito que ao traducir na principal sincron\u00edzase coas traduci\u00f3ns da segunda p\u00f3la.\nAdemais, entre outras, c\u00f3mpre salientar as seguintes funcionalidades:\nAdicionalmente, as funci\u00f3ns do Lokalize poden ampliarse mediante gui\u00f3ns escritos en linguaxes de programaci\u00f3n coma Python ou JavaScript."}
{"id": "139304", "revid": "98629", "url": "https://gl.wikipedia.org/wiki?curid=139304", "title": "Mirante do Vale", "text": "O Mirante do Vale \u00e9 un ra\u00f1aceos local\u00edzado en S\u00e3o Paulo, no Brasil. Con 170 metros de altura, foi durante 48 anos o maior edif\u00edcio do pa\u00eds, ata que foi superado en 2014 polo Millennium Palace, en Balne\u00e1rio Cambori\u00fa. Proxectado polo arquitecto Waldomiro Zarzur, a s\u00faa construci\u00f3n comezou en 1960, sendo inaugurado en 1966. O edificio local\u00edzase na rexi\u00f3n do Vale do Anhangaba\u00fa.\nHistoria.\nFoi proxectado polo enxe\u00f1eiro Waldomiro Zarzur conxuntamente con Aron Kogan.\nA construci\u00f3n do ra\u00f1aceos levou cinco anos. Waldomiro era un enxe\u00f1eiro cunha considerable experiencia. A s\u00faa primeira obra, unha casa na R\u00faa Afonso Br\u00e1s, na Vila Nova Concei\u00e7\u00e3o, foi executada cando ti\u00f1a s\u00f3 21 anos e a\u00ednda estudaba Enxe\u00f1eria na Universidade Presbiteriana Mackenzie. Nesa \u00e9poca, a amizade co tam\u00e9n estudante Aron Kogan transformouse en sociedade que durar\u00eda ata 1960, cando Kogan foi asasinado e Waldomiro asumiu a direcci\u00f3n da empresa.\n\u00c9 posible ter unha visi\u00f3n a\u00e9rea do Mirante do Vale visitando o observatorio da torre do Banespa ou o Terra\u00e7o It\u00e1lia, dende onde parece mais baixo, debido a estar situado nun val."}
{"id": "139310", "revid": "98629", "url": "https://gl.wikipedia.org/wiki?curid=139310", "title": "Trilladeira nival", "text": "A trilladeira nival (\"Chionomys nivalis\") \u00e9 unha especie de roedor da familia Cricetidae. Tradicionalmente inclu\u00edase no x\u00e9nero \"Microtus\", mais estudos recentes, xen\u00e9ticos e morfol\u00f3xicos avalan a s\u00faa inclusi\u00f3n no x\u00e9nero \"Chionomys\".\nDescrici\u00f3n.\n\u00c9 un dos arvicolinos de maior tama\u00f1o, de 92 a 140 mm e de 35 a 70 gr de peso. O seu pelame ten unha tonalidade, bastante uniforme, de cor agrisada con tons pardos, rexi\u00f3n ventral de cor branca e os p\u00e9s e a cola son monocolor, xeralmente esbrancuxados.\nDistribuci\u00f3n.\nHabita as zonas monta\u00f1osas dende o suroeste europeo at\u00e9 o sueste asi\u00e1tico. En Europa at\u00f3pase nos grandes macizos monta\u00f1osos, Alpes, Montes Tatra, C\u00e1rpatos, Balc\u00e1ns e C\u00e1ucaso. Na Pen\u00ednsula Ib\u00e9rica ocupa as principais zonas monta\u00f1osas, a\u00ednda que a s\u00faa presenza non est\u00e1 confirmada en Portugal. En Espa\u00f1a ocupa a meirande parte dos Pireneos, chegando polo leste at\u00e9 Xirona, no norte peninsular aparece nas monta\u00f1as galegas de Lugo e a serra dos Ancares, Picos de Europa, case toda a Cornixa Cant\u00e1brica e o Pa\u00eds Vasco. Cara ao sur est\u00e1 presente na serra Cebollera e na serra de la Demanda (A Rioxa, Soria), nas serras de Gredos e Guadarrama, (Comunidade de Madrid e Guadalaxara) e en Sierra Nevada.\nH\u00e1bitat.\nEspecie moi adaptada \u00e1 vida en zonas con acumulaci\u00f3ns rochosas estables e zonas de alta monta\u00f1a (1.000-4.700 m de altitude). \u00c9 moi rara en altitudes menores. \u00c9 m\u00e1is com\u00fan onde as moreas de pedras e rochas son m\u00e1is frecuentes, sendo m\u00e1is escaso nas matogueiras e zonas boscosas.\nSon basicamente herb\u00edvoros e oportunistas, debido \u00e1s restrici\u00f3ns tr\u00f3ficas das zonas onde habitan e complementan a s\u00faa dieta con insectos, pequenos invertebrados e cr\u00edas doutros micromam\u00edferos. Almacenan alimentos para o inverno.\nA idade reprodutora, en relaci\u00f3n con outros roedores, \u00e9 relativamente tard\u00eda, te\u00f1en menores camadas e unha elevada taxa de supervivencia xuvenil.\nAmeazas.\nA principal ameaza der\u00edvase do escaso n\u00famero de colonias, do seu pequeno tama\u00f1o e da escasa ou nula conectividade entre colonias."}
{"id": "139311", "revid": "1308", "url": "https://gl.wikipedia.org/wiki?curid=139311", "title": "Chionomys nivalis", "text": ""}
{"id": "139312", "revid": "5863", "url": "https://gl.wikipedia.org/wiki?curid=139312", "title": "Morcego do monte", "text": "O morcego do monte, (\"Hypsugo savii\" tam\u00e9n noemado coma \"Pipistrellus savii\"), \u00e9 de pequeno tama\u00f1o, con membranas, orellas e cara de cor negra. As orellas son curtas, separadas na s\u00faa base e m\u00e1is anchas e redondeadas c\u00f3s \"Pipistrellus\". O seu pelame \u00e9 denso e bastante longo.\nDist\u00ednguese das especies m\u00e1is semellantes, todas do x\u00e9nero \"Pipistrellus\", por ter os incisivos superiores con d\u00faas puntas e o primeiro premolar moi pequeno ou ausente.\nDistribuci\u00f3n.\nHabita na conca mediterr\u00e1nea e no Pr\u00f3ximo Oriente, dende os arquip\u00e9lagos das Canarias e Cabo Verde no oeste at\u00e9 o Xap\u00f3n, Corea e a China polo leste. Hai rexistros puntuais na Rep\u00fablica Checa e divagantes no Reino Unido e norte de Alema\u00f1a. En Espa\u00f1a atopouse en todas as comunidades aut\u00f3nomas, sendo menos frecuente nos vales do Douro, Guadalquivir, Guadiana e Ebro, sendo m\u00e1is abondoso na franxa mediterr\u00e1nea e as cordilleiras do interior.\nEn canto a trazo altitudinal nas Illas Canarias, atop\u00e1ronse dende o nivel do mar, en Gran Canaria, at\u00e9 os 2.150 metros en Tenerife. Na Pen\u00ednsula Ib\u00e9rica hai rexistros dende os 60 m no val do Mi\u00f1o at\u00e9 os 3.300 m en Serra Nevada.\nH\u00e1bitat.\nA\u00ednda que o \"H. savii\" \u00e9 considerado unha especie esencialmente monta\u00f1eira, de onde toma o seu nome vulgar, ten unha zona de distribuci\u00f3n moi variada, que vai dende grandes vales sen penedos, at\u00e9 cant\u00eds costeiros ou de monta\u00f1a, aos medios rurais con pequenos n\u00facleos, pasando por parques urbanos e xard\u00edns.\nO car\u00e1cter fisur\u00edcola da especie fai dif\u00edcil detectar a s\u00faa presenza, a\u00ednda que en edificios mostra indicios de presenza semellantes aos que deixa \"Pipistrellus pipistrellus\", sendo os seus excrementos m\u00e1is grandes.\nAmeazas.\nPolos seus h\u00e1bitos fisur\u00edcolas, as perdidas de refuxios son poucos importantes, xa que axi\u00f1a logran outros, a\u00ednda que pode ser un problema nunha \u00e9poca cr\u00edtica (cr\u00eda ou hibernaci\u00f3n).\nTam\u00e9n poden ser sensibles \u00e1 intoxicaci\u00f3n por biocidas, tanto por tratamentos forestais como agr\u00edcolas. Hase de destacar que \u00e9 a especie m\u00e1is afectada pola instalaci\u00f3n de aeroxeradores. En Navarra, m\u00e1is da metade dos morcegos que morren nos parques e\u00f3licos son desta especie."}
{"id": "139313", "revid": "1308", "url": "https://gl.wikipedia.org/wiki?curid=139313", "title": "Hypsugo savii", "text": ""}
{"id": "139314", "revid": "1308", "url": "https://gl.wikipedia.org/wiki?curid=139314", "title": "Pipistrellus savii", "text": ""}
{"id": "139315", "revid": "1308", "url": "https://gl.wikipedia.org/wiki?curid=139315", "title": "Morcego de monte", "text": ""}
{"id": "139322", "revid": "1131", "url": "https://gl.wikipedia.org/wiki?curid=139322", "title": "Padroso", "text": "O top\u00f3nimo Padroso pode referirse a:"}
{"id": "139332", "revid": "1131", "url": "https://gl.wikipedia.org/wiki?curid=139332", "title": "Galer\u00eda de imaxes da ponte dos Tirantes", "text": "A ponte dos Tirantes cruza o r\u00edo L\u00e9rez no concello de Pontevedra."}
{"id": "139353", "revid": "23204", "url": "https://gl.wikipedia.org/wiki?curid=139353", "title": "Gran Andaman", "text": ""}
{"id": "139371", "revid": "75439", "url": "https://gl.wikipedia.org/wiki?curid=139371", "title": "Furafollas grande", "text": "O furafollas grande (\"Sorex coronatus\") \u00e9 unha especie de mam\u00edfero soricomorfo da familia Soricidae.\nCaracter\u00edsticas.\nO \"furafollas grande\" presenta un aspecto corporal semellante ao da \"Sorex araneus\", mais con dimensi\u00f3ns lixeiramente menores. A\u00ednda que o pelame amosa unha notable variaci\u00f3n xeogr\u00e1fica, xeralmente \u00e9 tricolor, co lombo pardo escuro, os francos m\u00e1is claros e o ventre pardo agrisado.\nDistribuci\u00f3n.\nOcupa o suroeste de Europa, dende o norte de Espa\u00f1a at\u00e9 o curso do r\u00edo Elba, en Alema\u00f1a e o extremo occidental de Austria. Tam\u00e9n est\u00e1 presente na illa de Xersei \"(Reino Unido)\". A s\u00faa distribuci\u00f3n ib\u00e9rica comprende a franxa setentrional, dende o extremo oriental de Galicia at\u00e9 o noroeste do Pireneo catal\u00e1n e norte do Sistema Ib\u00e9rico.\nH\u00e1bitat.\n\u00c9 unha especie de requirimentos basicamente atl\u00e1nticos. Ocupa unha gran variedade de h\u00e1bitat, a\u00ednda que require chans h\u00famidos con boa cobertura vexetal, coma os bosques caducifolios, mixtos e de con\u00edferas, as\u00ed como prados alpinos, subalpinos e atl\u00e1nticos. Na Pen\u00ednsula Ib\u00e9rica a s\u00faa distribuci\u00f3n abrangue dende o nivel do mar at\u00e9 os 2.200 metros. \u00c9 probable que, como acontece en Centroeuropa, nas zonas que coexiste co \"Sorex araneus\", a s\u00faa presenza fica confinada a zonas de menor altitude, debido \u00e1 existencia dunha exclusi\u00f3n mutua entre ambas as especies.\nDepredaci\u00f3n.\nPolos seus h\u00e1bitos crepusculares e nocturnos \u00e9 unha especie depredada principalmente por rapaces nocturnas, como a curuxa \"(Tyto alba)\", o bufo real \"(Bubo bubo)\" e o bufo pequeno \"(Asio otus)\", e por certos mam\u00edferos carn\u00edvoros, como o armi\u00f1o \"(Mustela erminia)\", o tour\u00f3n \"(Mustela putorius)\"."}
{"id": "139373", "revid": "17467", "url": "https://gl.wikipedia.org/wiki?curid=139373", "title": "Aves de Galicia", "text": ""}
{"id": "139376", "revid": "1131", "url": "https://gl.wikipedia.org/wiki?curid=139376", "title": "Galer\u00eda de imaxes de crust\u00e1ceos de Galicia", "text": "Galer\u00eda de imaxes de crust\u00e1ceos de Galicia.\nOs crust\u00e1ceos (crustacea) son unha clase de artr\u00f3podos que comprende m\u00e1is de 55.000 especies, na s\u00faa maior\u00eda acu\u00e1ticas e algunhas parasitas."}
{"id": "139378", "revid": "23204", "url": "https://gl.wikipedia.org/wiki?curid=139378", "title": "Mytilus edulis", "text": "Mytilus edulis \u00e9 unha especie de molusco bivalvo mari\u00f1o da subclase dos pteriomorfios que \u00e9 o tipo da orde dos mit\u00edlidos, da superfamilia dos mitiloideos e da familia dos mit\u00edlidos.\nEsta especie, cunha ampla \u00e1rea de dispersi\u00f3n, \u00e9 obxecto de uso comercial e cult\u00edvase amplamente en acuicultura intensiva (mitilicultura). Cunchas baleiras enc\u00f3ntranse comunmente nas praias de todo o mundo.\nTaxonom\u00eda.\nDescrici\u00f3n.\nA especie foi descrita en 1798 polo naturalista e tax\u00f3nomo sueco Carl Linnaeus na p\u00e1xina 705 do volume 1\u00ba da 10\u00aa edici\u00f3n do seu \"[[Systema Naturae]\"]. \nEtimolox\u00eda.\nPara a do [[x\u00e9nero (biolox\u00eda)|x\u00e9nero]] v\u00e9xase \"[[Mytilus]]\"\nO [[especie|ep\u00edteto espec\u00edfico]], \"edulis\", \u00e9 un termo [[Lat\u00edn|latino]] que significa \"comest\u00edbel\". \nNotas taxon\u00f3micas.\nDurante moitos anos considerouse a especie \"[[Mytilus galloprovincialis]]\" como conespec\u00edfica con \"[[Mytilus edulis]]\". Hai pequenas diferenzas entre elas na forma da cuncha e na cor do bordo do manto; e a\u00ednda hoxe para alg\u00fans autores a s\u00faa separaci\u00f3n en d\u00faas especies distintas non est\u00e1 debidamente xustificsda, dado que en zonas onde conviven xuntas ambas as especies prod\u00facense [[hibridaci\u00f3n]]s.\nXa en [[1957]] Hepper identificou o \"M. galloprovincialis\" na costa sur de [[Inglaterra]], identificaci\u00f3n que foi confirmada por outros autores. No caso concreto do mexill\u00f3n galego, estudos xen\u00e9ticos levados a cabo por investigadores das universidades de [[Universidade de Santiago de Compostela|Santiago]] e de [[UVIGO|Vigo]] a partir de [[1970]] corroboraron que a especie presente nas nosas costas \u2014coma no resto das costas espa\u00f1olas\u2014 era o \"M. galloprovincialis\" e non \"M. edulis\", como se admit\u00eda at\u00e9 ent\u00f3n.\nO complexo \"Mytilus edulis\".\nRealmente este problema afecta a un grupo de (polo menos) tres [[taxon]]s de mexill\u00f3ns estreitamente relacionados, co\u00f1ecido como \"o complexo \"Mytilus edulis\"\". Colectivamente ocupan ambas as costas do [[Atl\u00e1ntico|Atl\u00e1ntico Norte]] (inclu\u00eddo o [[Mediterr\u00e1neo]]) e do [[Pac\u00edfico Norte]] en augas desde temperadas a polares, as\u00ed como costas de natureza similar do [[hemisferio sur]]. A [[\u00c1rea de distribuci\u00f3n|distribuci\u00f3n]] dos taxons compo\u00f1entes foi modificada recentemente como resultado da actividade humana ([[Especie invasora|especies invasoras]]). Estes taxons poden [[hibridaci\u00f3n|hibridarse entre si]], se est\u00e1n presentes na mesma localidade.\nO complexo constit\u00faeno:\n\"Mytilus edulis\" \"sensu stricto\".\n\"Mytilus edulis\" \u00e9 orixinario da costa atl\u00e1ntica de Am\u00e9rica do Norte, pero al\u00ed enc\u00f3ntrase mesturado con \"M. trossulus\" ao norte de [[Estado de Maine|Maine]]. No Atl\u00e1ntico do [[Canad\u00e1]], encontrouse que \" M. trossulus \" ti\u00f1a valores de crecemento da cuncha m\u00e1is pequenos que \"M. edulis\", e que conti\u00f1a menos carne que \"M. edulis\". Tendo presente isto, est\u00edmase que \"M. edulis\", en condici\u00f3ns de cultivo de [[batea]]s, ten un valor econ\u00f3mico de 1,7 veces maior que \"M. trossulus\". \nEn Europa at\u00f3pase desde a costa atl\u00e1ntica [[Francia|francesa]] estend\u00e9ndose cara ao norte at\u00e9 [[Nova Zembla]] e [[Islandia]], pero non no [[mar B\u00e1ltico]]. En [[Francia]] e nas [[Illas Brit\u00e1nicas]], [[hibridaci\u00f3n|hibr\u00eddase]] con \"[[Mytilus galloprovincialis]]\", e \u00e1s veces tam\u00e9n se mestura con \"M. trossulus\".\nA li\u00f1axe [[Xen\u00e9tica|xeneticamente]] distinta de \"M. edulis\" presente no hemisferio sur foi atribu\u00edda \u00e1 subespecie \"Mytilus edulis platensis\" (hoxe \"[[Mytilus platensis]]\").\nDistribuci\u00f3n e h\u00e1bitat.\nDistribuci\u00f3n.\nV\u00e9xase m\u00e1is arriba.\nH\u00e1bitat.\n\"M. edulis\" \u00e9 un [[invertebrado]] que vive en [[ambiente]]s [[Boreal|boreo]]-[[Clima temperado|temperados]] que vive en \u00e1reas [[Marea|intermareis]] unido a [[rocha]]s e outros substratos duros mediante estruturas fortes (e un tanto el\u00e1sticas) constitu\u00eddas por f\u00edos de [[biso]], segregados por [[gl\u00e1ndula]]s situadas no [[P\u00e9 (moluscos)|p\u00e9]] do mexill\u00f3n.\nCaracter\u00edsticas.\nA forma da da s\u00faa [[cuncha]] \u00e9 triangular e alongada, con bordos arredondados. A cuncha \u00e9 lisa esculpida de finas li\u00f1as de crecemento conc\u00e9ntrico, pero sen costelas. As cunchas desta especie son de cor p\u00farpura, azul ou \u00e1s veces marr\u00f3n, ocasionalmente con raias radiais. A superficie exterior da cuncha est\u00e1 cuberta polo [[peri\u00f3straco]] que, erosionado, exp\u00f3n a capa calc\u00edtica prism\u00e1tica de cores variadas. Son semis\u00e9siles, tendo a capacidade de desprenderse do substrato e volver a unirse a outra superficie, permitindo que o molusco se adapte en relaci\u00f3n \u00e1 posici\u00f3n da auga.\nBiolox\u00eda.\nReproduci\u00f3n.\nOs mexill\u00f3ns te\u00f1en os [[Sexo|sexos separados]]. Unha vez que os [[gameto]]s est\u00e1n completamente desenvolvidos son liberados na [[Columna de auga (ecolox\u00eda)|columna de auga]] para a [[fecundaci\u00f3n]]. A\u00ednda que hai uns 10 000 [[espermatozoide]]s por [[\u00f3vulo]], nunca se fecundan grandes proporci\u00f3ns dos \u00f3vulos, e tan s\u00f3 o 1 % das [[larva]]s que maduran chegan at\u00e9 a idade adulta, xa que a maior\u00eda son [[depredaci\u00f3n|depredadas]] antes de completar a [[metamorfose]].\nA estratexia reprodutiva de \"Mytilus edulis\" \u00e9 caracter\u00edstica dos planctotr\u00f3fitos, ao minimizar os nutrientes na produci\u00f3n de \u00f3vulos at\u00e9 o m\u00ednimo que son capaces de maximizar o n\u00famero de gametos producidos. Se o mexill\u00f3n adulto est\u00e1 tenso durante o inicio da [[gametox\u00e9nese]], o proceso term\u00ednase. Cando est\u00e1 estresado mentres est\u00e1n presentes os gametos frescos, o mexill\u00f3n adulto reabsorbe estes. A viabilidade das larvas tam\u00e9n est\u00e1 afectada pola condici\u00f3n dos pais: altas temperaturas da auga, contaminantes e escaseza de alimentos durante a produci\u00f3n de gametos. A reduci\u00f3n da viabilidade d\u00e9bese probablemente \u00e1 falta de reservas de [[l\u00edpido]]s nos \u00f3vulos.\nDesenvolvemento larvario.\nO desenvolvemento [[Larva|larvario]] pode durar de 15 a 35 d\u00edas, dependendo das condici\u00f3ns ambientais inclu\u00edda a [[salinidade]] e a [[temperatura]]. As larvas orixinarias de [[Connecticut]] maduran normalmente a 15-20 \u00b0C, a\u00ednda que a 15 \u00b0C o desenvolvemento normal prod\u00facese en salinidades entre 15 e 35 ppt e 20 a 35 ppt a 20 \u00b0C. \nA primeira etapa do desenvolvemento \u00e9 o [[embri\u00f3n]] [[Cilio|ciliado]], que a 24 horas da fecundaci\u00f3n forma a [[larva troc\u00f3fora]]. Neste momento, a\u00ednda que m\u00f3bil, segue confiando na xema para obter os [[nutriente]]s. Caracterizadao por unha [[boca]] funcional e unha canle alimentaria, o estadio [[velixer]] tam\u00e9n ten cilios que se usan para filtraren [[alimento]]s e para a propulsi\u00f3n. Unha fina cuncha transl\u00facida \u00e9 segregada pola [[gl\u00e1ndula]] do [[biso]]. A velixer segue madurando formando a [[cuncha]]. Na fase final do desenvolvemento na velixer f\u00f3rmanse manchas fotosens\u00edbeis para os [[ollo]]s e un [[P\u00e9 (moluscos)|p\u00e9]] alongado cunha gl\u00e1ndula bisal.\nUnha vez que a velixer est\u00e1 completamente desenvolvida, o p\u00e9 est\u00e9ndese e entra en contacto co substrato. O contacto inicial co substrato \u00e9 frouxo. Se o substrato \u00e9 adecuado, a larva metamorfos\u00e9ase \u00e1 forma xuvenil, e unirase ao substrato cos f\u00edos de biso. O mexill\u00f3n permanecer\u00e1 nese estado at\u00e9 alcanzar 1-1,5 mm de lonxitude. En ambientes protexidos, as grandes masas \u00e1s veces forman capas que ofrecen refuxio e comida para outros invertebrados. O f\u00edo do biso \u00e9 segregado por gl\u00e1ndulas situadas no p\u00e9 do mexill\u00f3n e est\u00e1n constitu\u00eddas por [[prote\u00ednas]] [[Fenol|polifen\u00f3licas]] que serven como bioadhesivo.\nAgregaci\u00f3n.\nEstes mexill\u00f3ns forman ocasionalmente aglomeraci\u00f3ns ou agregados de numerosos individuos cando a [[densidade de poboaci\u00f3n]] \u00e9 baixa. Os mexill\u00f3ns \u00fanense uns a outros a trav\u00e9s de cordas formadas por prote\u00ednas col\u00e1xenas dos f\u00edos do biso. Os agregados obs\u00e9rvanse principalmente nos \"campos de mexill\u00f3n\", que son poboaci\u00f3ns de mexill\u00f3n de curta duraci\u00f3n, que normalmente presentan un patr\u00f3n de distribuci\u00f3n agrupado.\nHai unha hip\u00f3tese que suxire que os mexill\u00f3ns forman estes agregados para aumentaren o \u00e9xito reprodutivo en poboaci\u00f3ns de baixa densidade. Por\u00e9n, esta hip\u00f3tese ten que ser probada de xeito conclu\u00ednte. Entre os pos\u00edbeis motivos deste comportamento ser\u00edan o de resistir \u00e1 acci\u00f3n das ondas e aumentar o fluxo de auga a trav\u00e9s dos sif\u00f3ns do mexill\u00f3n. Os \"capos de mexill\u00f3n\", ou \"leitos de mexill\u00f3n\" son poboaci\u00f3ns persistentes e densas de mexill\u00f3n. F\u00f3rmanse e persisten o tempo suficiente para establecer unha densa poboaci\u00f3n. As\u00ed, en \u00e1reas onde este mexill\u00f3n est\u00e1 ameazado, como no [[mar de Wadden]], \u00e9 de grande importancia mellorar a supervivencia dos campos de mexill\u00f3n, dos cales os agregados de mexill\u00f3n son o compo\u00f1ente primario.\nDepedadores.\nA [[depredaci\u00f3n]] deste mexill\u00f3n \u00e9 maior durante as tres semanas que pasa como [[larva]] [[Plancto|planct\u00f3nica]]. Durante esta etapa \u00e9 suscept\u00edbel ao ataque de [[medusa]]s e larvas de [[peixes]]. Unha vez que se produce a metamorfose, o mexill\u00f3n segue restrinxido pola depredaci\u00f3n, especialmente os mexill\u00f3ns m\u00e1is pequenos e de cunchas m\u00e1is d\u00e9biles. Cando as cunchas se fan m\u00e1is fortes, os mexill\u00f3ns son [[depredaci\u00f3n|presa]] de [[estrela de mar|estrelas de mar]], como \"[[Asterias vulgaris]]\", as\u00ed como por varias especies de [[gaivota]]s. A capacidade de engrosamento das cunchas dos mexill\u00f3ns converteuse nun mecanismo de defensa moi efectivo. En presenza de depredadores, o mexill\u00f3n \u00e9 capaz de aumentar o grosor da casca do 5 ao 10 %, o que \u00e1 s\u00faa vez fai que a apertura da cuncha leve un 50 % m\u00e1is de tempo. Os mexill\u00f3ns pequenos tam\u00e9n son presa da \"[[Nucella lapillus]]\".\n\"M. edulis\" pode loitar contra depredadores como a estrela do mar \"Asterias vulgaris\" ou o [[cangrexo]] \"[[Carcinus maenas]]\". Usan as s\u00faas defensas fortalecendo o [[m\u00fasculo]] adutor ou mediante o crecemento de cunchas m\u00e1is grosas. Cando se enfrontan a d\u00faas especies \u00e1 vez, xa non \u00e9 capaz de usar as s\u00faas defensas e pode ser atacado m\u00e1is facilmente.\nPor outra parte, este mexill\u00f3n pode albergar unha ampla gama de [[parasito]]s, a\u00ednda que estes normalmente non lle causan moito dano.\nUsos e servizos ao ecosistema.\nOs mexill\u00f3ns son organismos filtradores e desempe\u00f1an un papel fundamental nos [[estuario]]s ao eliminaren [[bacteria]]s e [[toxina]]s. \n\"Mytilus edulis\" ap\u00e1\u00f1ase habitualmente como [[alimento]] en todo o mundo, tanto de fontes silvestres como de granxas de cultivo. O mexill\u00f3n \u00e9 un elemento fundamental de moitos pratos de [[marisco]] en varias coci\u00f1as, inclu\u00eddos os [[Espa\u00f1a|espa\u00f1ois]] (especialmente os [[Galicia|galegos]]), [[Portugal|portugueses]], [[Francia|franceses]], [[Pa\u00edses Baixos|neerlandeses]], [[B\u00e9lxica|belgas]] e [[italia]]nos. Tam\u00e9n se usan como animais de [[laboratorio]]. Estes mexill\u00f3ns tam\u00e9n foron colleitados polos [[Amerindio|pobos ind\u00edxenas norteamericanos]].\nAs poboaci\u00f3ns desta especie comezan a diminu\u00edr en zonas como o [[golfo de Maine]]. As referencias hist\u00f3ricas demostraron un descenso de preto do 40 % nos \u00faltimos cincuenta anos. Isto pode causar un problema futuro porque os mexill\u00f3ns son especies que fornecen lugares para vivir e protexen a outros pequenos animais na zona intermareal, como peixes pequenos, ademais de filtraren a auga. Os mexill\u00f3ns filtran bacterias, [[Metal|metais]] e toxinas, que aumentar\u00edan significativamente sen os mexill\u00f3ns.\nV\u00e9xase tam\u00e9n.\nLigaz\u00f3ns externas.\n[[Categor\u00eda:Mit\u00edlidos]]\n[[Categor\u00eda:Taxons descritos por Linn\u00e9]]"}
{"id": "139379", "revid": "12452", "url": "https://gl.wikipedia.org/wiki?curid=139379", "title": "Pa\u00ed\u00f1o pequeno", "text": ""}
{"id": "139384", "revid": "12452", "url": "https://gl.wikipedia.org/wiki?curid=139384", "title": "Garzota grande", "text": ""}
{"id": "139385", "revid": "12452", "url": "https://gl.wikipedia.org/wiki?curid=139385", "title": "Lagarteiro cincento", "text": ""}
{"id": "139402", "revid": "1131", "url": "https://gl.wikipedia.org/wiki?curid=139402", "title": "Galer\u00eda de imaxes de cangrexos de Galicia", "text": "Galer\u00eda de imaxes de cangrexos de Galicia.\nO cangrexo ou caranguexo \u00e9 un crust\u00e1ceo da infra-orde Brachiura."}
{"id": "139404", "revid": "1131", "url": "https://gl.wikipedia.org/wiki?curid=139404", "title": "Galer\u00eda de imaxes de lumbrigantes de Galicia", "text": "Galer\u00eda de imaxes de lumbrigantes de Galicia.\nO lumbrigante (\"Homarus gammarus\", Linne 1758) \u00e9 un crust\u00e1ceo mari\u00f1o dec\u00e1podo macruro."}
{"id": "139423", "revid": "98629", "url": "https://gl.wikipedia.org/wiki?curid=139423", "title": "George Tucker", "text": "George Tucker, nado o 20 de agosto de 1775 na illa de Saint George (Bermudas) e finado no condado de Albemarle (Virxinia), o 10 de abril de 1861, foi un pol\u00edtico e escritor estadounidense.\nTraxectoria.\nFormaci\u00f3n.\nNado nunha familia de comerciantes das Bermudas, que daquela era unha colonia brit\u00e1nica, ao pouco de nacer trasladouse \u00e1 cidade de Hamilton, onde comezou a estudar na escola os primeiros anos. Ao rematar esa formaci\u00f3n b\u00e1sica trasladouse de novo a Saint George, onde comezou a recibir clases particulares de filosof\u00eda e moral, dadas por un avogado, e en 1792 entrou como pasante no bufete de George Bascomb. \u00c1 morte deste, en 1795 (ano tam\u00e9n da morte da s\u00faa nai) rexeita a opci\u00f3n de quedar el co despacho de avogados e m\u00fadase aos Estados Unidos.\nAl\u00ed viv\u00edan xa dous dos seus parentes, que ocupaban posici\u00f3ns de prestixio na sociedade norteamericana: St. George Tucker, terratenente e profesor de dereito no William and Mary College (unha das universidades fundacionais das colonias americanas) e Thomas Tudor Tucker, m\u00e9dico e congresista por Carolina do Sur. Tucker consegue financiamento de St. George Tucker e comeza a estudar dereito na s\u00faa universidade, en Williamsburg, onde durante os anos seguintes se dedicou sobre todo \u00e1 vida social. Licenciouse en 1796, e ao ano seguinte casou con Mary Byrd Farley, unha rica herdeira con numerosas propiedades.\nD\u00e9bedas e carreira pol\u00edtica.\nDecidido a vivir das rendas da muller, foi nesa \u00e9poca cando co\u00f1ece a Thomas Jefferson, daquela presidente dos Estados Unidos. Pero en 1799 falece a s\u00faa muller, e as s\u00faas perspectivas escurecen. Os preitos coas cu\u00f1adas non lle permit\u00edan aproveitar economicamente as terras que a muller lle deixara en herdo na Illa Antiga e nos estados de Carolina do Norte e Virxinia, de maneira que en 1800 se traslada a Richmond, a capital de Virxinia, coa intenci\u00f3n de ga\u00f1ar a vida como avogado. A pesar de contar con boas referencias familiares, o seu traballo como avogado resultou en fracaso, e acudiu recorrentemente a empr\u00e9stitos dos seus parentes ricos. Mentres, casaba de novo en 1802 con Maria Ball Carter, que a\u00ednda que non era tan rica como a primeira muller, ti\u00f1a mellores contactos nos c\u00edrculos pol\u00edticos, onde Tucker puxera a proa. Nove meses despois nace o seu primeiro fillo, e ao ano seguinte, en 1803 a s\u00faa primeira filla. Nese \u00faltimo ano ademais, realizou unha operaci\u00f3n econ\u00f3mica consistente en quedar co di\u00f1eiro dos premios destinados a unha loter\u00eda dunha sociedade de beneficencia local. Xulgado por esa cuesti\u00f3n, tivo que aboar as d\u00e9bedas finalmente en 1819, dezaseis anos despois.\nA carest\u00eda da vida e a s\u00faa falta de ingreso lev\u00e1rono en 1806 a mudarse a vivir \u00e1 granxa dos sogros, no condado de Frederick (Virxinia). Al\u00ed puido recuperarse financeiramente e ter d\u00faas fillas m\u00e1is. En 1808 mud\u00e1ronse para o condado de Pittsylvania, pero mantendo a mesma vida de donos de plantaci\u00f3ns, ao que se engadiu a volta \u00e1 carreira da avogac\u00eda. Neses anos nac\u00e9ranlle ademais os seus quinto e sexto fillos. En 1813 tenta conseguir un escano no Congreso de Virxinia, e perde, e recunca ao ano seguinte, e perde de novo. Pero en 1814 unha nova paix\u00f3n esperta nel: o \"Port Folio\", un xornal de Filadelfia, comeza a publicarlle unha serie de artigos de car\u00e1cter pol\u00edtico, e en 1815 resulta elixido para o Congreso dos Estados Unidos polo distrito de Lynchburg.\nA s\u00faa carreira pol\u00edtica en Washington levouno de novo \u00e1 boa vida e \u00e1s apostas, ao que houbo que sumarlle un per\u00edodo de grandes estreitezas econ\u00f3micas da s\u00faa familia pol\u00edtica, que tam\u00e9n o afectaron a el. En 1816 m\u00f3rrelle o seu fillo m\u00e1is novo, con s\u00f3 tres anos, e en 1818 a filla m\u00e1is vella, con catorce. Pero a peor nova ser\u00e1 a morte da muller en 1823, como consecuencia dun embarazo que fora desaconsellado polos m\u00e9dicos. Durante os seus anos no Congreso actuou respaldando as posturas do bando jeffersoniano, e sa\u00edu reelixido por d\u00faas veces m\u00e1is para o posto. En 1824, e logo de non recibir a embaixada que desexaba, debe abandonar a carreira pol\u00edtica, polo que acepta a oferta dun posto de profesor na Universidade de Virxinia.\nA Universidade.\nOs anos que pasar\u00e1 como profesor universitario ser\u00e1n non s\u00f3 os m\u00e1is produtivos dende o punto de vista literario, sen\u00f3n tam\u00e9n econ\u00f3mico, pois deixar\u00e1 atr\u00e1s as s\u00faas d\u00e9bedas para sempre. M\u00fadase a vivir ao campus, en Charlottesville, e despois de pedirlle de casar a varias mulleres en 1828 contrae matrimonio por terceira vez, neste caso con Louisa A. Thompson, unha vi\u00fava de Baltimore. En 1829 o seu fillo Daniel \u00e9 ingresado nun psiqui\u00e1trico, onde falecer\u00e1 nove anos m\u00e1is tarde. Na universidade, Tucker d\u00e1 inicialmente clases de filosof\u00eda moral, pero axi\u00f1a lle engadir\u00e1 ret\u00f3rica e literatura, co que completar o seu salario. Ademais, foi escollido decano en d\u00faas ocasi\u00f3ns, no curso 1825-26 e 1831-32.\nTucker, que comezara a s\u00faa carreira no extremo m\u00e1is liberal e democr\u00e1tico, foi evolucionando cara a posici\u00f3ns moito m\u00e1is conservadoras, e acabou por defender non s\u00f3 o voto s\u00f3 para propietarios de terras (el, que todas as s\u00faas leiras proced\u00edan das herdanzas das s\u00faas mulleres) e a escravitude. En 1839 realizou a s\u00faa \u00fanica viaxe a Europa, e botou ao redor de tres meses fundamentalmente en Londres e tam\u00e9n noutras cidades inglesas, visitando persoeiros do mundo da econom\u00eda e en xeral da alta sociedade. En 1845, con setenta anos, deixou a universidade e tam\u00e9n Virxinia.\nOs \u00faltimos anos da s\u00faa vida botounos en Filadelfia, relacion\u00e1ndose cos c\u00edrculos cient\u00edficos do norte, incorpor\u00e1ndose a distintas sociedades cient\u00edficas, pero ao mesmo tempo viaxando todos os ver\u00e1ns ao sur, de onde provi\u00f1an as rendas econ\u00f3micas das que viv\u00eda. Con todo, os seus investimentos mov\u00e9ranse cara a sectores m\u00e1is din\u00e1micos, como os cami\u00f1os de ferro, o transporte mar\u00edtimo ou a propiedade inmobiliaria en Chicago. En 1858 envi\u00fava por terceira vez. Tres anos m\u00e1is tarde, en xaneiro de 1861, mentres est\u00e1 en Mobile (Alabama) vendo como cargan un barco con algod\u00f3n, s\u00f3ltase unha paca e vaille bater na cabeza. Como consecuencia do golpe levarano para a casa dunha das fillas, no estado de Virxinia, onde falecer\u00e1 tres meses despois. Est\u00e1 soterrado no cemiterio da Universidade de Virxinia.\nObra.\nO cr\u00edtico Robert C. McLean establece catro per\u00edodos na produci\u00f3n literaria de Tucker:\nA s\u00e1tira e a moral.\nDurante a primeira parte da s\u00faa vida, o interese literario de Tucker ser\u00e1 sobre todo a cr\u00edtica de costumes, que adoptar\u00e1 diversos x\u00e9neros, pero fundamentalmente dous: a poes\u00eda e as cartas, breves ensaios de tema moral, onde a mi\u00fado debat\u00eda cuesti\u00f3ns cient\u00edficas e pol\u00edticas. A culminaci\u00f3n deste x\u00e9nero sat\u00edrico e epistolar ser\u00e1 \"Letters from Virginia\", unha obra que Tucker publicou anonimamente e onde xunta o t\u00f3pico do manuscrito achado co do estranxeiro para criticar duramente os comportamentos dos habitantes de Virxinia. Destaca nesta obra sobre todo unha agre cr\u00edtica \u00e1 pol\u00edtica de Thomas Jefferson, as\u00ed como a algunha das s\u00faas ideas sobre a democracia ou sobre a inferioridade da raza negra, o que, tendo en conta o poder de Jefferson e a axuda que lle prestou a Tucker ao longo da s\u00faa vida, poder\u00eda explicar o anonimato da obra. Con todo, se ben alg\u00fans especialistas como J. Dorfman e R. C. McLean dan por segura a autor\u00eda de Tucker, hai outros autores, como J. Bernard, que a negan.\nA obra m\u00e1is importante da s\u00faa carreira escr\u00edbea no ao no 1824, cando d\u00e1 ao prelo \"The Valley of Shenandoah\". \u00c9 a \u00fanica obra de ficci\u00f3n que publica directamente co seu nome, e \u00e9 o seu intento m\u00e1is elaborado de vivir como escritor. \u00c9 unha novela costumista e sentimental que se centra na vida da familia Graysons, da Virxinia, e no seu devalar econ\u00f3mico produto dunha mala pol\u00edtica matrimonial e de xesti\u00f3n das terras.\nA s\u00faa \u00faltima obra de ficci\u00f3n publicada foi \"A Voyage to the Moon\", unha novela onde mestura a ciencia ficci\u00f3n coa s\u00e1tira ao estilo de Jonathan Swift. Nela mestura a viaxe de dous homes \u00e1 l\u00faa co comentario sobre diversas teor\u00edas filos\u00f3ficas e econ\u00f3micas, que xa abordara, ou que far\u00eda no futuro, na s\u00faa obra ensa\u00edstica e nos seus artigos. Tam\u00e9n incl\u00fae unha noveli\u00f1a de car\u00e1cter sentimental na parte final da obra. Foi a s\u00faa obra m\u00e1is exitosa dende o punto de vista de p\u00fablico e ganancias, con m\u00e1is de mil exemplares vendidos na primeira edici\u00f3n, e cunhas ganancias iniciais de 100 d\u00f3lares."}
{"id": "139424", "revid": "5863", "url": "https://gl.wikipedia.org/wiki?curid=139424", "title": "Provincia de Choiseul", "text": "A Provincia de Choiseul \u00e9 unha das nove provincias das Illas Salom\u00f3n. At\u00f3pase ao sueste de Bougainville (parte de Pap\u00faa Nova Guinea), ao oeste da Illa de Santa Isabel e ao norte de Vella la Vella, Kolombangra e Nova Xeorxia. Ten unha poboaci\u00f3n de 36.719 habitantes (2020)\nConsta principalmente da illa de Choiseul (comunmente co\u00f1ecida como Lauru para os nativos) cunha superficie de 3.294\u00a0km\u00b2, e tam\u00e9n est\u00e1n inclu\u00eddas tres pequenas illas de ao redor: Taro (100\u00a0km\u00b2), Vaghena (243\u00a0km\u00b2) e Rob Roy (200\u00a0km\u00b2). Ten unha poboaci\u00f3n de 20.000 habitantes. A illa de Taro, a capital da provincia, ten unha superficie de .\nHistoria.\nDescubrimento e nome.\nCando os nativos chegaron por primeira vez e descubriron a illa grande, cham\u00e1rona Lauru. Ent\u00f3n, en 1568, o explorador espa\u00f1ol \u00c1lvaro de Menda\u00f1a de Neira redescubriu a illa e chamoulle San Marcos ('San Marcos'). O propio Menda\u00f1a nunca puxo o p\u00e9 en Lauru. Chamouna San Marcos, porque v\u00eda a illa dende Santa Isabel o d\u00eda de San Marcos.\nFoi esquecida durante 200 anos ata que o explorador Franc\u00e9s Louis Antoine de Bougainville volveu ver a illa e chamoulle Choiseul en honor ao Ministro de Asuntos Exteriores e estadista Choiseul.\nHoxe, os dous nomes m\u00e1is com\u00fans para a illa son Choiseul e Lauru. San Marcos non se usa habitualmente na actualidade.\nEra colonial.\nA provincia de Choiseul non formaba parte inicialmente do Protectorado Brit\u00e1nico das Illas Salom\u00f3n (BSIP). Do mesmo xeito que Buka, Bougainville (ambas agora forman parte da Rexi\u00f3n Aut\u00f3noma de Bougainville de Pap\u00faa Nova Guinea), Santa Isabel e as illas Ontong, formaba parte da Illas Salom\u00f3n alem\u00e1s en 1884. Quince anos m\u00e1is tarde, en 1899, Alema\u00f1a cedeu Choiseul, Isabel e Ontong Java aos brit\u00e1nicos para formar parte das Illas Salom\u00f3n brit\u00e1nicas. En 1900, Charles Woodford, o Comisionado Residente das Illas Salom\u00f3n navegou a Choiseul v\u00eda Isabel nun barco chamado Torch e plantou a bandeira brit\u00e1nica en Choiseul o 23 de agosto de 1900. Proclamando Choiseul como parte das Salom\u00f3n brit\u00e1nicas. Durante a segunda guerra mundial, o noroeste de Choiseul, ao longo do corredor de Nukiki a Voza, foi ocupada en parte polas forzas militares xaponeses cuxa guarnici\u00f3n foi asaltada polas Forzas de marines estadounidenses en outubro e novembro de 1943. O protectorado (BSIP) creou o Consello de Choiseul en 1948. O consello estaba formado por representantes dos sete subdistritos de Choiseul. Reun\u00edase d\u00faas veces ao ano co Comisario de Distrito para discutir os seus asuntos."}
{"id": "139425", "revid": "1786", "url": "https://gl.wikipedia.org/wiki?curid=139425", "title": "Phoca vitulina", "text": ""}
{"id": "139426", "revid": "1786", "url": "https://gl.wikipedia.org/wiki?curid=139426", "title": "Physeter macrocephalus", "text": ""}
{"id": "139432", "revid": "85894", "url": "https://gl.wikipedia.org/wiki?curid=139432", "title": "Furco, Arcos, Cuntis", "text": "Furco \u00e9 un lugar da parroquia de Arcos no concello pontevedr\u00e9s de Cuntis, na comarca de Caldas. Segundo o Instituto Galego de Estat\u00edstica, en 2021 ti\u00f1a 51 habitantes, dos cales 21 eran homes e 20 eran mulleres."}
{"id": "139440", "revid": "23204", "url": "https://gl.wikipedia.org/wiki?curid=139440", "title": "Willkamayu", "text": "Willkamayu (quechua, \"r\u00edo sagrado\") \u00e9 o r\u00edo estelar, v\u00eda L\u00e1ctea para os antigos peruanos, que simboliza o retorno das augas dende o Amazonas ou da Mama Qucha ou nai Oc\u00e9ano Pac\u00edfico. \u00c1s veces este r\u00edo do ceo \u00e9 visible durante o d\u00eda e m\u00f3strase coma un arco da vella. Ten entre as s\u00faas constelaci\u00f3ns m\u00e1is visibles a Llama, a Perdiz \"(Lluthu)\", a Cruz \"(Chacana)\", o Suche \"(Such'i)\", e estrelas coma \"Pacha Paqariq, Ch'aska\" entroutras."}
{"id": "139441", "revid": "85894", "url": "https://gl.wikipedia.org/wiki?curid=139441", "title": "Morcego das hortas", "text": "O morcego das hortas (\"Eptesicus serotinus\") \u00e9 unha especie de morcego da familia Vespertilionidae.\nDescrici\u00f3n.\nMorcego de talle grande e pelo monocor co lombo pardo escuro e o bandullo m\u00e1is claro, os m\u00e1is novos son de cor agrisada. Orellas triangulares e curtas, as membranas das \u00e1s ins\u00e9rense na base dos p\u00e9s. As femias son maiores c\u00f3s machos, te\u00f1en unha medida de corpo entre 46 e 55 mm e un peso entre 17 e 28 gramos. A s\u00faa f\u00f3rmula dentaria \u00e9 formula_1.\nDistribuci\u00f3n.\nPres\u00e9ntase na maior parte de Europa, da Pen\u00ednsula Ib\u00e9rica, no sur de Inglaterra, sur de Suecia e nos Pa\u00edses B\u00e1lticos, no centro de Rusia, sur dos Urais e no C\u00e1ucaso, Noroeste de \u00c1frica, Cirenaica, Illas Mediterr\u00e1neas, Turqu\u00eda, o L\u00edbano, Israel, Siria, Ir\u00e1n, Afganist\u00e1n, Casaquist\u00e1n, Turkmenist\u00e1n, Uzbekist\u00e1n, Kirguizist\u00e1n, Mongolia, a China, Pen\u00ednsula de Corea, Taiw\u00e1n, Himalaia do noroeste da India, Tailandia at\u00e9 Laos polo leste; e talvez na \u00c1frica subsahariana. En Espa\u00f1a local\u00edzase en Castela e Le\u00f3n, no norte de Castela-A Mancha, Val do Ebro e Pa\u00eds Vasco. No resto tras unha diferenciaci\u00f3n recente, utilizando t\u00e9cnicas moleculares, comprobouse a existencia da nova especie, \"Eptesicus isabellinus\", antes unha subespecie de \"E. serotinus\", e que ocupar\u00eda as zonas m\u00e1is termofilas da Pen\u00ednsula e norte de \u00c1frica.\nH\u00e1bitat.\nMorcego preferentemente fisur\u00edcola, preferentemente en rochas e en moita menos proporci\u00f3n ocos de \u00e1rbores, est\u00e1n adaptados \u00e1s fendas de todo tipo de construci\u00f3ns humanas. Prefire zonas baixas, a\u00ednda que se atopou at\u00e9 os 1.800 m na Serra das Neves, (M\u00e1laga).\nAmeazas.\nA selaxe inaxeitada das xuntas de dilataci\u00f3n das infraestruturas e edificios utilizados como refuxio levan a desaparici\u00f3n das colonias. Nalg\u00fans pa\u00edses pot\u00e9ncianse as poboaci\u00f3ns dispondo fendas axeitadas en obras p\u00fablicas (pontes, viadutos etc.).\nPatolox\u00edas.\n\u00c9 o principal portador, na saliva, dun virus r\u00e1bico denominado EBL1, \"(European bat Lyssavirus)\". En gromos infecciosos virulentos a mortalidade pode verse aumentada un 30% por mor da enfermidade.\nOs casos de transmisi\u00f3n da enfermidade da rabia a mam\u00edferos non morcegos, inclu\u00eddo o home, son moi raros, malia iso d\u00e9bese evitar o contacto coa especie."}
{"id": "139442", "revid": "1308", "url": "https://gl.wikipedia.org/wiki?curid=139442", "title": "Eptesicus serotinus", "text": ""}
{"id": "139453", "revid": "1308", "url": "https://gl.wikipedia.org/wiki?curid=139453", "title": "Sorex coronatus", "text": ""}
{"id": "139454", "revid": "22795", "url": "https://gl.wikipedia.org/wiki?curid=139454", "title": "Sciurus vulgaris", "text": ""}
{"id": "139457", "revid": "1786", "url": "https://gl.wikipedia.org/wiki?curid=139457", "title": "Rupicapra pyrenaica", "text": ""}
{"id": "139458", "revid": "1131", "url": "https://gl.wikipedia.org/wiki?curid=139458", "title": "Galer\u00eda de imaxes de Eristalis tenax de Galicia", "text": "Galer\u00eda de imaxes de \"Eristalis tenax\" de Galicia."}
{"id": "139461", "revid": "1131", "url": "https://gl.wikipedia.org/wiki?curid=139461", "title": "O so\u00f1o do falc\u00f3n", "text": "O so\u00f1o do falc\u00f3n \u00e9 a primeira novela do escritor coru\u00f1\u00e9s Xabier Iglesias. Foi publicada pola editorial Toxosoutos no 2003.\nArgumento.\nA obra narra a vida do conde Pedro de Soutomaior, m\u00e1is co\u00f1ecido como Pedro Madruga, destacado representante da nobreza galega medieval e que protagonizou os feitos pol\u00edticos e militares m\u00e1is importantes da s\u00faa \u00e9poca, como foron a revolta Irmandi\u00f1a e a resistencia contra o poder da Coroa de Castela.\nA novela, subtitulada \"Vida e batallas do Cabaleiro don Pedro \u00c1lbares de Soutomaior, conde de Cami\u00f1a, por mal nome chamado \"Pedro Madruga\"\", incide nos dous devezos que guiaron os actos de Pedro de Soutomaior: a afirmaci\u00f3n da s\u00faa propia liberdade contra o poder da Coroa e a Igrexa, e tam\u00e9n a loita constante, sempre escrita dacabalo e coa espada na man, na defensa do interese pol\u00edtico da uni\u00f3n de Galicia e Portugal, nun tempo en que o poder de Castela mandaba o contrario.\nEstruturada en catro \"tempos\" de catro cap\u00edtulos cada un, e dous m\u00e1is, un a xeito de introduci\u00f3n e outro de ep\u00edlogo, repasa toda a biograf\u00eda do nobre, dende os seus devanceiros Paio Sorrei e Fern\u00e1n E\u00e1ns de Soutoamior, pai de Pedro, ata a fin dos seus d\u00edas en Alba de Tormes, provincia de Salamanca.\nFontes e estilo.\nSegundo reco\u00f1ece o autor nunha entrevista a \"Biblos Clube de Lectores\" (n\u00ba 5, 2003), foille precisa m\u00e1is dunha d\u00e9cada de investigaci\u00f3n para rematar con \u00e9xito a novela, apoi\u00e1ndose en textos hist\u00f3ricos dos anos 50 do pasado s\u00e9culo en diante.\nXabier Iglesias desenvolve nesta obra unha li\u00f1a hist\u00f3rica clara recorrendo \u00e1 fabulaci\u00f3n para explicar por que o protagonista desenvolveu os feitos do xeito no que sucederon."}
{"id": "139468", "revid": "96271", "url": "https://gl.wikipedia.org/wiki?curid=139468", "title": "Jes\u00fas Silva M\u00e9ndez", "text": "Jes\u00fas C\u00e9sar Silva M\u00e9ndez, co\u00f1ecido como o Padre Silva, nado en Ourense en 1933 e finado na mesma cidade o 2 de setembro de 2011, foi un sacerdote cat\u00f3lico galego, fundador e director de Benposta Naci\u00f3n de Muchachos, no lugar de Benposta, na parroquia ourens\u00e1 de Seixalbo.\nTraxectoria.\nJes\u00fas Silva \u00e9 co\u00f1ecido polo seu labor de direcci\u00f3n do \"Benposta Naci\u00f3n de Muchachos\". Esta entidade educativa desempe\u00f1ou o seu traballo entre a mocidade de substratos sociais desfavorecidos, en particular entre a afectada pola pobreza ou a violencia. O paso por Benposta de rapazada estranxeira posibilitou a fundaci\u00f3n de filiais noutros pa\u00edses, como Portugal, Venezuela e Colombia.\nO Padre Silva recibiu o premio Rafael B\u00e1rez concedido pola Asociaci\u00f3n Xustiza e Sociedade de Galiza, en reco\u00f1ecemento ao seu traballo. En tres ocasi\u00f3ns foi proposto por pa\u00edses como Israel ou Xap\u00f3n para o Premio Nobel da Paz.\nObra.\nBenposta Naci\u00f3n de Muchachos veu funcionando dende 1957 na s\u00faa sede ourens\u00e1. Ti\u00f1a entre os seus obxectivos o desenvolvemento do ensino, a investigaci\u00f3n a cultura, a educaci\u00f3n, as artes e as ciencias, as\u00ed como a asistencia na educaci\u00f3n, os dereitos, a cultura, a investigaci\u00f3n e o desenvolvemento integral da infancia, a adolescencia e a mocidade no \u00e1mbito nacional e internacional. Unha serie de desencontros coa administraci\u00f3n auton\u00f3mica, al\u00e9n dos seus propios problemas financeiros, forzaron o seu peche no ano 2003.\nA idea fundamental das escolas de Benposta era promover o desenvolvemento f\u00edsico e espiritual, mais sen unha orientaci\u00f3n relixiosa definida. Como parte da s\u00faa educaci\u00f3n, as nenas e os nenos participaban nas tarefas de mantemento e xesti\u00f3n do complexo escolar. Empregaban m\u00e9todos pedag\u00f3xicos pr\u00f3ximos aos das Escolas democr\u00e1ticas, nas que defend\u00edan a participaci\u00f3n libre da rapazada nos procesos de toma de decisi\u00f3ns. As escolas de \"Benposta Naci\u00f3n de Muchachos\" contaban cunha alcald\u00eda, un parlamento e mesmo unha moeda propia.\nBenposta Ourense contou durante anos cunha emisora de televisi\u00f3n local, a \"Ourense Televisi\u00f3n Benposta\". Al\u00e9n diso, foi co\u00f1ecida por manter dende 1963 unha escola de artes acrob\u00e1ticas e circenses, a segunda de Europa trala escola do circo de Moscova, na que participaba rapazada de todas a idades. Nesta escola form\u00e1banse as rapazas e rapaces que formaban parte do co\u00f1ecido como \"Circo de los Muchachos\".\nEn febreiro de 2019, a Asociaci\u00f3n Cultural Padre Silva (creada trala morte deste en 2011) abriu as portas do Museo Circo de los Muchachos, situado na zona vella da cidade de Ourense, no n\u00famero 6 da r\u00faa Bail\u00e9n. Este museo conta cunha exposici\u00f3n que recolle a evoluci\u00f3n hist\u00f3rica da Benposta ourens\u00e1."}
{"id": "139478", "revid": "1410", "url": "https://gl.wikipedia.org/wiki?curid=139478", "title": "Galer\u00eda de imaxes de r\u00e9ptiles de Galicia", "text": "Os r\u00e9ptiles, animais pertencentes \u00e1 clase Reptilia, son un grupo de vertebrados amniotas e tetr\u00e1podos"}
{"id": "139482", "revid": "1308", "url": "https://gl.wikipedia.org/wiki?curid=139482", "title": "Mam\u00edferos de Galicia", "text": ""}
{"id": "139483", "revid": "22570", "url": "https://gl.wikipedia.org/wiki?curid=139483", "title": "L\u00f3xica de clases", "text": "A l\u00f3xica das clases \u00e9 considerada a proposici\u00f3n que considera a pertenza ou non dun elemento ou persoa a unha determinada clase ou grupo. \u00c9 a interpretaci\u00f3n dunha frase ou enunciado baixo a formalizaci\u00f3n da teor\u00eda dos conxuntos ou diagramas de Venn.\nA clase significa un conxunto de individuos cunha propiedade en com\u00fan. C\u00f3mpre ter en conta que a propiedade define a clase, non o individuo, torn\u00e1ndose esencialmente distinta da l\u00f3xica de predicado. Neste caso, polo tanto, o valor de verdade \u00e9 dada pola adhesi\u00f3n ou non dunha clase. Polo tanto, a t\u00e1boa de valor de verdade e expl\u00edcito como t\u00e1boas de pertenza.\nPolo tanto, non \u00e9 o mesmo que dicir: \"Hs = S\u00f3crates \u00e9 un home\" (onde un atributo se refire \u00e1 calidade do ser de S\u00f3crates), para dicir, \"SH = S\u00f3crates pertence \u00e1 clase dos homes\". A clase fai sentido, a\u00ednda que non os individuos. As\u00ed, o home da clase, como un concepto de home, existe a\u00ednda na ausencia dos homes. Da mesma forma, hai o concepto de \"cabalos alados\", a\u00ednda que existan os Pegasos.\nActualmente a chamada l\u00f3xica tradicional, a l\u00f3xica silox\u00edstica interpr\u00e9tase como clases."}
{"id": "139488", "revid": "1131", "url": "https://gl.wikipedia.org/wiki?curid=139488", "title": "Galer\u00eda de imaxes de ovellas de Galicia", "text": "Galer\u00eda de imaxes de ovellas de Galicia.\nUnha ovella \u00e9 un ruminante ungulado cuadr\u00fapede la\u00fado, femia da especie \"Ovis aries\". O macho desta especie ch\u00e1mase carneiro."}
{"id": "139496", "revid": "5312", "url": "https://gl.wikipedia.org/wiki?curid=139496", "title": "Nana Mouschouri", "text": "Nana Mouschouri (grego \"N\u03ac\u03bd\u03b1 \u039c\u03bf\u03cd\u03c3\u03c7\u03bf\u03c5\u03c1\u03b7\"), alcume de Ioanna Mouschouri (grego, \u0399\u03c9\u03ac\u03bd\u03bd\u03b1 \u039c\u03bf\u03cd\u03c3\u03c7\u03bf\u03c5\u03c1\u03b7), nada en La Canea (Creta) o 13 de outubro de 1934, \u00e9 unha activista e cantante grega en varios idiomas. Vendeu m\u00e1is de 300 mill\u00f3ns de discos e representou a Luxemburgo en Eurovisi\u00f3n en 1963."}
{"id": "139501", "revid": "1131", "url": "https://gl.wikipedia.org/wiki?curid=139501", "title": "Ponte de Berma\u00f1a", "text": "A ponte de Berma\u00f1a, no centro de Caldas, \u00e9 unha ponte de orixe romana (62 a. C. - 409 d. C.) sobre a que se fixeron reformas en \u00e9poca de medieval (s\u00e9culo XVI). Cruza o r\u00edo Berma\u00f1a.\nEst\u00e1 formada por tres arcos de medio punto, con dobre pendente, e pos\u00fae catro apartadoiros no peitoril: tres rectangulares e un cuarto triangular sobre o que se levantou posteriormente un cruceiro.\nForma parte do Cami\u00f1o portugu\u00e9s da Ruta Xacobea."}
{"id": "139508", "revid": "5863", "url": "https://gl.wikipedia.org/wiki?curid=139508", "title": "Maria del Mar Bonet", "text": "Maria del Mar Bonet i Verdaguer, nada en Palma o 27 de abril de 1947, \u00e9 unha cantante balear en catal\u00e1n."}
{"id": "139513", "revid": "1131", "url": "https://gl.wikipedia.org/wiki?curid=139513", "title": "Galer\u00eda de imaxes de miri\u00e1podos de Galicia", "text": "Miri\u00e1podos"}
{"id": "139533", "revid": "6939", "url": "https://gl.wikipedia.org/wiki?curid=139533", "title": "M\u00fasica salsa", "text": ""}
{"id": "139539", "revid": "15490", "url": "https://gl.wikipedia.org/wiki?curid=139539", "title": "Modio da Ponte Pu\u00f1ide", "text": "O modio de Ponte Pu\u00f1ide \u00e9 un vaso cil\u00edndrico de bronce datado no s\u00e9culo IV, achado no ano 1913 no lugar da Ponte Pu\u00f1ide, na parroquia de Gonzar, no concello do Pino. Est\u00e1 exposto no Museo Arqueol\u00f3xico Nacional de Madrid.\nCaracter\u00edsticas.\nO vaso era empregado polos romanos coma unidade de medida de \u00e1ridos, particularmente o trigo. A importancia deste modio (lat\u00edn\": modius\") at\u00f3pase na inscrici\u00f3n que recolle a menci\u00f3n dos principais (\"curiae\") das cidades, que estaban ao cargo de recolectar os impostos entre os habitantes dos n\u00facleos urbanos en tempos dos emperadores Valentiniano I (364-375), Valente (364-378) e Graciano (375-383), que estiveron vencellados ao poder entre 367 e 375.\nO modio como unidade de medida equival\u00eda 8,6666 litros a\u00ednda que o modio de Ponte Pu\u00f1ide mide case 10 litros e ten un peso de 6,800\u00a0kg."}
{"id": "139541", "revid": "1131", "url": "https://gl.wikipedia.org/wiki?curid=139541", "title": "Museo Provincial de Lugo", "text": "O Museo Provincial de Lugo foi fundado pola Deputaci\u00f3n de Lugo no ano 1934. A idea de crear un museo provincial xurdiu en 1932 coa proposta de reunir e protexer os bens do patrimonio cultural lucense, at\u00e9 daquela esparexidos ao longo da provincia en colecci\u00f3ns privadas. At\u00f3pase no centro da cidade, na praza da Soidade.\nHistoria e caracter\u00edsticas.\nA primeira sede do museo estableceuse no Pazo de San Marcos (baixo a direcci\u00f3n de Luis L\u00f3pez Mart\u00ed), e contaba con varias salas nas que se expo\u00f1\u00edan diferentes materiais arqueol\u00f3xicos, hist\u00f3ricos e art\u00edsticos. En 1957, decidiuse mudar a localizaci\u00f3n do museo, xa que o continuo incremento de fondos fixeran pequeno o espazo adicado \u00e1s exposici\u00f3ns. O lugar elixido foi o antigo convento de San Francisco, remodelado e ampliado polo arquitecto vigu\u00e9s Manuel G\u00f3mez Rom\u00e1n, quen se inspirou na estrutura dos Pazos galegos para o dese\u00f1o do novo edificio. Das dependencias do convento conserva a coci\u00f1a, o refectorio (\u00e1mbolos dous do s\u00e9culo XVIII) e mailo claustro (do s\u00e9culo XV).\nO 1 de marzo de 1962 o Museo Provincial de Lugo foi declarado Ben de Interese Cultural. En 1983, o material etnogr\u00e1fico que posu\u00eda o Museo foi trasladado \u00f3 Museo etnogr\u00e1fico e hist\u00f3rico de San Paio de Narla (Friol), que se constitu\u00edu as\u00ed na secci\u00f3n de etnograf\u00eda do Museo Provincial de Lugo. A montaxe desta secci\u00f3n foi realizada polo arque\u00f3logo Felipe Arias Vilas.\nEn 1997 o museo foi novamente ampliado, segundo un proxecto do arquitecto Antonio Gonz\u00e1lez Trigo. Esta ampliaci\u00f3n foi inaugurada polos Duques de Lugo o 16 de xaneiro de 1997.\nFondos.\nOs fondos do Museo distrib\u00faense en 28 salas repartidas en d\u00faas plantas. \nOutros aspectos do Museo.\nO Museo conta cun xard\u00edn no que se expo\u00f1en esculturas modernistas e, nos soportais, r\u00e9plicas de relevos especialmente interesantes cuxos orixinais cons\u00e9rvanse ben no Museo Provincial, ben no Museo Diocesano e Catedralicio de Lugo. Conta tam\u00e9n cunha ampla sala na que se montan exposici\u00f3ns temporais."}
{"id": "139548", "revid": "1131", "url": "https://gl.wikipedia.org/wiki?curid=139548", "title": "Galer\u00eda de imaxes de galer\u00edas da Coru\u00f1a", "text": "Galer\u00edas da Coru\u00f1a"}
{"id": "139578", "revid": "1888", "url": "https://gl.wikipedia.org/wiki?curid=139578", "title": "Espasantes", "text": ""}
{"id": "139579", "revid": "197", "url": "https://gl.wikipedia.org/wiki?curid=139579", "title": "Mosteiro de Santa Mar\u00eda de Ferreira de Pant\u00f3n", "text": "O mosteiro cisterciense do Divino Salvador de Santa Mar\u00eda de Ferreira de Pant\u00f3n, situado na parroquia de Ferreira de Pant\u00f3n, no concello de Pant\u00f3n, \u00e9 actualmente o \u00fanico mosteiro feminino da orde do C\u00edster en Galicia.\nHistoria.\nParece que foi un mosteiro d\u00faplice desde os primeiros tempos at\u00e9 o s\u00e9culo XII. En 1175, despois dunha fase de decadencia, a condesa Fronilda de Lemos restaura a vida mon\u00e1stica, o mosteiro rehabil\u00edtase e int\u00e9grase na orde do C\u00edster baixo direcci\u00f3n dos monxes de Meira. A xurisdici\u00f3n destes prolongarase at\u00e9 1600, cando o cenobio se integra na Congregaci\u00f3n de Castela.\nFoi declarado Monumento Hist\u00f3rico-Art\u00edstico de car\u00e1cter nacional en 1975. Como Ben de Interese Cultural (BIC.000.328) foi inclu\u00eddo en 2018 na declaraci\u00f3n de Ben de Interese Cultural da paisaxe cultural da Ribeira Sacra. \u00c9 o \u00fanico mosteiro da Ribeira Sacra que mant\u00e9n a unha comunidade relixiosa. \nDescrici\u00f3n.\nAcc\u00e9dese ao conxunto a trav\u00e9s dun arco de entrada do s\u00e9culo XVIII. A fachada \u00e9 de tipo renacentista. Pos\u00fae un torre\u00f3n \u00e1 dereita, rematado nun mirado con balaustrada de pedra. O seu \u00fanico claustro -o regular- at\u00f3pase ao oeste da igrexa, pegado \u00e1 fachada da mesma.\nA hospedar\u00eda, con galer\u00eda e columnata de pedra a modo de pazo, forma \u00e1ngulo co edificio. No espazo oposto est\u00e1 a Casa das Donas, onde se aloxaban as damas da nobreza que tomaban os h\u00e1bitos.\nNo interior do mosteiro, destaca a parte baixa do claustro renacentista: arcos de medio punto sobre capiteis x\u00f3nicos e bases toscanas soste\u00f1en unha cornixa sa\u00ednte sobre a que deb\u00eda descansar un segundo claustro que non chegou a constru\u00edrse.\nA igrexa.\nA igrexa do mosteiro \u00e9 o maior valor art\u00edstico do conxunto pola s\u00faa ornamentaci\u00f3n profusa e diversa, sobre todo na s\u00faa \u00e1bsida. Consid\u00e9rase que a s\u00faa construci\u00f3n foi anterior \u00e1 incorporaci\u00f3n do mosteiro \u00e1 orde do C\u00edster.\nConsta dunha soa nave rectangular. A \u00e1bsida ten forma semicircular precedida de tramo recto. Neste tramo, cuberto con b\u00f3veda de can\u00f3n, est\u00e1n os sepulcros de Diego e seu fillo, Lope S\u00e1nchez de Lemos. O tramo curvo, con b\u00f3veda de cuarto de esfera, ten tres vent\u00e1s enmarcadas por arcos de medio punto, ao dereito e invertidos. Tam\u00e9n na \u00e1bsida son admir\u00e1beis os motivos vexetais, animais e antropomorfos dos capiteis e dos canzorros."}
{"id": "139580", "revid": "89787", "url": "https://gl.wikipedia.org/wiki?curid=139580", "title": "Joan Gamper", "text": "Hans-Max Gamper Haessig, co\u00f1ecido en Catalu\u00f1a como Joan Gamper, nado en Winterthur (Su\u00edza) o 22 de novembro de 1877 e finado en Barcelona o 30 de xullo de 1930, foi un deportista su\u00edzo de orixe xud\u00eda, fundador de dous equipos de f\u00fatbol: o FC Z\u00fcrich e o FC Barcelona, club que presidiu en cinco ocasi\u00f3ns.\nAo longo da s\u00faa vida dedicouse ao deporte coa pr\u00e1ctica de varias disciplinas por exemplo nataci\u00f3n, rugby, ciclismo, atletismo e f\u00fatbol.\nTraxectoria.\nDeportista e FC Z\u00fcrich.\nAo longo da s\u00faa vida dedicouse ao deporte coa pr\u00e1ctica de diversas disciplinas, como nataci\u00f3n, rugby, ciclismo ou atletismo, pero sobre todo o f\u00fatbol. En Z\u00faric e en Francia foi considerado un atleta excepcional pola s\u00faa clase e vitalidade.\nA pesar de nacer en Winterthur, de pequeno estableceuse na cidade de Z\u00faric, onde aos doce anos xa destacaba como ciclista. Por motivos laborais tivo que abandonar o deporte da bicicleta e foi ent\u00f3n cando decidiu dedicarse ao f\u00fatbol. Considerado como un dos mellores xogadores su\u00edzos, foi capit\u00e1n do FC Basilea, antes de ser considerado como o mellor dianteiro do FC Excelsior. Diferenzas con este \u00faltimo obrig\u00e1rono a abandonalo. Foi ent\u00f3n cando Gamper decidiu fundar o FC Z\u00fcrich, que pronto destacar\u00eda como un dos mellores equipos de Su\u00edza.\nFC Barcelona.\nPosteriormente, no ano 1897, Gamper trasl\u00e1dase a Li\u00f3n e al\u00ed ingresa na Uni\u00f3n Athletique, onde practicar\u00eda o rugby. Finalmente, o ano 1899 chega a Barcelona onde pronto fai amizade coa colonia estranxeira que hab\u00eda na cidade. Home entusiasta e moi activo, decide contribu\u00edr a difundir o deporte do f\u00fatbol e empeza a practicalo no barrio de Sant Gervasi de Cassoles, onde reside. Aos poucos vai madurando o proxecto que ti\u00f1a de fundar un club de f\u00fatbol na cidade.\nO d\u00eda 22 de outubro de 1899, incl\u00fae na revista \"Los Deportes\" un pequeno anuncio invitando a todos os afeccionados estranxeiros \u00e1 pr\u00e1ctica do f\u00fatbol a reunirse. S\u00f3 un mes e unha semana m\u00e1is tarde, o 29 de novembro de 1899, o Ximnasio Sol\u00e9, da r\u00faa Montju\u00efc del Carme n\u00famero 5, \u00e9 o escenario da fundaci\u00f3n do Futbol Club Barcelona, naquel ent\u00f3n chamado Club Football of Barcelona. As cores elixidas para a camiseta son os do FC Basilea, o azul e o vermello (granate). Nos primeiros anos o club estivo impulsado por aut\u00f3ctonos e estranxeiros; de feito, dos doce socios fundadores a metade eran espa\u00f1ois, e o resto estranxeiros fincados en Barcelona. Unha proporci\u00f3n parecida observ\u00e1base entre os xogadores daquela \u00e9poca.\nHans Gamper xoga no primeiro equipo do Barcelona desde 1899 ata 1903. En 1901 formou parte do equipo que ga\u00f1ou o primeiro t\u00edtulo para o Barcelona, a Copa Macaya. En 1902, xogou a final da primeira edici\u00f3n da Copa do Rei, perdida por 1 a 0 ante o Club Bizcaya.\nPosteriormente asumir\u00eda en varias ocasi\u00f3ns a presidencia do club: do 2 de decembro de 1908 ao 14 de outubro de 1909, do 17 de setembro de 1910 ao 30 de xu\u00f1o de 1913, do 17 de xu\u00f1o de 1917 ao 19 de xu\u00f1o de 1919, do 17 de xullo de 1921 ao 29 de xu\u00f1o de 1923 e do 1 de xu\u00f1o de 1924 ao 17 de decembro de 1925. En 1912, Gamper fichou a Paulino Alc\u00e1ntara, o m\u00e1ximo goleador da historia do Barcelona con 357 goles. Durante a era Gamper ga\u00f1\u00e1ronse 11 Campionatos de Catalu\u00f1a, 6 Copas do Rei e 4 Copas dos Pireneos. Joan Gamper estaba perfectamente integrado na vida barcelonesa ata tal punto que escrib\u00eda todos os seus discursos en catal\u00e1n, lingua que aprendeu antes que o castel\u00e1n segundo o historiador do Bar\u00e7a, Manuel Tom\u00e1s.\nEn 1922, Joan Gamper fixo unha doaz\u00f3n dun mill\u00f3n de pesetas para a construci\u00f3n do campo de Les Corts.\nExilio e suicidio.\nLogo de apoiar ao nacionalismo catal\u00e1n, foi obrigado a abandonar Espa\u00f1a pola ditadura de Primo de Rivera en 1925. O campo de Les Corts foi clausurado durante tres meses polo goberno central por apupar o himno espa\u00f1ol e aplaudir o himno brit\u00e1nico. A partir de a\u00ed, Joan Gamper perdeu o seu habitual entusiasmo e a s\u00faa sa\u00fade empeorou. M\u00e1is tarde, as autoridades deix\u00e1rono volver a Barcelona pero baixo certas condici\u00f3ns, como explica o responsable do centro de documentaci\u00f3n e estudos do FC Barcelona, Manuel Tom\u00e1s:\nHans Gamper puxo fin aos seus d\u00edas o 30 de xullo de 1930 dun disparo no seu domicilio barcelon\u00e9s. O enterro de Joan Gamper foi multitudinario e unha impresionante manifestaci\u00f3n de loito para a cidade, como o recolle o diario \"La Vanguardia\" do 1 de agosto.\nRecordo.\nEn 1955, o FC Barcelona quixo darlle o nome de Joan Gamper ao Camp Nou cuxa construci\u00f3n estaba xa iniciada, pero a ditadura de Franco impediuno. Para o historiador do club Manuel Tom\u00e1s, estes foron os motivos:\nA cidade puxo o seu nome a unha r\u00faa do barrio de Les Corts e o club reservoulle o n\u00famero 1 de socio. O ano 1966, o ent\u00f3n presidente Enric Llaudet institu\u00edu o Trofeo Joan Gamper, que cos anos conseguiu un relevante prestixio internacional e co cal in\u00edciase tradicionalmente a tempada no Camp Nou antes do comezo do campionato de liga. O 1 de xu\u00f1o de 2006 o FC Barcelona inaugurou en Sant Joan Desp\u00ed a Cidade Deportiva Joan Gamper, cuxo nome rende homenaxe ao fundador do club.\nUnha das principais caracter\u00edsticas do FC Barcelona \u00e9 a de ser un club polideportivo, como as\u00ed quixo o seu fundador."}
{"id": "139581", "revid": "6939", "url": "https://gl.wikipedia.org/wiki?curid=139581", "title": "Hans-Max Gamper Haessig", "text": ""}
{"id": "139582", "revid": "6939", "url": "https://gl.wikipedia.org/wiki?curid=139582", "title": "Hans Gamper", "text": ""}
{"id": "139588", "revid": "1131", "url": "https://gl.wikipedia.org/wiki?curid=139588", "title": "Estadio de la Cer\u00e1mica", "text": "O Estadio de la Cer\u00e1mica (en valenciano: \"Estadi de la Cer\u00e0mica\"), co\u00f1ecido ata 2017 como El Madrigal, \u00e9 un estadio da cidade de Vila-real, na provincia de Castell\u00f3. At\u00f3pase na Pla\u00e7a del Llaurador e a bancada de tribuna \u00e9 paralela \u00e1 r\u00faa Blasco Ib\u00e1\u00f1ez. \u00c9 de propiedade municipal e nel xoga os seus partidos o Villarreal Club de F\u00fatbol.\nActualmente ten unha capacidade de 25.000 espectadores, tras a construci\u00f3n dun novo anfiteatro para a afecci\u00f3n visitante para a disputa da Liga de Campi\u00f3ns da UEFA, xa que antes era de 22.000 espectadores.\nHistoria.\nO d\u00eda 17 de xu\u00f1o de 1923 inaugurouse o estadio baixo o nome de Campo del Villarreal. En 1925 pasou a chamarse El Madrigal, por estar situado o campo na partida do termo municipal do mesmo nome. O estadio foi desde a s\u00faa inauguraci\u00f3n o campo onde disputou os seus partidos como local o Villarreal CF, que foi fundado o mesmo ano. O partido inaugural foi un choque entre dous equipos da cidade veci\u00f1a e capital da provincia, Castell\u00f3 de la Plana, o \"CD Castell\u00f3n\" e o \"Cervantes\". Co alcume de \"Feudo Amarelo\", est\u00e1 localizado en Pla\u00e7a del Llaurador, a 5 quil\u00f3metros do Mar Mediterr\u00e1neo, e con altitude de 50 metros sobre o nivel do mar.\nA primeira remodelaci\u00f3n levouse a cabo no ver\u00e1n de 1952. O tama\u00f1o da \u00e1rea de pasto foi agrandada desde 95 x 65 m a 105 x 65 m, igualando o tama\u00f1o do Estadio Ol\u00edmpico de Helsinqui onde se xogaron os Xogos Ol\u00edmpicos de 1952. O tama\u00f1o era algo que todos emulaban neses anos.\nDurante os anos 60 o club constru\u00edu unha pequena cuberta, e durante os anos 1971-72 as grader\u00edas da parte sur do estadio foron terminadas. No 1988 a galer\u00eda foi demolida para constru\u00edr unha nova que se abriu ao p\u00fablico o 8 de marzo de 1989, cun partido amigable fronte ao Atl\u00e9tico de Madrid.\nPara o aniversario n\u00famero 75 do estadio, o club comezou novas renovaci\u00f3ns. As grader\u00edas do sur foron novamente demolidas, para instalar unhas novas con cuberta e un anfiteatro, tam\u00e9n un centro VIP. A cabeceira norte foi reconstru\u00edda, culminando os traballos na Liga do ano 1999-00.\nO estadio foi iluminado para partidos nocturnos o 16 de setembro de 1973, para o partido de Terceira Divisi\u00f3n entre o Villarreal CF e o SE Eivissa. A cidade enteira achegou coa construci\u00f3n das torres de iluminaci\u00f3n, localizadas nas catro esquinas do estadio.\nOs vestiarios foron cambiados de lugar varias veces. Ata os anos 1935-36 estaban na parte sueste do estadio, despois no nord\u00e9s ata o ano 1989, nese ano foron situados na parte suroeste do estadio. Logo das \u00faltimas modificaci\u00f3ns ao estadio, agora os vestiarios est\u00e1n por baixo da galer\u00eda principal.\nEn novembro de 2008 xogouse no estadio un partido da selecci\u00f3n espa\u00f1ola contra a de Chile.\nO 8 de xaneiro de 2017 anunciouse que El Madrigal pasar\u00eda a chamarse Estadio de la Cer\u00e1mica, unha iniciativa levada de maneira persoal polo presidente do club, Fernando Roig, para promocionar a cer\u00e1mica, s\u00edmbolo representativo e identificativo da provincia de Castell\u00f3.\nLiga de Campi\u00f3ns.\nPara ser aprobado pola Liga de Campi\u00f3ns, os estadios te\u00f1en que posu\u00edr unha serie de requisitos, por iso o estadio tivo que ser rapidamente renovado no 2005 para cumprir esas regulaci\u00f3ns. Os asentos foron cubertos con placas amarelas, para mellorar a est\u00e9tica, e para beneficiar a industria de placas da cidade. Os vestiarios foron renovados, creando unha oficina para o adestrador, sala de fisioterapia, e unha \u00e1rea de ba\u00f1os e duchas. Tam\u00e9n foron creadas unhas oficinas para os delegados da UEFA, unha sala de loita contra a dopaxe, e a sala para conferencias de prensa foi expandida.\nA separaci\u00f3n do pasto coas galer\u00edas foi expandido por 1 metro, e a entrada a vestidores foi reconstru\u00edda. Dous Restaurantes foron creados dentro do estadio, e o sistema de publicidade foi computarizado.\n\"Els Casals Grocs\".\nO Estadio de la Cer\u00e1mica ten toda clase de comodidades para que os seus seguidores vexan os partidos do Villarreal CF. Para iso, existen 30 \"Casals Grocs\", casetas VIP con aire acondicionado, televisi\u00f3n con diferentes transmisi\u00f3ns do xogo (para aqueles que non poden ver o xogo sen repetici\u00f3ns), servizo de comida, asentos individuais e acceso independente aos asentos da parte sur da galer\u00eda por medio de 3 elevadores para facilmente alcanzar o edificio de estacionamento. Do as 30 casetas, cinco acomodan 20 persoas, vinte e tres a 16 persoas, e as \u00faltimas d\u00faas a 12 seguidores."}
{"id": "139589", "revid": "10599", "url": "https://gl.wikipedia.org/wiki?curid=139589", "title": "El Madrigal", "text": ""}
{"id": "139595", "revid": "137825", "url": "https://gl.wikipedia.org/wiki?curid=139595", "title": "RCDE Stadium", "text": "O RCDE Stadium, ata 2014 co\u00f1ecido como Estadi Cornell\u00e0-El Prat, \u00e9 un estadio de f\u00fatbol, propiedade do RCD Espanyol, situado no l\u00edmite entre os concellos de Cornell\u00e0 de Llobregat e El Prat de Llobregat, na provincia de Barcelona.\nInaugurado o 2 de agosto de 2009, \u00e9 un estadio de categor\u00eda 4, a m\u00e1xima outorgada pola UEFA, e ten unha capacidade para 40.500 espectadores, todos en bancadas cubertas, coa posibilidade dunha ampliaci\u00f3n futura. O recinto ocupa unha superficie de 182.000 m\u00b2 dos que 36.000 m\u00b2 corresponden ao estadio.\nHistoria.\nEn 2002 o club adquiriu os terreos -unha parcela de 18,2 hect\u00e1reas- por 360.000 euros e o 1,9% do capital social do club (150.000 euros). Tras seis anos de obras, cun custo de 65 mill\u00f3ns de euros, o 5 de xu\u00f1o de 2009 tivo lugar o simb\u00f3lico acto de entrega de chaves ao RCD Espanyol.\nO partido inaugural disputouse o domingo 2 de agosto de 2009 entre o Espanyol e o Liverpool cun resultado favorable aos locais de 3-0, marcando o primeiro gol da historia deste estadio o asturiano Luis Garc\u00eda, os outros dous tantos foron obra do israel\u00ed Ben Sahar. Daniel Jarque xogou o seu primeiro partido como capit\u00e1n e tam\u00e9n foi o \u00faltimo, xa que o futbolista falec\u00eda d\u00edas despois na concentraci\u00f3n do seu equipo en Italia.\nEsteban Granero, do Real Madrid, foi o xogador que marcou o primeiro gol en competici\u00f3n oficial no novo estadio, o 12 de setembro de 2009 no primeiro partido de Liga do Espanyol en casa, correspondente \u00e1 segunda xornada.\nPower8 Stadium.\nEn xu\u00f1o de 2014 o Espanyol anunciou que o estadio pasar\u00eda a chamarse Power8 Stadium despois dun acordo con esa marca comercial, encargada de prover tecnolox\u00eda ao sector das apostas deportivas. O club branquiazul cedeu os dereitos de nome do estadio e unha serie de activos comerciais durante as pr\u00f3ximas 7 tempadas a cambio de 5,5 mill\u00f3ns de euros anuais. En maio de 2015 f\u00edxose p\u00fablico que centenares de investidores da China e Taiw\u00e1n denunciaran a Power8 por unha estafa piramidal, e en outubro dese ano a empresa entrou en proceso de liquidaci\u00f3n. O 29 de decembro de 2015 o Espanyol fixo p\u00fablico un comunicado no que daba por liquidado o contrato de patrocinio con Power8 e anunciaba que, \u00e1 espera de atopar un novo patrocinador, o estadio pasaba a chamarse RCDE Stadium.\nMedio ambiente.\nO RCDE Stadium \u00e9 un dos primeiros campos de Europa na utilizaci\u00f3n de enerx\u00eda limpa. Xerando un aforro enerx\u00e9tico, utilizando tecnolox\u00eda innovadora para reducir e rendibilizar os consumos de auga e electricidade.\nEn concreto a enerx\u00eda solar que serve para o autoabastecimiento como para a venda dos excedentes enerx\u00e9ticos non consumidos. Para iso, sobre a cuberta al\u00f3xanse placas fotovolt\u00e1icas.\nAs placas fotovoltaicas (instaladas na cuberta do estadio) xeran electricidade para conectarse \u00e1 rede el\u00e9ctrica normal; e os paneis solares te\u00f1en un uso dom\u00e9stico (quentar auga). O club calcula uns ingresos anuais de ao redor de 600.000 euros pola explotaci\u00f3n das placas fotovoltaicas.\nViabilidade econ\u00f3mica do proxecto.\nEstimouse un custo de construci\u00f3n global de 90 mill\u00f3ns de euros, 40 de achegados pola empresa LAR, que construir\u00eda e explotar\u00eda a zona comercial anexa ao recinto deportivo. Desta cont\u00eda de gastos pretend\u00edase unha reduci\u00f3n mediante subvenci\u00f3ns das administraci\u00f3ns p\u00fablicas e acordos comerciais co patrocinio do estadio.\nA viabilidade do proxecto fundam\u00e9ntase nun acordo coa empresa LAR (39 mill\u00f3ns), para financiar o 50% do investimento fotovoltaico, ademais dunha ampliaci\u00f3n de capital e diversos acordos de patrocinio que a\u00ednda non se cubriron. Segundo Morlanes, directivo do RCDE: \"todas as empresas que participan no proxecto est\u00e1n obrigadas a ser patrocinadoras do club\". En febreiro de 2008 o grupo Acciona Immobili\u00e0ria quedou co 100% do centro comercial.\nFinalmente, a obra que requiriu maior capital foi a construci\u00f3n, que tivo un custo de 44,189 mill\u00f3ns de euros, 20 mill\u00f3ns por urbanizar a zona, 1,017 mill\u00f3ns en seguridade e sa\u00fade e control de calidade, e 7,1 mill\u00f3ns en revisi\u00f3ns de prezos.\nEspazo memorial.\nEn xaneiro de 2008 o club presentou o proxecto de creaci\u00f3n dun cemiterio no interior dunha das esquinas do novo estadio, que poder\u00eda ser utilizado por calquera socio que as\u00ed o desexara. Este proxecto xa \u00e9 unha realidade e os socios poden enterrar as s\u00faas cinsas detr\u00e1s dunhas baldosas de cer\u00e1mica colocadas nas paredes, con fotograf\u00edas do equipo. Os socios tam\u00e9n dispo\u00f1en dunhas placas co seu nome. Entre esas placas atopamos a de Dani Jarque.\nTransporte p\u00fablico.\nXusto diante do estadio, na avenida do Baix Llobregat, hai unha parada de autob\u00fas na que paran as li\u00f1as 94 e 95 de TMB. As d\u00faas li\u00f1as conectan coa L5 do Metro de Barcelona, coas li\u00f1as de tranv\u00eda do Trambaix, coa li\u00f1a Llobregat-Anoia de FGC e con Rodalies de Catalunya.\nA 500 metros do RCDE Stadium at\u00f3pase a estaci\u00f3n Cornell\u00e0-Riera de Ferrocarrils de la Generalitat de Catalunya, na que paran trens das li\u00f1as L8, S33, S4, S8, R5 e R6, todas con orixe na Pla\u00e7a d'Espanya de Barcelona."}
{"id": "139600", "revid": "1888", "url": "https://gl.wikipedia.org/wiki?curid=139600", "title": "Antonio Rodr\u00edguez Miranda", "text": "Antonio Rodr\u00edguez Miranda, nado na Bola o 15 de novembro de 1967, \u00e9 un pol\u00edtico galego do PPdeG.\nTraxectoria.\nLicenciado en Biolox\u00eda pola Universidade de Santiago de Compostela e t\u00e9cnico superior en prevenci\u00f3n de riscos Laborais. Foi profesor de ensino medio. Concelleiro en Allariz, foi voceiro municipal dende o ano 2001 ata 2012. No 2009 foi elixido parlamentario auton\u00f3mico, e nomeado voceiro do PP para a VII lexislatura, cargo que ocupou ata 2013. Dende decembro de 2012 \u00e9 secretario xeral de Emigraci\u00f3n."}
{"id": "139607", "revid": "1131", "url": "https://gl.wikipedia.org/wiki?curid=139607", "title": "Galer\u00eda de imaxes de cebolas de Galicia", "text": "Galer\u00eda de imaxes de cebolas de Galicia.\nCebola \u00e9 o nome vulgar da planta cuxo nome cient\u00edfico \u00e9 \"Allium cepa\"."}
{"id": "139632", "revid": "1410", "url": "https://gl.wikipedia.org/wiki?curid=139632", "title": "Galer\u00eda de imaxes de personalidades da pol\u00edtica de Galicia", "text": "Galer\u00eda de imaxes de personalidades da pol\u00edtica de Galicia."}
{"id": "139656", "revid": "1410", "url": "https://gl.wikipedia.org/wiki?curid=139656", "title": "Galer\u00eda de imaxes sobre a lingua galega", "text": "Galer\u00eda de imaxes sobre a lingua galega.\nO galego \u00e9 unha lingua rom\u00e1nica, propia de Galicia."}
{"id": "139663", "revid": "22570", "url": "https://gl.wikipedia.org/wiki?curid=139663", "title": "Estrixiformes", "text": "A orde das estrixiformes ou aves rapaces nocturnas comprende \u00e1 familia Tytonidae (curuxas) e a familia Strigidae que incl\u00fae bufos, curuxas, mouchos, tecolotes, mouchos de orellas, avelaionas, \u00f1acurut\u00fas e chunchos, entre outras. At\u00f3panse en todo o mundo, ag\u00e1s na Ant\u00e1rtica, a meirande parte de Groenlandia e nalgunhas illas remotas. Son grandes cazadores, de h\u00e1bitos nocturnos e solitarios. Alim\u00e9ntanse xeralmente de pequenos mam\u00edferos, insectos e outras aves, a\u00ednda que algunhas especies especial\u00edzanse na pesca.\nCaracter\u00edsticas.\nNas estrixiformes os dedos tenden a separ\u00e1rense dous a dous, e o bico, coma nos papagaios, \u00e9 moi ganchudo e presenta a base cuberta por unha cera. Os caracteres distintivos da orde est\u00e1n principalmente nos ollos e nos o\u00eddos. Aqueles son moi grandes e no canto de estaren situados aos lados da cabeza, \u00e1chanse orientados cara a adiante, como entre os mam\u00edferos acontece cos primates, e cada un deles est\u00e1 rodeado por un gran disco de plumas, o \"disco facial\", limitado por unha circunferencia de plumas pequenas, duras e rizadas. A\u00ednda que os bufos te\u00f1en visi\u00f3n binocular, os seus ollos est\u00e1n fixos no seu lugar e te\u00f1en que virar toda a s\u00faa cabeza para mirar cara a outra direcci\u00f3n. Son hipermetropes e non poden ver nada a uns cent\u00edmetros dos seus ollos. As\u00ed a todo, a s\u00faa visi\u00f3n, particularmente en luz baixa, \u00e9 excelente.\nA respecto dos o\u00eddos, son moi grandes e presentan no exterior notables repregamentos de pel, como se tendesen a formar unha orella, coa particularidade de que este ofrece a cada lado, na maior parte dos casos, formas distintas. Este car\u00e1cter non se nota a primeira ollada por estaren ocultos os o\u00eddos baixo as plumas; pero \u00e9 curioso que moitas especies te\u00f1en sobre a cabeza unhas falsas orellas ou corni\u00f1os, formados por grupos de plumas tesas. A plumaxe destas aves \u00e9 moi espesa e moi branda, semellandose \u00e1 das avenoiteiras, e a meirande parte das especies asem\u00e9llanse tam\u00e9n a estas na cor, que \u00e9 unha mestura de diferentes matices amarelos, avermellados, pardos e negros.\nH\u00e1bitos.\nCase que t\u00f3dalas estrixiformes son nocturnas e alim\u00e9ntanse de presas vivas, tales como pequenos mam\u00edferos, paxari\u00f1os, ras etc., que devoran enteiros; logo regurxitan unhas egagr\u00f3pilas ou nobelos formados por anacos de \u00f3sos, pelos e demais partes que pola s\u00faa natureza non poden dixerir. Moitos bufos poden cazar en total escuridade gui\u00e1ndose polo son. O seu disco facial axuda a dirixir o son das s\u00faas presas cara aos o\u00eddos. Moitas especies pos\u00faen plumas suaves que lles permiten voar sen facer ru\u00eddo, e deste xeito ouvir os sons que se producen no chan. Un exemplo de di\u00farna \u00e9 \"Athene cunicularia\" que habita en case toda Am\u00e9rica.\nOs ovos que po\u00f1en as femias son case esf\u00e9ricos, e por completo brancos. Os seus ni\u00f1os son rudimentarios e poden estar situados en ocos das \u00e1rbores, tobos, cortellos, covas ou mesmo en ni\u00f1os artificiais feitos polo ser humano.\nMitolox\u00eda.\nMaior informaci\u00f3n en Strigidae."}
{"id": "139666", "revid": "1308", "url": "https://gl.wikipedia.org/wiki?curid=139666", "title": "Aves rapaces nocturnas", "text": ""}
{"id": "139668", "revid": "1308", "url": "https://gl.wikipedia.org/wiki?curid=139668", "title": "Rapaces nocturnas", "text": ""}
{"id": "139670", "revid": "1308", "url": "https://gl.wikipedia.org/wiki?curid=139670", "title": "Strigiformes", "text": ""}
{"id": "139671", "revid": "1308", "url": "https://gl.wikipedia.org/wiki?curid=139671", "title": "Ave de rapina nocturna", "text": ""}
{"id": "139672", "revid": "5863", "url": "https://gl.wikipedia.org/wiki?curid=139672", "title": "David Amor", "text": "David L\u00f3pez Veleiro, m\u00e1is co\u00f1ecido polo seu nome art\u00edstico de David Amor, nado en Salceda de Caselas o 12 de abril de 1980, \u00e9 un balonmanista, humorista, modelo e actor galego.\nTraxectoria.\nViviu en Pontevedra e como non era moi bo ao f\u00fatbol, escolleu o balonm\u00e1n aos 14 anos. Foi xogador de balonm\u00e1n profesional, proclam\u00e1ndose subcampi\u00f3n do mundo coa selecci\u00f3n espa\u00f1ola sub-18. Tam\u00e9n chegou a participar no campionato de Espa\u00f1a de quads.\nAbandonou o balonm\u00e1n por unha lesi\u00f3n e traballou de repartidor de pizzas ou de camareiro mentres estudaba a licenciatura de Ciencias da Actividade F\u00edsica e do Deporte na Universidade de Vigo en Pontevedra. Cruzouse coa actriz Mar\u00eda Castro, tam\u00e9n deportista, que o introduciu no mundo do espect\u00e1culo. A\u00ednda volveu un tempo ao balonm\u00e1n e deixouno na campa\u00f1a 2008-2009 na Sociedad Deportiva Teucro. Mais volveu para xogar \u00e1s ordes de Modesto Agusto no Octavio Construcciones Castro.\nNo 2000 comezou a s\u00faa andaina como humorista no programa da TVG \"O Rei da comedia\", proclam\u00e1ndose finalista. Participou en diversos programas de humor e series como \"Mareas vivas\", \"4\u00ba sen ascensor\", \"Supermartes\", \"Land R\u00f3ber\" ou \"A grande escapada\". Ao tempo, fai actuaci\u00f3ns con mon\u00f3logos de seu por toda Galicia.\nEn Antena 3 participou en \"El club del chiste.\" En Cuatro apareceu como Tito en \"Gym Tony.\" Na TVG participou en \"Augas Quentes.\" Presentou eventos de relevancia como o \"Campionato do Mundo de Hockey.\"\nEn 2017 presentou o programa da Televisi\u00f3n de Galicia \"Con Amor e Compa\u00f1\u00eda\" e participou como concursante no programa \"Tu cara me suena\" de Antena 3. E desde xullo de 2018 colaborou en \"Zapeando\"."}
{"id": "139674", "revid": "1308", "url": "https://gl.wikipedia.org/wiki?curid=139674", "title": "Dinosauros", "text": ""}
{"id": "139675", "revid": "89787", "url": "https://gl.wikipedia.org/wiki?curid=139675", "title": "Corvo de Nova Caledonia", "text": "O corvo de Nova Caledonia (Corvus moneduloides) \u00e9 unha especie de ave da familia dos c\u00f3rvidos e membro do x\u00e9nero \"Corvus\".\n\u00c9 end\u00e9mica de Nova Caledonia e foi introducida nas illas da Lealdade. Habita nos bosques a\u00ednda que se pode ver en zonas m\u00e1is abertas.\n\u00c9 omn\u00edvoro e habitualmente alim\u00e9ntase en parellas ou pequeno grupos familiares, mais v\u00edronse bandadas de at\u00e9 30 individuos. Os seus m\u00e9todos para proverse de comida son \u00fanicos entre as aves e at\u00f3panse s\u00f3 no home e alg\u00fans dos seus parentes pr\u00f3ximos. \u00c9 capaz de crear e modificar pequenas ferramentas que usa para extraer o seu alimento de buracos e fendas."}
{"id": "139676", "revid": "1308", "url": "https://gl.wikipedia.org/wiki?curid=139676", "title": "Corvus moneduloides", "text": ""}
{"id": "139677", "revid": "1308", "url": "https://gl.wikipedia.org/wiki?curid=139677", "title": "End\u00e9mica", "text": ""}
{"id": "139678", "revid": "1308", "url": "https://gl.wikipedia.org/wiki?curid=139678", "title": "Psittacidae", "text": ""}
{"id": "139692", "revid": "27155", "url": "https://gl.wikipedia.org/wiki?curid=139692", "title": "Aves lim\u00edcolas", "text": "As aves lim\u00edcolas (do lat\u00edn \"limus\", significando que vive no limo, lodo ou lama) son un grupo relativamente diverso de aves, da orde Charadriiformes, que abrangue \u00e1s familias:\nA pesar de poderen ser atopadas en diversos biomas, as lim\u00edcolas est\u00e1n xeralmente vencelladas a zonas h\u00famidas, esencialmente zonas h\u00famidas costeiras, como esteiros e lagoas. Moitas destas especies son co\u00f1ecidas polas s\u00faas vastas migraci\u00f3ns, nalg\u00fans casos dende o \u00c1rtico at\u00e9 ao sur dos continentes austrais."}
{"id": "139693", "revid": "1308", "url": "https://gl.wikipedia.org/wiki?curid=139693", "title": "Ave lim\u00edcola", "text": ""}
{"id": "139694", "revid": "1131", "url": "https://gl.wikipedia.org/wiki?curid=139694", "title": "Galer\u00eda de imaxes do r\u00edo Toxa", "text": "O r\u00edo Toxa \u00e9 un afluente do r\u00edo Deza. Nace no concello de Forcarei"}
{"id": "139700", "revid": "1308", "url": "https://gl.wikipedia.org/wiki?curid=139700", "title": "Lim\u00edcola", "text": ""}
{"id": "139715", "revid": "56817", "url": "https://gl.wikipedia.org/wiki?curid=139715", "title": "Mastigaci\u00f3n", "text": "A mastigaci\u00f3n \u00e9 unha parte da funci\u00f3n dixestiva presente nunha gran variedade de animais, inclu\u00eddo o home. \u00c9 o proceso mediante o cal esm\u00e1gase a comida previamente inserida ao comezo da dixesti\u00f3n.\nNo home, a mastigaci\u00f3n corre a cargo dos dentes ou, m\u00e1is concretamente, dos molares, en colaboraci\u00f3n coa lingua. O produto da mastigaci\u00f3n \u00e9 o bolo alimenticio. A peza dental ten unhas c\u00faspides que facilitan a mastigaci\u00f3n e te\u00f1en que desprazarse para favorecer a superficie da mastigaci\u00f3n."}
{"id": "139716", "revid": "89787", "url": "https://gl.wikipedia.org/wiki?curid=139716", "title": "Kiwis", "text": "Os kiwis (x\u00e9nero Apteryx, que en grego significa \"sen \u00e1s\") son un clado de aves paelognatas, da familia dos apter\u00edx\u00eddos (Apterygidae), composto por 5 especies end\u00e9micas da illa de Nova Zelandia. Pertence \u00e1 orde Apterygiformes, pero antes estaba clasificado na orde Struthioniformes (sensu lato). Son aves non voadoras pequenas, aproximadamente do tama\u00f1o dunha gali\u00f1a. Antes da chegada dos humanos ao redor do ano 1300, en Nova Zelandia os \u00fanicos mam\u00edferos que hab\u00eda eran morcegos, e os nichos ecol\u00f3xicos que noutras partes do mundo eran ocupados por animais tan diversos como cabalos, lobos e ratos foron desempe\u00f1ados por paxaros (e en menor proporci\u00f3n por certas especies de r\u00e9ptiles).\nA denominaci\u00f3n \"kiwi\" \u00e9 maor\u00ed, idioma do pobo hom\u00f3nimo de li\u00f1axe malaiopolinesia que colonizou Nova Zelandia antes da chegada dos europeos.\nMorfolox\u00eda.\nA s\u00faa adaptaci\u00f3n \u00e1 vida terrestre \u00e9 extensiva: como todas as ratites, non te\u00f1en quilla no esterno para ancorar os m\u00fasculos das \u00e1s, e case nin \u00e1s sequera: os vestixios son tan pequenos que son invisibles baixo a s\u00faa plumaxe que carece de plumas. Esta plumaxe \u00e9 t\u00edpica da ave en cuesti\u00f3n. Dir\u00edase que, por raz\u00f3ns evolutivas e de adaptaci\u00f3n ao ecosistema, os plum\u00f3ns non chegaron \u00e1 etapa de verdadeiras plumas, adoptando o caracter\u00edstico aspecto de suaves cerdas que ten a plumaxe do kiwi. Mentres que xeralmente os paxaros te\u00f1en \u00f3sos ocos para aforrar peso e facer o voo m\u00e1is pr\u00e1ctico, o kiwi ten medula, do mesmo xeito que os mam\u00edferos.\nBiolox\u00eda.\nOs kiwis son criaturas t\u00edmidas e nocturnas cun sentido do olfacto moi desenvolvido merc\u00e9 \u00e1 existencia de verdadeiros bigotes en torno ao bico, tales bigotes son eficac\u00edsimos \u00f3rganos olfactivos. Outro trazo xeralmente infrecuente nunha ave \u00e9 a presenza de fosas nasais na punta do seu longo e filoso bico. Son omn\u00edvoros; para alimentarse fenden o pico no chan en busca de mi\u00f1ocas, insectos e outros invertebrados. Tam\u00e9n comen froita e, se a oportunidade se presenta, pequenos cangrexos de r\u00edo, anfibios e angu\u00edas.\nOs machos enc\u00e1rganse de chocar os ovos (ovos que son os m\u00e1is grandes en relaci\u00f3n \u00e1s proporci\u00f3ns do animal adulto), efectu\u00e1ndose a posta durante dez semanas en ni\u00f1os soterrados semellantes a tobos, con todo ning\u00fan dos proxenitores ad\u00edcase a alimentar \u00e1s cr\u00edas as cales son nid\u00edfugas (apenas te\u00f1en o suficientemente desenvolvido o corpo saen do ni\u00f1o para alimentarse por conta propia).\nSistem\u00e1tica e evoluci\u00f3n.\nMentres que a visi\u00f3n tradicional das relaci\u00f3ns filoxen\u00e9ticas dos kiwis con respecto aos outros paleognatos establ\u00e9ceos m\u00e1is pr\u00f3ximos \u00e1s moas, os estudos moleculares sit\u00faanos como o grupo irm\u00e1n dun clado formado polos casuarios e os em\u00faes. Por outra banda, as \u00faltimas an\u00e1lises morfol\u00f3xicas agr\u00fapanos como o grupo irm\u00e1n do resto das ratites.\nCladograma baseado en Baker \"et al.\" (1995) e Burbidge \"et al\" (2003)."}
{"id": "139717", "revid": "1308", "url": "https://gl.wikipedia.org/wiki?curid=139717", "title": "Apteryx", "text": ""}
{"id": "139718", "revid": "56817", "url": "https://gl.wikipedia.org/wiki?curid=139718", "title": "Alcedinos", "text": "Os alcedinos (Alcedines) son unha suborde de aves Coraciiformes co\u00f1ecidos popularmente coma picapeixes ou marti\u00f1os peixeiros; co\u00f1\u00e9cense unhas 90 especies clasificadas en tres familias estreitamente vencelladas. Caracter\u00edzanse por obter o seu alimento mergull\u00e1ndose en r\u00edos e regatos e atrapando pequenos peixes, para o que fican pousados nalgunha p\u00f3la at\u00e9 ver a s\u00faa presa.\nAt\u00e9 1990 consider\u00e1banse parte dunha mesma familia, os Alcedinidae. Estudos cromos\u00f3micos levaron a reclasificalos en tres familias, mais a an\u00e1lise clad\u00edstica indica que os tres son monofil\u00e9ticas respecto das restantes familias dos coraciformes, polo que se lles asignou unha suborde de seu."}
{"id": "139719", "revid": "1308", "url": "https://gl.wikipedia.org/wiki?curid=139719", "title": "Alcedines", "text": ""}
{"id": "139720", "revid": "1505", "url": "https://gl.wikipedia.org/wiki?curid=139720", "title": "Sternidae", "text": ""}
{"id": "139721", "revid": "27249", "url": "https://gl.wikipedia.org/wiki?curid=139721", "title": "Ganso", "text": "Co nome de ganso co\u00f1\u00e9cense varias aves anseriformes da familia dos an\u00e1tidos, a maior\u00eda delas pertencentes ao x\u00e9nero \"Anser\", pero tam\u00e9n outras parecidas integradas nos x\u00e9neros \"Branta\" (ambos os dous x\u00e9neros da subfamilia dos anserinos), e \"Alopochen\", que pertence a outra subfamilia, a dos tadorninos.\nSon m\u00e1is corpulentas que os patos e m\u00e1is repoludas que os cisnes.\nEspecies.\nX\u00e9nero \"Anser\".\nO x\u00e9nero \"Anser\" incl\u00fae, segundo Peterson, 11 especies e diversas subespecies:\nPero outros autores consideran s\u00f3 as sete primeiras arriba indicadas, mentres que as tres \u00faltimas consid\u00e9ranas como pertencentes ao x\u00e9nero \"Chen\", e non consideran como especie a \"Anser serrirostris\" Swinhoe, 1871, que ser\u00eda unha subespecie de \"Anser fabalis\".\nX\u00e9nero \"Branta\".\nO x\u00e9nero \"Branta\" incl\u00fae seis especies:\nX\u00e9nero \"Alopochen\".\nO x\u00e9nero \"Alopochen\" comprende na actualidade unha \u00fanica especie:"}
{"id": "139725", "revid": "22795", "url": "https://gl.wikipedia.org/wiki?curid=139725", "title": "Anatinos", "text": "A dos anatinos (\"Anatinae\") \u00e9 unha subfamilia de aves da orde dos anseriformes e familia dos an\u00e1tidos, que comprende principalmente aos patos a\u00ednda que non exclusivamente a estes.\nTaxonom\u00eda.\nDescrici\u00f3n.\nA subfamilia foi descrita en 1820 polo zo\u00f3logo e bi\u00f3logo mari\u00f1o ingl\u00e9s William Elford Leach.\nPor\u00e9n, alg\u00fans autores atrib\u00faen a s\u00faa autor\u00eda ao zo\u00f3logo e pol\u00edtico irland\u00e9s Nicholas Aylward Vigors, en 1825.\nX\u00e9neros.\nX\u00e9neros indiscut\u00edbeis.\nA suborde dos anatinos comprende os seguintes x\u00e9neros:\nNota taxon\u00f3mica.\nEstudos xen\u00e9ticos realizados nos \u00faltimos anos propiciaron a consideraci\u00f3n dos merxinos como unha tribo (\"Mergini\") dos an\u00e1tidos."}
{"id": "139726", "revid": "1308", "url": "https://gl.wikipedia.org/wiki?curid=139726", "title": "Anatinae", "text": ""}
{"id": "139727", "revid": "72012", "url": "https://gl.wikipedia.org/wiki?curid=139727", "title": "Transmisi\u00f3n de calor", "text": "A transmisi\u00f3n de calor, transferencia de enerx\u00eda t\u00e9rmica, ou simplemente intercambio t\u00e9rmico, ref\u00edrese \u00e1 transici\u00f3n de enerx\u00eda t\u00e9rmica dunha masa m\u00e1is quente a outra m\u00e1is fr\u00eda. A transmisi\u00f3n de calor ten lugar por medio de varios mecanismos, especialmente conduci\u00f3n, convecci\u00f3n e radiaci\u00f3n.\nA conduci\u00f3n, tam\u00e9n denominada difusi\u00f3n, d\u00e9bese ao intercambio de enerx\u00eda cin\u00e9tica ao nivel microsc\u00f3pico. A convecci\u00f3n ten lugar en flu\u00eddos (l\u00edquidos e gases) e \u00e9 causada polo movemento de materia a diferente temperatura. A radiaci\u00f3n t\u00e9rmica ocorre por transmisi\u00f3n de radiaci\u00f3n electromagn\u00e9tica. A diferenza da conduci\u00f3n e convecci\u00f3n, a transmisi\u00f3n de calor por radiaci\u00f3n non precisa dun medio de transmisi\u00f3n.\nProceso e caracter\u00edsticas.\nCando un obxecto est\u00e1 a unha temperatura distinta da da s\u00faa contorna ou outro obxecto, a transmisi\u00f3n da calor ocorre ata que o corpo e a contorna cheguen a unha nivelaci\u00f3n, \u00e9 dicir, que chegan \u00e1 mesma temperatura de equilibrio. A transferencia sempre ocorre dende o corpo m\u00e1is quente \u00f3 m\u00e1is fr\u00edo, tal e como se describe na Segunda Lei da Termodin\u00e1mica (segundo o enunciado de Clasius). Cando hai unha diferenza de temperatura entre obxectos pr\u00f3ximos, a velocidade de transferencia pode diminu\u00edrse, pero nunca anularse.\nTipos.\nConduci\u00f3n.\nA conduci\u00f3n ou difusi\u00f3n ocorre a escala microsc\u00f3pica cando part\u00edculas (mol\u00e9culas, \u00e1tomos e i\u00f3ns) vibrando con rapidez transmiten parte da s\u00faa enerx\u00eda \u00e1s part\u00edculas ao seu redor. Esta transmisi\u00f3n de enerx\u00eda a nivel microsc\u00f3pico \u00e9 o que se observa como transmisi\u00f3n de calor a nivel macrosc\u00f3pico. A conduci\u00f3n \u00e9 o \u00fanico mecanismo de transmisi\u00f3n de calor significativo no interior dun s\u00f3lido. A lei de Fourier permite relacionar a diferenza de temperaturas nun s\u00f3lido co fluxo de calor resultante. "}
{"id": "139728", "revid": "1131", "url": "https://gl.wikipedia.org/wiki?curid=139728", "title": "Galer\u00eda de imaxes de transporte ferroviario en Galicia", "text": "Galer\u00eda de imaxes de transporte ferroviario en Galicia."}
{"id": "139731", "revid": "1131", "url": "https://gl.wikipedia.org/wiki?curid=139731", "title": "Galer\u00eda de imaxes de estaci\u00f3ns de tren en Galicia", "text": "Galer\u00eda de imaxes de estaci\u00f3ns de tren en Galicia."}
{"id": "139733", "revid": "1888", "url": "https://gl.wikipedia.org/wiki?curid=139733", "title": "Carlos Manuel Call\u00f3n Torres", "text": ""}
{"id": "139734", "revid": "12452", "url": "https://gl.wikipedia.org/wiki?curid=139734", "title": "N\u00fa\u00f1ez Feijoo", "text": ""}
{"id": "139735", "revid": "1888", "url": "https://gl.wikipedia.org/wiki?curid=139735", "title": "Su\u00e1rez Ferr\u00edn", "text": ""}
{"id": "139737", "revid": "1131", "url": "https://gl.wikipedia.org/wiki?curid=139737", "title": "Galer\u00eda de imaxes de bateas de Galicia", "text": "Bateas de Galicia"}
{"id": "139766", "revid": "1131", "url": "https://gl.wikipedia.org/wiki?curid=139766", "title": "Galer\u00eda de imaxes do mosteiro de Santa Mar\u00eda de Oseira", "text": "O mosteiro de Santa Mar\u00eda de Oseira sit\u00faase na parroquia de Oseira, no concello de San Cristovo de Cea."}
{"id": "139792", "revid": "1987", "url": "https://gl.wikipedia.org/wiki?curid=139792", "title": "Mujik", "text": "Mujik ou mujique (en ruso \u041c\u0443\u0436\u0438\u043a, que significa home) era o nome que se lles daba \u00f3s campesi\u00f1os rusos, en xeral antes de 1917 (ano da revoluci\u00f3n sovi\u00e9tica), durante a Rusia dos tsares. O termo connota un certo grao de pobreza, posto que ata 1861 os mujiks eran servos. Tralas reformas agr\u00edcolas desta data, d\u00e9ronselles parcelas de seu para traballaren, convert\u00e9ndose as\u00ed en campesi\u00f1os libres. En ruso a palabra ten outras connotaci\u00f3ns.\nA palabra chegou \u00e1s linguas occidentais a trav\u00e9s do seu amplo uso na literatura rusa (sobre todo en Tolstoi e Dostoievski), na que se describe os mujiks como seres pobres e ignorantes, e mesmo en ocasi\u00f3ns como perversos e corruptos."}
{"id": "139827", "revid": "15490", "url": "https://gl.wikipedia.org/wiki?curid=139827", "title": "Juan Goytisolo", "text": "Juan Goytisolo i Gay, nado en Barcelona o 5 de xaneiro do 1931 e finado en Marrakech o 4 de xu\u00f1o de 2017, foi un escritor e ensa\u00edsta en lingua castel\u00e1. Est\u00e1 considerado a figura m\u00e1is representativa da xeraci\u00f3n do 55 e do realismo social dos anos 50 e 60. Era irm\u00e1n dos tam\u00e9n escritores Jos\u00e9 Agust\u00edn Goytisolo e Luis Goytisolo e recibiu o Premio Nacional das Letras Espa\u00f1olas no 2008 e o 24 de novembro de 2014 o Premio Cervantes, o m\u00e1ximo galard\u00f3n das letras en lingua castel\u00e1.\nBiograf\u00eda.\nNado no seo dunha familia burguesa de orixe vasca-catal\u00e1, tivo que sufrir o falecemento da s\u00faa nai a consecuencia dun bombardeo na guerra civil espa\u00f1ola e o posterior posicionamento do pai a prol do franquismo.\nEstudou dereito e no 1956 marcha a vivir a Par\u00eds para traballar como asesor literario da editorial Gallimard. Posteriormente impartiu aulas de literatura nas universidades estadounidenses de California, Boston e Nova York.\nTraxectoria literaria.\nMalia que se deu a co\u00f1ecer cunha serie de novelas de clara tem\u00e1tica social, a figura de Juan Goytisolo \u00e9 rica e complexa, completando a s\u00faa vertente de novelista pr\u00f3ximo ao m\u00e1is estrito realismo social con outras evoluci\u00f3ns posteriores noutros eidos literarios.\nO realismo social.\nEncetou a s\u00faa actividade narrativa con \"Juegos de manos\" (1954), visi\u00f3n cr\u00edtica da mocidade burguesa. A ela s\u00e9guenlle varias obras ata o ano 1962, data na que abandona o realismo m\u00e1is ortodoxo. Nesta etapa, Goytisolo concibiu a literatura como compromiso cr\u00edtico co mundo que lle tocou vivir, reprimindo certos impulsos l\u00edricos que se deixan albiscar nas s\u00faas li\u00f1as en beneficio dun maior realismo. As\u00ed, a burgues\u00eda e a miseria son temas recorrentes das s\u00faas novelas.\nAs t\u00e9cnicas empregadas son as t\u00edpicas do estilo: estruturas sinxelas que, por\u00e9n, poden ocultar un esforzo considerable de construci\u00f3n, como revela o feito de concentrar a acci\u00f3n nun curto espazo de tempo (\"Duelo en el para\u00edso\", 1955), abundancia de di\u00e1logos e linguaxe espida e directa.\nProcura de novas t\u00e9cnicas.\nDo mesmo xeito que fixeron Blas de Otero ou Camilo Jos\u00e9 Cela, Goytisolo deu un paso adiante e ad\u00e9ntrase na innovaci\u00f3n estil\u00edstica coa publicaci\u00f3n de \"Se\u00f1as de identidad\" no 1966, pescudando da s\u00faa propia identidade e das s\u00faas relaci\u00f3ns co Estado espa\u00f1ol, todo impregnado dunha sorte de amor amargo. Continuou cunha serie de novelas ata 1975 nas cales se poden observar trazos com\u00fans de experimentaci\u00f3ns t\u00e9cnicas. Estas incl\u00faen cambios no punto de vista, saltos no tempo, uso de varias persoas narrativas, mon\u00f3logos interiores, remedos de textos xornal\u00edsticos ou policiais, p\u00e1xinas sen puntuaci\u00f3n...\nA tem\u00e1tica adoita estar presidida por unha intensa busca da identidade persoal e por unha constante revisi\u00f3n do pasado do Estado espa\u00f1ol.\nGoytisolo e o Magreb.\nNo 1979 publicou a s\u00faa novela \"Makbara\", coa que d\u00e1 inicio un conxunto de obras, tanto narrativas coma de ensaio, que te\u00f1en como denominador com\u00fan o seu interese polo Magreb e pola civilizaci\u00f3n isl\u00e1mica en xeral. Froito da s\u00faa apaixonada relaci\u00f3n con esta cultura, que lle serviu para adoptar unha postura cr\u00edtica con Occidente desde unha \u00f3ptica de observador externo, a biblioteca do Instituto Cervantes de T\u00e1nxer leva o seu nome.\nOutros estilos.\nJuan Goytisolo foi un escritor complexo, que ten tratado nas s\u00faas obras temas tan dispares coma o marxismo, as guerras iugoslavas ou o Opus Dei. Ten escrito numerosos libros de viaxes, as\u00ed como artigos de opini\u00f3n diversos no xornal \"El Pa\u00eds\", do cal foi colaborador."}
{"id": "139841", "revid": "98629", "url": "https://gl.wikipedia.org/wiki?curid=139841", "title": "Gaviformes", "text": "Os gaviformes (Gaviiformes), chamados movellas ou mobellas, son unha orde de aves acu\u00e1ticas mergulladoras, cos p\u00e9s situados moi atr\u00e1s no corpo. Esta caracter\u00edstica fainas moi torpes en terra. Viven no hemisferio norte en altas latitudes. Todas as especies de movella son membros do x\u00e9nero Gavia, familia Gaviidae e orde Gaviiformes. Reciben tam\u00e9n o nome de patoulas.\nCaracter\u00edsticas.\nSon aves de tama\u00f1o bastante grande. Nadan afundidos (coma os corvos mari\u00f1os, non coma os patos). Cando descansan sobre a auga a s\u00faa li\u00f1a de flotaci\u00f3n \u00e9 m\u00e1is alta c\u00e1 dos corvos mari\u00f1os. Ao mergullarse non dan o chimpo caracter\u00edstico sacando o corpo f\u00f3ra da auga, como adoitan facer os corvos mari\u00f1os. Difer\u00e9ncianse destes, ademais, por silueta, forma do peteiro (que non \u00e9 ganchudo) e rabo m\u00e1is curto, o que lles d\u00e1 un aspecto como de ausencia da mesma. Cando voan, a parte inferior da \u00e1 \u00e9 clara, non escura coma a do corvo mari\u00f1o. Te\u00f1en distintas plumaxes, tanto os novos coma os adultos. Estes \u00faltimos te\u00f1en unha plumaxe estival, na \u00e9poca de cr\u00eda, moi colorista e que diferencia as especies claramente, e unha plumaxe invernal m\u00e1is sinxela, onde todas as especies se asemellan bastante a primeira vista. Ani\u00f1an principalmente en charcas e lagos, en terreos arborados ou tundra, de latitudes norte\u00f1as (non m\u00e1is ao sur de Escocia ou Suecia no referido a Europa).\nO ni\u00f1o da movella non \u00e9 m\u00e1is ca un burato en forma de cunca. Est\u00e1 situado sempre preto da auga. Neces\u00edtase un nivel de auga estable en torno ao ni\u00f1o. Invernan nas costas, ba\u00edas ou, \u00e1s veces, en lagos, xeralmente en solitario ou en pequenos grupos. Raramente en grandes bandadas. Migran cara ao sur en primavera, de abril a xu\u00f1o e cara ao norte no outono, de setembro a novembro, xeralmente sobre o mar. Cando voan fano m\u00e1is alto sobre a auga c\u00f3s corvos mari\u00f1os, con batidos de \u00e1s r\u00e1pidos e continuos. O corpo, ao voar, forma unha especie de carrumba.\nAlim\u00e9ntanse principalmente de peixe, que atrapan mergull\u00e1ndose. Son grandes mergulladoras, despraz\u00e1ndose a grandes distancias baixo a auga.\nEspecies.\nHai catro especies co\u00f1ecidas:\nExiste unha subespecie do movella \u00e1rtica (\"Gavia arctica\"), chamada movella do Pac\u00edfico (\"Gavia arctica pacifica\"), que \u00e9 considerada coma especie por alg\u00fans autores."}
{"id": "139842", "revid": "1308", "url": "https://gl.wikipedia.org/wiki?curid=139842", "title": "Mobella", "text": ""}
{"id": "139843", "revid": "1308", "url": "https://gl.wikipedia.org/wiki?curid=139843", "title": "Gaviiformes", "text": ""}
{"id": "139844", "revid": "1308", "url": "https://gl.wikipedia.org/wiki?curid=139844", "title": "Mobellas", "text": ""}
{"id": "139845", "revid": "27155", "url": "https://gl.wikipedia.org/wiki?curid=139845", "title": "Gavia", "text": "O termo gavia pode referirse a:"}
{"id": "139848", "revid": "89787", "url": "https://gl.wikipedia.org/wiki?curid=139848", "title": "Bethesda Softworks", "text": "Bethesda Softworks \u00e9 unha empresa estadounidense dedicada \u00e1 distribuci\u00f3n e desenvolvemento de videoxogos, propiedade de ZeniMax Media. Foi fundada en 1986 e ten a s\u00faa sede en Maryland. \u00c9 co\u00f1ecida polos seus videoxogos de simulaci\u00f3n deportiva, de acci\u00f3n e de rol.\nAlg\u00fans dos seus traballos m\u00e1is co\u00f1ecidos son a serie \"The Elder Scrolls\" e os videoxogos \"Fallout 3\" e \"Terminator\". O 24 de xu\u00f1o de 2009 a empresa matriz f\u00edxose con id Software, outra empresa dedicada \u00f3 desenvolvemento de videoxogos.\nHistoria.\nDende fai d\u00faas d\u00e9cadas, Bethesda Softworks \u00e9 unha compa\u00f1\u00eda desenvolvedora e distribuidora de contidos para o entretemento interactivo, principalmente videoxogos para consolas e ordenadores. Foi fundada en 1986 por Christopher Weaver en Bethesda (Maryland), e a s\u00faa sede foi posteriormente desprazada a Rockville (Maryland) en 1990. En 1999, Weaver, xunto co seu socio Robert Altman, fundou ZeniMax Media, quedando Bethesda como filial de dita empresa. \nBethesda foi reco\u00f1ecida dende a s\u00faa creaci\u00f3n polo desenvolvemento do primeiro videoxogo de deportes baseado nun motor de f\u00edsicas, \"Gridiron!\", en 1986 para a Atari ST, a Commodore Amiga e a Commodore 64/128. Os seus primeiros traballos foron ben recibidos por parte da prensa especializada; por exemplo, en diversos an\u00e1lises do videoxogo \"Wayne Gretzky Hockey\", catalog\u00e1selle como \u00abun xogo excelente\u00bb ou, no caso do an\u00e1lise de Amiga Computing, \u00aba simulaci\u00f3n deportiva m\u00e1is precisa e divertida que tiven o pracer de xogar\u00bb. A empresa \u00e9 moi co\u00f1ecida por crear a serie de videoxogos de rol \"The Elder Scrolls\", en base ao traballo orixinal de Julian Lefay. O primeiro cap\u00edtulo da serie, denominado ', foi lanzado en 1994. A partir dese momento, grazas ao \u00e9xito obtido, public\u00e1ronse numerosos videoxogos relacionados. As secuelas directas, ', ', ', e ' foron publicadas en 1996, 2002, 2006 e 2011, respectivamente. Ademais, a serie tivo varios spin-offs relacionados: ' en 1997, \"\" en 1998 e \"s Travels: Shadowkey\" en 2004. O estudio tam\u00e9n \u00e9 co\u00f1ecido por publicar t\u00edtulos baseados en franqu\u00edas populares de pel\u00edculas, como \"The Terminator\", \"Star Trek\", \"Pirates of the Caribbean\" ou \"Mad Max\".\nEn 2004, Bethesda Softworks adquiriu a serie de videoxogos de rol \"Fallout\", propiedade ata o momento de Interplay Productions, traspasando o desenvolvemento de \"Fallout 3\" ao estudio interno Bethesda Game Studios. O videoxogo foi finalmente lanzado o 28 de outubro de 2008. Ao ano seguinte do lanzamento, public\u00e1ronse cinco expansi\u00f3ns de contido para ese videoxogo: \"Operation: Anchorage\", \"The Pitt\", \"Broken Steel\", \"Point Lookout\", e \"Mothership Zeta\". O 24 de xu\u00f1o de 2009, ZeniMax Media, empresa matriz de Bethesda, adquiriu o estudio de desenvolvemento Id Software, cuxos t\u00edtulos, inclu\u00edndo \"Rage\", os publicar\u00eda Bethesda Softworks de a\u00ed en diante.\nBethesda continuou a ampliar a rama de distribuci\u00f3n con novas franqu\u00edas. En 2009, Bethesda lanzou \"Wet\" e \"Rogue Warrior\", e en 2010 a seguinte entrega da serie \"Fallout\", ', desenvolvido por Obsidian Entertainment. En maio de 2011, a empresa distribu\u00edu dous novos t\u00edtulos, \"Brink\", desenvolvido por Splash Damage, e ', un videoxogo de acci\u00f3n e fantas\u00eda desenvolvido por inXile Entertainment.\nMicrosoft anunciou o 21 de setembro de 2020 que chegara a un trato para adquirir ZeniMax por 7,5 mil mill\u00f3ns de d\u00f3lares, e que o acordo se pechar\u00eda na segunda metade de 2021. O 9 de marzo de 2021, Microsoft anunciou oficialmente a compra tralo visto e prace da Uni\u00f3n Europea."}
{"id": "139849", "revid": "22795", "url": "https://gl.wikipedia.org/wiki?curid=139849", "title": "Aitinos", "text": "Os aitinos (\"Aythynae\") son unha subfamilia de aves anseriformes da familia dos \"an\u00e1tidos\". Comprende unhas 16 especies (alg\u00fans deles chamados parrulos mergulladores) que, a\u00ednda que morfoloxicamente son pr\u00f3ximas aos parrulos convencionais da subfamilia dos \"anatinos\" (Livezey, 1986), presentan algunhas marcadas diferenzas, como na estrutura da traquea. Datos de secuencias de ADN mitocondrial do citocromo b e da subunidade 2 da NADH deshidroxenase indican que os patos mergulladores est\u00e1n bastante afastados dos parrulos protot\u00edpicos, e que as semellanzas externas se deben a evoluci\u00f3n converxente.\nAlternativamente (por exemplo Terres, 1991), cercetas, parrulos e mergulladores dos x\u00e9neros \"Marmaronetta\", \"Netta\" e \"Aythya\" son situados como unha tribo \"Aythyini\" nunha subfamilia \"Anatinae\", a cal comprender\u00edan todas as aves semellantes aos parrulos, ag\u00e1s os do x\u00e9nero \"Dendrocygna\" (\"cisnes arbor\u00edcolas\") que son inclu\u00eddos xunto cos gansos na subfamilia \"Anserinae\".\nExisten outros parrulos que se mergullan mais que non pertencen a esta subfamilia, por exemplo: o pato rabeiro ou parrulo rabudo (\"Clangula hyemalis\"), os patos pentumeiros, os mergulladores do x\u00e9nero \"Bucephala\", os mergos dos x\u00e9neros \"Mergus\" e \"Lophodytes\" e os \u00e9ideres dos x\u00e9neros \"Somateria\" e \"Polysticta\", todos pertencentes \u00e1 subfamilia \"Merginae\".\nDistribuci\u00f3n.\nA\u00ednda que a subfamilia \"Aythyinae\" \u00e9 cosmopolita, a maior\u00eda dos membros son nativos do Hemisferio Norte e incl\u00faen a varios dos parrulos m\u00e1is com\u00fans deste hemisferio.\nHistoria natural.\nNon todos os parrulos deste grupo mergullan, os do x\u00e9nero \"Netta\" non o fan, mais os outros alim\u00e9ntanse principalmente mergullando. Os do x\u00e9nero \"Netta\" alim\u00e9ntanse na superficie de forma semellante aos parrulos da familia \"Anatinae\".\nOs patos deste grupo son gregarios, at\u00f3panse maiormente en augas doces ou en esteiros, a\u00ednda que o pato bastardo v\u00f3lvese mari\u00f1o durante o inverno setentrional. Son fortes voadoras. As s\u00faas \u00e1s anchas, de punta roma requiren de batidas de \u00e1s m\u00e1is frecuentes c\u00e1s de moitos patos e engalan con certa dificultade. As especies do norte tenden a ser migratorias; as do sur non migran, a\u00ednda que o parrulo mergullador australiano viaxa longas distancias de forma irregular en resposta \u00e1 choiva. Estes parrulos non cami\u00f1an tan ben coma os patos de \"Anatinae\", as s\u00faas patas tenden a estar situadas m\u00e1is atr\u00e1s no corpo para axudar na propulsi\u00f3n cando est\u00e1n baixo a auga.\nSistem\u00e1tica.\nAqu\u00ed son inclu\u00eddos os tres x\u00e9neros usualmente considerados na tribo \"Aythyini\". A cerceta pardilla que \u00e9 do x\u00e9nero monot\u00edpico \"Marmaronetta\", con todo semella moi distinta e poder\u00eda ter diverxido antes da separaci\u00f3n de Anatinae e Aytyinae segundo indican caracteres morfol\u00f3xicos (Livezey, 1986), e moleculares (Johnson &amp; Sorenson, 1999). O probablemente extinto parrulo cabecirrosa, antes tratado separadamente no x\u00e9nero \"Rhodonessa\", suxeriuse que pertence a \"Netta\" (Livezey, 1998, en contrario a Livezey, 1986), pero isto foi cuestionado (Colar \"et al.\", 2001). As an\u00e1lises de secuencia de ADN, que resolver\u00edan probablemente esta contradici\u00f3n, non se puideron realizar a\u00ednda por falta de mostras axeitadas. Poder\u00eda ser unha diverxencia temper\u00e1 dentro da li\u00f1axe de Aythyinae. A an\u00e1lise molecular de Johnson &amp; Sorenson (1999) tam\u00e9n suxire que o parrulo carolino deber\u00eda ser situado nun x\u00e9nero monot\u00edpico \"Asarcornis\", o cal \u00e9 bastante pr\u00f3ximo a \"Aythya\" e poder\u00eda pertencer dentro desta subfamilia.\nFAMILIA ANATIDAE"}
{"id": "139850", "revid": "12452", "url": "https://gl.wikipedia.org/wiki?curid=139850", "title": "Aythynae", "text": ""}
{"id": "139851", "revid": "12452", "url": "https://gl.wikipedia.org/wiki?curid=139851", "title": "Parrulos mergulladores", "text": ""}
{"id": "139852", "revid": "27155", "url": "https://gl.wikipedia.org/wiki?curid=139852", "title": "Pachyptila", "text": "O x\u00e9nero Pachyptila pertence \u00e1 familia Procellariidae e incl\u00fae a unha serie de especies de petreis dos mares austrais."}
{"id": "139854", "revid": "1131", "url": "https://gl.wikipedia.org/wiki?curid=139854", "title": "Hafnarfjordur", "text": ""}
{"id": "139856", "revid": "89787", "url": "https://gl.wikipedia.org/wiki?curid=139856", "title": "Fragatas", "text": "Existen 5 especies de fragatas ou rabiforcados. Estas aves, que est\u00e1n emparentadas entre si, pertencen ao x\u00e9nero Fregata, o \u00fanico da familia dos freg\u00e1tidos (Fregatidae), que xunto con outras familias de aves mari\u00f1as coma os pelicanos, rabodepallas, corvos mari\u00f1os e mascatos, constit\u00faen tradicionalmente a orde Pelecaniformes.\nTodas son de gran tama\u00f1o, adoitan ter unha envergadura de \u00e1s de m\u00e1is de 1,80 m, a\u00ednda que o seu esqueleto pode pesar escasamente 114 g. Poden ser de cores negro ou negro e branco.\nEsta rechamante combinaci\u00f3n de tama\u00f1o e lixeireza perm\u00edtelles planear sen esforzo sobre o mar, onde asexan atentamente a outros paxaros. Se unha fragata ve a outro paxaro, capturando un peixe, l\u00e1nzase a acosalo at\u00e9 obrigalo a guindar a s\u00faa presa, e habilmente atrapa o peixe antes de que caia \u00e1 auga. As fragatas ani\u00f1an en \u00e1rbores e matogueiras, e os machos atraen \u00e1s femias inflando unha bolsa que te\u00f1en na gorxas, semellante a un globo vermello. Case nunca se pousan na auga.\nAt\u00f3pase en zonas tropicais orientais dos oc\u00e9anos Pac\u00edfico e Atl\u00e1ntico."}
{"id": "139857", "revid": "1308", "url": "https://gl.wikipedia.org/wiki?curid=139857", "title": "Fregatidae", "text": ""}
{"id": "139858", "revid": "1308", "url": "https://gl.wikipedia.org/wiki?curid=139858", "title": "Fregata", "text": ""}
{"id": "139859", "revid": "1308", "url": "https://gl.wikipedia.org/wiki?curid=139859", "title": "Fregatas", "text": ""}
{"id": "139860", "revid": "1308", "url": "https://gl.wikipedia.org/wiki?curid=139860", "title": "Fragata (ave)", "text": ""}
{"id": "139861", "revid": "1308", "url": "https://gl.wikipedia.org/wiki?curid=139861", "title": "Freg\u00e1tidos", "text": ""}
{"id": "139874", "revid": "1131", "url": "https://gl.wikipedia.org/wiki?curid=139874", "title": "Paquito D'Rivera", "text": "Francisco de Jes\u00fas Rivera Figueras, co\u00f1ecido como Paquito D'Rivera, nado en Marianao, A Habana, o 4 de xu\u00f1o de 1948, \u00e9 un m\u00fasico, arranxador e compositor cubano de jazz que toca tanto o clarinete coma o saxof\u00f3n e que conta cunha extensa discograf\u00eda."}
{"id": "139875", "revid": "6939", "url": "https://gl.wikipedia.org/wiki?curid=139875", "title": "Francisco de Jes\u00fas Rivera Figueras", "text": ""}
{"id": "139877", "revid": "1987", "url": "https://gl.wikipedia.org/wiki?curid=139877", "title": "Navalcarnero", "text": "Navalcarnero \u00e9 un concello situado ao suroeste da provincia de Madrid, en Espa\u00f1a.\nXeograf\u00eda.\nSituado a 670 metros sobre o nivel do mar, o concello de Navalcarnero at\u00f3pase a tan s\u00f3 31\u00a0km da capital do pa\u00eds, Madrid. Est\u00e9ndese por unha superficie de 100.2\u00a0km cadrados.\nNo ano 2009 ti\u00f1a unha poboaci\u00f3n de feito de 21.584 habitantes, deles 10.832 eran homes e 10.752 eran f\u00e9minas. Mentres que o n\u00facleo principal do concello ti\u00f1a unha poboaci\u00f3n, no mesmo ano, de 21.004 habitantes."}
{"id": "139886", "revid": "1131", "url": "https://gl.wikipedia.org/wiki?curid=139886", "title": "P\u00e1galo \u00e1rtico", "text": ""}
{"id": "139890", "revid": "1308", "url": "https://gl.wikipedia.org/wiki?curid=139890", "title": "Papamerda palanqu\u00edn", "text": ""}
{"id": "139893", "revid": "22795", "url": "https://gl.wikipedia.org/wiki?curid=139893", "title": "Estercor\u00e1ridos", "text": "Os estercor\u00e1ridos (\"Stercorariidae\") son unha familia de aves da orde Charadriiformes co\u00f1ecidas vulgarmente como palleiras, merdeiros ou papamerdas. Os papamerdas est\u00e1n emparentados coas gaivotas, as aves zancudas e as pardelas.\nCaracter\u00edsticas.\nEn xeral, son aves de tama\u00f1o medio a grande, cunha plumaxe tipicamente agrisada ou marr\u00f3n, e a mi\u00fado presentan unhas manchas brancas nas \u00e1s. O seu peteiro \u00e9 bastante longo, coa punta curvada, e os seus p\u00e9s son palmados con poutas afiadas. Os papamerdas semellan gaivotas grandes e escuras, mais pos\u00faen unha membrana carnosa ou cera sobre a mand\u00edbula superior que a diferenza destas. Son aves fortes e acrob\u00e1ticas.\nHistoria natural.\nSon aves mari\u00f1as que ani\u00f1an en rexi\u00f3ns t\u00e9pedas e \u00e1rticas, e son aves migratorias de longa distancia.\nF\u00f3ra da \u00e9poca de reproduci\u00f3n alim\u00e9ntanse de peixes e preas. Moitos son cleptoparasitos parciais e cazan gaivotas, carr\u00e1ns e outras aves mari\u00f1as para roubarlles as s\u00faas capturas; as especies de maior tama\u00f1o a mi\u00fado matan e alim\u00e9ntanse de aves adultas, que poden acadar o tama\u00f1o do gaivot\u00f3n atl\u00e1ntico. Nas zonas de cr\u00eda, alim\u00e9ntanse normalmente de lemmings, e de ovos e cr\u00edas doutras aves.\nTaxonom\u00eda.\nNas tres especies m\u00e1is pequenas (todas elas hol\u00e1rticas) as aves reprodutivas pos\u00faen as d\u00faas plumas centrais da cola claramente alongadas e polo menos alg\u00fans adultos te\u00f1en as partes inferiores de cor branca e o pescozo de cor amarelo claro, caracter\u00edsticas estas que as especies de maior tama\u00f1o (todas orixinarias do Hemisferio Sur ag\u00e1s o palleira grande) non comparten. Por tanto, os papamerdas div\u00eddense a mi\u00fado en dous x\u00e9neros: \"Stercorarius\", ao que s\u00f3 pertencen as especies de menor tama\u00f1o, e \"Catharacta\", ao que pertencen as especies de maior tama\u00f1o. Con todo, non existe unha base xen\u00e9tica para esta separaci\u00f3n. De feito, o ADN mitocondrial (que se herda s\u00f3 da nai) do papamerda pomarino e o do palleira grande presentan m\u00e1is afinidades entre si que co do papamerda palanqu\u00edn ou calquera das especies do Hemisferio Sur. As\u00ed pois, a hibridaci\u00f3n debe xogar un papel importante na evoluci\u00f3n da diversidade dos papamerdas do Hemisferio Norte.\nEspecies.\nCo\u00f1\u00e9cense sete especies de \"Stercorarius\":\nAs catro derradeiras especies clasif\u00edcanse \u00e1s veces no x\u00e9nero \"Catharacta\"."}
{"id": "139894", "revid": "1308", "url": "https://gl.wikipedia.org/wiki?curid=139894", "title": "Stercorariidae", "text": ""}
{"id": "139895", "revid": "1308", "url": "https://gl.wikipedia.org/wiki?curid=139895", "title": "Papamerdas", "text": ""}
{"id": "139896", "revid": "1308", "url": "https://gl.wikipedia.org/wiki?curid=139896", "title": "Palleiras", "text": ""}
{"id": "139897", "revid": "1308", "url": "https://gl.wikipedia.org/wiki?curid=139897", "title": "Stercorarius", "text": ""}
{"id": "139898", "revid": "1308", "url": "https://gl.wikipedia.org/wiki?curid=139898", "title": "Papamerda", "text": ""}
{"id": "139899", "revid": "98629", "url": "https://gl.wikipedia.org/wiki?curid=139899", "title": "Club Pat\u00ed Vilafranca", "text": "O Club Pat\u00ed Vilafranca \u00e9 un club de h\u00f3ckey a pat\u00edns catal\u00e1n da localidade de Vilafranca del Pened\u00e8s. O club foi fundado en 1970.\nHistoria.\nO club foi fundado en 1970. O primeiro ascenso do club produciuse no ano 1972, cando o equipo consegue ascender \u00e1 Segunda Divisi\u00f3n Espa\u00f1ola. Mais debido a motivos econ\u00f3micos tivo que renunciar \u00e1 s\u00faa praza nesta categor\u00eda.\nNa tempada 1975-76 acada o ascenso \u00e1 Primeira Divisi\u00f3n. O equipo do Alt Pened\u00e8s estabilizar\u00e1se na categor\u00eda, ata que na tempada 1978-79 acadou o escenso \u00e1 Divisi\u00f3n de Honra cun paso fugaz pola m\u00e1xima categor\u00eda, descendendo novamente \u00e1 Primeira Divisi\u00f3n.\nNa tempada 1987-88 o club volta \u00e1 m\u00e1xima categor\u00eda.\nA traxectoria do club sempre estivo entre a Divisi\u00f3n de Honra e a Primeira Divisi\u00f3n, ag\u00e1s un breve per\u00edodo na d\u00e9cada dos '90, cando o Vilafranca era un dos clubs punteiros da Divisi\u00f3n de Honra, grazas \u00e1 participaci\u00f3n de Ferran Pujalte, primeiro como xogador e despois como adestrador.\nAo final da d\u00e9cada, conseguiu chegar a disputar algunha Copa do Rei e a competir en competici\u00f3n europea, concretamente na Copa CERS.\nMais unha crise debida a unha mala xesti\u00f3n provocou na tempada 2002-03 que o club volvera \u00e1 Primeira Divisi\u00f3n, na que permaneceu d\u00faas tempadas ata acadar novamente o ascenso \u00e1 O.K. Liga na tempada 2004-05.\nNa tempada 2005-06 o club descende novamente \u00e1 Primeira Divisi\u00f3n.\nNa tempada 2006-07, o equipo comeza con moi mal p\u00e9, ata que o club decidiu destitu\u00edr ao adestrador que comezara a campa\u00f1a (Climent Pedr\u00f3s). O novo adestrador, Pep Pan\u00e9, conseguiu que o equipo volvera novamente \u00e1 m\u00e1xima categor\u00eda.\nLogo dun breve paso pola O.K. Liga, que acabar\u00e1 co descenso na \u00faltima xornada, Pan\u00e9 volve dirixir ao equipo durante a tempada 2008-09, que culminou co ascenso \u00e1 O.K. Liga. Ao final da tempada produciuse un troco na Xunta Directiva que provoca a aplicaci\u00f3n dun novo proxecto deportivo, que ten como adestrador a Ricard Mu\u00f1oz, e que ten como obxectivo prioritario o traballo da base do club."}
{"id": "139900", "revid": "1131", "url": "https://gl.wikipedia.org/wiki?curid=139900", "title": "Ave de presa", "text": "Unha ave de presa ou rapaz \u00e9 unha ave que caza a s\u00faa comida empregando o seu peteiro, duro, curvado e rematado en punta, e mailas s\u00faas poutas, afiadas, que fan presa nas s\u00faas capturas. As aves de presa div\u00eddense en di\u00farnas e nocturnas que se incl\u00faen en d\u00faas ordes distintas sen relaci\u00f3n de parentesco:\nFalconiformes - rapaces di\u00farnas\nEstrixiformes - rapaces nocturnas\nA semellanza entre as rapaces di\u00farnas e as nocturnas d\u00e1se pola denominada converxencia evolutiva (animais filoxeneticamente distantes adquiren, evolutivamente, aspectos semellantes por alimentarse do mesmo ou ocupar os mesmos nichos ecol\u00f3xicos). A\u00ednda que o termo \"rapaz\" \u00e1s veces \u00e9 utilizado amplamente, en xeral ref\u00edrese a especies di\u00farnas.\nCetrar\u00eda.\nA caza co uso de rapaces denom\u00ednase cetrar\u00eda, e iniciouse hai m\u00e1is de 4.000 anos, sendo moi habitual na Idade Media. Desaparecida no s\u00e9culo XVII, o seu principal impulsor e rescatador moderno foi F\u00e9lix Rodr\u00edguez de la Fuente, un dos maiores expertos mundiais en rapaces."}
{"id": "139901", "revid": "1308", "url": "https://gl.wikipedia.org/wiki?curid=139901", "title": "Aves de presa", "text": ""}
{"id": "139902", "revid": "1308", "url": "https://gl.wikipedia.org/wiki?curid=139902", "title": "Rapaces", "text": ""}
{"id": "139903", "revid": "1308", "url": "https://gl.wikipedia.org/wiki?curid=139903", "title": "Ave rapaz", "text": ""}
{"id": "139904", "revid": "25871", "url": "https://gl.wikipedia.org/wiki?curid=139904", "title": "C.P. Vilanova", "text": "O Club Pat\u00ed Vilanova \u00e9 un club de h\u00f3ckey a pat\u00edns catal\u00e1n da locadidade de Vilanova i la Geltr\u00fa (Barcelona). Foi fundado oficialmente en 1951 e actualmete xoga na O.K. Liga."}
{"id": "139907", "revid": "1308", "url": "https://gl.wikipedia.org/wiki?curid=139907", "title": "Necr\u00f3fago", "text": ""}
{"id": "139908", "revid": "1131", "url": "https://gl.wikipedia.org/wiki?curid=139908", "title": "Club de Remo Mecos", "text": "O Club de Remo Mecos \u00e9 un club de remo galego da localidade do Grove (Pontevedra). Est\u00e1 patrocinado por Augas de Mondariz.\nHistoria.\nO Club de Remo Mecos fundouse en 1980, pese a que xa exist\u00edan regatas dous anos antes. A idea de formalo xorde dun grupo de afeccionados ao remo de distintos barrios do Grove. \u00c1 fronte da iniciativa est\u00e1 Moncho Cachopeiro, un dos art\u00edfices e fundadores do club. \nNos seus comezos, o equipo tivo que pasar por numerosas dificultades, case todas elas referentes \u00e1 falla de infraestruturas. Non posu\u00eda dun local e algunhas reuni\u00f3ns fix\u00e9ronse baixo unha videa. Con todo, por medio do apoio popular, o Mecos foi medrando e hoxe conta cunhas das mellores instalaci\u00f3ns deportivas dos clubs de remo galegos.\nCachopeiro fixo o primeiro batel de madeira constru\u00eddo en Galiza. Traballando no Mecos realiza m\u00e1is tarde unha trai\u00f1eira, para a cal precisou da experiencia de Euskadi.\nA necesidade de reparar as embarcaci\u00f3ns tivo moita importancia no conxunto. Dende o principio formouse un taller de carpinter\u00eda que tam\u00e9n existe na actualidade. O primeiro deles estaba situado nun primeiro andar, non ti\u00f1an outro lugar. Al\u00ed dentro traballaban a man; cepillo, serr\u00f3n e machete eran as ferramentas para a construci\u00f3n.\nAs dificultades econ\u00f3micas fixeron que non t\u00f3dalas embarcaci\u00f3ns se reparasen e cada remo que rompe se arranxa. Deste xeito, coa vontade de seguir adiante e a axuda da vila, o Club de Remo Mecos continuou pola historia galega do remo.\nA concesi\u00f3n dun terreo ga\u00f1ado ao mar por Costas e o concello, deu p\u00e9 a que os socios, directivos e remeiros se puxesen mans \u00e1 obra e co seu esforzo, sacrificio e botar man aos seus petos achegando o que cada un pod\u00eda, f\u00f3ronse constru\u00edndo os alicerces do que ser\u00eda o futuro local social e deportivo. Foi a base para poder gardar o material e comezar os adestramentos gorecidos das inclemencias do tempo.\nEn 2002 e 2009 ga\u00f1ou a Bandeira Teresa Herrera. En 2003 participou na primeira edici\u00f3n da Liga ACT, conseguindo o subcampionato, e nas seguintes edici\u00f3ns ata a de 2007, na que se consumou o seu descenso \u00e1 Liga Noroeste de Trai\u00f1eiras, na que milita dende aquela.`"}
{"id": "139911", "revid": "1131", "url": "https://gl.wikipedia.org/wiki?curid=139911", "title": "Club Regatas Perillo", "text": "O Club Regatas Perillo \u00e9 un club galego de remo de Perillo, no concello de Oleiros. O club fundouse en 1970 e compite na Liga Noroeste de Tra\u00ed\u00f1as.\nHistoria.\nO Club Regatas Perillo nace en outubro de 1970 co \u00e1nimo de promover e desenvolver o deporte do remo en Perillo. O entusiasmo posto por aquelas persoas que promoveron a creaci\u00f3n do club fixo que se desenvolveran un bo n\u00famero de actividades dentro desta sociedade ademais do remo, tales coma a pesca, halterofilia, tenis de mesa, windsurf etc.\nSon tres d\u00e9cadas dende aquela ben diferenciadas; na d\u00e9cada de 1970 unha grande actividade social m\u00f3vese en Perillo arredor deste club, dando os seus primeiros pasos na participaci\u00f3n en Campionatos de Espa\u00f1a de Tra\u00ed\u00f1as e bateles e o t\u00edtulo galego nas d\u00faas modalidades en diferentes anos; a d\u00e9cada de 1980 destaca pola introduci\u00f3n ao Banco M\u00f3bil e a participaci\u00f3n nos primeiros Campionatos Estatais; \u00e9 na d\u00e9cada de 1990 cando comezan os t\u00edtulos e medallas, as\u00ed coma o reco\u00f1ecemento deste club a nivel estatal, chegando a ser recibidos os seus remeiros polo daquela Presidente da Xunta (Manuel Fraga Iribarne) en 1998. Tam\u00e9n nesta d\u00e9cada comeza a participaci\u00f3n das primeiras tripulaci\u00f3ns femininas, que pronto recollen bos resultados."}
{"id": "139912", "revid": "1437209", "url": "https://gl.wikipedia.org/wiki?curid=139912", "title": "O rei le\u00f3n", "text": ""}
{"id": "139914", "revid": "75439", "url": "https://gl.wikipedia.org/wiki?curid=139914", "title": "Fray Bentos", "text": "Fray Bentos \u00e9 unha cidade da Rep\u00fablica Oriental do Uruguai e \u00e9 a capital do departamento de R\u00edo Negro. A s\u00faa fundaci\u00f3n oficial \u00e9 o 16 de abril de 1859, a\u00ednda que a s\u00faa orixe \u00e9 pret\u00e9rita. A s\u00faa poboaci\u00f3n \u00e9 de 25.031 hab.\nLocal\u00edzase sobre a beira leste do R\u00edo Uruguai, conta cun porto de augas profundas e enc\u00f3ntrase unida \u00e1 Provincia de Entre R\u00edos, Rep\u00fablica Arxentina pola ponte internacional denominada \"Puente Libertador General San Mart\u00edn\".\nDesde 2006 a cidade cobrou notoriedade a ra\u00edz do conflito pola instalaci\u00f3n de d\u00faas plantas produtoras de pasta celul\u00f3sica pr\u00f3ximas \u00e1 Ponte Internacional e \u00e1 cidade arxentina de Gualeguaych\u00fa."}
{"id": "139915", "revid": "1131", "url": "https://gl.wikipedia.org/wiki?curid=139915", "title": "Nerga", "text": ""}
{"id": "139916", "revid": "89787", "url": "https://gl.wikipedia.org/wiki?curid=139916", "title": "Bl\u00famsdei", "text": "Bl\u00famsdei \u00e9 unha novela de Cid Cabido, publicada por Edici\u00f3ns Xerais en maio de 2006.\nTrama.\nO autor vai narrando en primeira persoa o que lle acontece entre o 31 de maio (d\u00eda que el califica como \"bl\u00famsdei\") e o 9 de xu\u00f1o de 2005.\nEscribe desde o seu apartamento de Cangas, onde vive cunha estudante de F\u00edsica bastante m\u00e1is nova ca el, e alterna a escritura coas visitas a unha leira que ten en Nerga e a diversos locais hostaleiros.\nO prop\u00f3sito, desde o primeiro momento, \u00e9 falar do que aconteceu na noite do 31 de maio no pub \"Canis Lupus\", pero desv\u00edase continuamente desa intenci\u00f3n, non cont\u00e1ndoo at\u00e9 o final do texto. As\u00ed, o resto da novela \u00e9 un exercicio de escritura mec\u00e1nica no que diserta sobre as s\u00faas diversas preocupaci\u00f3ns: lingua e literatura galega, a posible traduci\u00f3n da s\u00faa obra, recursos estil\u00edsticos, a historia do cine ou mesmo sobre as malas herbas da s\u00faa leira.\nNarraci\u00f3n.\nO resultado \u00e9 un texto non interrompido no f\u00edo narrativo, coas paradas de tempo real indicadas. O rexistro ling\u00fc\u00edstico af\u00e1stase da normativa, usando moitos vulgarismos e dialectalismos da zona do Morrazo. Tampouco adoita preocuparse do uso das letras capitais nos nomes propios doutras linguas, empregando a oralidade. Ao tempo, menciona en varias ocasi\u00f3ns a posibilidade de que a novela sexa traducida ao castel\u00e1n, franc\u00e9s ou chin\u00e9s mandar\u00edn, e as dificultades que comportar\u00eda.\nHai unha fonda relaci\u00f3n cos lectores, e o autor considera que a maior\u00eda dos que van ler a s\u00faa obra son tam\u00e9n escritores.\nO t\u00edtulo de Bl\u00famsdei fai referencia ao Bloomsday celebrado en Dubl\u00edn cada 16 de xu\u00f1o, rememorando as vivencias de Leopold Bloom no \"Ulysses\" de James Joyce."}
{"id": "139917", "revid": "5863", "url": "https://gl.wikipedia.org/wiki?curid=139917", "title": "Necesidades educativas especiais", "text": "O concepto de Necesidades educativas especiais (NEE) \u00e9 usado decote na educaci\u00f3n contempor\u00e1nea.\nSe ben xa fora expresado na d\u00e9cada de 1960, a expresi\u00f3n popularizouse a partir da s\u00faa formulaci\u00f3n no Informe Warnock, presentado en 1978 ao parlamento do Reino Unido, pola Secretar\u00eda de Estado para a Educaci\u00f3n e Ciencia, Secretar\u00eda de Estado para Escocia e a Secretar\u00eda de Estado para o Pa\u00eds de Gales. O relatorio foi o resultado do 1\u00ba comit\u00e9 brit\u00e1nico constitu\u00eddo para reavaliar a atenci\u00f3n \u00e1s persoas con discapacidades, presidido por Mary Warnock. As s\u00faas conclusi\u00f3ns demostraron que un 20% do alumnado presenta NEE nalg\u00fan per\u00edodo da s\u00faa vida escolar. A partir destes datos, o informe propuxo o concepto de NEE.\nO concepto de NEE foi adoptado e redefinido a partir da Declaraci\u00f3n de Salamanca (UNESCO, 1994), pasando a referirse a todos os nenos e adolescentes con necesidades debidas a discapacidades ou dificultades na aprendizaxe. Dese modo, pasou a inclu\u00edr tanto os nenos en desvantaxe como os chamados sobredotados, as\u00ed como alumnado sen vivenda, ou en situaci\u00f3n de risco, que traballa, de poboaci\u00f3ns remotas ou n\u00f3mades, pertencentes a minor\u00edas \u00e9tnicas ou culturais, e nenos desfavorecidos ou marxinais, e os que presentan problemas de conduta ou de orde emocional.\nFoi incorporada \u00e1 lexislaci\u00f3n espa\u00f1ola na LOXSE en 1990.\nDefinici\u00f3n.\nO alumnado con necesidades educativas especiais presenta dificultades maiores c\u00f3 resto dos seus coet\u00e1neos para acceder \u00e1s aprendizaxes determinadas no curr\u00edculo. Para compensar estas dificultades necesita adaptaci\u00f3ns de acceso e/ou adaptaci\u00f3ns curriculares significativas en varias \u00e1reas do curr\u00edculo.\nEn Espa\u00f1a, a Lei Org\u00e1nica de Educaci\u00f3n de 2006 fala no t\u00edtulo II do ACNEAE (alumnado con necesidades espec\u00edficas de apoio educativo), que presenta \"necesidades educativas especiais, con dificultades espec\u00edficas de aprendizaxe, polas s\u00faas altas capacidades intelectuais, por incorporarse tarde ao sistema educativo, ou por condici\u00f3ns persoais ou de historia escolar...\" (artigo 71.2).\nO alumnado con necesidades educativas especiais \u00e9 o \"que requira, por un per\u00edodo da s\u00faa escolarizaci\u00f3n ou ao longo de toda ela, determinados apoios e atenci\u00f3ns educativas espec\u00edficas derivadas da discapacidade ou trastornos graves de conduta.\" (artigo 73).\nOs casos de altas capacidades intelectuais (superdotaci\u00f3n) tam\u00e9n son considerados necesidades espec\u00edficas de apoio educativo, pois nestes casos, os contidos curriculares adoitan resultar f\u00e1ciles ou mesmo aburridos para este alumnado con maior capacidade, polo que se propo\u00f1en varias soluci\u00f3ns:\nEducaci\u00f3n e NEE.\nCon anterioridade \u00e1 LOXSE, a atenci\u00f3n ao alumnado con importante discapacidade ou graves problemas de aprendizaxe ou comportamento, dirix\u00edase \u00e1 concentraci\u00f3n en centros espec\u00edficos diferenciados dos centros normalizados. O concepto de NEE derivado das propostas de integraci\u00f3n e normalizaci\u00f3n extra\u00eddas do informe Warnock sup\u00f3n que parte dos recursos materiais e persoais empregados naqueles centros se trasladen aos centros ordinarios, permanecendo nos centros espec\u00edficos os casos de maior gravidade. Aquel alumnado de menor gravidade con especiais dificultades na aprendizaxe comparte as aprendizaxes impartidas na aula ordinaria co resto de compa\u00f1eiros, se ben necesita unhas adaptaci\u00f3ns para intentar conseguir o m\u00e1ximo de obxectivos que prop\u00f3n o curr\u00edculo do seu grupo, xa sexan adaptaci\u00f3ns non significativas de acceso ao curr\u00edculo (metodolox\u00eda, temporalizaci\u00f3n, espazos, materiais, apoios puntuais\u2026) ou mesmo supresi\u00f3n dun ou varios obxectivos do curr\u00edculo: \u00e9 o caso das adaptaci\u00f3ns significativas. Ante a necesidade de atenci\u00f3n individualizada espec\u00edfica, cr\u00e9ase o modelo de aula de Apoio \u00e1 Integraci\u00f3n, na que o alumnado con dificultades \u00e9 atendido por especialistas en Educaci\u00f3n Especial en tempo m\u00e1is ou menos prolongado, asesorados por profesionais (educadores sociais, m\u00e9dicos, psicopedagogos, pedagogos, psic\u00f3logos, logopedas, asistentes sociais, fisioterapeutas) pertencentes a un equipo de orientaci\u00f3n creado para tal fin.\nClasificaci\u00f3n das NEE.\nA denominaci\u00f3n de necesidades educativas especiais referida ao alumnado con dificultades importantes na aprendizaxe intenta crear un enfoque no que se acent\u00faen as necesidades pedag\u00f3xicas que estes presentan e os recursos que se deben proporcionar, en lugar de realizar categor\u00edas diagn\u00f3sticas polo tipo de discapacidade que o afecta, se ben non se deben obviar os aspectos cl\u00ednicos na avaliaci\u00f3n e intervenci\u00f3n das necesidades.\nAs necesidades educativas especiais poden ser temporais ou permanentes, e poden deberse a causas f\u00edsicas, ps\u00edquicas, da situaci\u00f3n socio-familiar ou a outros casos de inadaptaci\u00f3n (cultural, ling\u00fc\u00edstica...)\nTam\u00e9n poden estar asociadas ao ambiente escolar. Se a escola non est\u00e1 sensibilizada a brindar a atenci\u00f3n \u00e1 diversidade de aprendizaxe do alumnado, o profesorado non est\u00e1 o suficientemente preparado, a metodolox\u00eda e as estratexias de ensino non son adecuadas ou as relaci\u00f3ns interpersoais e a comunicaci\u00f3n entre a comunidade educativa est\u00e1 deteriorada, pode afectar seriamente na aprendizaxe escolar do alumnado e propiciar a presenza de necesidades educativas especiais."}
{"id": "139932", "revid": "1131", "url": "https://gl.wikipedia.org/wiki?curid=139932", "title": "Asociaci\u00f3n Deportiva Esteirana", "text": "A Asociaci\u00f3n Deportiva Esteirana \u00e9 un club de remo galego da localidade de Esteiro, Muros. Fundouse en 1988 no seo da SCRD Esteirana e compite na Liga Noroeste de Tra\u00ed\u00f1as. Conta con m\u00e1is de 300 socios e socias, remeiros e remeiras de t\u00f3dalas categor\u00edas que compiten tanto nas modalidade de banco fixo como de banco m\u00f3bil ou remo ol\u00edmpico.\nHistoria.\nA historia da Asociaci\u00f3n Deportiva Esteirana Remo comeza o 20 de agosto de 1988, nunha Asemblea extraordinaria de socios da Sociedade Cultural Recreativa e Deportiva Esteirana, na que se decide por unanimidade crear unha secci\u00f3n de remo.\nNa tempada 1989 conta cun cadro de 18 remeiros e comeza a competir oficialmente na modalidade de batel. A tripulaci\u00f3n infantil masculina consegue clasificarse para o Campionato Galego ese mesmo ano, e nos anos sucesivos o club sempre conseguiu ter representaci\u00f3n nalgunha categor\u00eda no campionato auton\u00f3mico.\nO n\u00famero de remeiros vai crecendo ano a ano, contando as\u00ed con 23 na tempada 1990, e 27 na tempada 1991. Nesta tempada consegue por primeira vez clasificar unha tripulaci\u00f3n para o Campionato de Espa\u00f1a de bateles, algo que tam\u00e9n suceder\u00eda nas tempadas 1994, 1995, 1996, 1999, 2000 e 2001.\nTam\u00e9n na tempada 1991, o club comeza a competir na modalidade de tra\u00ed\u00f1as, a\u00ednda que o far\u00e1 puntualmente (1992, 1993, 1994, 1995, 1999, 2002 e 2003).\nEn 1993 conta xa con 41 remeiros. Neste ano o club adquire unha tra\u00ed\u00f1a de madeira de segunda man e inicia a s\u00faa andaina nesta modalidade, a modalidade ra\u00ed\u00f1a dentro do banco fixo, estando dende ese momento presentes ininterrompidamente nas regatas que acollen as r\u00edas galegas, sendo na tempada 2003 a A.D. Esteirana Remo un dos clubs fundadores da Liga Galega de Tra\u00ed\u00f1as.\nNa tempada 1994 colleita o primeiro \u00e9xito nun Campionato de Espa\u00f1a de bateles. A tripulaci\u00f3n infantil masculina, logo de acadar a clasificaci\u00f3n para o campionato estatal tras clasificarse 3\u00ba no Campionato Galego, acada tam\u00e9n un 3\u00ba posto e polo tanto medalla de bronce no Campionato de Espa\u00f1a.\nMais foi na tempada 1996 cando o club ga\u00f1a a primeira medalla de ouro nun Campionato de Espa\u00f1a de bateis. Faino a tripulaci\u00f3n infantil-cadete feminina que se proclama Campioa de Espa\u00f1a uns d\u00edas despois de terse proclamado Campioas Galegas.\nUn ano moi importante na historia do club foi 1997. Neste ano, en Asemblea de Socios da Sociedade Cultural Recreativa e Deportiva Esteirana, celebrada o 17 de agosto de 1997, dec\u00eddese que a secci\u00f3n de remo (Esteirana Remo) te\u00f1a os seus propios socios e ademais ter\u00e1 unha xesti\u00f3n econ\u00f3mica e administrativa totalmente diferenciada da S. C. R. D. Esteirana, o que d\u00e1 lugar na tempada 2002 \u00e1 constituci\u00f3n da Asociaci\u00f3n Deportiva Esteirana Remo, sen perder o v\u00ednculo cunha entidade como a Esteirana que agrupa no seu seo equipos federados de remo, f\u00fatbol e atletismo, promocionando o deporte e a cultura nas \u00faltimas tres d\u00e9cadas.\nOutro motivo destacable de 1997 \u00e9 que se comeza a competir en banco m\u00f3bil ou remo ol\u00edmpico, a\u00ednda que s\u00f3 o fai unha remeira do club, cedida no C.R. Robaleira (A Guarda), conseguindo este club o 2\u00ba posto no Campionato de Espa\u00f1a en catro scull(4x) cadete feminino. Non ser\u00e1 ata a tempada seguinte cando se compita realmente como club. Os \u00e9xitos nesta modalidade chegan na tempada 2000, cando se sobe ao podio no Campionato de Espa\u00f1a por primeira vez, consegu\u00edndose en dobre scull (2x) cadete feminino a medalla de prata. Na tempada seguinte chegar\u00eda o \u00e9xito m\u00e1is importante nesta modalidade, o dobre scull (2x) cadete masculino consegue a medalla de ouro no Campionato de Espa\u00f1a, sendo na tempada 2002 o ano no que por primeira vez unha bogadora da Esteirana Remo participa en probas de \u00e1mbito internacional. Sendo na temporada 2003 cando consegue con Eva Val un 2\u00ba posto mundial formando parte da tripulaci\u00f3n 4xXF da FER."}
{"id": "139947", "revid": "408", "url": "https://gl.wikipedia.org/wiki?curid=139947", "title": "Galer\u00eda de imaxes de h\u00f3rreos", "text": ""}
{"id": "139953", "revid": "25871", "url": "https://gl.wikipedia.org/wiki?curid=139953", "title": "Liga Galega de Trai\u00f1eiras", "text": "A Liga Noroeste de Trai\u00f1eiras ou Liga Galega de Trai\u00f1eiras \u00e9 unha competici\u00f3n de trai\u00f1eiras que se disputa dende 2003 nas provincias de Pontevedra e A Coru\u00f1a, en Galiza. Esta competici\u00f3n est\u00e1 composta dunha serie de bandeiras ou regatas en diferentes localidades ao longo da tempada estival. A Liga Galega de Trai\u00f1eiras est\u00e1 formada actualmente por d\u00faas categor\u00edas na competici\u00f3n masculina, A e B (con 10 e 6 embarcaci\u00f3ns respectivamente), e unha categor\u00eda feminina con 6 equipos. Todas as embarcaci\u00f3ns son galegas excepto unha, a embarcaci\u00f3n eonaviega do Club de Mar Castropol, da localidade galegofalante de Castropol (Asturias).\nEsta competici\u00f3n at\u00f3pase xusto por debaixo da Liga ACT (chamada \"Liga Eusko Label\" por raz\u00f3ns publicitarias), a m\u00e1xima categor\u00eda deste deporte en Espa\u00f1a. Os dous primeiros clasificados da Liga Galega de Trai\u00f1eiras compiten polo ascenso \u00e1 Liga ACT xunto aos dous primeiros clasificados da Liga ARC e o pen\u00faltimo clasificado da Liga ACT.\nHistoria.\nNa tempada 2019 a Liga Galega de Trai\u00f1eiras fixo historia ao converterse na primeira competici\u00f3n galega en igualar as condici\u00f3ns de competici\u00f3n e premios nas categor\u00edas feminina e masculina."}
{"id": "139963", "revid": "1131", "url": "https://gl.wikipedia.org/wiki?curid=139963", "title": "Galer\u00eda de imaxes de Lari\u00f1o, Carnota", "text": "San Marti\u00f1o de Lari\u00f1o \u00e9 unha parroquia situada ao sur do concello de Carnota."}
{"id": "139966", "revid": "1131", "url": "https://gl.wikipedia.org/wiki?curid=139966", "title": "Galer\u00eda de imaxes de graffitis da Coru\u00f1a", "text": "Galer\u00eda de imaxes de graffitis da Coru\u00f1a."}
{"id": "139968", "revid": "1131", "url": "https://gl.wikipedia.org/wiki?curid=139968", "title": "Galer\u00eda de imaxes de mu\u00ed\u00f1os do Fol\u00f3n e do Pic\u00f3n", "text": "Os mu\u00ed\u00f1os do Fol\u00f3n e do Pic\u00f3n at\u00f3panse situados dentro do concello do Rosal."}
{"id": "139976", "revid": "54334", "url": "https://gl.wikipedia.org/wiki?curid=139976", "title": "Club de Remo Vila de Cangas", "text": "O Club de Remo Vila de Cangas \u00e9 un club de remo galego da localidade de Cangas (Pontevedra). O club foi fundado en 1986 e actualmente compite na Liga Noroeste de Tra\u00ed\u00f1as.\nHistoria.\nO Club de Remo Vila de Cangas foi fundado no ano 1986 co af\u00e1n de recobrar un deporte moi popular e tradicional das vilas costeiras galegas. Dende tal d\u00eda o Club de Remo Vila de Cangas sempre tivo fama de posu\u00edr unha das maiores canteiras, principalmente en categor\u00edas femininas. Foron varios os Campionatos de Espa\u00f1a ga\u00f1ados polo club, tanto en banco m\u00f3bil coma no banco fixo."}
{"id": "139978", "revid": "1131", "url": "https://gl.wikipedia.org/wiki?curid=139978", "title": "Club de Remo Vilaxo\u00e1n", "text": "O Club de Remo Vilaxo\u00e1n \u00e9 un club de remo galego da localidade de Vilaxo\u00e1n, na parroquia de Sobr\u00e1n, Vilagarc\u00eda de Arousa. O club fund\u00e1rono o 30 de abril de 1982 un grupo de amantes do mar e das s\u00faas modalidades deportivas. Actualmente compite na Liga Noroeste de Tra\u00ed\u00f1as."}
{"id": "139984", "revid": "98629", "url": "https://gl.wikipedia.org/wiki?curid=139984", "title": "Cleptoparasitismo", "text": "O cleptoparasitismo (literalmente, parasitismo por roubo) \u00e9 unha forma de alimentaci\u00f3n onde un animal se aproveita de presas ou alimentos que outro animal capturou, apa\u00f1ou ou matou, inclu\u00edndo os alimentos almacenados (como no caso das abellas cuco, as cales po\u00f1en os seus ovos nas masas de pole feitas por outras abellas). O cleptoparasitismo \u00e9 tam\u00e9n o \"roubo\" de materiais do ni\u00f1o ou outros obxectos inanimados dun animal por outro.\nO cleptoparasito ga\u00f1a tanto por obter a presa ou outro obxecto que non pode obter, ou por aforro do tempo e o esforzo requirido para obtelo.\nO cleptoparasitismo pode ser intraespec\u00edfico, onde o parasito \u00e9 da mesma especie c\u00e1 s\u00faa v\u00edtima, ou interespec\u00edfico, onde o parasito \u00e9 de diferente especie. No derradeiro caso os parasitos son comunmente de parentesco pr\u00f3ximo co organismo ao que parasitan (\"regra de Emery\").\nOs animais que te\u00f1en m\u00e9todos de alimentaci\u00f3n extraordinariamente especializados a mi\u00fado son afectados por cleptoparasitismo. Por exemplo, as gabitas son capaces de algo infrecuente: abrir as cunchas de ameixas; as gabitas adultas sofren cleptoparasitismo intraespec\u00edfico de parte dos xuven\u00eds que a\u00ednda non son sufucientemente fortes ou h\u00e1biles como para abrir ameixas de xeito doado. As aves mergulladoras que traen \u00e1 superficie as s\u00faas presas sofren cleptoparasitismo interespec\u00edfico de parte de gaivotas, as cales son incapaces de atrapar por si mesmas peixes do fondo mari\u00f1o."}
{"id": "139986", "revid": "98629", "url": "https://gl.wikipedia.org/wiki?curid=139986", "title": "Gandhi (filme)", "text": "Gandhi \u00e9 un filme indo-brit\u00e1nico dirixido por Richard Attenborough que se estreou en 1982. Trata sobre a vida de Mohandas Karamchand Gandhi, o l\u00edder do movemento indio non violento, non cooperativo e independentista contra dominio brit\u00e1nico no pa\u00eds durante o s\u00e9culo XX. \"Gandhi\" foi escrito por John Briley e est\u00e1 protagonizado por Ben Kingsley.\nRelata a vida de Mahatma Gandhi, dende os anos nos que estivo en Sur\u00e1frica de novo, como avogado formado en Inglaterra, e defendendo os dereitos dos hind\u00fas establecidos no pa\u00eds, at\u00e9 que regresa \u00e1 India, onde predica unha resistencia non violenta contra os ingleses, logrando, canda outros l\u00edderes nativos, independizar a naci\u00f3n india.\n\"Gandhi\" foi estreado na India o 30 de novembro de 1982, no Reino Unido o 3 de decembro e nos Estados Unidos o 6 de decembro. Foi nomeado \u00f3s Premios \u00d3scar en once categor\u00edas, ga\u00f1ando oito, inclu\u00edndo o premio a mellor filme. Richard Attenborough ga\u00f1ou o premio de mellor director, e Ben Kingsley ga\u00f1ou o de mellor actor."}
{"id": "139988", "revid": "5749", "url": "https://gl.wikipedia.org/wiki?curid=139988", "title": "Juliana Pasha", "text": "Juliana Pasha, nada en Tirana o 20 de maio do 1980, \u00e9 unha cantante albanesa ga\u00f1adora do Festivali I K\u00ebng\u00ebs 48.\nBiograf\u00eda.\nEn 2007 presentouse por primeira vez \u00f3 Festivali I K\u00ebng\u00ebs, coa canci\u00f3n Nje qiell te ri, conseguindo un terceiro posto. En 2008, Juliana volveuse a presentar, esta vez con Luiz Ejlli, representante alban\u00e9s no Festival da Canci\u00f3n de Eurovisi\u00f3n 2006, conseguindo un segundo lugar coa canci\u00f3n Nje J\u00ebte. En 2009, finalmente conseguiu a vitoria no Festival, ga\u00f1ando a Anjeza Shahini coa canci\u00f3n Nuk Mundem Pa Ty (Non podo sen ti). Juliana representou a Albania no Festival de la Canci\u00f3n de Eurovisi\u00f3n 2010 en Oslo, Noruega, en maio de 2010."}
{"id": "139989", "revid": "98629", "url": "https://gl.wikipedia.org/wiki?curid=139989", "title": "Estadio de La Romareda", "text": "O Estadio de La Romareda \u00e9 o estadio de f\u00fatbol do Real Zaragoza. Pertence \u00f3 concello da cidade de Zaragoza e foi inaugurado o 8 de setembro de 1957 cun partido fronte \u00f3 Osasuna, no que os locais ga\u00f1aron por 4-3.\nO estadio foi remodelado varias veces. En 1977 termin\u00e1ronse de constru\u00edr os novos chanzos cubertos e en 1982 con motivo da Copa Mundial de F\u00fatbol de 1982, constru\u00edronse as cubertas de xeral sentado. Finalmente en 1994 o campo alcanzou o seu aspecto actual tras a reforma que serviu para que todas as localidades fosen de asento.\nFoi unha das sedes dos Xogos Ol\u00edmpicos de Barcelona 1992 para xogar partidos de f\u00fatbol.\nA s\u00faa capacidade oficial \u00e9 de 34.596, cunha afluencia media de 28.000 persoas nos partidos do Real Zaragoza.\nA Romareda foi proposta como Estadio Ol\u00edmpico na errada candidatura de Jaca aos Xogos Ol\u00edmpicos de Inverno de 2014.\nLocalizaci\u00f3n.\nO estadio est\u00e1 situado ao sur da cidade de Zaragoza, no barrio de La Romareda do distrito Universidad. O lateral oeste est\u00e1 na r\u00faa Eduardo Ibarra, o fondo norte na r\u00faa Lu\u00eds Bermejo, o lateral leste no paseo Isabel a Cat\u00f3lica e o fondo Sur na r\u00faa Xerusal\u00e9n.\nPr\u00f3ximos ao estadio at\u00f3pase o Campus \"Praza San Francisco\" da Universidade de Zaragoza, os hospitais \"Miguel Servet\" e \"Cl\u00ednico Lozano Blesa\", e o Auditorio de Zaragoza.\nOutros usos.\nO estadio \u00e9 usado esporadicamente para realizar concertos, tales como o de Michael Jackson en 1996, Bruce Springsteen en 1999, Metallica do ano 2004, Man\u00e1 en 2007 ou H\u00e9roes del Silencio os d\u00edas 10 e 12 de outubro do 2007.\nProxectos de novo estadio.\nOs primeiros plans para constru\u00edr un novo estadio en Valdespartera (aforas de Zaragoza) foron abandonados debido ao cambio da corporaci\u00f3n municipal (2003); posteriormente pretendeuse reconstru\u00edlo na mesma localizaci\u00f3n, cunha capacidade de m\u00e1is de 42.000 persoas, pero esta opci\u00f3n quedou truncada debido \u00e1 admisi\u00f3n a tr\u00e1mite e suspensi\u00f3n cautelar das obras (17 de marzo de 2006) como consecuencia de d\u00faas demandas xudiciais da oposici\u00f3n municipal. Finalmente, o proxecto foi paralizado en marzo de 2007.\nEn febreiro de 2008 o Concello de Zaragoza, tras un cambio na coalici\u00f3n de goberno, anunciou o acordo para que o novo campo se situase no distrito de San Jos\u00e9. Segundo eses plans, La Romareda deixar\u00eda de ser o campo do Real Zaragoza aproximadamente en 2012."}
{"id": "139991", "revid": "85894", "url": "https://gl.wikipedia.org/wiki?curid=139991", "title": "A Venda do Bola\u00f1o, Veigas de Camba, Vilari\u00f1o de Conso", "text": "A Venda do Bola\u00f1o \u00e9 unha pequena aldea da parroquia de Veigas de Camba no concello de Vilari\u00f1o de Conso, provincia de Ourense. En 2010 ti\u00f1a un habitante.\n\u00c9 un lugar de paso da V\u00eda da Prata do Cami\u00f1o de Santiago."}
{"id": "139994", "revid": "1888", "url": "https://gl.wikipedia.org/wiki?curid=139994", "title": "A Venda do Bola\u00f1o", "text": ""}
{"id": "140000", "revid": "22570", "url": "https://gl.wikipedia.org/wiki?curid=140000", "title": "Club Esportiu Noia", "text": "O Club Esportiu Noia \u00e9 un club de h\u00f3ckey a pat\u00edns catal\u00e1n da localidade de Sant Sadurn\u00ed d'Anoia, no Alt Pened\u00e8s. Foi fundado en 1951 e actualmente compite na OK Liga.\nHistoria.\nO Noia \u00e9 un dos equipos hist\u00f3ricos de h\u00f3ckey a pat\u00edns de Catalu\u00f1a, e un dos poucos que ga\u00f1ou algunha vez todos os t\u00edtulos, acad\u00e1ndoos en d\u00faas \u00e9poques exitosas para o club, a finais dos anos '80 e a finais dos anos '90.\nO club naceu en 1951 baixo o impulso da \"Societat Ateneu Agricola de Sant Sadurn\u00ed\" (Sociedade Ateneo Agr\u00edcola de Sant Sadurn\u00ed). A Ateneu fundou un club nomeado Secci\u00f3 Esportiva Noia, m\u00e1is tarde Club d'Hoquei Noia, Ateneu Agr\u00edcola Noia (1959) e Club Esportiu Noia (1992) ao desvincularse do Ateneu. En 1952 a sociedade Centre Nacional funda o Club d'Hoquei Sant Sadurn\u00ed, co que mantivo unha forte rivalidade ata a s\u00faa desaparici\u00f3n en 1957.\nEn 2005 o equipo J\u00fanior do CE Noia Freixenet proclamouse por primeira vez Campi\u00f3n de Espa\u00f1a da categor\u00eda J\u00fanior."}
{"id": "140014", "revid": "56817", "url": "https://gl.wikipedia.org/wiki?curid=140014", "title": "Villazala", "text": "Villazala \u00e9 un concello da provincia de Le\u00f3n na comunidade de Castela e Le\u00f3n. Est\u00e9ndese por unha \u00e1rea de 45.42\u00a0km\u00b2 onde no ano 2009 viv\u00edan 844 habitantes. Sit\u00faase a 41\u00a0km de Le\u00f3n, 142\u00a0km de Valladolid, 310\u00a0km de Madrid.\nDemograf\u00eda.\nEvoluci\u00f3n da poboaci\u00f3n de Villazala desde a d\u00e9cada dos 30 ata agora:\n "}
{"id": "140015", "revid": "56817", "url": "https://gl.wikipedia.org/wiki?curid=140015", "title": "Nome, Alasca", "text": "Nome \u00e9 unha cidade localizada no sur da pen\u00ednsula de Seward no Mar de Bering, no estado de Alasca, Estados Unidos. De acordo \u00e1s estimaci\u00f3ns do censo do 2005, a poboaci\u00f3n da cidade era de 3.590 habitantes. Nome foi incorporada en 1901 e algunha vez foi a cidade m\u00e1is poboada de Alasca.\nA cidade reclama ser o fogar da batea para lavar ouro m\u00e1is grande do mundo, a\u00ednda que tam\u00e9n \u00e9 disputado pola cidade de Quesnel, na Columbia Brit\u00e1nica, Canad\u00e1.\nHistoria.\nNo inverno de 1925, a \u00e1rea da cidade sufriu por mor dunha epidemia de difteria. O clima impediu que se puidese traer axuda por aeroplano, as\u00ed que un grupo de cans de zorra foi organizado para viaxar at\u00e9 Anchorage e regresar cos medicamentos. Para conmemorar este hist\u00f3rico evento, cada ano organ\u00edzase unha carreira de zorras de cans. O condutor da zorra no \u00faltimo lapso foi Gunnar Kaasen, e o can capit\u00e1n da zorra foi Balto. Unha estatua de Balto local\u00edzase preto do zool\u00f3xico en Central Park, na cidade de Nova York. Leonhard Seppala correu o pen\u00faltimo e m\u00e1is longo tramo do percorrido, e o seu can, Togo, \u00e9 considerado como o heroe esquecido do percorrido a Nome. outro dos seus cans, Fritz, \u00e9 preservado en exhibici\u00f3n no Museo Memorial Carrie M. McLain en Nome.\nNome de \"Nome\".\nA orixe do nome da cidade \"Nome\" \u00e9 disputado.\nO nome da cidade pode vir dun punto de terra localizado 19\u00a0km. ao sur da cidade. Cabo Nome recibiu o seu nome por erro, cando un cart\u00f3grafo brit\u00e1nico copiou erroneamente nun mapa unha anotaci\u00f3n feita por un oficial brit\u00e1nico nunha viaxe polo Estreito de Bering. O oficial escribiu \"Name\" preto do cabo sen nome. O cart\u00f3grafo entendeu a anotaci\u00f3n como \"C. Nome\", ou Cabo Nome (Cape Nome), e usou o nome no mapa.\nOutras investigaci\u00f3ns indicaron que \"Nome\" \u00e9 un nome usado tam\u00e9n en pa\u00edses escandinavos desde tempo antes da situaci\u00f3n anterior, como en Noruega.\n\"Nome\" tam\u00e9n foi unha subdivisi\u00f3n pol\u00edtica no Antigo Exipto. Nome tam\u00e9n aparece de maneira inexplicada no centro de California onde hai unha reserva para nativos americanos desprazados.\nEn febreiro de 1899, os mineiros locais e os comerciantes votaron para cambiar o nome de Nome por Anvil City, debido \u00e1 confusi\u00f3n con Cape Nome, e co R\u00edo Nome. O servizo postal dos Estados Unidos rexeitou o cambio. Os comerciantes aceptaron de mala gana regresar o nome a Nome.\nComunicaci\u00f3n.\nEn Nome at\u00f3panse 2 estaci\u00f3ns de radio, a KNOM (780 AM, 96.1 FM) e a KICY (850 AM, 100.3 FM), m\u00e1is unha repetidora da KSKA, K216BN, en 91.3 FM de Anchorage.\nA televisi\u00f3n por cable e a internet de banda larga son ofrecidos por GCI, que ofrece todas as canles populares, mais alg\u00fans das estaci\u00f3ns televisivas de Anchorage. Tam\u00e9n aqu\u00ed hai tres estaciones televisivas, K09OW canle 9, e K13UG canle 13.\nNome \u00e9 tam\u00e9n o lugar de orixe do xornal m\u00e1is antigo de Alasca, o Nome Nugget."}
{"id": "140016", "revid": "98629", "url": "https://gl.wikipedia.org/wiki?curid=140016", "title": "Mag\u00edn Froiz", "text": "Mag\u00edn Alfredo Froiz Planes, nado en Barbastro (Huesca) o 14 de decembro de 1943 e finado en Pontevedra o 10 de marzo de 2022, foi un empresario galego.\nTraxectoria.\nNaceu en Barbastro fillo de pai galego, orixinario do Corpi\u00f1o (Lal\u00edn), que marchou \u00e1 fronte do Ebro durante a guerra civil espa\u00f1ola, e casou cunha veci\u00f1a de Barbastro. A familia regresou a Galiza cando el ti\u00f1a dous anos. Instalados en Pontevedra, os seus pais rexentaron un posto de carnizar\u00eda na praza de abastos. Fixo o bacharelato nun instituto de Pontevedra e traballou nunha empresa construtora. Despois empezou a s\u00faa profesi\u00f3n na carnizar\u00eda dun pequeno supermercado.\nCasou \u00e1 idade de 23 anos e ao ano seguinte xa era dono do supermercado onde comezara a traballar, fac\u00e9ndose cargo de 12 traballadores. \nEmpresa.\nSeguiu a tradici\u00f3n familiar do comercio alimenticio, pasando da praza de abastos de Pontevedra a ser o xerente do grupo de alimentaci\u00f3n Distribuciones Froiz, fundado en 1968. Ao morrer, a empresa estaba entre as 20 primeiras do sector da distribuci\u00f3n alimenticia, con presenza en Espa\u00f1a e Portugal e con m\u00e1is de 300 puntos de venda e 5000 traballadores.\nReco\u00f1ecementos.\nRecibiu a Medalla de Ouro ao M\u00e9rito no Traballo en 2017."}
{"id": "140017", "revid": "98629", "url": "https://gl.wikipedia.org/wiki?curid=140017", "title": "Alfonso Cela Vieito", "text": "Alfonso Cela Vieito, nado en Carracedo (L\u00e1ncara) o 11 de xullo de 1885 e finado en Madrid o 26 de febreiro de 1932, foi un toureiro co\u00f1ecido como \"Celita\", o \u00fanico galego da historia en tomar a alternativa.\nVida e carreira.\nNaceu nunca familia humilde, e \u00e1 morte do seu pai emigrou a Madrid, en 1896. Al\u00ed comezou a traballar de carniceiro e a interesarse pola tauromaquia. O seu irm\u00e1n Claudio Cela, e o seu sobri\u00f1o Alfonso Cela Mart\u00edn, tam\u00e9n tourearon, pero nunca tomaron a alternativa.\nA s\u00faa carreira como matador de touros comezou en 1906 polas provincias de Soria e Segovia. En 1909 toureou por primeira vez en Madrid, no vello coso de Tetu\u00e1n. A alternativa de \"Celita\" tivo lugar na antiga Praza de Touros da Coru\u00f1a o 15 de setembro de 1912, tendo como padri\u00f1o a Manuel Bienvenida. Alfonso Cela tivo unha grande actuaci\u00f3n en Barcelona o 12 de xullo do ano 1914 matando el s\u00f3 6 touros.\nOs seus mellores anos foron entre 1914 e 1917. En 1916 confirmou a s\u00faa alternativa en Madrid. Ese ano participou en 23 festexos. A s\u00faa primeira actuaci\u00f3n en M\u00e9xico foi o 24 de outubro de 1920, na praza El Toreo. O 5 de maio de 1921 foi ferido con gravidade nun gl\u00fateo toureando en Madrid. A s\u00faa derradeira corrida foi o 25 de xu\u00f1o de 1922, en Madrid."}
{"id": "140019", "revid": "56817", "url": "https://gl.wikipedia.org/wiki?curid=140019", "title": "Ca\u00f1ada del Hoyo", "text": "Ca\u00f1ada del Hoyo \u00e9 un concello da provincia de Cuenca na comunidade de Castela - A Mancha. Est\u00e9ndese por unha \u00e1rea de 90.37\u00a0km\u00b2 onde no ano 2009 viv\u00edan 312 habitantes.\nDemograf\u00eda.\nEvoluci\u00f3n da poboaci\u00f3n de Ca\u00f1ada del Hoyo desde a d\u00e9cada dos 30 ata agora:\nLagoas de Ca\u00f1ada.\nO seu atractivo principal son as Lagoas de Ca\u00f1ada, a uns 5 quil\u00f3metros do pobo. Tr\u00e1tase de depresi\u00f3ns na superficie de ao redor de 30 metros de profundidade e duns 100 metros de di\u00e1metro, similares \u00e1s Torcas dos Palancares, a uns 15 quil\u00f3metros en direcci\u00f3n Oeste, s\u00f3 que estas non te\u00f1en auga. As lagoas que son sete en total, reciben os nomes de: lagoa da Cruz, o Lagunillo do Tezo, o Tezo, a Chaira, a Parra, o Lagunillo das Cardenillas, co\u00f1ecido como o lagunillo das Tartarugas e a lagoa Cardenillas. Est\u00e1n rodeadas de monte e pi\u00f1eiros."}
{"id": "140020", "revid": "1131", "url": "https://gl.wikipedia.org/wiki?curid=140020", "title": "Galer\u00eda de imaxes do \u00c9zaro, Dumbr\u00eda", "text": "Santa Ux\u00eda do \u00c9zaro \u00e9 unha parroquia que se localiza no sur do concello de Dumbr\u00eda."}
{"id": "140025", "revid": "56817", "url": "https://gl.wikipedia.org/wiki?curid=140025", "title": "Landete", "text": "Landete \u00e9 un concello da provincia de Cuenca na comunidade de Castela - A Mancha. Est\u00e9ndese por unha \u00e1rea de 79.34\u00a0km\u00b2 onde no ano 2009 viv\u00edan 1.374 habitantes.\nDemograf\u00eda.\nEvoluci\u00f3n da poboaci\u00f3n de Landete desde 1991 a 2009:"}
{"id": "140026", "revid": "56817", "url": "https://gl.wikipedia.org/wiki?curid=140026", "title": "Villar y Velasco", "text": "Villar y Velasco \u00e9 un concello da provincia de Cuenca na comunidade de Castela-A Mancha. Est\u00e9ndese por unha \u00e1rea de 61.70\u00a0km\u00b2 onde no ano 2007 viv\u00edan 116 habitantes.\nDemograf\u00eda.\nEvoluci\u00f3n da poboaci\u00f3n de Villar y Velasco desde 1981 ata 2009:"}
{"id": "140027", "revid": "197", "url": "https://gl.wikipedia.org/wiki?curid=140027", "title": "Concello de Allariz", "text": ""}
{"id": "140030", "revid": "197", "url": "https://gl.wikipedia.org/wiki?curid=140030", "title": "Concello de Chantada", "text": ""}
{"id": "140031", "revid": "197", "url": "https://gl.wikipedia.org/wiki?curid=140031", "title": "Concello de Monforte de Lemos", "text": ""}
{"id": "140032", "revid": "197", "url": "https://gl.wikipedia.org/wiki?curid=140032", "title": "Concello de Sarria", "text": ""}
{"id": "140033", "revid": "197", "url": "https://gl.wikipedia.org/wiki?curid=140033", "title": "Concello de To\u00e9n", "text": ""}
{"id": "140036", "revid": "1131", "url": "https://gl.wikipedia.org/wiki?curid=140036", "title": "Navaluenga", "text": "Navaluenga \u00e9 un concello da provincia de \u00c1vila na comunidade de Castela e Le\u00f3n. Est\u00e9ndese por unha \u00e1rea de 73.70\u00a0km\u00b2 onde no ano 2009 viv\u00edan 2.245 habitantes. Est\u00e1 a 40\u00a0km de \u00c1vila, 100\u00a0km de Madrid e a 115\u00a0km de Toledo.\nDemograf\u00eda.\nEvoluci\u00f3n da poboaci\u00f3n de Navaluenga desde 1920 ata 2009:"}
{"id": "140037", "revid": "56817", "url": "https://gl.wikipedia.org/wiki?curid=140037", "title": "Campos del Para\u00edso", "text": "Campos del Para\u00edso \u00e9 un concello da provincia de Cuenca na comunidade de Castela-A Mancha. Est\u00e9ndese por unha \u00e1rea de 216.89\u00a0km\u00b2 onde no ano 2009 viv\u00edan 922 habitantes. Ten cinco n\u00facleos de poboaci\u00f3n: Carrascosa del Campo, Loranca del Campo, Olmedilla del Campo, Valpara\u00edso de Abajo e Valpara\u00edso de Arriba.\nDemograf\u00eda.\nEvoluci\u00f3n da poboaci\u00f3n de Campos del Para\u00edso desde a 1981 ata agora:"}
{"id": "140038", "revid": "72012", "url": "https://gl.wikipedia.org/wiki?curid=140038", "title": "Terence Young", "text": "Stewart Terence Herbert Young, nado o 20 de xu\u00f1o de 1915 en Shanghai (China) e finado o 7 de setembro de 1994, foi un director de cine do Reino Unido, co\u00f1ecido por dirixir tres filmes da serie de James Bond: \"007 contra o doutor No\", \"Desde Rusia con amor\" e \"Operaci\u00f3n Trono\"."}
{"id": "140039", "revid": "3811", "url": "https://gl.wikipedia.org/wiki?curid=140039", "title": "Carrascosa del Campo", "text": ""}
{"id": "140040", "revid": "56817", "url": "https://gl.wikipedia.org/wiki?curid=140040", "title": "Pozorrubio", "text": "Pozorrubio \u00e9 un concello da provincia de Cuenca na comunidade de Castela-A Mancha. Est\u00e9ndese por unha \u00e1rea de 44.66\u00a0km\u00b2 onde no ano 2009 viv\u00edan 394 habitantes.\nDemograf\u00eda.\nEvoluci\u00f3n da poboaci\u00f3n de Pozorrubio desde a d\u00e9cada dos 30 ata agora:"}
{"id": "140041", "revid": "89787", "url": "https://gl.wikipedia.org/wiki?curid=140041", "title": "Araceli Gonz\u00e1lez Carballo", "text": "Araceli Gonz\u00e1lez Carballo nada en Lugo o 6 de xullo de 1914 e finada en 1990, foi unha esp\u00eda galega.\nTraxectoria.\nNaceu nunha familia acomodada nunha casa dentro da muralla de Lugo. Durante a Guerra Civil viaxou a Burgos, onde co\u00f1eceu a Joan Pujol Garc\u00eda. Logo de casaren en Madrid, axi\u00f1a comezan unha misi\u00f3n un tanto ut\u00f3pica, acabar con Hitler e interromper os plans expansionistas do III Reich. Conseguiron enganar os alem\u00e1ns con informaci\u00f3n falsa sobre o Desembarco de Normand\u00eda, e tal foi o engano que o seu home foi condecorado polos dous bandos, especialmente no bando nazi coa concesi\u00f3n da Cruz de Ferro. Sen ela, Pujol non acadar\u00eda esta meta, pois era Araceli quen mov\u00eda os f\u00edos baixo a aparencia dunha nobre e indefensa dama.\nNo 2010 estreouse o documental \"Hitler, Garbo... y Araceli\" (Lugopress / Jos\u00e9 de Cora), centrado na vida de Araceli. No mes de setembro de 2016 apareceu a novela de Jos\u00e9 de Cora \"El estornudo de la mariposa\", tam\u00e9n baseada no matrimonio Pujol-Gonz\u00e1lez Carballo."}
{"id": "140051", "revid": "1131", "url": "https://gl.wikipedia.org/wiki?curid=140051", "title": "Galer\u00eda de imaxes de Monterrei, Monterrei", "text": "Santa Mar\u00eda de Monterrei \u00e9 unha parroquia que se localiza no concello de Monterrei."}
{"id": "140058", "revid": "8758", "url": "https://gl.wikipedia.org/wiki?curid=140058", "title": "Chango Family", "text": "La Chango Family \u00e9 un grupo musical canadense, formado en Montreal en 2000, que toca unha mestura de reggae, ska, funk e outros x\u00e9neros musicais. As letras comp\u00f3\u00f1enas en franc\u00e9s, espa\u00f1ol e ingl\u00e9s, usando nalhgunhas canci\u00f3ns idiomas africanos como o wolof, as\u00ed coma temas en \u00e1rabe."}
{"id": "140069", "revid": "1131", "url": "https://gl.wikipedia.org/wiki?curid=140069", "title": "Galer\u00eda de imaxes de Anca, Neda", "text": "San Pedro de Anca \u00e9 unha parroquia que se localiza no concello de Neda."}
{"id": "140077", "revid": "23204", "url": "https://gl.wikipedia.org/wiki?curid=140077", "title": "Algarra", "text": "Algarra \u00e9 un concello da provincia de Cuenca na comunidade de Castela-A Mancha. En 2009 ti\u00f1a 26 habitantes. Enc\u00f3ntrase a 1289 metros sobre o nivel do mar.\nDemograf\u00eda.\nEvoluci\u00f3n da poboaci\u00f3n de Algarra desde a d\u00e9cada de 1930 ata agora:"}
{"id": "140078", "revid": "1131", "url": "https://gl.wikipedia.org/wiki?curid=140078", "title": "Galer\u00eda de imaxes do mosteiro de San Vicente do Pino", "text": "Mosteiro de San Vicente do Pino \u00e9 un conxunto monumental situado en Monforte de Lemos."}
{"id": "140079", "revid": "56817", "url": "https://gl.wikipedia.org/wiki?curid=140079", "title": "Arandilla del Arroyo", "text": "Arandilla del Arroyo \u00e9 un concello da provincia de Cuenca na comunidade de Castela-A Mancha.No ano 2009 viv\u00edan 28 habitantes, enc\u00f3ntrase e 74\u00a0km de Cuenca. Conta con 15,7\u00a0km\u00b2 de extensi\u00f3n.\nDemograf\u00eda.\nEvoluci\u00f3n da poboaci\u00f3n de Arandilla del Arroyo desde a d\u00e9cada dos 30 ata agora:"}
{"id": "140082", "revid": "1131", "url": "https://gl.wikipedia.org/wiki?curid=140082", "title": "La Cierva", "text": "La Cierva \u00e9 un concello da provincia de Cuenca na comunidade de Castela-A Mancha.No ano 2009 viv\u00edan 53 habitantes. Ten 71.48\u00a0km\u00b2 de extensi\u00f3n.\nDemograf\u00eda.\nEvoluci\u00f3n da poboaci\u00f3n de La Cierva desde a d\u00e9cada dos 30 ata agora:"}
{"id": "140083", "revid": "56817", "url": "https://gl.wikipedia.org/wiki?curid=140083", "title": "Arrancacepas", "text": "Arrancacepas \u00e9 un concello da provincia de Cuenca na comunidade de Castela-A Mancha.No ano 2009 viv\u00edan 40 habitantes.\nDemograf\u00eda.\nEvoluci\u00f3n da poboaci\u00f3n de Arrancacepas desde a d\u00e9cada dos 30 ata agora:"}
{"id": "140084", "revid": "23204", "url": "https://gl.wikipedia.org/wiki?curid=140084", "title": "Rozal\u00e9n del Monte", "text": "Rozal\u00e9n del Monte \u00e9 un concello da provincia de Cuenca na comunidade de Castela-A Mancha. No ano 2009 ti\u00f1a 40 habitantes. Ten 30,67\u00a0km\u00b2.\nDemograf\u00eda.\nEvoluci\u00f3n da poboaci\u00f3n de Rozal\u00e9n del Monte desde a d\u00e9cada de 1930:"}
{"id": "140085", "revid": "119593", "url": "https://gl.wikipedia.org/wiki?curid=140085", "title": "Salinas del Manzano", "text": "Salinas del Manzano \u00e9 un concello da provincia de Cuenca na comunidade de Castela-A Mancha. No ano 2009 viv\u00edan 101 habitantes.\nDemograf\u00eda.\nEvoluci\u00f3n da poboaci\u00f3n de Salinas del Manzano desde a d\u00e9cada dos 30 ata agora:"}
{"id": "140087", "revid": "23204", "url": "https://gl.wikipedia.org/wiki?curid=140087", "title": "Leda\u00f1a", "text": "Leda\u00f1a \u00e9 un concello da provincia de Cuenca na comunidade de Castela-A Mancha. No ano 2009 viv\u00edan 1.926 habitantes.\nDemograf\u00eda.\nEvoluci\u00f3n da poboaci\u00f3n de Leda\u00f1a desde a d\u00e9cada de 1930 ata agora:"}
{"id": "140088", "revid": "6390215", "url": "https://gl.wikipedia.org/wiki?curid=140088", "title": "Socu\u00e9llamos", "text": "Socu\u00e9llamos \u00e9 un concello da provincia de Cidade Real na comunidade de Castela-A Mancha. No ano 2009 viv\u00edan 13.173 habitantes.\nDemograf\u00eda.\nEvoluci\u00f3n da poboaci\u00f3n de Socu\u00e9llamos desde a d\u00e9cada dos 30 ata agora:"}
{"id": "140093", "revid": "1131", "url": "https://gl.wikipedia.org/wiki?curid=140093", "title": "Galer\u00eda de imaxes da alameda de Santiago de Compostela", "text": "Na alameda de Santiago de Compostela est\u00e1 o paseo da Ferradura."}
{"id": "140099", "revid": "1131", "url": "https://gl.wikipedia.org/wiki?curid=140099", "title": "Galer\u00eda de imaxes de sobremesas de Galicia", "text": "Galer\u00eda de imaxes de sobremesas de Galicia."}
{"id": "140100", "revid": "1131", "url": "https://gl.wikipedia.org/wiki?curid=140100", "title": "Galer\u00eda de imaxes da Festa da filloa da pedra na Ba\u00f1a", "text": "Galer\u00eda de imaxes da Festa da filloa da pedra na Ba\u00f1a."}
{"id": "140101", "revid": "1131", "url": "https://gl.wikipedia.org/wiki?curid=140101", "title": "Galer\u00eda de imaxes de filloas de Galicia", "text": "Galer\u00eda de imaxes de filloas de Galicia.\nA filloa \u00e9 un produto gastron\u00f3mico t\u00edpico da sobremesa en Galicia."}
{"id": "140108", "revid": "10599", "url": "https://gl.wikipedia.org/wiki?curid=140108", "title": "Universidad de Las Palmas de Gran Canaria Club de F\u00fatbol", "text": "O Universidad de Las Palmas de Gran Canaria Club de F\u00fatbol, co\u00f1ecido como Universidade das Palmas, foi un club de f\u00fatbol de Espa\u00f1a, da cidade das Palmas de Gran Canaria na illa de Gran Canaria. Foi fundado en 1994 e desapareceu en 2011, logo de ser descendido a Terceira Divisi\u00f3n por impagamentos.\nHistoria.\nEn 1994, grazas ao xu\u00edz G\u00f3mez C\u00e1ceres, axudado pola experiencia comercial dos irm\u00e1ns Morales, comezou a escribirse a curta pero r\u00e1pida historia do Vegueta-Universidad. Anos m\u00e1is tarde cambiouse o nome polo de Universidade de Las Palmas de Gran Canaria Club de F\u00fatbol e o club comezou a ascender categor\u00edas, chegando a militar en Segunda B en tan s\u00f3 4 anos, e en s\u00f3 6 chegou \u00e1 Segunda Divisi\u00f3n.\nNa tempada 2001/02, Alfredo Morales decide fusionarse coa UD Las Palmas, prexudicando a toda a cadea de filiais do Universidad e obtendo el un posto na xunta directiva da UD Las Palmas.\nNa tempada 2002/03, as cousas volven \u00e1 s\u00faa canle e sae da presidencia do club Alfredo Morales, tom\u00e1ndoa de novo Francisco Jos\u00e9 G\u00f3mez C\u00e1ceres, desvinculando ao club da UD Las Palmas e tomando de novo total independencia.\nO 7 de xullo de 2011, o club grancanario confirmaba a s\u00faa disoluci\u00f3n como club de f\u00fatbol tras o seu descenso a terceira divisi\u00f3n por falta de pagamentos denunciada pola Asociaci\u00f3n de Futbolistas Espa\u00f1ois e ante a imposibilidade de asumir unha d\u00e9beda que roldaba os dous mill\u00f3ns de euros, pola cal ti\u00f1a os ingresos bloqueados.\nEstadio.\nO Universidad xogaba os seus partidos no Estadio Pepe Gon\u00e7alvez, que ten unha capacidade para 3.000 espectadores, e que comparte co Las Palmas Atl\u00e9tico. \u00c9 propiedade do concello das Palmas de Gran Canaria.\nOutros estadios nos que xogou foron o estadio de \"Tafira\", \"Municipal de Maspalomas\", \"Insular\" e \"Alfonso Silva\"."}
{"id": "140112", "revid": "7523", "url": "https://gl.wikipedia.org/wiki?curid=140112", "title": "Uni\u00f3n Deportiva Vecindario", "text": "A Uni\u00f3n Deportiva Vecindario \u00e9 un club de f\u00fatbol de Espa\u00f1a, da localidade de Vecindario en Santa Luc\u00eda de Tirajana (Gran Canaria). Foi fundado en 1962 e xoga na Preferente - Las Palmas.\nHistoria.\nA Uni\u00f3n Deportiva Vecindario naceu en 1962. Na tempada 2000\u201301 debutou en Segunda Divisi\u00f3n B.\nA tempada 2005\u201306 logrou o ascenso a Segunda divisi\u00f3n tras disputar os play-offs de ascenso, grazas ao cuarto posto conseguido na liga regular de Segunda B no Grupo I. Na primeira eliminatoria, venceu ao Cartagena (2\u20132 na ida, 0\u20131 na volta) e ao Levante B (2\u20130 e 2\u20131).\nNa tempada 2006\u201307, logo de ascender a Segunda Divisi\u00f3n, descendeu a Segunda Divisi\u00f3n B, tras unha mala campa\u00f1a. Na tempada 2011\u201312 descendeu a Terceira Divisi\u00f3n.\nEstadio.\nO estadio do Vecindario \u00e9 o Estadio Municipal de Vecindario, con capacidade para 4.500 persoas."}
{"id": "140113", "revid": "1131", "url": "https://gl.wikipedia.org/wiki?curid=140113", "title": "Galer\u00eda de imaxes de pechos de Galicia", "text": "Pechos de Galicia"}
{"id": "140115", "revid": "89787", "url": "https://gl.wikipedia.org/wiki?curid=140115", "title": "Uni\u00f3n Deportiva Lanzarote", "text": "A Uni\u00f3n Deportiva Lanzarote \u00e9 un club de f\u00fatbol de Espa\u00f1a, radicado na cidade de Arrecife, en Lanzarote (Canarias). Foi fundado en 1970 e xoga no grupo XII da Terceira Divisi\u00f3n Espa\u00f1ola.\nEscudo.\nO escudo do Lanzarote \u00e9 similar ao do cabido da illa, coa mesma forma e un bal\u00f3n de f\u00fatbol no centro coas letras UD a ambos os dous lados.\nUniforme.\nO patrocinador que loce na camiseta \u00e9 Opel Orvecame nos partidos de casa e a illa de Lanzarote nos de f\u00f3ra.\nMascota.\nHistoricamente a mascota do equipo foi \"De la Pi\u00f1a\", unha pi\u00f1a vestida co uniforme do club. A mediados da d\u00e9cada dos 2000 deixa de usarse esta mascota.\nPara a tempada 2009-2010 cr\u00e9ase unha nova mascota: \"Sarot\u00edn\", tr\u00e1tase dun coello (con certo parecido a Bugs Bunny), vestido coas cores do club. A elecci\u00f3n dun coello v\u00e9n polo top\u00f3nimo coloquial de \"conejeros\" aos habitantes de Lanzarote.\nEstadio.\nO estadio do Lanzarote \u00e9 a Ciudad Deportiva de Lanzarote, antigo \"Avenda\u00f1o Porr\u00faa\", fundado en 1968 e cunha capacidade para 7.000 persoas, compartido co outro equipo da cidade, Orientaci\u00f3n Mar\u00edtima. O c\u00e9spede artificial \u00e9 de \u00faltima generaci\u00f3n, e est\u00e1 homologado pola FIFA. As dimensi\u00f3ns son de 100 x 65 metros."}
{"id": "140116", "revid": "85894", "url": "https://gl.wikipedia.org/wiki?curid=140116", "title": "Alexandra Vandernoot", "text": "Alexandra Vandernoot, nada en Bruxelas o 19 de setembro de 1965, \u00e9 unha actriz belga de teatro, cine e televisi\u00f3n.\nTraxectoria.\nFilla do director de orquestra bruselense Andr\u00e9 Vandernoot e dunha bailarina, pasou a s\u00faa infancia en Waterloo e estudou humanidades e m\u00e1is tarde arte dram\u00e1tica no Conservatorio Real de Bruxelas. \u00c9 co\u00f1ecida internacionalmente polo seu papel na serie estadounidense \"Highlander\" e polos seus personaxes en numerosas pel\u00edculas francesas como \"Le d\u00eener des cons\"."}
{"id": "140127", "revid": "7523", "url": "https://gl.wikipedia.org/wiki?curid=140127", "title": "F\u00fatbol Club Barcelona B", "text": "O Futbol Club Barcelona B \u00e9 un club de f\u00fatbol catal\u00e1n, da cidade de Barcelona. Fundouse en 1970 mediante a fusi\u00f3n do CD Condal e o Atl\u00e8tic Catalunya e xoga actualmente na Segunda Divisi\u00f3n B de Espa\u00f1a. Tr\u00e1tase do primeiro equipo filial do Futbol Club Barcelona.\nPolo Bar\u00e7a B pasaron os mellores xogadores que chegaron ao FC Barcelona procedentes da canteira barcelonista, como Guardiola, V\u00edctor Vald\u00e9s, Andr\u00e9s Iniesta, Puyol, Xavi ou Leo Messi.\nHistoria.\nInicialmente denominado CF Barcelona Atl\u00e9tico, foi fundado en 1970, baixo a presidencia de Agust\u00ed Montal Jr., froito da fusi\u00f3n e integraci\u00f3n definitiva ao FC Barcelona do Club Deportivo Condal e do Atl\u00e8tic Catalunya, dous clubs catal\u00e1ns que a finais dos anos 60 asoci\u00e1ronse ao Futbol Club Barcelona.\nO Barcelona Atl\u00e9tico creouse para que os mozos xogadores formados nas categor\u00edas inferiores da canteira barcelonista puidesen completar a s\u00faa formaci\u00f3n competindo ante xogadores profesionais. En 1974 cambiou o seu nome a FC Barcelona Atl\u00e8tic. En 1991 renomeuouse a FC Barcelona B por imperativo da RFEF. En 2008 recuperou o nome de FC Barcelona Atl\u00e8tic e en 2010, coa chegada do presidente Rosell, mudou de novo a s\u00faa denominaci\u00f3n a FC Barcelona B.\nEstadio.\nO estadio do Barcelona Atl\u00e8tic \u00e9 o Mini Estadi, con capacidade para 15.276 espectadores e cunhas dimensi\u00f3ns de 103 x 65 metros. Est\u00e1 situado xunto \u00f3 Camp Nou, estadio no que xoga o FC Barcelona.\nXogadores.\nXogadores hist\u00f3ricos destacados foron, entre outros, Sergio Busquets, Cesc F\u00e0bregas, Bojan Krki\u0107, Pedro Rodr\u00edguez Ledesma ou V\u00edctor Vald\u00e9s.\nCadro 2010/11.\n\"Actualizado a 1 de setembro de 2010\"."}
{"id": "140128", "revid": "17467", "url": "https://gl.wikipedia.org/wiki?curid=140128", "title": "Barcelona B", "text": ""}
{"id": "140130", "revid": "85894", "url": "https://gl.wikipedia.org/wiki?curid=140130", "title": "Els Dottermans", "text": "Els Dottermans, nada en Lovaina o 16 de xaneiro de 1964, \u00e9 unha actriz belga de teatro, cine e televisi\u00f3n. Estudou arte dram\u00e1tica no Studio Herman Teirlinck, ga\u00f1ou varios premios como o de mellor actriz no Nederlands Filme Festival ou no Shanghai International Filme Festival."}
{"id": "140135", "revid": "7523", "url": "https://gl.wikipedia.org/wiki?curid=140135", "title": "Real Madrid Castilla Club de F\u00fatbol", "text": "O Real Madrid Castilla Club de F\u00fatbol, co\u00f1ecido habitualmente como Castilla, \u00e9 un equipo de f\u00fatbol, o primeiro filial do Real Madrid Club de F\u00fatbol, que xoga na Segunda Divisi\u00f3n B.\nEntre os seus logros deportivos, destaca un campionato de Segunda Divisi\u00f3n na tempada 1983-84, e o subcampionato na Copa do Rei de 1979\u201380, competici\u00f3n que actualmente os equipos filiais non poden xogar, que perdeu contra o primeiro equipo do Real Madrid, por 6-1, o que lle serviu ademais para disputar a Recopa de Europa ao ano seguinte, ao estar xa clasificado o primeiro equipo para disputar a Copa de Europa.\nEstadio.\nO Real Madrid Castilla disputa os seus encontros no Estadio Alfredo Di St\u00e9fano, situado na Cidade Real Madrid en Valdebebas. Foi inaugurado o 9 de maio de 2006 e pos\u00fae unha capacidade de 6.000 espectadores, todos sentados, e unhas dimensi\u00f3ns de 105 x 68 metros."}
{"id": "140136", "revid": "10599", "url": "https://gl.wikipedia.org/wiki?curid=140136", "title": "Real Madrid Castilla", "text": ""}
{"id": "140140", "revid": "7523", "url": "https://gl.wikipedia.org/wiki?curid=140140", "title": "Club Atl\u00e9tico de Madrid B", "text": "O Club Atl\u00e9tico de Madrid B \u00e9 un equipo de f\u00fatbol, filial do Club Atl\u00e9tico de Madrid, da cidade de Madrid. Foi fundado en 1963 e xoga no Grupo I da Segunda Divisi\u00f3n B.\nHistoria.\nOs inicios do Atl\u00e9tico B rem\u00f3ntanse \u00e1 fundaci\u00f3n en 1963 do Reyfra Atl\u00e9tico Club. En 1970, o club absorbeu ao Aviaco Madrile\u00f1o Club de F\u00fatbol, formando o Atl\u00e9tico Madrile\u00f1o Club de F\u00fatbol. En 1991, o club finalmente cambiou o seu nome ao actual: Club Atl\u00e9tico de Madrid B.\nEstadio.\nO Club Atl\u00e9tico de Madrid B xoga de local no Miniestadio Cerro del Espino, un recinto deportivo con capacidade para 3.500 espectadores aproximadamente, que forma parte da Cidade Deportiva de Majadahonda. Este recinto est\u00e1 situado no municipio de Majadahonda."}
{"id": "140141", "revid": "6279", "url": "https://gl.wikipedia.org/wiki?curid=140141", "title": "Copa do Rei", "text": "Copa do Rei pode referirse a diversas competici\u00f3ns deportivas que se disputan en Espa\u00f1a:"}
{"id": "140146", "revid": "89787", "url": "https://gl.wikipedia.org/wiki?curid=140146", "title": "V\u00edctor Garc\u00eda Garc\u00eda", "text": "V\u00edctor Garc\u00eda Garc\u00eda, co\u00f1ecido como Brasileiro, nado en B\u00e1rzana (Quir\u00f3s) o 20 de setembro de 1908 e finado en Quinteiro (Moalde, Silleda) en abril de 1948 foi un guerrilleiro antifranquista espa\u00f1ol, membro do comit\u00e9 central do Partido Comunista de Asturias e da Internacional Comunista.\nTraxectoria.\nEmigrou de neno cos seus pais e os seus dous irm\u00e1ns ao Brasil. Durante a s\u00faa estad\u00eda no pa\u00eds que lle deu o alias do Brasileiro estudou contabilidade e afiliouse ao Partido Comunista. En 1934 regresou a Espa\u00f1a e participou na Revoluci\u00f3n de outubro. A s\u00faa loita levouno preso ao c\u00e1rcere Modelo (Madrid) e ao penal de Dueso (Santo\u00f1a). Na guerra civil, loitou na Fronte Norte como comisario de brigada nun batall\u00f3n das Brigadas Internacionais. Foi membro do Comit\u00e9 Central do Partido Comunista de Asturias e da Internacional Socialista.\nFinalizada a guerra, seguiu na loita polos ideais perdidos e incorporouse \u00e1 clandestinidade. Estableceuse no norte de Portugal e Galicia reorganizando o PC, que fora desarborado polo r\u00e9xime. En 1942 foi encargado de reorganizar o PC creando o Comit\u00e9 Rexional do Partido Comunista nas minas de Brea, na parroquia de Fontao, en Vila de Cruces. Foi o inicio da reorganizaci\u00f3n guerrilleira con sabotaxes para conseguir financiamento para o PC. En xu\u00f1o de 1944 V\u00edctor Garc\u00eda trasladou o Comit\u00e9 Rexional do Partido Comunista de Fontao a Vigo. Foi ent\u00f3n cando a s\u00faa muller e o seu fillo abandonaron Sama de Langreo, en Asturias, e asent\u00e1ronse nunha pequena casa protexida por un bosque no barrio do Calvario. Foi detido en 1945, pero nun descoido policial puido fuxir e incorporouse \u00e1 guerrilla. Foi procesado con Estanislao Cantero Izquierdo, Te\u00f3filo Fern\u00e1ndez Canal e Francisco Rey Drox na causa 75/1946 da Coru\u00f1a.\nPero a direcci\u00f3n do PC destitu\u00eduno e ordenoulle unirse aos guerrilleiros. A negativa do Brasileiro provocou a s\u00faa expulsi\u00f3n do PC. A represi\u00f3n interna do seu propio partido, segundo Hartmut Heine, levouno a esconderse na Bandeira. Foi condenado pola propia organizaci\u00f3n comunista, acusado de \"infiltrado\" e de \"estar en contacto cos servizos aliados na rede de evacuaci\u00f3n de pilotos derrubados na fronte europea\" que, desde Francia, cruzaban por Galicia cara Portugal. A\u00ednda que os guerrilleiros da comarca ti\u00f1an orde do novo secretario do Comit\u00e9 Rexional de PC en Galicia, Jos\u00e9 G\u00f3mez Gayoso, de acabar coa vida do Brasileiro, esperaron \u00e1 decisi\u00f3n do Comit\u00e9 Central. E esta non tardou en chegar, en abril de 1948, V\u00edctor Garc\u00eda apareceu morto dun tiro na cabeza. Todo indica que o encargado da s\u00faa execuci\u00f3n foi Eugenio Rueda Perosanz.\nVida persoal.\nCasou con Mar\u00eda de los Angeles Fern\u00e1ndez e foi pai de V\u00edctor Garc\u00eda Fern\u00e1ndez."}
{"id": "140151", "revid": "56817", "url": "https://gl.wikipedia.org/wiki?curid=140151", "title": "Benito Pocino", "text": "Benito Pocino, nado en Barcelona en 1958, \u00e9 un actor de orixe catal\u00e1."}
{"id": "140152", "revid": "1439155", "url": "https://gl.wikipedia.org/wiki?curid=140152", "title": "Mortadelo", "text": ""}
{"id": "140153", "revid": "5863", "url": "https://gl.wikipedia.org/wiki?curid=140153", "title": "PETA", "text": "PETA, acr\u00f3nimo de People for the Ethical Treatment of Animals (\"Xente polo Trato \u00c9tico de Animais\") \u00e9 unha organizaci\u00f3n que prega polos dereitos dos animais. Con base nos Estados Unidos, e dous mill\u00f3ns de membros e partidarios, PETA di que \u00e9 o maior grupo pro dereitos dos animais no mundo.\nHistoria.\nFundada en 1980 e con base en Norfolk, Virxinia, a organizaci\u00f3n \u00e9 unha corporaci\u00f3n sen \u00e1nimo de lucro con 187 empregados, financiada case exclusivamente polos seus membros. F\u00f3ra dos Estados Unidos, ten oficinas afiliadas no Canad\u00e1, Francia, Alema\u00f1a, a India, Italia, os Pa\u00edses Baixos, Espa\u00f1a, Sur\u00e1frica, a Rep\u00fablica da China (Taiw\u00e1n) e o Reino Unido. Tam\u00e9n ten o \"peta2 Street Team\" (Equipo de R\u00faa) para activistas adolescentes e nenos e a \"Foundation to Support Animal Protection\", que manexa os activos de PETA. A s\u00faa presidenta internacional \u00e9 Ingrid Newkirk."}
{"id": "140154", "revid": "15490", "url": "https://gl.wikipedia.org/wiki?curid=140154", "title": "Prea", "text": "A prea \u00e9 carne corrompida, a carne de animais mortos que serve de alimento a certos animais necr\u00f3fagos que se alimentan de cad\u00e1veres.\nA carne comeza a s\u00faa descomposici\u00f3n dende o intre no que morre o animal, atraendo aos insectos e sufrindo a proliferaci\u00f3n de bacterias. Pouco despois da morte do animal, o corpo emite un fedor causado pola presenza das bacterias e d\u00faas substancias chamadas cadaverina e putrescina, ademais doutros compostos intermedios como a mortina, a putrefactina e a necroctina."}
{"id": "140156", "revid": "98629", "url": "https://gl.wikipedia.org/wiki?curid=140156", "title": "A cobra na cultura popular galega", "text": "A seguir rec\u00f3llese a pegada das cobras na cultura popular galega, na etnograf\u00eda e na literatura de transmisi\u00f3n oral.\nEn xeral, en Galicia consid\u00e9ranse velenosas t\u00f3dalas cobras, a\u00ednda que isto sexa absolutamente err\u00f3neo. Adm\u00edtese popularmente que o seu veleno \u00e9 tan terrible que, de non actuar a tempo, calquera trabada dunha cobra \u00e9 mortal. Por norma, crese que a cobra ten o veleno no \"ferrete\" ou \"ferr\u00f3n\", denominaci\u00f3ns populares da s\u00faa lingua b\u00edfida pero hai quen cre que o te\u00f1en tanto na cabeza coma no rabo e mesmo en algures se cre que se se lles corta o rabo perden o veleno (Risco, 1950). P\u00e9nsase que se a cobra se morde a si mesma tam\u00e9n se envelena.\nNa zona de Mondo\u00f1edo din que a cobra morre se se lle toca na cabeza cunha vara de abeleira (Risco).\nSuperstici\u00f3ns en torno \u00e1s cobras.\nCrese que as cobras nacen do ovo que po\u00f1en os galos cando chegan a cumprir sete anos (Risco), a\u00ednda que resulta m\u00e1is habitual cinguir esta crenza \u00f3s basiliscos en particular (Fraguas) .\nTam\u00e9n se di que lles nacen \u00e1s cando se fan vellas, e van voando as\u00ed cara a un r\u00edo, que seguen ata o mar. Noutros casos, voan cara Babilonia, onde van morrer (Fraguas). Segundo van voando, botan a seguinte maldici\u00f3n: \"Pra Babilonia vou. Malia quen me veu de nova e non me matou\" (Risco).\nNo ver\u00e1n, as cobras comen normalmente noutros animais: sapos, coellos etc. pero no inverno s\u00f3 comen terra (Risco), nun intento de explica-la hibernaci\u00f3n destes animais, en refuxios soterrados. Moito m\u00e1is com\u00fan \u00e9 a crenza de que as cobras se alimentan do leite das vacas e mesmo do das mulleres, \u00e1s que son quen de mamar mentres dormen sen que elas se dean conta .\nPara conseguir que unha muller se namore dun home, este ten que pasar unha agulla enfiada pola cabeza dunha v\u00edbora (outros din que ten que ser polos dous ollos) e despois dar unha puntada co mesmo f\u00edo na saia da muller, e deixalo al\u00ed (Risco, 1962). Fraguas localiza esta pr\u00e1ctica nas monta\u00f1as lucenses e especifica que ten que atravesa-la agulla de ollo a ollo e logo facer un cosido en forma de cruz nas costas da moza.\nPor terras de Ourense din que metendo varios pelos de muller -que deben ser arrincados, non cortados- nunha garrafa de auga ben tapada, \u00f3 pouco tempo v\u00f3lvense cobras vivas. En Pontevedra din que te\u00f1en que ser nove cabelos con ra\u00edz, e que a transformaci\u00f3n en cobras se produce \u00f3s nove d\u00edas (Risco 1962: 274).\nOs mari\u00f1eiros respectan distintas crenzas supersticiosas cando saen a pescar. As\u00ed, por exemplo, evitan falar de cobras (como tampouco non falan da raposa, de curas, de zapateiros nin de xastres (Eliseo Alonso, 125).\nToparse cunha cobra \u00e9 sinal de mala sorte (Leiro), pero so\u00f1ar con cobras agoira di\u00f1eiro (Risco, 1962). Para protexerse das cobras \u00e9 ben encomendarse a San Xurxo: cando se vea unha c\u00f3mpre rezar: \"San Xorxe me valla\" (Risco 1962:344).\nRemedios contra a picadura da cobra.\nSe se lava a mordedela dunha cobra (ou doutro animal pezo\u00f1ento) con auga na que estivera somerxida unha vacaloura, destr\u00faese a pezo\u00f1a e sanda a ferida (Rodr\u00edgez Gonz\u00e1lez).\nCando a un lle pica unha cobra hai que coller un seixo e frega-la ferida con el. Despois t\u00edrase o seixo nunha poza de auga, \u00e1 que por forza ir\u00e1 bebe-la cobra, momento que se aproveita para matala, liber\u00e1ndose as\u00ed un da posible morte (Curt). Outros remedios contra a picada dunha cobra son abrir un pito vivo e apegalo na ferida atado cun pano (\"Terra de Melide\") ou meter un lagarto no peito, baixo a camisa, ou baixo a pucha (Lis Quib\u00e9n).\nRodr\u00edguez Gonz\u00e1lez cita unha planta, \"cabeza de cobra\" ou \"de c\u00f3brega\" (\"Aristolochia longa\"), eficaz contra a mordida da v\u00edbora. Disque a cabeza desta parece imita-la flor: maxia simp\u00e1tica.\nMari\u00f1o Ferro recolle en Castro Caldelas (Ourense) o seguinte ensalmo para librarse dun mal de aire supostamente causado por unha cobra, mediante unha f\u00f3rmula de expulsi\u00f3n por etapas: \"Se es cobra/ ponte en roda,/ se es lagarto/ vaite \u00f3 buraco,/ se es sapo/ anda arrastro,/ se es ara\u00f1a/ vaite \u00e1 baba\". E estoutro en Redondela, tam\u00e9n para protexerse dos malos aires: \"Se \u00e9 de mala muller, vaite para a mala muller,/ se \u00e9 de sapo, vaite para o sapo,/ se \u00e9 de cobra, vaite para a cobra\".\nIgualmente, cita que en Francia recitan esta f\u00f3rmula para librarse da picada dunha cobra: \"Mal, maldito mal, se ti est\u00e1s na bile ou no f\u00edgado, salta \u00e1 pel, da pel \u00f3 pelo e do pelo \u00e1 terra\".\nA cobra na medicina tradicional.\nA carne de cobra non ten mal e \u00e9 tida por comestible, pero case ningu\u00e9n a come. Si que se lle quita proveito m\u00e1xico e medicinal, non sendo a cabeza e a cola, que \u00e9, como se dixo, onde te\u00f1en o veleno. Os menci\u00f1eiros aproveitan a carne, o unto, o caldo e, sobre todo, a camisa ou muda.\nA carne e o caldo de cocela son bos para a tose ferina, a tise, o reuma e a \"tose\" das vacas (Risco, 1950). O caldo de cobra, tam\u00e9n \u00e9 bo para cura-la ti\u00f1a, como o \u00e9 o do rato (Rodr\u00edguez Gonz\u00e1lez). O caldo de cocer unha cobra -sen cabeza nin cola e sen a pel- util\u00edzase para cura-lo \"tu\u00e9tano\", doenza que a fonte (Curt) non identifica e que describe como \"una enfermedad muy mala, pues se queda uno tieso y paral\u00edtico, muri\u00e9ndose el que la padece rabioso\"\". O unto fritido apl\u00edcase en fricci\u00f3ns contra a reuma (Lis Quib\u00e9n).\nA camisa ten tam\u00e9n diferentes usos terap\u00e9uticos. Serve para cura-la dor de cabeza, para o que hai que colocala \u00f3 redor da cabeza suxeita cunha venda; tam\u00e9n como remedio contra o mal de ollo.\nLamas Carvajal recolleu este remedio contra o \"tangara\u00f1o\" dos nenos (\u00e9 dicir, o raquitismo) dentro dun dos seus poemas:\nTam\u00e9n se fai caldo de coce-la camisa da cobra e, dado a beber \u00e1 parturiente, consid\u00e9rase remedio infalible para bota-la placenta (Rodr\u00edguez Gonz\u00e1lez, Rodr\u00edguez L\u00f3pez). Tam\u00e9n serve para cura-la catarreira.\nRisco recolleu tam\u00e9n a crenza de que as cobras mudan a pel (\"camisa\") unha vez \u00f3 ano e que o fan entre d\u00faas, tirando unha da pel da outra pola cabeza.\nLiteratura oral.\nAdivi\u00f1as.\nEn t\u00f3dolos casos, a soluci\u00f3n \u00e9 a cobra.\nLendas.\nDa lembranza da tentaci\u00f3n de Eva por unha cobra, tal como se narra na X\u00e9nese, v\u00e9nlle a fama que lle d\u00e1 a tradici\u00f3n cristi\u00e1 de ser un animal maligno, personificaci\u00f3n do pecado cando non do mesmo demo. Unha vez que Ad\u00e1n e Eva comeran da maz\u00e1, desobedecendo a Deus, este castigounos bot\u00e1ndoos f\u00f3ra do Para\u00edso. Con eles, maldixo \u00e1 serpe:\nNon obstante, Bouza Brey recolleu en Galicia a crenza popular de que a cobra \u00e9 amiga das mulleres e inimiga dos homes, mentres que o lagarto \u00e9 amigo dos homes e inimigo das mulleres. Tam\u00e9n o recolle Risco, que conta que houbo quen se deitou no campo a durmir e acordou cunha cobra entr\u00e1ndolle pola boca, ou vacas \u00e1s que se lle meteu dentro unha cobra e acabaron morrendo cando esta lles roeu as entra\u00f1as. Mandianes Castro rec\u00f3lleo nos Blancos (Ourense), onde din que as cobras se meten na xente pola boca e que, se son homes, os matan, ou, se son mulleres, as empre\u00f1an.\nEn Gondomil (Ponteceso) hai unha pedra co\u00f1ecida como o \"Altar da Pedra da Serpe\" (ou \"Altar de Gondomil\"). Ten gravada a serpe que, segundo a lenda, apareceu cando san Adri\u00e1n, querendo libra-la zona das moitas serpes que al\u00ed hab\u00eda, deu un forte golpe no chan co p\u00e9 e fixo que t\u00f3dalas serpes desapareceran, quedando encantadas debaixo da pedra (Eladio Rodr\u00edguez Gonz\u00e1lez, s. v. \"altar\").\nTam\u00e9n no Castro de Penalba (Campo Lameiro) hai un petr\u00f3glifo chamado a \"Pedra da Serpe\". Al\u00ed han de ir na noite de San Xo\u00e1n os matrimonios que queren ter un fillo e face-lo amor contra a pedra. A maiores deben deixar \u00f3 p\u00e9 dela unha cunca de leite, suponse que para que o beba a cobra."}
{"id": "140158", "revid": "1439271", "url": "https://gl.wikipedia.org/wiki?curid=140158", "title": "Antakya", "text": ""}
{"id": "140171", "revid": "7523", "url": "https://gl.wikipedia.org/wiki?curid=140171", "title": "Barakaldo Club de F\u00fatbol", "text": "O Barakaldo Club de F\u00fatbol \u00e9 un club de f\u00fatbol de Espa\u00f1a, da cidade de Barakaldo en Biscaia, Espa\u00f1a. Foi fundado en 1917 e actualmente xoga na Segunda Divisi\u00f3n B.\nEstadio.\nO estadio do Barakaldo \u00e9 o novo Estadio de Lasesarre, chamado coloquialmente \"o Circo\" ou \"o Parch\u00eds\" polo tipo de butacas que ten, inaugurado en 2001 (nun partido contra o Athletic Club, con resultado de 2-3 a favor dos bilba\u00ednos), substitu\u00edu ao antigo campo de \"Lasesarre\" (1922), conta cun aforamento de 7\u00a0960 persoas.\nXogadores.\nCadro actual.\n "}
{"id": "140173", "revid": "7523", "url": "https://gl.wikipedia.org/wiki?curid=140173", "title": "Club Deportivo Guijuelo", "text": "O Club Deportivo Guijuelo \u00e9 un club de f\u00fatbol de Espa\u00f1a, da cidade de Guijuelo, na provincia de Salamanca. Foi fundado en 1974 e actualmente xoga na Segunda Divisi\u00f3n B.\nHistoria.\nO Club Deportivo Guijuelo fundouse en 1974. O seu primeiro presidente foi David Hern\u00e1ndez Ingelmo.\nA tempada 2003/04 o equipo debuta na Segunda Divisi\u00f3n B. Nesta categor\u00eda s\u00f3 dura unha tempada. Este ano regresa \u00e1 Terceira, a\u00ednda que volve ascender a 2\u00aaB, onde milita actualmente.\nNa tempada 2013/14 acaba en cuarta posici\u00f3n e xoga, por primeira vez na s\u00faa historia, o playoff de ascenso a Segunda. O equipo salmantino foi eliminado na primeira rolda polo CD Legan\u00e9s logo de empatar a cero en Guijuelo e perder 1-0 en Butarque.\nEstadio.\nO Guijuelo xoga no Estadio Municipal de Guijuelo, con capacidade para 1.500 persoas."}
{"id": "140178", "revid": "29443", "url": "https://gl.wikipedia.org/wiki?curid=140178", "title": "Parkersburg", "text": "Parkersburg \u00e9 o top\u00f3nimo de varios lugares de Estados Unidos:"}
{"id": "140185", "revid": "98629", "url": "https://gl.wikipedia.org/wiki?curid=140185", "title": "Glenn Theodore Seaborg", "text": "Glenn Theodore Seaborg, nado en Ishpeming (M\u00edchigan) o 19 de abril de 1912 e finado en Lafayette (California) o 25 de febreiro de 1999, foi un qu\u00edmico estadounidense, ga\u00f1ador do Premio Nobel de Qu\u00edmica en 1951 por \"descubrimentos na qu\u00edmica dos elementos transur\u00e1nicos\", contribu\u00edndo ao descubrimento e illamento de dez elementos qu\u00edmicos, desenvolveu o concepto de \"elemento act\u00ednido\" e foi o primeiro en propor a serie act\u00ednida, que deixa fixa a disposici\u00f3n actual da t\u00e1boa peri\u00f3dica dos elementos.\nObra.\nTheodore Seaborg pasou a maior parte da s\u00faa carreira como educador e investigador cient\u00edfico na Universidade de California, Berkeley, onde chegou a ser profesor adxunto. Seaborg foi conselleiro cient\u00edfico sobre enerx\u00eda nuclear de dez presidentes, desde Truman ata Clinton, sendo ademais presidente da Comisi\u00f3n Americana para Enerx\u00eda At\u00f3mica desde 1961 ata 1971, onde estivo a favor tanto do uso comercial como pac\u00edfico da enerx\u00eda nuclear. Durante a s\u00faa carreira traballou no control de armamentos. Foi un dos asinantes do Informe Franck e contribu\u00ednte para alcanzar o Limited Test Ban Treaty, o tratado de non proliferaci\u00f3n de armas at\u00f3micas (co\u00f1ecido polas s\u00faas siglas en ingl\u00e9s NPT \"Nuclear Non-Proliferation Treaty\"), e o \"Comprehensive Test Ban Treaty\". Seaborg foi moi co\u00f1ecido pola s\u00faa dedicaci\u00f3n ao ensino da ciencia e dedicaci\u00f3n \u00e1 investigaci\u00f3n. Foi un dos colaboradores do informe \"A Nation at Risk\" (\"Unha naci\u00f3n en risco\", en galego) cando o presidente Reagan formaba parte da National Commission on Excellence in Education, e foi o principal autor do Informe Seaborg sobre a Ciencia Acad\u00e9mica, elaborado nos \u00faltimos d\u00edas da administraci\u00f3n de Eisenhower.\nSeaborg foi un dos principais codescubridores de dez elementos qu\u00edmicos: plutonio, americio, curio, berkelio, californio, einsteinio, fermio, mendelevio, nobelio e o \"elemento 106\" (cuxo nome \u00e9 o seaborgio, denominado as\u00ed na s\u00faa honra cando Seaborg a\u00ednda viv\u00eda). Desenvolveu m\u00e1is dun centenar de is\u00f3topos at\u00f3micos, e conc\u00e9deselle o cr\u00e9dito de realizar unha contribuci\u00f3n importante na separaci\u00f3n do is\u00f3topo de uranio usado na bomba de Hiroxima. Posteriormente fixo descubrimentos na \u00e1rea de medicina n\u00faclear, desenvolvendo sistemas para a detecci\u00f3n de tumores, un dos m\u00e1is notables \u00e9 o iodo 131, empregado no tratamento das enfermidades da tiroide. D\u00e9bense ter en conta ademais os seus traballos te\u00f3ricos no desenvolvemento do \"concepto dos act\u00ednidos\" que toman parte das series act\u00ednidas, as\u00ed como das lant\u00e1nidas, na t\u00e1boa peri\u00f3dica. Seaborg propuxo a localizaci\u00f3n que na actualidade co\u00f1ecemos nas series transact\u00ednidos e superact\u00ednidos. Tras compartir en 1951 o Premio Nobel de Qu\u00edmica con Edwin Mattison McMillan, recibiu aproximadamente 50 doutoramentos honorarios e moit\u00edsimas outras honras. Os ep\u00f3nimos dedicados a Seaborg son tam\u00e9n numerosos: desde elementos at\u00f3micos ata asteroides. Seaborg foi autor dunha gran cantidade de artigos, habendo participado na elaboraci\u00f3n de m\u00e1is de 50 libros. A s\u00faa lista de publicaci\u00f3ns mant\u00e9n a mellor marca de entradas en \"Who's Who\".\nTraxectoria.\nSeaborg, de parentes suecos, naceu en Ishpeming, M\u00edchigan, fillo de Herman Theodore (Ted) e Selma Olivia Erickson Seaborg. Tivo s\u00f3 unha irm\u00e1, Jeanette. Cando Glenn Seaborg era neno, a familia trasladouse a un predio ao sur dos \u00c1nxeles, que agora pertence ao concello de South Gate. El levou un diario coas s\u00faas actividades desde 1927 ata que en 1989 sufriu un infarto. De mozo fascin\u00e1banlle os deportes e o cine, o interese pola ciencia non foi posible ata que co\u00f1eceu a un profesor de f\u00edsica e qu\u00edmica que o inspirou (o nome \u00e9 Dwight Logan Reid, profesor no David Starr Jordan High School no barrio de Watts, xa na cidade dos \u00c1nxeles.\nGraduouse en Jordan en 1929, foi o primeiro da s\u00faa clase e graduouse en qu\u00edmica pola Universidade de California en 1934. En UCLA foi invitado por un profesor alem\u00e1n para que se entrevistase con Albert Einstein, experiencia que tivo un profundo impacto en Seaborg. Seaborg traballou durante eses anos como empaquetador de froitas e asistente de laboratorio.\nTraballo como graduado.\nEstudou o seu doutoramento en qu\u00edmica en 1937 na Universidade de California, Berkeley, e a s\u00faa tese doutoral versou sobre a dispersi\u00f3n inel\u00e1stica dos neutr\u00f3ns (foi al\u00ed onde acu\u00f1ou o termo \"nuclear spallation\"). Foi membro da fraternidad profesional de qu\u00edmica Alpha Chi Sigma. Como estudante graduado na d\u00e9cada de 1920, Seaborg desenvolveu investigaci\u00f3ns en \"wet chemistry\" coa axuda do seu conselleiro Gilbert Newton Lewis, e xunto a el publicou tres artigos sobre a teor\u00eda dos \u00e1cidos e bases. Seaborg estudou con detalle o texto \"Applied Radiochemistry\" (\"Radioqu\u00edmica aplicada\"), de Otto Hahn, do Instituto Kaiser Guillermo para a Qu\u00edmica en Berl\u00edn, co cal o seu interese pola investigaci\u00f3n terminou de profundarse. Durante varios anos, Seaborg conduciu importantes investigaci\u00f3ns sobre radioactividade artificial empregando o ciclotr\u00f3n de Lawrence en Berkeley. Al\u00ed comezou a co\u00f1ecer a fisi\u00f3n nuclear Seaborg empezou por aqueles anos a ser experto en ciencia nuclear e isto chamou a atenci\u00f3n de Robert Oppenheimer. Oppenheimer ti\u00f1a a reputaci\u00f3n de proporcionar longas respostas, a mi\u00fado profundas e bastante prolongadas sen que se acabase a pregunta por parte do interlocutor. Seaborg acadou o costume de facer preguntas de formulaci\u00f3n r\u00e1pida, expostas \u00e1s veces de forma velada, isto fixo que tivese unha boa reputaci\u00f3n de persoa sucinta.\nPioneiro da qu\u00edmica nuclear.\nSeaborg permaneceu na Universidade de California, Berkeley, para terminar a s\u00faa investigaci\u00f3n de postdoctourado. Continuou co traballo de Frederick Soddy sobre as investigaci\u00f3ns dos is\u00f3topos e contribu\u00edu ao descubrimento de m\u00e1is de 100 is\u00f3topos de diferentes elementos. Empregando un dos ciclotr\u00f3ns do seu profesor Lawrence, John Livingood, Fred Fairbrother e Seaborg crearon un novo is\u00f3topo do ferro, o ferro 59 (Fe-59) en 1937. O ferro-59 foi \u00fatil nos estudos da hemoglobina no sangue humano. En 1938, Livingood e Seaborg colaboraron para crear un importante is\u00f3topo do iodo, o Iodo-131 (I-131), is\u00f3topo que a\u00ednda se emprega hoxe en d\u00eda para o tratamento da tiroides. (Moitos anos despois esta contribuci\u00f3n fixo que se puidese prolongar a vida da s\u00faa nai.) Como resultado destas e outras contribuci\u00f3ns, Seaborg foi aclamado como pioneiro nas aplicaci\u00f3ns de medicamento nuclear, ademais de ser un dos m\u00e1is prol\u00edficos descubridores de is\u00f3topos.\nNo ano 1939 empezou a ser instrutor en qu\u00edmica na UC Berkeley, e foi ascendido a profesor asistente en 1941 e profesor en 1945. O f\u00edsico da UC Berkeley Edwin McMillan dirixiu o equipo que descubriu o elemento 93, neptunio, en 1940. En novembro de 1940, McMillan foi persuadido para abandonar Berkeley temporalmente para asistir con urxencia a necesidade de investigaci\u00f3n na tecnolox\u00eda do radar. Como Seaborg e os seus colegas perfeccionaran os m\u00e9todos de McMillan de oxidaci\u00f3n-reduci\u00f3n para illar o neptunio, Seaborg solicitoulle a McMillan continuar coa colaboraci\u00f3n de investigaci\u00f3n no elemento 94. McMillan aceptou. Seaborg foi o primeiro en elaborar un informe coa emisi\u00f3n alfa que era proporcional s\u00f3 a unha fracci\u00f3n do elemento 93, en observaci\u00f3n. A primeira hip\u00f3tese desta emisi\u00f3n era a contaminaci\u00f3n das mostras con uranio. Pero unha an\u00e1lise m\u00e1is detallada das emisi\u00f3ns de part\u00edculas alfa mostrou a existencia do elemento 93. En febreiro de 1941, Seaborg e os seus colaboradores fixeron o descubrimento do elemento que cambiar\u00eda a historia da humanidade, o elemento 93, que posteriormente denominou \"plutonio\". O plutonio \u00e9 relativamente estable, e decae rapidamente mediante a emisi\u00f3n de part\u00edculas alfa en neptunio. No mesmo ano produciu plutonio, en 1941, descubriu o is\u00f3topo U235 que aparece s\u00f3 en certas condici\u00f3ns."}
{"id": "140191", "revid": "23204", "url": "https://gl.wikipedia.org/wiki?curid=140191", "title": "Wikipedia en \u00e9uscaro", "text": "A Wikipedia en \u00e9uscaro (en ; ou \"Euskal Wikipedia\"), \u00e9 a edici\u00f3n en \u00e9uscaro da Wikipedia. O 18 de xullo de 2018 acadou os 300.000 artigos. Esta versi\u00f3n da enciclopedia cont\u00e9n artigos e usuarios, dos cales son activos.\nHistoria.\nA portada p\u00faxose en marcha o 7 de novembro do 2003, a\u00ednda que anteriormente o primeiro artigo xa se realizara o 6 de decembro do 2001.\nO 25 de xaneiro do 2008 a Wikipedia en \u00e9uscaro recibiu o premio ou galard\u00f3n \"Sareko Argia\" do 2008 concedido pola revista \"Argia\", pola s\u00faa achega \u00e1 presenza do \u00e9uscaro en internet.\nO 18 de abril do 2011 superou os 70.000 artigos. Ese mesmo d\u00eda a Wikipedia en \u00e9uscaro superou en cantidade os artigos da Wikipedia en galego (70.762 artigos), torn\u00e1ndose a cuarta Wikipedia das escritas en linguas que se falan na Pen\u00ednsula ib\u00e9rica trala Wikipedia en castel\u00e1n, a Wikipedia en portugu\u00e9s e a Wikipedia en catal\u00e1n. A Wikipedia en vasco sit\u00faase no terceiro lugar de Wikipedias en linguas que se falan en Francia por detr\u00e1s da Wikipedia en franc\u00e9s e da Wikipedia en catal\u00e1n, por diante da Wikipedia en bret\u00f3n, a Wikipedia en occitano ou a Wikipedia en corso.\nO 19 de setembro do 2014 chegou aos 200.000 artigos.\nDesenvolvemento.\n\"Txokoa\".\nEn xullo do 2009 reorganizouse a secci\u00f3n \"Txokoa\" (\"O Recuncho\", similar \u00e1 secci\u00f3n \"A Taberna\" doutras wikipedias) da Wikipedia e trala correspondente proposici\u00f3n e votaci\u00f3n engad\u00edronse a esta novas secci\u00f3ns.\nPortais.\nA inicios do ano 2010 a Wikipedia en \u00e9uscaro ti\u00f1a 12 portais realizados polos seus usuarios, centrados en pa\u00edses, linguas e historia.\nEstat\u00edsticas.\n&lt;noinclude&gt;\nLogos.\n\u00c1 parte do logo principal superior, a Wikipedia en \u00e9uscaro adoita utilizar diferentes logos, xa sexa pola \"Euskal Astea\" ou para celebrar calquera outro acontecemento ou celebraci\u00f3n importante no Pa\u00eds Vasco:"}
{"id": "140193", "revid": "12452", "url": "https://gl.wikipedia.org/wiki?curid=140193", "title": "Euskarazko Wikipedia", "text": ""}
{"id": "140194", "revid": "12452", "url": "https://gl.wikipedia.org/wiki?curid=140194", "title": "Euskal Wikipedia", "text": ""}
{"id": "140195", "revid": "6750", "url": "https://gl.wikipedia.org/wiki?curid=140195", "title": "Parkersburg, Virxinia Occidental", "text": "Parkersburg, localizada na confluencia dos r\u00edos Ohio e Little Kanawha, \u00e9 a terceira maior cidade do Estado de Virxinia Occidental. \u00c9 a sede de condado de Wood e a cidade principal da \u00e1rea metropolitana Parkersburg-Marietta-Vienna.\nO Bureau of the Public Debt (\"Axencia da D\u00e9beda P\u00fablica\"), unha axencia do Departamento do Tesouro dos Estados Unidos, ten a s\u00faa oficina central nesta cidade.\nHistoria.\nParkersburg foi orixinalmente chamada Newport cando foi trazada a finais do s\u00e9culo XVIII. Unha parte da cidade foi dese\u00f1ada sobre terras que ga\u00f1ou Alexander Parker polo seu servizo na Guerra Revolucionaria Americana. O conflito do nome entre Parker e os proxectistas da cidade de Newport resolveuse en 1809 en favor dos herdeiros de Alexander Parker. O pobo foi rebautizado por Parkersburg en 1810. Foi establecido pola Asemblea Xeral de Virxinia en 1820 e elevada a cidade en 1860.\nParkersburg era a terminal da autoestrada Staunton-Parkersburg e da Northwestern Turnpike (Autoestrada do Noroeste). En 1857 o ferrocarril de Baltimore e Ohio constru\u00edu unha ramificaci\u00f3n para o pobo. Durante a Guerra Civil Estadounidense foi importante nos transportes e un centro m\u00e9dico. Despois da guerra volveuse un punto de transporte de gas e petr\u00f3leo.\nXeograf\u00eda.\nParkersburg \u00e1chase a 39\u00b015'58\" Norte, 81\u00b032'32\" Oeste.\nSegundo o United States Census Bureau, a cidade ten unha \u00e1rea total de 31'6\u00a0km2, dos cales 30'6\u00a0km2 son terra firme e sobre 1.0\u00a0km2 \u00e9 auga, \u00e9 dicir, o 3'19% da \u00e1rea total \u00e9 auga. Parkersburg local\u00edzase a aproximadamente 205 msnm.\nA cidade at\u00f3pase na confluencia do R\u00edo Ohio e do R\u00edo Little Kanawha. O Little Kanawha divide a cidade nunha zona norte e noutra sur.\nClima.\nO clima de Parkersburg \u00e9 c\u00e1lido durante o ver\u00e1n con temperaturas de arredor dos 30\u00a0\u00b0C e moi fr\u00edo durante o inverno, cando as temperaturas son inferiores aos 0\u00a0\u00b0C.\nO mes m\u00e1is quente \u00e9 xullo, que ten unha temperatura m\u00e1xima media de 35\u00a0\u00b0C, e o mes m\u00e1is fr\u00edo do ano \u00e9 xaneiro, sendo a temperatura m\u00ednima media de -5\u00a0\u00b0C.\nA variaci\u00f3n de temperatura entre a noite e o d\u00eda tende a ser moderada durante o ver\u00e1n cunha diferenza que pode alcanzar os seis graos Celsius, sendo un pouco m\u00e1is elevado este \u00edndice no inverno, cando a diferenza rolda os oito graos Celsius.\nA media anual de precipitaci\u00f3n en Parkersburg \u00e9 de 1000\u00a0mm.\nTransportes.\nParkersburg est\u00e1 atendido aereamente polo Aeroporto do Condado de Wood, con 3 voos diarios nos festivos cara o Aeroporto Internacional Washington Dulles.\nBarrios.\nParkersburg Norte.\nBeechwood, Downtown, Fairview Heights, Granada Hills, Julia-Ann Square, Meadowcrest, Oakwood Estates, Quincy Hill, Riverside, Woodland Park, North End, Worthington, East End\nParkersburg Sur.\nLarkmead, Marrtown, Pettyville, Tavennerville, Washington\nMedia.\nO \"Parkersburg News\" e o \"Parkersburg Sentinel\" eran os diarios principais da cidade at\u00e9 que no 2009 se uniron para formar un \u00fanico xornal, \"The Parkersburg News and Sentinel\". A mesma compa\u00f1\u00eda tam\u00e9n publica o \"Marietta A.M.\" e o \"Graffiti\", d\u00faas revistas.\nHai moitas estaci\u00f3ns de radio emitindo dende Parkersburg, como poden ser 106.1 Z106 (WRZZ),102.1 The River (WRVB), U.S. 107 WNUS, MIX 100 (WDMX), V96.9 (WVVV), WXIL, Froggy 99.1, e 103.1 The Bear.\nWTAP, a filial local da NBC, \u00e9 a principal telivisi\u00f3n local.\nEducaci\u00f3n.\nInstitutos.\nParkersburg pos\u00fae o Parkersburg High School Big Reds, o Parkersburg South High School Patriots, e o Parkersburg Catholic High School Crusaders.\nEnsinanza media.\nNeste eido podemos encontrar as escolas de Van Devender, Edison, e Hamilton."}
{"id": "140201", "revid": "6229077", "url": "https://gl.wikipedia.org/wiki?curid=140201", "title": "Sestao River Club", "text": "O Sestao River Club \u00e9 un club de f\u00fatbol espa\u00f1ol da cidade de Sestao (Biscaia). Foi fundado en 1996 tras a desaparici\u00f3n do Sestao Sport e actualmente compite na Segunda RFEF.\nHistoria.\nO Sestao River Club recolle o legado do hist\u00f3rico Sestao Sport Club, desaparecido no ver\u00e1n de 1996 por problemas econ\u00f3micos.\nTras a disoluci\u00f3n do Sestao Sport fundouse un novo club na localidade de Sestao con vocaci\u00f3n de continuar a tradici\u00f3n do \"vello Sestao\". As mesmas cores, o mesmo terreo de xogo (loxicamente), un escudo practicamente igual e a mesma afecci\u00f3n (obviamente), unicamente cambiou de forma lixeira o nome do club xa que o \"novo Sestao\" denominouse Sestao River Club no canto de Sport Club, institucionalizando no nome do novo club o alcume de \"River\" que posu\u00eda o \"vello Sestao\". Este alcume v\u00e9nlle ao Sestao por que na tempada 1954-55 lograr o primeiro ascenso a Segunda, e ese ano arrasou na s\u00faa categor\u00eda, e casualmente veu a Europa o River Plate da Arxentina,que fixo unha xira arrasando e por iso se lle empezo a chamar ao Sestao \"River\".\nTras comezar a s\u00faa andaina nas categor\u00edas inferiores do f\u00fatbol rexional bisca\u00ed\u00f1o e obter tres ascensos consecutivos, o Sestao alcanzou a Terceira Divisi\u00f3n en 1999. Cinco anos mant\u00edvose nesta categor\u00eda, sempre na parte alta da t\u00e1boa, ata obter o seu primeiro ascenso \u00e1 Segunda Divisi\u00f3n B en 2004. Perdeu a categor\u00eda na tempada do seu debut, pero en 2006 volveu lograr o ascenso a Segunda B. Actualmente milita nesta categor\u00eda.\nEstadio.\nO Sestao River xoga no Campo Municipal de Las Llanas, inaugurado en 1923. O seu aforamento \u00e9 de 4.350 espectadores e as dimensi\u00f3ns do terreo de xogo 103 x 65 metros.\nEst\u00e1 prevista a construci\u00f3n dun novo estadio no terreo de Las Canteras, debido \u00e1 antiguidade de Las Llanas."}
{"id": "140202", "revid": "7523", "url": "https://gl.wikipedia.org/wiki?curid=140202", "title": "Club Deportivo Mirand\u00e9s", "text": "O Club Deportivo Mirand\u00e9s \u00e9 un club de f\u00fatbol con sede na cidade de Miranda de Ebro, na provincia de Burgos, Espa\u00f1a. Foi fundado o 3 de maio de 1927 que xoga na Segunda Divisi\u00f3n Espa\u00f1ola. O club exerce de local no Estadio Municipal de Anduva, que conta cunha capacidade aproximada de 6.500 espectadores.\nNas s\u00faas vitrinas constan un t\u00edtulo de liga de Segunda B, catro de Terceira Divisi\u00f3n, unha Copa de Castela e Le\u00f3n e o Trofeo invicto Don Bal\u00f3n entre outros premios. Entre os clubs que existe unha rivalidade especial at\u00f3pase o Burgos CF, Deportivo Alav\u00e9s e Haro Deportivo. Durante a tempada 2011-12, o orzamento ascende aos 1\u00a0200\u00a0500 \u20ac e o n\u00famero de socios aos 3.500.\nNa tempada 2011-12 fai historia convert\u00e9ndose no segundo equipo de Segunda B que chega \u00e1s semifinais da Copa do Rei. Logo de eliminar a Villarreal CF, Racing de Santander e RCD Espanyol, tres equipos de Primeira a dobre partido, quedou a un paso da final logo de perder contra o Athletic Club. Esa mesma tempada consegue o primeiro ascenso da s\u00faa historia \u00e1 Segunda Divisi\u00f3n.\nEstadio.\nO estadio do Mirand\u00e9s \u00e9 o Estadio Municipal de Anduva, propiedade do concello de Miranda de Ebro. Foi inaugurado o 22 de xaneiro de 1950, a\u00ednda que xa fora estreado en setembro de 1949 con motivo do inicio de liga. Pos\u00fae unha capacidade para 6.000 espectadores, alg\u00fans sentados pero maioritariamente de p\u00e9, e unhas dimensi\u00f3ns de 105 x 69 metros. O terreo de xogo \u00e9 de c\u00e9spede natural.\nO partido inaugural, de Terceira Divisi\u00f3n, enfrontou ao Mirand\u00e9s co CD Logro\u00f1\u00e9s (0-1). O Estadio de Anduva alberga de forma regular os partidos de liga do Mirand\u00e9s, pero tam\u00e9n foi escenario doutros acontecementos deportivos, entre os que destaca o encontro das selecci\u00f3ns de f\u00fatbol sub-21 de Espa\u00f1a e Polonia en 2006 (0-1).\nAnterior a este estadio, o club rojillo disputou os seus encontros noutros escenarios. Durante o primeiro ano de vida, o Club Deportivo Mirand\u00e9s xogou no Campo de Kronne. Ao ano seguinte o equipo trasladouse a outro campo, e o 26 de maio de 1928 disputouse o primeiro partido no Campo da Estaci\u00f3n. O partido inaugural deste campo enfrontou ao CD Mirand\u00e9s contra o Club Ciclista, outro equipo local, e saldouse cunha vitoria mirandesista por 7 goles a 1. O club permaneceu no Campo da Estaci\u00f3n ata a inauguraci\u00f3n do Estadio de Anduva en 1950.\nXogadores.\nCadro actual.\n "}
{"id": "140203", "revid": "197", "url": "https://gl.wikipedia.org/wiki?curid=140203", "title": "Sweeney Todd", "text": ""}
{"id": "140205", "revid": "1987", "url": "https://gl.wikipedia.org/wiki?curid=140205", "title": "Filippo Tommaso Marinetti", "text": "Filippo Tommaso Marinetti, nado en Alexandr\u00eda (Exipto) o 22 de decembro de 1876 e finado en Bellagio o 2 de decembro de 1944, foi un ide\u00f3logo, poeta e editor italiano do s\u00e9culo XX, fundador do movemento de vangarda co\u00f1ecido como futurismo, cuxo manifesto foi publicado no xornal parisiense \"Le Figaro\" o 20 de febreiro de 1909."}
{"id": "140206", "revid": "1888", "url": "https://gl.wikipedia.org/wiki?curid=140206", "title": "Conseller\u00eda de Cultura e Deporte", "text": ""}
{"id": "140207", "revid": "89787", "url": "https://gl.wikipedia.org/wiki?curid=140207", "title": "Robert Altman", "text": "Robert Bernard Altman, nado o 20 de febreiro de 1925 en Kansas City e finado o 20 de novembro de 2006 nos \u00c1nxeles, foi un director de cinema norteamericano. En 2006, a Academia das Artes e das Ciencias Cinematogr\u00e1ficas reco\u00f1ecei o seu traballo cun Premio Honor\u00edfico da Academia. Os seus filmes \"MASH\" e \"Nashville\" foron seleccionados para a s\u00faa conservaci\u00f3n no \"Rexistro Cinematogr\u00e1fico dos EUA\".\nTraxectoria.\nAltman naceu en Kansas City, Missouri, fillo de Bernard Clement Altman e Helen Mathews. De ascendencia alem\u00e1, inglesa e irlandesa, o seu av\u00f3 paterno, Frank Altman, Sr., cambiou o apelido de \"Altmann\" a \"Altman\". Altman tivo unha estrita educaci\u00f3n cat\u00f3lica. Estudou no colexio St. Peter's School, en Rockhurst High School e en Southwest High School en Kansas City, e foi logo enviado \u00e1 academia militar Wentworth Military Academy nos arredores de Lexington, Missouri, onde estivo durante os seus primeiros anos universitarios. En 1943, entrou nas Forzas A\u00e9reas do Ex\u00e9rcito dos Estados Unidos (USAAF), sendo foi copiloto dun bombardeiro B-24 durante a segunda guerra mundial. Durante esta \u00e9poca Altman viu as primeiras luces de Hollywood e namorouse delas. Despois do seu retiro en 1947 mudouse aos \u00c1nxeles e seguiu unha carreira como actor, director e guionista.\nTras varios fracasos como director e dedicarse \u00e1 direcci\u00f3n de televisi\u00f3n en series como \"Bonanza\" ou \"Alfred Hitchcock Presents\", co\u00f1eceu o \u00e9xito grazas ao filme \"M*A*S*H\" (1970), s\u00e1tira da guerra de Corea que logrou a Palma de Ouro no Festival de Cannes. A partir de aqu\u00ed desenvolveu unha carreira ascendente que, con subidas e baixadas, o converteu nun dos directores estadounidenses m\u00e1is orixinais da segunda metade do s\u00e9culo XX.\nO seu emprego do movemento continuo das c\u00e1maras e o cinema coral son referentes no seu estilo e crearon escola."}
{"id": "140209", "revid": "5863", "url": "https://gl.wikipedia.org/wiki?curid=140209", "title": "Conseller\u00eda de Cultura", "text": ""}
{"id": "140210", "revid": "1888", "url": "https://gl.wikipedia.org/wiki?curid=140210", "title": "Consellar\u00eda de Cultura", "text": ""}
{"id": "140212", "revid": "98629", "url": "https://gl.wikipedia.org/wiki?curid=140212", "title": "Illa de Emirau", "text": "Emirau, tam\u00e9n chamada Emira, \u00e9 unha illa do grupo das illas Mussau no Arquip\u00e9lago Bismarck. Na actualidade, forma parte da Provincia de Nova Irlanda en Pap\u00faa Nova Guinea. A lingua local \u00e9 un dialecto da Lingua Mussau-Emira. Emira \u00e9 parte do que en moitos mapas se trazan como Illas San Mat\u00edas, tam\u00e9n co\u00f1ecidas como Illas Mussau, un pequeno grupo ao noroeste do grupo da illa principal de Nova Irlanda. Os primeiros exploradores cham\u00e1rona Squally Island, nome que a\u00ednda se atopa nalg\u00fans rexistros iniciais.\nHistoria e caracter\u00edsticas.\nO idioma local \u00e9 un dialecto da lingua Mussau-Emira. A primeira visita dun occidental foi durante a viaxe de exploraci\u00f3n do Roebuck dirixida por William Dampier en 1699 que a chamou Squally Island, (illa chuvascos), un nome que a\u00ednda se atopan nalg\u00fans primeiros documentos. Tam\u00e9n foron avistadas en xaneiro de 1781 polo navegante galego Francisco Mourelle de la R\u00faa que a chamou \"Ermita\u00f1o\".\nEmirau era parte da Nova Guinea Alem\u00e1 antes da primeira guerra mundial, onde os colonizadores estableceran unha plantaci\u00f3n. A principios da segunda guerra mundial os alem\u00e1ns deixaron na illa 500 prisioneiros capturados polos buques alem\u00e1ns que operaban no oc\u00e9ano Pac\u00edfico que posteriormente rescataron as autoridades australianas. Os xaponeses estableceron na illa postos para vix\u00edas pero para xaneiro de 1944 non quedaba ning\u00fan .\nO 14 de marzo 1944, o Mando Aliado decidiu aproveitar a illa para continuar a s\u00faa estratexia para neutralizar a importante base militar xaponesa de Rabaul, ocup\u00e1ndoa o 20 de marzo. A forza expedicionaria, pertencente ao 4\u00ba Rexemento de Marines, atopouse cun grupo de sete misioneiros Adventistas do S\u00e9timo d\u00eda sen atoparen resistencia ningunha, nin xaponeses no lugar. Os estadounidenses constru\u00edron unha pista de aterraxe as\u00ed como un cemiterio militar, que se desmantelou a finais da guerra."}
{"id": "140213", "revid": "88215", "url": "https://gl.wikipedia.org/wiki?curid=140213", "title": "Bilbao Athletic", "text": "O Bilbao Athletic, antes co\u00f1ecido como \"Athletic Club B\", \u00e9 un equipo de f\u00fatbol espa\u00f1ol da cidade de Bilbao. Fundouse en 1964 e compite na Primeira Divisi\u00f3n RFEF. Tr\u00e1tase do filial do Athletic Club.\nSegundo as normas, como filial xogar\u00e1 en polo menos unha categor\u00eda inferior \u00e1 do primeiro equipo e tampouco lle est\u00e1 permitido participar na Copa do Rei. S\u00f3 p\u00f3dese compor de xogadores menores de 23 anos ou, na s\u00faa falta, menores de 25 anos con contrato profesional co primeiro equipo.\nEstadio.\nO Bilbao Athletic xoga no campo 1 das Instalaci\u00f3ns de Lezama, con capacidade para 2000 espectadores. As tempadas nas que militou na Segunda Divisi\u00f3n adoitou xogar no Estadio de San Mam\u00e9s.\nXogadores.\nCadro actual.\n\"Actualizado a 8 de setembro de 2021.\""}
{"id": "140215", "revid": "1131", "url": "https://gl.wikipedia.org/wiki?curid=140215", "title": "Galer\u00eda de Imaxes do Ara\u00f1o, Rianxo", "text": "Santa Baia do Ara\u00f1o \u00e9 unha parroquia que se localiza no norte do concello de Rianxo"}
{"id": "140224", "revid": "98629", "url": "https://gl.wikipedia.org/wiki?curid=140224", "title": "Simberi", "text": "Simberi \u00e9 unha illa no Arquip\u00e9lago Bismarck no oeste de Oc\u00e9ano Pac\u00edfico e pertence a Pap\u00faa Nova Guinea.\nXeograf\u00eda.\nSimberi inclu\u00edda nas illas Tabar forma parte da provincia de Nova Irlanda. At\u00f3pase a uns 900\u00a0km ao nord\u00e9s de Port Moresby e a uns 25\u00a0km ao nord\u00e9s da illa principal da provincia de Niu Ailan.\nA illa \u00e9 de orixe volc\u00e1nico e ten unha superficie de ao redor de 40\u00a0km\u00b2 cunha lonxitude duns 9\u00a0km e ao redor de 7\u00a0km de ancho. A altura m\u00e1xima \u00e9 duns 340 metros sobre o mar e at\u00f3pase na parte oriental da illa. A illa est\u00e1 rodeada en gran parte por un arrecife de coral e unha serie de pequenas illas, a uns 10\u00a0km da costa oeste est\u00e1 outro dos arrecifes. Simberi \u00e9 a m\u00e1is setentrional e a illa m\u00e1is pequena do arquip\u00e9lago.\nA poboaci\u00f3n distrib\u00faese principalmente nalgunhas aldeas ao longo da costa e o interior da illa est\u00e1 cuberta principalmente por bosques tropicais.\nA illa conta recentemente cun aeroporto. Un estreito de case 2 quil\u00f3metros de ancho separaa da veci\u00f1a illa de Tatau.\nHistoria.\nO arquip\u00e9lago foi habitado por melanesios, probablemente desde o 1500 aC. Foi descuberto polos mestres neerland\u00e9s \"Jacob Le Maire\" e \"Willem Schouten\" en xu\u00f1o de 1616, que ent\u00f3n denominarona \"Illa Gardner\". Foron descubertos m\u00e1is tarde por Abel Tasman, e polo navegante galego Francisco Mourelle de la R\u00faa que a chamou \"San Francisco\".\nA zona terminou en 1885 como parte da Nova Guinea Alem\u00e1. A \u00e1rea foi administrada inicialmente pola \"compa\u00f1\u00eda da Nova Guinea Alem\u00e1\".\nLogo da primeira guerra mundial a zona quedou baixo o control de Australia.\nDe 1942 a 1945 foi ocupada polo Xap\u00f3n, pero logo volveu ao mandato da administraci\u00f3n de Australia e a de Pap\u00faa Nova Guinea cando independizouse en 1975.\nHai unha mina a ceo aberto de ouro en Simberi. Dise que o mari\u00f1eiro sueco Carl Emil Pettersson foi un dos primeiros en atopar ouro na illa. Crese que Pettersson foi o modelo de Astrid Lindgren para o pai de Pippi Mediaslongas, o capit\u00e1n \"Efraim Mediaslongas\"."}
{"id": "140225", "revid": "197", "url": "https://gl.wikipedia.org/wiki?curid=140225", "title": "Idade de Cobre", "text": ""}
{"id": "140230", "revid": "1131", "url": "https://gl.wikipedia.org/wiki?curid=140230", "title": "Galer\u00eda de imaxes do mosteiro de Santa Mar\u00eda de Oia", "text": "O mosteiro de Santa Mar\u00eda de Oia \u00e9 un mosteiro medieval pertencente a orde do C\u00edster. Na actualidade a igrexa monacal \u00e9 a igrexa parroquial de Santa Mar\u00eda de Oia."}
{"id": "140233", "revid": "98629", "url": "https://gl.wikipedia.org/wiki?curid=140233", "title": "Carlos Pi\u00f1eiro", "text": "\"Para o piloto de rally de mesmo nome vex\u00e1se Carlos Pi\u00f1eiro Iglesias\"\nCarlos Aurelio L\u00f3pez Pi\u00f1eiro, nado na Coru\u00f1a o 21 de xullo de 1950, \u00e9 profesor, investigador, escritor, guionista, produtor e director de cine galego.\nBiograf\u00eda.\nDoutor pola Universidade de Vigo coa tese [\"cum laude\"] \"T\u00e9cnica do relato f\u00edlmico\" . En 1975 comezou a traballar como cr\u00edtico cinematogr\u00e1fico en \"La Voz de Galicia\" so o pseud\u00f3nimo de \"Caurel\", e como produtor, guionista e director no Equipo Imaxe (reco\u00f1ecido co Premio Mestre Mateo de honra no 2006), do que foi membro fundador.\nInterveu na realizaci\u00f3n de numerosas curtametraxes, e est\u00e1 considerado entre os pioneiros do audiovisual galego. Pertence \u00e1 Asociaci\u00f3n de Escritores en Lingua Galega.\nParticipou activamente en numerosos eventos, foros e actividades a favor do audiovisual galego. Tam\u00e9n participou no Seminario de An\u00e1lises de Gui\u00f3n con Linda Seger en 1997 e no obradoiro de Di\u00e1logos no Gui\u00f3n Cinematogr\u00e1fico con Valent\u00edn Fern\u00e1ndez Tubau en 1999.\nFoi profesor convidado de Teor\u00eda e T\u00e9cnica Cinematogr\u00e1fica na Facultade de Ciencias Sociais e da Comunicaci\u00f3n do campus de Pontevedra, pertencente \u00e1 Universidade de Vigo, no curso 2000-2001. Desde 2003 \u00e9 profesor na EGACI (Escola Superior de Artes Cinematogr\u00e1ficas de Galicia)."}
{"id": "140234", "revid": "1131", "url": "https://gl.wikipedia.org/wiki?curid=140234", "title": "Carlos Aurelio L\u00f3pez Pi\u00f1eiro", "text": ""}
{"id": "140235", "revid": "1131", "url": "https://gl.wikipedia.org/wiki?curid=140235", "title": "Galer\u00eda de imaxes do porto da Coru\u00f1a", "text": "Galer\u00eda de imaxes do porto da Coru\u00f1a.\nO Porto da Coru\u00f1a \u00e9 un porto galego situado tralo dique de abrigo da cidade da Coru\u00f1a."}
{"id": "140244", "revid": "27155", "url": "https://gl.wikipedia.org/wiki?curid=140244", "title": "Archer John Porter Martin", "text": "Archer John Porter Martin, nado o 1 de marzo de 1910 en Londres (Inglaterra) e finado o 28 de xullo de 2002 en Londres, foi un qu\u00edmico ingl\u00e9s galardoado co Premio Nobel de Qu\u00edmica do ano 1952.\nTraxectoria.\nEstudou qu\u00edmica na Universidade de Cambridge, dedicouse desde 1946 \u00e1 investigaci\u00f3n en empresas privadas e en 1948 foi nomeado director da secci\u00f3n de qu\u00edmica e f\u00edsica do Instituto Nacional de Investigaci\u00f3ns M\u00e9dicas de Londres.\nInvestigaci\u00f3ns cient\u00edficas.\nEspecializado en bioqu\u00edmica, e especialmente na vitamina E e vitamina B2. Posteriormente decantouse pola cromatograf\u00eda, creando as t\u00e9cnicas que permitiron a evoluci\u00f3n desta t\u00e9cnica de laboratorio. Martin desenvolveu a cromatograf\u00eda da partici\u00f3n, mentres traballaba na separaci\u00f3n de amino\u00e1cidos, as\u00ed como a cromatograf\u00eda gasosa l\u00edquida.\nEn 1952 recibiu o Premio Nobel de Qu\u00edmica, compartido con Richard Laurence Millington Synge, \"pola invenci\u00f3n da cromatograf\u00eda da partici\u00f3n\"."}
{"id": "140247", "revid": "1131", "url": "https://gl.wikipedia.org/wiki?curid=140247", "title": "Galer\u00eda de imaxes de r\u00faas de Pontevedra", "text": "R\u00faas de Pontevedra"}
{"id": "140248", "revid": "1131", "url": "https://gl.wikipedia.org/wiki?curid=140248", "title": "Galer\u00eda de imaxes de prazas de Pontevedra", "text": "Prazas de Pontevedra"}
{"id": "140255", "revid": "1131", "url": "https://gl.wikipedia.org/wiki?curid=140255", "title": "Galer\u00eda de imaxes de Estevesi\u00f1os, Estevesi\u00f1os, Monterrei", "text": "Estevesi\u00f1os \u00e9 un lugar da parroquia hom\u00f3nima do concello de Monterrei."}
{"id": "140257", "revid": "6939", "url": "https://gl.wikipedia.org/wiki?curid=140257", "title": "Wikipedia en vasco", "text": ""}
{"id": "140272", "revid": "1131", "url": "https://gl.wikipedia.org/wiki?curid=140272", "title": "Galer\u00eda de imaxes de Medeiros, Monterrei", "text": "Santa Mar\u00eda de Medeiros \u00e9 unha parroquia do concello ourens\u00e1n de Monterrei"}
{"id": "140274", "revid": "12452", "url": "https://gl.wikipedia.org/wiki?curid=140274", "title": "Colexiata da Coru\u00f1a", "text": ""}
{"id": "140307", "revid": "98629", "url": "https://gl.wikipedia.org/wiki?curid=140307", "title": "Atol Ontong Java", "text": "O atol Ontong Java ou Luangiua \u00e9 un dos maiores atois na terra. \u00c1s veces co\u00f1\u00e9cese como atol Lord Howe que non se debe confundir con Illa de Lord Howe ao leste de Australia.\nDescrici\u00f3n.\nAdministrativamente Ontong Java pertence \u00e1 Illas Salom\u00f3n. Como parte da periferia da provincia de Malaita, que constit\u00fae a zona m\u00e1is setentrional deste estado, m\u00e1is de 250\u00a0km ao norte da Illa de Santa Isabel. \nA terra m\u00e1is pr\u00f3xima, con todo, \u00e9 a do atol Nukumanu, que se atopa a s\u00f3 38\u00a0km ao norte da punta norte de Ontong Java e que est\u00e1 baixo a administraci\u00f3n de Pap\u00faa Nova Guinea.\nOntong Java ten m\u00e1is ou menos forma de bota. O tama\u00f1o total do atol \u00e9 de 1400\u00a0km\u00b2, pero hai s\u00f3 12\u00a0km\u00b2 de terra, repartidos en 122 pequenas illas. As illas son na s\u00faa maior\u00eda terras baixas de formaci\u00f3ns de coral, a elevaci\u00f3n m\u00e1is alta \u00e9 de 13 metros.\nAproximadamente 2.000 persoas viven no atol, 1200 na illa de Luaniua no extremo oriental e 800 en Pelau no nord\u00e9s.\nHistoria.\nAs illas foron habitadas por polinesios, aproximadamente fai 2.000 anos. O primeiro avistamento europeo verificable foi feito por Abel Tasman en 1643, que a chamou Ontong Java, con todo, non foi ata 1791 que os europeos po\u00f1en o p\u00e9 nas illas (un ingl\u00e9s chamado John Hunter, que o chamou atol de Lord Howe). En 1893 as illas foron anexadas por Alema\u00f1a e posteriormente cedidas a Gran Breta\u00f1a en 1899.\nHoxe en d\u00eda os habitantes do atol te\u00f1en unha econom\u00eda de subsistencia a trav\u00e9s do cultivo do coco e o taro (ra\u00edz), as\u00ed como da pesca. Ata a prohibici\u00f3n en 2005, a principal fonte de ingresos era dos cogombros de mar e das cunchas de trochus, que eran enviados a Hong Kong. Os habitantes tam\u00e9n est\u00e1n involucrados na produci\u00f3n de copra. Tam\u00e9n conta cun prol\u00edfico n\u00famero de aves mari\u00f1as.\nAntropolox\u00eda e a ling\u00fc\u00edstica.\nOs habitantes de Ontong Java mante\u00f1en un car\u00e1cter polinesio a pesar da s\u00faa localizaci\u00f3n no arquip\u00e9lago Melanesio das Illas Salom\u00f3n. En tempos pasados os homes e as mulleres usaban elaborados tatuaxes en todo o corpo. Os dialectos que se falan nesta illa son Luangiua e Pelau e pertencen \u00e1 poboaci\u00f3n da Polinesia.\nA primeira investigaci\u00f3n seria sobre os habitantes de Ontong Java levarona a cabo os etn\u00f3grafos alem\u00e1ns Ernst Sarfert e Hans Damm, durante unha expedici\u00f3n de cient\u00edficos alem\u00e1ns aos Mares do Sur que tivo lugar en 1908-1910. Esta expedici\u00f3n visitou ambos, Ontong Java e o veci\u00f1o atol Nukumanu, onde tam\u00e9n levaron a cabo a s\u00faa investigaci\u00f3n. O seu traballo, \"Luangiua und Nukumanu\" foi publicado en 1931. Sarfert e Damm afirmaron que os nomes dos dous atois, Lord Howe e Ontong Java, eran incorrectos e chamaron a este atol Luangiua nas s\u00faas obras."}
{"id": "140310", "revid": "98629", "url": "https://gl.wikipedia.org/wiki?curid=140310", "title": "Fonualei", "text": "Fonualei \u00e9 unha illa volc\u00e1nica deshabitada preto de Vava'u no reino de Tonga. \nFoi visto polo navegante galego Don Francisco Mourelle de la R\u00faa no buque \"La Princesa\", o 26 de febreiro de 1781. Informou de que a illa era est\u00e9ril debido as erupci\u00f3ns, e chamouna por iso \"illa amargura\".\nUnha grande erupci\u00f3n en 1846, que comezou o 11 de xu\u00f1o, destru\u00edu gran parte da vexetaci\u00f3n de Vava\u02bbu e estendeu cinzas polo menos un ano. Algunhas fontes afirman que outros tres volc\u00e1ns veci\u00f1os, Late, Tok\u016b e outro, estouparon ao mesmo tempo. Probablemente se trate dun erro ao pasar barcos que identificaron mal a illa en erupci\u00f3n.\nA illa m\u00e1is pr\u00f3xima a Fonualei \u00e9 Tok\u016b a 19,7 km ao sueste."}
{"id": "140311", "revid": "89787", "url": "https://gl.wikipedia.org/wiki?curid=140311", "title": "Danny Elfman", "text": "Daniel Robert Elfman, co\u00f1ecido como Danny Elfman, nado nos \u00c1nxeles (Estados Unidos) o 29 de maio de 1953, \u00e9 un compositor estadounidense co\u00f1ecido principalmente polas bandas sonoras dos filmes do director Tim Burton, con quen debutou en 1985. Tam\u00e9n \u00e9 co\u00f1ecido por ser o l\u00edder do antigo grupo de m\u00fasica estadounidense Oingo Boingo ou por ser o autor do famoso tema da serie televisiva \"Os Simpson\", ou do filme \"Batman\". Foi nomeado catro veces aos Premios Oscar da Academia."}
{"id": "140312", "revid": "23204", "url": "https://gl.wikipedia.org/wiki?curid=140312", "title": "Jean-Fran\u00e7ois de La P\u00e9rouse", "text": "Jean Fran\u00e7ois Galaup, conde da P\u00e9rouse (ou de Lap\u00e9rouse), nado nas proximidades de Albi o 23 de agosto de 1741 e finado en Vanikoro en 1788, foi un mari\u00f1o franc\u00e9s. A expedici\u00f3n naval ao redor do mundo que el dirix\u00eda desapareceu por completo en 1788 nas illas Salom\u00f3n.\nTraxectoria.\nEnrolouse na Mari\u00f1a aos 15 anos, en 1756. Durante o seu per\u00edodo escolar, en Brest, vese envolvido a\u00ednda con 17 anos nos conflitos mar\u00edtimos da guerra dos Sete Anos contra Inglaterra, ao longo de Am\u00e9rica do Norte, en especial en Terra Nova e no r\u00edo San Lorenzo, as\u00ed como nas Antillas. Aos 18 anos, \u00e9 ferido e feito prisioneiro durante a Batalla dos Cardeais, preto de Quiberon, que libraron o Mariscal de Conflans e o Almirante Hawke. Tras outra serie de actividades na costa francesa, permanecer\u00e1 durante cinco anos na illa Mauricio (ent\u00f3n \"Illa de Francia\"), e levou a cabo distintas misi\u00f3ns nas illas pr\u00f3ximas.\nEnc\u00e1rgaselle a direcci\u00f3n de d\u00faas viaxes \u00e1 India como comandante do \"Seine\". Al\u00ed co\u00f1ecer\u00e1 \u00e1 que ser\u00e1 a s\u00faa esposa, El\u00e9onore Broudou, unha moza crioula de orixe modesta. De volta a Francia en 1777, nom\u00e9aselle tenente de nav\u00edo e recibe como recompensa a Cruz de San Lu\u00eds, ao salvar Mah\u00e9 dos asaltantes indios.\nVolveu participar nas loitas contra os ingleses con motivo da independencia do que logo ser\u00edan os Estados Unidos. Loitar\u00e1 nas Antillas e na pen\u00ednsula do Labrador (expedici\u00f3n da ba\u00eda de Hudson). Nestes combates demostrou o seu valor mar\u00edtimo e militar, ao capturar dous fortes brit\u00e1nicos. Con 39 anos nome\u00f3uselle capit\u00e1n de nav\u00edo, debido \u00e1 s\u00faa brillante traxectoria nesta guerra. casa con El\u00e9onore Broudou en 1783, a pesar das obxecci\u00f3ns do seu pai, e vanse a vivir a Albi.\nTras o tratado de Par\u00eds, o ministro de Mari\u00f1a de Castries e o rei Lu\u00eds XVI selecci\u00f3nano para dirixir unha expedici\u00f3n ao redor do mundo, cuxo obxectivo era completar os descubrimentos levados a cabo por James Cook no oc\u00e9ano Pac\u00edfico. a expedici\u00f3n, que constaba de 220 homes, deixa Brest en agosto de 1785 con dous nav\u00edos, \"La Boussole\" e \"l'Astrolabe\", barcos mercantes de 500 toneladas remodelados como fragatas para esta ocasi\u00f3n.\nEntre os participantes na expedici\u00f3n, hab\u00eda numerosos cient\u00edficos: un astr\u00f3nomo, un m\u00e9dico, tres naturalistas, un matem\u00e1tico, tres debuxantes e ata sacerdotes que contaban cunha formaci\u00f3n t\u00e9cnica. A expedici\u00f3n ti\u00f1a numerosos obxectivos: xeogr\u00e1ficos, cient\u00edficos, etnol\u00f3xicos, econ\u00f3micos (prospecci\u00f3n das posibilidades de caza de baleas ou recolecci\u00f3n peles), pero tam\u00e9n ti\u00f1a obxectivos pol\u00edticos e pretend\u00eda establecer bases francesas ou de cooperaci\u00f3n colonial cos aliados espa\u00f1ois (en Filipinas).\nAs\u00ed pois, o que se lle propuxo, foi un programa de exploraci\u00f3n planetario no Pac\u00edfico Norte e no Pac\u00edfico Sur, inclu\u00edndo as costas de Extremo Oriente e de Australia.\nA expedici\u00f3n rodea o cabo de Fornos, realiza un informe sobre a colonia espa\u00f1ola de Chile e pasa polas illas de Pascua e de Hawai, navega ata Alasca, onde La P\u00e9rouse desembarca cerca do monte St. Elias a finais de xu\u00f1o de 1786 e explora os arredores. Unha barca e d\u00faas chalupas que transportaban 21 homes perd\u00e9ronse nas violentas correntes da ba\u00eda chamada \"Porto dos Franceses\" por La P\u00e9rouse (ba\u00eda Lituya, hoxe). Logo, visitou Monterrey, onde examinou as misi\u00f3ns franciscanas e elaborou notas cr\u00edticas no relativo ao trato aos Amerindios.\nVolveu atravesar o Pac\u00edfico, dirix\u00edndose a Macau, onde vendeu as peles que comprara en Alasca, repartindo os beneficios coa s\u00faa tripulaci\u00f3n. O ano seguinte, tras unha visita a Manila, dirixiuse cara \u00e1 costa nord\u00e9s de Asia. Descubriu as illas Quelquepart (Jeju-do), que s\u00f3 foran visitadas unha vez por europeos, un grupo de holandeses que naufragaran en 1635. Visitou a pen\u00ednsula de Corea, indo despois a \"Oku-Yeso\" (illas de Sakhaline).\nOs habitantes de Hokkaido ensin\u00e1ronlle un mapa, pero non foi capaz de atopar o estreito e puxo rumbo ao norte cara \u00e1 pen\u00ednsula de Kamchatka, \u00e1 que chegou en setembro de 1787. Recibiu instruci\u00f3ns de Par\u00eds por medio de Barth\u00e9lemy de Lesseps, vicec\u00f3nsul de Francia en Kronstadt e t\u00edo do construtor do Canle de Suez, para facer un informe sobre a colonizaci\u00f3n de Australia.\nDet\u00edvose logo en Samoa. inmediatamente antes da s\u00faa partida, os Samoanos atacaron aos seus homes e deron morte a doce, entre os que estaba o segundo oficial da expedici\u00f3n, Fleuriot de Langle, comandante de \"l'Astrolabe\". Navegou a continuaci\u00f3n cara \u00e1 ba\u00eda Botanique en Sydney, onde chegou o 26 de xaneiro de 1788, no mesmo momento no que o capit\u00e1n Arthur Phillip transfer\u00eda a colonia en Port Jackson. Os brit\u00e1nicos recib\u00edrono cortesmente, pero non puideron proporcionarlle alimento, xa que non dispu\u00f1an de recursos.\nEntregou os seus diarios e as s\u00faas cartas para que se enviasen a Europa, e conseguiu madeira e auga fresca. Partiu cara a Nova Caledonia, Santa Cruz, as illas Salom\u00f3n, as Luisiadas e as costas do oeste e do sur de Australia. Non se lle volveu a ver, nin a el nin a ning\u00fan dos seus homes.\nProcura dos restos da expedici\u00f3n.\nEn maio de 2005 identific\u00e1ronse oficialmente os restos que se atoparan preto de Vanikoro (illas Salom\u00f3n) en 1827 primeiro, e logo en 1964, como os de \"La Boussole\" e \"l'Astrolabe\". Un sextante que se atopou nun dos restos levaba a inscrici\u00f3n \"Mercier\" nunha placa lat\u00f3n; o inventario de \"La Boussole\" indicaba a presenza dun sextante, que proporcionara a Academia Real de Mari\u00f1a e que fora fabricado por \"sieur Mercier\". Ademais, descubr\u00edronse restos de campamentos na illa, e a tradici\u00f3n oral aut\u00f3ctona parece conservar a noci\u00f3n dun naufraxio contempor\u00e1neo ao de La P\u00e9rouse."}
{"id": "140313", "revid": "89787", "url": "https://gl.wikipedia.org/wiki?curid=140313", "title": "Olimp\u00edada Internacional de Inform\u00e1tica", "text": "A Olimp\u00edada Internacional de Inform\u00e1tica \u00e9 unha m\u00e1is das Olimp\u00edadas Internacionais de Ciencias, que ten como obxectivo principal potenciar a aprendizaxe da inform\u00e1tica entre os alumnos de ensino secundario e bacharelato. Os problemas que os participantes desta competici\u00f3n deben afrontar est\u00e1n relacionados con algoritmos. Non se require moito co\u00f1ecemento en canto ao uso do API, pero si habilidade na resoluci\u00f3n de problemas e no dese\u00f1o dos citados algoritmos."}
{"id": "140317", "revid": "1387", "url": "https://gl.wikipedia.org/wiki?curid=140317", "title": "Benigno L\u00f3pez Gonz\u00e1lez", "text": ""}
{"id": "140318", "revid": "785", "url": "https://gl.wikipedia.org/wiki?curid=140318", "title": "Valedora do Pobo", "text": "O Valedor do Pobo ou Valedora do Pobo \u00e9 o comisionado ou a comisionada do Parlamento de Galicia para a defensa dos dereitos e liberdades dos galegos, de acordo co establecido no t\u00edtulo I da Constituci\u00f3n espa\u00f1ola e no Estatuto de Autonom\u00eda de Galicia de 1981.\nA figura.\nA figura do Valedor do Pobo, semellante ao Defensor do Pobo e instituci\u00f3ns similares doutras comunidades aut\u00f3nomas e estados, aparece recollida no artigo 14 do Estatuto de Autonom\u00eda de 1981.\nO Valedor \u00e9 elixido polo Parlamento de Galicia por un per\u00edodo de cinco anos. A elecci\u00f3n faise por maior\u00eda cualificada de tres quintos dos membros da C\u00e1mara. Cada ano, o alto comisionado presenta a s\u00faa memoria anual diante dos parlamentarios galegos.\nO Valedor ten autonom\u00eda respecto aos demais poderes. Pode actuar tanto de oficio como previa queixa dalg\u00fan cidad\u00e1n. A s\u00faa capacidade de supervisi\u00f3n abrangue dende \"a Administraci\u00f3n da comunidade aut\u00f3noma galega e dos seus entes e empresas p\u00fablicas ou dependentes\" ata a da \"Administraci\u00f3n local naquelas materias que sexan competencia da comunidade\", como se recolle na p\u00e1xina web da instituci\u00f3n. Non ten capacidade coercitiva, nin potestade sancionadora, \"sen\u00f3n unicamente de persuasi\u00f3n\", a\u00ednda que si pode chegar a declarar \"non colaboradora\" ou \"hostil\" a algunha persoa ou instituci\u00f3n. A lei tam\u00e9n establece que os poderes p\u00fablicos galegos est\u00e1n obrigados a prestar axuda e colaboraci\u00f3n ao alto comisionado en todo aquilo que este demande.\nA\u00ednda que a Lei do Valedor establece que poder\u00e1 ocupar o cargo calquera cidad\u00e1n \"que goce da condici\u00f3n pol\u00edtica de galego\", os seus ocupantes son habitualmente persoas extra\u00eddas do mundo xudicial. A norma establece que o Valedor ten que ter un car\u00e1cter independente e imparcial, polo que non pode estar afiliado a ning\u00fan partido ou manter unha ocupaci\u00f3n \u00e1 marxe da de alto comisionado.\nO Valedor ten sede propia, inaugurada o 14 de maio de 1993 e que est\u00e1 situada a car\u00f3n da do Parlamento.\nFunci\u00f3ns.\nA lei reco\u00f1\u00e9celle tres funci\u00f3ns esenciais ao Valedor do Pobo:\nPara o seu traballo, o comisionado pode contar con varios vicevaledores.\nA cobertura do cargo.\nA\u00ednda que o Valedor \u00e9 definido no Estatuto do 1981, ata tres anos despois non se fai oficial esta figura, coa Lei 6/1984, de 5 de xu\u00f1o, do Valedor do Pobo de Galicia, e ata 1990 non \u00e9 designado o primeiro ocupante do cargo.\nO requirimento da maior\u00eda cualificada e a falta de acordo entre as forzas pol\u00edticas ten provocado que alg\u00fans ocupantes do cargo estiveran m\u00e1is tempo do que lles correspond\u00eda por lei. Foi xa o caso do primeiro, Xos\u00e9 Cora Rodr\u00edguez, quen estivo 20 meses m\u00e1is do que lle tocaba, e do segundo, que prorrogou o seu mandato un ano.\nO Valedor \u00e9 elixido polo Parlamento, previa proposta da comisi\u00f3n de Petici\u00f3ns da C\u00e1mara galega. A\u00ednda que o candidato adoita chegar consensuado entre todos os partidos, non ocorreu as\u00ed co primeiro. O 8 de maio de 1990, cando a comisi\u00f3n de Petici\u00f3ns debat\u00eda quen \u00eda propo\u00f1er como candidato, o BNG formulou a candidatura de Isaac D\u00edaz Pardo, rexeitada polos demais partidos. Pero uns d\u00edas despois, presentou unha impugnaci\u00f3n, logo rexeitada tam\u00e9n, pero que atrasou a elecci\u00f3n do primeiro Valedor ata a sesi\u00f3n plenaria de 1 de xu\u00f1o de 1990.\nAs longas negociaci\u00f3ns entre partidos fixeron que tam\u00e9n se atrasaran as elecci\u00f3ns dos dous seguintes valedores."}
{"id": "140319", "revid": "1131", "url": "https://gl.wikipedia.org/wiki?curid=140319", "title": "Premio Mestre Mateo", "text": ""}
{"id": "140320", "revid": "89787", "url": "https://gl.wikipedia.org/wiki?curid=140320", "title": "R\u00edo Yellowknife", "text": "O r\u00edo Yellowknife \u00e9 un curso fluvial dos Territorios do Noroeste, Canad\u00e1. Fl\u00fae cara o sur e desemboca na Yellowknife Bay, no Gran Lago do Escravo, onda a cidade de Yellowknife. O nome do r\u00edo prov\u00e9n da tribo dos yellowknives, un pobo pertencente \u00e1s Primeiras Naci\u00f3ns que existiu na \u00e1rea.\nA cidade de Yellowknife provense da auga deste r\u00edo."}
{"id": "140325", "revid": "1131", "url": "https://gl.wikipedia.org/wiki?curid=140325", "title": "Galer\u00eda de imaxes do porto de Baiona", "text": "Porto de Baiona."}
{"id": "140328", "revid": "98629", "url": "https://gl.wikipedia.org/wiki?curid=140328", "title": "Josep Ferrater Mora", "text": "Josep Ferrater Mora, nado en Barcelona o 30 de outubro de 1912 e finado na mesma cidade o 30 de xaneiro de 1991, foi un fil\u00f3sofo, ensa\u00edsta e escritor catal\u00e1n.\nBiograf\u00eda.\nEstudou Filosof\u00eda e Letras na Universidade de Barcelona, doutor\u00e1ndose nesta mesma cidade baixo a direcci\u00f3n do seu mestre Joaquim Xirau, en 1936. Ao estalar a guerra civil espa\u00f1ola, Ferrater loitou no bando republicano e, ante a derrota deste, decidiu exiliarse para evitar m\u00e1is infortunios. Desde 1939 foi profesor en universidades de Francia, Cuba e os EUA, pa\u00eds no que se asentar\u00eda finalmente desde 1947, fuxindo do r\u00e9xime franquista, e onde co\u00f1ecer\u00eda ao poeta Pedro Salinas. O seu labor docente m\u00e1is extenso foi no Bryan Mawr College de Pensilvania, instituci\u00f3n na que gozar\u00eda dunha gran reputaci\u00f3n e no que permanecer\u00eda at\u00e9 a s\u00faa xubilaci\u00f3n en 1981, chegando a ser director do Departamento de Filosof\u00eda. As\u00ed mesmo, foi profesor convidado nas universidades de Princeton, Baltimore, Filadelfia, Madrid, Barcelona e Palma de Mallorca. Ademais de ensaios filos\u00f3ficos, publicou algunha que outra novela e dirixiu varias pel\u00edculas.\nAs s\u00faas influencias filos\u00f3ficas foron moi variadas, dado o seu interese polas cuesti\u00f3ns m\u00e1is dispares da filosof\u00eda, e van dende Sartre, Bergson ou Husserl, at\u00e9 Russell, Wittgenstein ou Whitehead, pasando por fil\u00f3sofos espa\u00f1ois como Ortega y Gasset ou Xabier Zubiri.\nColleitou importantes triunfos acad\u00e9micos, pois foi nomeado doutor honoris causa pola Universidade Aut\u00f3noma de Barcelona, a Universidade da Rep\u00fablica (Uruguai), a Universidade Nacional de Tucum\u00e1n (Arxentina), a Universidade Nacional de Colombia, a UNED, a Universidade Nacional de Salta (Arxentina), a Universidade Nacional de Cuyo (Arxentina), a Universidade de Barcelona, e, a t\u00edtulo p\u00f3stumo, en 1991, pola USC. Igualmente, recibiu numerosos premios, entre os que destacan o Premio Pr\u00edncipe de Asturias de Comunicaci\u00f3n e Humanidades (en reco\u00f1ecemento ao seu esforzo integrador dos mundos da comunicaci\u00f3n e as humanidades e de esclarecemento e difusi\u00f3n das ideas filos\u00f3ficas), a afamada Creu de Sant Jordi outorgada pola Generalitat de Catalunya, a Gran Cruz de Afonso X o Sabio ou a condecoraci\u00f3n de Isabel a Cat\u00f3lica.\nO \"Diccionario de Filosof\u00eda\", publicado por vez primeira en 1941, sufriu substanciosas reelaboraci\u00f3ns e reedici\u00f3ns durante longos anos, pois pasar\u00eda de ocupar un \u00fanico volume a constar de catro volumes. Este labor enciclopedista persoal ser\u00e1 recollida pola C\u00e1tedra Josep Ferrater Mora de pensamento contempor\u00e1neo, dirixida por Josep Mar\u00eda Terricabras, encargada de introducir novas entradas no dicionario, ampli\u00e1ndoo e actualiz\u00e1ndoo, sa\u00edndo \u00e1 luz unha nova edici\u00f3n en 1994 na editorial Ariel.\nNos seus \u00faltimos anos de vida, o seu interese centrouse na produci\u00f3n novelesca."}
{"id": "140341", "revid": "12452", "url": "https://gl.wikipedia.org/wiki?curid=140341", "title": "Helioc\u00e9ntrico", "text": ""}
{"id": "140362", "revid": "56817", "url": "https://gl.wikipedia.org/wiki?curid=140362", "title": "Richard Laurence Millington Synge", "text": "Richard Laurence Millington Synge, nado en Liverpool (Merseyside) o 28 de outubro de 1914 e finado en Norwich (Norfolk) o 18 de agosto de 1994, foi un bioqu\u00edmico brit\u00e1nico galardoado co Premio Nobel de Qu\u00edmica do ano 1952.\nTraxectoria.\nEstudou f\u00edsica, qu\u00edmica e fisiolox\u00eda na Universidade de Cambridge, onde se licenciou en 1936. Desenvolveu as s\u00faas investigaci\u00f3ns cient\u00edficas en empresas privadas, entre 1941 e 1943 na \"Wool Industries Research Association\" de Leeds, entre 1943 e 1948 no Instituto de Medicina Preventiva de Londres, entre 1948 e 1967 no Instituto de Investigaci\u00f3n Rowett de Aberdeen, e entre 1968 e 1976 no \"Food Research Institute\" de Norwich.\nInvestigaci\u00f3ns cient\u00edficas.\nDurante a s\u00faa mocidade estudou e traballou na Universidade de Cambridge e xunto a Archer John Porter Martin, introduciu o m\u00e9todo de an\u00e1lise cromatogr\u00e1fico chamado de repartici\u00f3n sobre papel, o cal posibilita a separaci\u00f3n dos amino\u00e1cidos das prote\u00ednas da materia viva.\nEntre 1942 e 1948 estudou os p\u00e9ptidos do grupo prote\u00ednico da gramicidina, traballo utilizado posteriormente por Frederick Sanger na determinaci\u00f3n da estrutura da insulina.\nEn 1952 recibiu o Premio Nobel de Qu\u00edmica, compartido con Archer J. P. Martin, \"para a invenci\u00f3n da cromatograf\u00eda de partici\u00f3n\"."}
{"id": "140365", "revid": "23204", "url": "https://gl.wikipedia.org/wiki?curid=140365", "title": "F\u00fatbol Club Barcelona (baloncesto)", "text": "O Futbol Club Barcelona \u00e9 un equipo profesional de baloncesto que actualmente xoga na liga ACB. Secci\u00f3n de baloncesto do F\u00fatbol Club Barcelona, foi fundada en 1926, polo que \u00e9 o equipo m\u00e1is antigo da competici\u00f3n. O Bar\u00e7a xoga os seus encontros como local no Palau Blaugrana, sendo o seu actual presidente Joan Laporta.\n\u00c9 o segundo club de Espa\u00f1a en baloncesto en n\u00famero de t\u00edtulos conseguidos, e un dos de maior prestixio de Europa. O equipo viviu os seus mellores anos nas d\u00e9cadas de 1980 e 1990, pero o seu maior \u00e9xito, a Euroliga, conseguiuno en 2003 e 2010. Ademais dun total de 7 t\u00edtulos europeos, ga\u00f1ou dezaoito ligas e vinte e seis Copas do Rei.\nHistoria.\nOrixes.\nEn 1926 cr\u00e9ase a secci\u00f3n de baloncesto do F\u00fatbol Club Barcelona, e xa en 1927 o equipo disputa a s\u00faa primeira competici\u00f3n oficial, participando na quinta edici\u00f3n do Campionato de Catalu\u00f1a de Baloncesto. Durante os anos vinte e toda a \u00e9poca de 1930 o equipo non ga\u00f1a ning\u00fan t\u00edtulo, e o Barcelona contin\u00faa lonxe do nivel dos mellores equipos de baloncesto catal\u00e1ns: o Societ\u00e9 Patrie, C.E. Europa, Laiet\u00e0 B.C. e o C.B. Atl\u00e9tico de Graza. Por fin, na d\u00e9cada de 1940, o equipo empeza a ter os seus primeiros grandes \u00e9xitos. Ga\u00f1a seis Copas do Xeneral\u00edsimo (1943, 1945, 1946, 1947, 1949 e 1950) e queda subcampi\u00f3n de liga nunha ocasi\u00f3n (1942), consolid\u00e1ndose como o mellor equipo de Catalu\u00f1a e un dos mellores de Espa\u00f1a.\nCon todo, a d\u00e9cada de 1950 sup\u00f3n un retroceso, sendo unha d\u00e9cada pobre en t\u00edtulos na que o Aismal\u00edbar de Montcada e o Joventut de Badalona conv\u00e9rtense nos mellores equipos catal\u00e1ns. Na tempada 1956-1957 estr\u00e9ase a primeira Liga espa\u00f1ola coa participaci\u00f3n de seis equipos entre os que se atopa o \"FC Barcelona\". O equipo queda subcampi\u00f3n por detr\u00e1s do Real Madrid. Na tempada 1958-1959 o equipo consegue o primeiro \"dobrete\" da s\u00faa historia ao ga\u00f1ar a s\u00faa primeira Liga espa\u00f1ola e a Copa do Xeneral\u00edsimo.\nTransici\u00f3n e crecemento.\nA d\u00e9cada de 1960 \u00e9 a peor na historia do F.C. Barcelona de baloncesto. Non s\u00f3 non se consegue ning\u00fan t\u00edtulo en 10 anos, sen\u00f3n que se producen os dous peores episodios na historia da secci\u00f3n. En 1961 o presidente do club Enric Llaudet decide, incomprensiblemente, disolver a secci\u00f3n de baloncesto, a pesar da grande afecci\u00f3n que xa ti\u00f1a o equipo entre a afecci\u00f3n cul\u00e9. Un ano m\u00e1is tarde reconsidera a decisi\u00f3n ante a presi\u00f3n social e a secci\u00f3n volve instaurarse.\nEn 1964 unha pol\u00e9mica decisi\u00f3n da Federaci\u00f3n Espa\u00f1ola de Baloncesto, que decide inesperadamente reducir a liga de Primeira Divisi\u00f3n de 14 a 8 equipos, condenando ao F.C. Barcelona ao descenso a Segunda Divisi\u00f3n. En 1965 o equipo queda campi\u00f3n de Segunda e ascende de novo a Primeira. Nos anos sesenta, o Bar\u00e7a non s\u00f3 ve como o Real Madrid \u00e9 o gran dominador a nivel estatal, sen\u00f3n que at\u00e9 catro equipos catal\u00e1ns conseguen moito mellores resultados: o Aismal\u00edbar Montcada, o Joventut de Badalona, o Picadero Jockey Club e o Orillo Verde Sabadell.\nA d\u00e9cada dos anos setenta sup\u00f3n a d\u00e9cada da transici\u00f3n entre os ominosos anos sesenta e os gloriosos oitenta. O equipo compite t\u00f3dalas tempadas en primeira divisi\u00f3n, incrementando o seu nivel, e mellorando as estruturas da secci\u00f3n. Un exemplo \u00e9 que en 1971 o equipo estrea nova cancha de xogo, o Palau Blaugrana, considerada no seu momento un dos mellores pavill\u00f3ns de Europa. O equipo mellorou moito o nivel e situouse na elite do baloncesto espa\u00f1ol, pero os anos setenta seguen dominados polo Real Madrid, e o \"FC Barcelona\" queda sete veces subcampi\u00f3n de Liga. Ademais, o conxunto barcelon\u00e9s ve como o Joventut de Badalona segue sendo o conxunto catal\u00e1n que consegue m\u00e1is t\u00edtulos de Liga e Copa. Na tempada 1974-1975 o equipo disputa a s\u00faa primeira final europea, pero perde a Copa Kora\u0107 ante o Squibb Cant\u00f9. Non ser\u00e1 at\u00e9 a tempada 1977-1978 que o equipo consegue ga\u00f1ar un novo t\u00edtulo: a s\u00faa oitava Copa, xa denominada Copa do Rei.\nA d\u00e9cada prodixiosa.\nA d\u00e9cada dos oitenta \u00e9 a mellor na historia do FC Barcelona de baloncesto. O presidente do club, Josep Llu\u00eds N\u00fa\u00f1ez dec\u00eddese a potenciar ao m\u00e1ximo a secci\u00f3n e consegue que o equipo se converta no mellor de Espa\u00f1a e un dos mellores de Europa da man do adestrador A\u00edto Garc\u00eda Reneses e xogadores como Epi, Sibilio, Norris, e Solozabal. Como curiosidade hist\u00f3rica dicir que os partidos se disputaban no Palau Blaugrana, unha bomboneira para 6.000 seareiros que atronaban cos seus c\u00e1nticos e moitos equipos rivais xa vi\u00f1an mentalizados de perder por m\u00e1is de 20 puntos. Ademais nesta d\u00e9cada era o \u00fanico equipo de Europa que cando realizaba contraataques buscaban as canastras de 3 puntos debido a contar nas s\u00faas filas a Epi e sobre todo Sibilio especialistas neste tipo de canastras e non a f\u00e1cil bandexa a soas contra taboleiro.\nNesta d\u00e9cada o Bar\u00e7a conv\u00e9rtese no dominador do baloncesto espa\u00f1ol ao conquistar 6 Ligas (1981, 1983, 1987, 1988, 1989, 1990), 5 Copas do Rei (1981, 1982, 1983, 1987, 1988), 1 Copa Pr\u00edncipe de Asturias, e 6 Ligas catal\u00e1s. Ademais, o Barcelona ga\u00f1a os seus primeiros t\u00edtulos internacionais ao conquistar dous Recopas (1985 e 1986), unha Copa Kora\u0107 (1987) e un Mundial de Clubs (1985). Mostra do prestixio internacional que conseguiu o equipo \u00e9 que foi d\u00faas veces convidado nesa d\u00e9cada (en 1989 e 1990) a participar no Open McDonald's. A \u00fanica materia pendente do equipo nesta d\u00e9cada \u00e9 a Copa de Europa, que non consegue ga\u00f1ar a pesar de disputar d\u00faas veces a final: en 1984 perde a final ante o Banco Dei Roma, e na tempada 1989-1990 perde ante o Jugoplastika Split.\nEn 1984 o FC Barcelona afronta por primeira vez na s\u00faa historia a final da Copa de Europa na cidade de Xenebra (Su\u00edza), o torneo m\u00e1is prestixioso do baloncesto europeo, o cinco inicial do conxunto blaugrana dirixido por Antoni Serra Illas foi o seguinte: Soloz\u00e1bal, Epi, Sibilio, De la Cruz e Marcellus Starks. En fronte estaba outro debutante en finais europeas, o Banco dei Roma. A primeira parte foi un recital azulgrana, tal \u00e9 as\u00ed que ao termo da primeira parte, o Barcelona ti\u00f1a unha vantaxe de 14 puntos. Pero todo cambiou na segunda metade, o Banco dei Roma remontou a desvantaxe grazas en gran parte \u00e1 grande achega da base norteamericano Larry Wright, o Bar\u00e7a sufriu a puntar\u00eda do h\u00e1bil base, e acusou a mala actuaci\u00f3n de Chicho Sibilio quen s\u00f3 achegou catro puntos. Os 23 puntos do MVP da final, Juan Antonio San Epifanio, non bastaron para alzar a ansiada copa, que finalmente levou o conxunto italiano. Aquel d\u00eda comezou unha longa maldici\u00f3n do Bar\u00e7a na Copa de Europa, que durou 19 anos.\nPor fin a Euroliga.\nO equipo consol\u00eddase como o mellor equipo de Espa\u00f1a e un dos mellores de Europa, a\u00ednda que os noventa non son tan prol\u00edficos en t\u00edtulos como a d\u00e9cada anterior. A\u00ednda as\u00ed, o equipo ga\u00f1a catro Ligas (1995, 1996, 1997, 1999), d\u00faas Copas (1991, 1994), unha Copa Kora\u0107 (1999) e d\u00faas Ligas Catal\u00e1s. Pero o balance da d\u00e9cada queda embazado pola materia pendente que segue tendo o club, e que se antolla imposible de aprobar: a Copa de Europa. O FC Barcelona non consegue ga\u00f1ala a pesar de xogar tres finais m\u00e1is (1991, 1996 e 1997), e ser o equipo europeo que m\u00e1is veces (6) participa na \"Final Four\".\nOs anos 2000 empezan coa perda da liga contra o Real Madrid no Palau Blaugrana e a eliminaci\u00f3n en semifinais da Euroliga contra o Maccabi Tel Aviv. O ano seguinte o equipo resarcir e, da man do novo Pau Gasol, ga\u00f1a a liga e a Copa. Ese ver\u00e1n o de Sant Boi de Llobregat decide ir xogar \u00e1 NBA, un dos motivos do fracaso da seguinte tempada, na que non se logra ning\u00fan t\u00edtulo, e dec\u00eddese destitu\u00edr ao adestrador A\u00edto Garc\u00eda Reneses e fichar ao serbio Svetislav Pe\u0161i\u0107. A tempada 2002-2003 \u00e9 a de maior gloria para a secci\u00f3n: cun quinteto formado por Jasikevicius, Juan Carlos Navarro, Bodiroga, Gregor Fu\u010dka e Roberto Due\u00f1as, cons\u00e9guese por fin a ansiada Euroliga contra a Benetton Treviso no Palau Sant Jordi, t\u00edtulo que se suma \u00e1 liga e a Copa, conseguindo dese modo o triplete.\nA seguinte tempada, coa base do cadro de xogadores intacto, excepto a marcha de Jasikevicius, o equipo consegue a liga nunha final apertada ante Estudiantes. A tempada 2004-2005 \u00e9 un fracaso absoluto para a secci\u00f3n: destit\u00faese a Pe\u0161i\u0107, substitu\u00eddo primeiro por Joan Montes e por Manolo Flores m\u00e1is tarde, e o equipo cae en Cuartos de Final da liga e no Top 16 da Euroliga. Ese ver\u00e1n dec\u00eddese fichar ao at\u00e9 agora adestrador do Tau Cer\u00e1mica Du\u0161ko Ivanovi\u0107 e a figura do equipo Dejan Bodiroga decide abandonar o equipo.\nA primeira tempada do novo proxecto non \u00e9 satisfactoria: cae en Semifinais de Liga e de Euroliga e a tempada acaba sen t\u00edtulos. A 2006-2007 non \u00e9 de maior \u00e9xito, a pesar de conquistar a Copa do Rei ante o Real Madrid, xa que cae en Semifinais de Liga e en Cuartos de Final da Euroliga ante Unicaja M\u00e1laga. \u00c9 a seguinte tempada a do adeus definitivo de Ivanovic do banco cul\u00e9, que \u00e9 cesado despois dunhas pol\u00e9micas declaraci\u00f3ns cuestionando a calidade do persoal. Dec\u00eddese que Xavier Pascual sexa o seu substituto, e en 4 meses, consegue endereitar o rumbo do equipo e chegar \u00e1 Final da ACB, que se perde ante o Baskonia. Na tempada 2008-2009 cons\u00e9guese, despois de 5 anos sen ela, a liga, grazas en parte \u00e1 volta do xogador Juan Carlos Navarro, que marchou \u00e1 NBA a tempada anterior. En Euroliga, a pesar de levar unha traxectoria practicamente inmaculada na competici\u00f3n, o equipo cae en semifinais ante o CSKA Moscova.\nPavill\u00f3n.\nO FC Barcelona xoga so seus partidos coma local no Palau Blaugrana, un pavill\u00f3n cuberto propiedade do F\u00fatbol Club Barcelona, onde disputan ademais do baloncesto disputan os seus partidos oficiais os primeiros equipos as secci\u00f3ns de balonm\u00e1n, h\u00f3ckey sobre pat\u00edns e f\u00fatbol sala. Est\u00e1 situado na Avenida Ar\u00edstides Maillol, no barrio de Les Corts, no interior do complexo que acolle o estadio do Camp Nou. Xunto ao \"Palau Blaugrana\" est\u00e1n as oficinas do club, as\u00ed como a tenda oficial do FC Barcelona e o Palau de Gel.\nTen un aforamento de 7.585 espectadores, todos sentados, grazas \u00e1 remodelaci\u00f3n que levou a cabo en 1994. At\u00e9 ent\u00f3n, o Palau ti\u00f1a unha cabida para 5.696 espectadores. Ademais de ser testemu\u00f1a dos principais \u00e9xitos dos equipos das secci\u00f3ns do FC Barcelona, o Palau Blaugrana tam\u00e9n acolleu importantes eventos, por exemplo acolleu \u00e1s competici\u00f3ns de h\u00f3ckey sobre pat\u00edns, judo e taekwondo durante os Xogos Ol\u00edmpicos de 1992 celebrados en Barcelona. Outros pavill\u00f3ns utilizados durante a historia do club son:"}
{"id": "140366", "revid": "17467", "url": "https://gl.wikipedia.org/wiki?curid=140366", "title": "FC Barcelona (baloncesto)", "text": ""}
{"id": "140367", "revid": "17467", "url": "https://gl.wikipedia.org/wiki?curid=140367", "title": "FC Barcelona (Baloncesto)", "text": ""}
{"id": "140372", "revid": "98629", "url": "https://gl.wikipedia.org/wiki?curid=140372", "title": "Empiade, Cerdeira, As Neves", "text": "Empiade \u00e9 un lugar da parroquia de Cerdeira, no concello pontevedr\u00e9s das Neves, na comarca do Condado. Segundo os datos do Instituto Galego de Estat\u00edstica do ano 2008 ten 33 habitantes (15 homes e 18 mulleres).\n\u00c9 o lugar de nacemento do r\u00edo Termes."}
{"id": "140378", "revid": "1131", "url": "https://gl.wikipedia.org/wiki?curid=140378", "title": "Marti\u00f1\u00e1n", "text": "O top\u00f3nimo Marti\u00f1\u00e1n pode referirse a:"}
{"id": "140379", "revid": "23204", "url": "https://gl.wikipedia.org/wiki?curid=140379", "title": "John Bonham", "text": "John Henry 'Bonzo' Bonham, foi o bater\u00eda do grupo de hard rock Led Zeppelin.\nAta o d\u00eda de hoxe \u00e9 considerado un dos mellores bater\u00edas de rock da historia, xa que cambiou o enfoque que se ti\u00f1a cara ao instrumento. John creou un estilo cunha pegada m\u00e1is dura e con menos adornos, moito m\u00e1is afastado do jazz e do blues (estilos predominantes nos bater\u00edas de rock/pop da \u00e9poca), cambiando revolucionariamente o mundo musical, influ\u00edndo a todas as xeraci\u00f3ns posteriores de bater\u00edas de rock, inclu\u00edndo ao heavy metal.\nPrimeiros pasos.\nBonham naceu en Redditch, Worcestershire, Inglaterra. Empezou a tocar bater\u00eda aos 5 anos, pero tivo o seu primeiro equipamento r\u00edtmico \u00e1 idade de 14 anos. Este foi un kit Premier do cal non se te\u00f1en maiores detalles.\nEn 1964, Bonham formou a s\u00faa primeira banda, Terry Webb and the Spiders. Tam\u00e9n tocou para bandas locais, como The Blue Star Trio and The Senators. Foi nesta \u00e9poca que Bonham decide dedicarse \u00e1 m\u00fasica como profesi\u00f3n. \u00danese a varias bandas pouco exitosas, inclu\u00edndo a banda de Blues Crawling King Snakes, cuxo cantante era Robert Plant. Durante ese per\u00edodo, Bonham g\u00e1\u00f1ase a reputaci\u00f3n de ser o bater\u00eda m\u00e1is ruidoso de toda Inglaterra. Nunha ocasi\u00f3n ped\u00edronlle que se fose do Birmingham Studio porque tocaba demasiado forte como para ser soportado polo dono quen ata lle dixo que non haber\u00eda futuro para un bater\u00eda como el. 10 anos despois, o dono do estudo recibiu unha nota na cal l\u00edase \"Thanks for the career advice...\", (grazas polo consello), sendo acompa\u00f1ada por un disco de ouro de Led Zeppelin. Seguiu sendo parte, xunto a Robert Plant, de bandas pouco exitosas ata que Tim Rose inv\u00edtao formalmente a ser o bater\u00eda de xira da s\u00faa banda.\nLed Zeppelin.\nJimmy Page quixo formar unha nova banda tras o crebe de The Yardbirds. Co baixista John Paul Jones xa recrutado, a s\u00faa primeira opci\u00f3n como cantante foi Terry Reid. Con todo Reid estaba traballando con Mickie Most, e suxeriu a Robert Plant, quen \u00e1 s\u00faa vez suxeriu como bater\u00eda a Bonham. Logo de ver a Bonham tocar para Tim Rose en Hampstead, Londres, en xullo de 1968, Page e Peter Grant (representante do grupo) estaban convencidos de que Bonham era o indicado.\nDurante a primeira xira de Led Zeppelin en EE. UU. (decembro de 1968), Bonham f\u00edxose amigo de Carmine Appice, bater\u00eda de Vanilla Fudge, quen lle deu a co\u00f1ecer as bater\u00edas Ludwig, marca que usou, e coa que asinou un contrato de representaci\u00f3n, polo resto da s\u00faa carreira. Bonham usaba tam\u00e9n as baquetas m\u00e1is longas e pesadas do mercado, \u00e1s cales el referiase como \"\u00e1rbores\".\nO seu revolucionario estilo est\u00e1 presente en todas as composici\u00f3ns de Led Zeppelin, pero foron temas como \"Immigrant Song\" (\"Led Zeppelin III\"), \"When the Levee Breaks\" (\"Led Zeppelin IV\"), \"The Ocean\" (\"Houses of the Holy\"), e \"Achilles Last Stand\" (\"Presence\") os que marcaron o estilo da banda. O grupo reco\u00f1\u00e9ceo como o creador da figura r\u00edtmica do riff de \"Kashmir\" e do riff de \"Out On the Tiles\". A gravaci\u00f3n en estudo de \"Misty Mountain Hop\" captura perfectamente o seu excelente dominio sobre as din\u00e1micas.\nO seu traballo tras \"os parches\" influ\u00edu en case todo bater\u00eda de hard rock/heavy metal. O estilo de Bonham estaba marcado por un \"beat\" moi r\u00edtmico acompa\u00f1ado con moito \"feel\", \"breaks\" explosivos e un uso \u00fanico de figuras r\u00edtmicas invertidas, moi seguido executadas entre o bombo e a caixa. Todo isto, combinado co seu ataque escarpado, fixo a Bonham inmediatamente reconocible para o auditor.\nOs seus \"sos\" de bater\u00eda, primeiro \"Pat's Delight\" logo chamado \"Moby Dick\" e \"Over the Top\", duraban preto de media hora e moi seguido tocaba sen baquetas para lograr novos efectos sonoros. Nos tours de Led Zeppelin que vi\u00f1eron logo de 1969 expandiu o seu kit, inclu\u00edndo congas, timbales sinf\u00f3nicos e gongs sinf\u00f3nicos. A Bonham tam\u00e9n se lle d\u00e1 o cr\u00e9dito de usar os primeiros timbales sintetizados electr\u00f3nicamente, os cales tocou durante a presentaci\u00f3n da canci\u00f3n \"Kashmir\" en Dallas, Texas, 1977.\nEn 1974, Bonham apareceu no filme Son of Dracula, tocando a bater\u00eda na Count Downe's (Harry Nilsson) backing band. Este foi un filme feito por Ringo Starr. Bonham formou parte dunha multitudinaria banda de percusi\u00f3n, a cal inclu\u00eda a Keith Moon e a Starr. Bonham tam\u00e9n era coleccionista de autom\u00f3biles deportivos antigos e motocicletas, os cales ti\u00f1a na granxa da s\u00faa familia chamada The Old Hyde.\nPero Bonzo non s\u00f3 gravou con Led Zeppelin. Bonham tam\u00e9n atopou tempo para facer algo de traballo de sesi\u00f3n para outros artistas. En 1970, Bonham tocou para Lord Sutch no seu \u00e1lbum Lord Sutch and Heavy Friends. Tam\u00e9n gravou para o seu amigo Roy Wood, no \u00e1lbum Wizzard (1979). Logo volve aos escenarios, pero esta vez xunto \u00e1 banda de Paul McCartney:Wings no seu \u00e1lbum Back to the Egg para o tema Rockestra Theme.\nMorte.\nBonzo morreu o 25 de setembro de 1980 por aspiraci\u00f3n de v\u00f3mito tras inxerir uns 40 vasos de vodka en menos de 12 horas durante un d\u00eda de borracheira.\nFalece na mansi\u00f3n de Jimmy Page en Clewer, Windsor. Logo deste suceso espec\u00falase sobre un posible substituto para substitu\u00edr a bater\u00eda, pero ao final todos deciden que Led Zeppelin non pod\u00eda seguir existindo sen un dos membros.\nOs Kits de Bonham.\n1.Kit Pre Led Zeppelin (?-'68), Ludwig Super Classic Green Sparkle.\n2.Kit Led Zeppelin ('68/Xira por E.E.U.U), Ludwig Black Diamond Pearl\n3.Kit de Representaci\u00f3n da marca Ludwig, Ludwig Thermo Gloss Natural Maple\n4.Kit para gravaci\u00f3ns ('70-75'), Ludwig Green Sparkle\n5.The Song Remains The Same Kit (73-75), Ludwig Amber Vistalite\n6.Kit Final (77-80), Ludwig Stainless Steel\nOs pratos de Bonham.\nBonham usou os Giant Beat de Paiste ata 1972, logo asinou un contrato de representaci\u00f3n coa marca e cambio os seus antigos pratos polos da serie 2002, a cal utilizou polo resto da s\u00faa carreira.\nO seu set regular consistida de:\nTam\u00e9n ti\u00f1a un Medium Crash de 18\", un Medium Ride de 20\" e un Crash/Ride de 22\", os cales usaba en raras ocasi\u00f3ns.\nBibliograf\u00eda.\nJohn Bonham. O ruxido do oso (Chris Welch e Geoff Nicholls, ISBN 978-84-934580-0-3, 192 p\u00e1xinas)"}
{"id": "140380", "revid": "1131", "url": "https://gl.wikipedia.org/wiki?curid=140380", "title": "Jos\u00e9 Ferrater Mora", "text": ""}
{"id": "140386", "revid": "98629", "url": "https://gl.wikipedia.org/wiki?curid=140386", "title": "Robert Plant", "text": "Robert Anthony Plant CBE, nado en West Bromwich o 20 de agosto de 1948, \u00e9 un cantante ingl\u00e9s de rock and roll, famoso por ser o vocalista de Led Zeppelin. Ten unha poderosa voz e amplo rexistro vocal. \u00c9 considerado un dos mellores vocalistas de toda a historia do rock, o seu xeito de cantar haber\u00eda de influ\u00edr en vocalistas como Rob Halford, Bruce Dickinson, Axl Rose etc. \nTam\u00e9n tivo unha exitosa carreira como solista, lanzando o \u00e1lbum de 2007 \"Raising Sand \", producido por T-Bone Burnett coa soprano estadounidense de bluegrass Alison Krauss, que ga\u00f1ou o Premio Grammy de 2009 ao \u00c1lbum do Ano.\nBiograf\u00eda.\nNaceu o 20 de agosto de 1948 en West Bromwich, Staffordshire, Inglaterra. Interesouse polo canto e desde os 13 anos uniuse a diversos grupos. Ti\u00f1a un especial interese pola m\u00fasica blues. Ata existe a lenda, de que se inspirou en cantar logo de escoitar a versi\u00f3n de Bobby Parker do Blues \"Get Off My Shoulder\". Aos 16 anos, deixou a s\u00faa casa e cantou con grupos como The Crawling, Robert Plant Kingsnake Blues Band, Black Snake Moan e The Delta Blues Band. A primeira ti\u00f1a a John Bonham como bater\u00eda.\nEn 1966 formou un grupo chamado Listen, que obtivo un contrato coa CBS de 3 singles, ning\u00fan tivo grande \u00e9xito. O seu seguinte proxecto foi The Band Of Joy, onde tam\u00e9n tocaba Bonham. O grupo tivo \u00e9xito en clubs, pero os seus constantes cambios e a incapacidade de obter un contrato seguro, fixeron que a banda separ\u00e1sese a mediados de 1968.\nLogo Plant traballou co veterano do blues Alexis Korner. Tam\u00e9n participou en Hobbstweedle,e en festilindo, co curm\u00e1n de John, Bill Bonham. Jimmy Page co\u00f1\u00e9ceo nun concerto realizado con esta banda e \u00e9 ent\u00f3n cando se une a Led Zeppelin, nese ent\u00f3n a\u00ednda co\u00f1ecido como The New Yardbirds. \u00c9 Plant quen recomenda a John Bonham como bater\u00eda. No primeiro disco de Led Zeppelin, Plant non recibe ning\u00fan cr\u00e9dito como compositor pois o seu contrato coa CBS estaba vixente.\nRobert Plant casou con Maureen Wilson o 9 de novembro de 1968, tras co\u00f1ecela 2 anos antes. A s\u00faa \u00fanica filla, Carmen Jane, naceu o 21 de novembro do mesmo ano do matrimonio. O seu primeiro fillo Karac Pendragon morreu en xullo de 1977, con seis anos, dunha infecci\u00f3n estomacal. O seu segundo fillo, Logan Romeu, naceu o 21 de xaneiro de 1979. Tam\u00e9n ten outro fillo - Jesse Le coa irm\u00e1 da s\u00faa exmuller, que se chamaba Shirly Wilson. Este naceu no setembro de 1991.\n\u00c9 co\u00f1ecido o cambio de voz que sufriu Robert Plant en 1973, a\u00ednda que ningu\u00e9n co\u00f1ece a verdadeira causa, hai moitas especulaci\u00f3ns:\n-Plant ti\u00f1a moi mala dentadura, ao facela corrixir, a s\u00faa voz p\u00faidose modificar.\n-O consumo de coca\u00edna pode xerar certa deformaci\u00f3n na v\u00edas respiratorias, a correcci\u00f3n deste mal produce unha voz m\u00e1is nasal.\n-Plant afac\u00eda forzar a s\u00faa voz moito e moi seguido, chegando a magoar as s\u00faas cordas vocais, o que producira uns n\u00f3dulos na s\u00faa garganta e o efecto de ext\u00edrpalos en 1974, poder\u00eda ter influenciado o cambio de voz.\nO 4 de agosto de 1975, na illa grega de Rodas, Plant tivo un accidente automobil\u00edstico viaxando coa s\u00faa esposa. Esta pasou varias semanas no hospital. Plant rompeu o nocello, a perna e o c\u00f3bado dereito e non se recuperou completamente ata pasados 2 anos. A gravaci\u00f3n do disco \"Presence\", realizouse con Plant nunha cadeira de rodas e a longa ausencia do grupo no escenario causou rumores dunha separaci\u00f3n.\nEn 1979, dous anos logo da morte de Karac Plant, editouse o \u00faltimo lanzamento de Led Zeppelin cos seus catro integrantes, \"In Through The Out Door\", no que Plant asina a maior\u00eda dos temas xunto con John Paul Jones.\nNo ver\u00e1n 1980, o falecemento de John Bonham o 25 de setembro, tras dunha xira europea, marcou o final de Led Zeppelin e o comezo da carreira solista de Robert Plant.\nLogo de Led Zeppelin.\nLogo da verdadeira desintegraci\u00f3n de Led Zeppelin, por mor da morte de John Bonham en 1980, Robert Plant realizou varios proxectos. En 1981 uniuse a un grupo de R&amp;B co\u00f1ecido como Honeydrippers, co seu amigo Robbie Blunt. A banda tivo a artistas invitados como Phil Collins na bater\u00eda.\nEnt\u00f3n Plant decidiu gravar o seu primeiro \u00e1lbum solista, \"Pictures At Eleven\". Este sa\u00edu en xu\u00f1o de 1982 e tivo bastante \u00e9xito. A fins dese mesmo ano, Plant separouse da s\u00faa esposa Maureen e m\u00e1is tarde divorci\u00e1ronse.\nA comezos de 1983, Plant grava o seu segundo disco como solista, \"The Principle of Moments\". Phil Collins acomp\u00e1\u00f1ao de novo na bater\u00eda.\nEn 1984, gravou un disco de 5 canci\u00f3ns chamado \"Volume One\", con Jimmy Page, Jeff Beck e Nile Rodgers. O nome de \"Honeydrippers\" mant\u00edvose. A serie se estancou neste primeiro disco, nunca se gravou un segundo.\nEn 1985, Plant experimentou no sentido musical no seu disco Shaken 'n' Stirred. Este non tivo moito \u00e9xito. Logo dun tour a fins dese ano, a banda separouse, por un desacordo entre Plant e Blunt acerca da direcci\u00f3n que a s\u00faa m\u00fasica estaba tomando.\nEntre 1986 e 1987, Plant dedicouse a formar unha nova banda. Ti\u00f1a a Doug Boyle na guitarra, Chris Blackwell na bater\u00eda, Phil Johnstone nos teclados e como maior compositor, e a Charlie Jones no baixo. Charlie Jones casou coa s\u00faa filla, Carmen. O primeiro disco da banda sa\u00edu en febreiro de 1988 e chamouse \"Now and Zen\". Contou coa participaci\u00f3n de Jimmy Page en 2 temas.\nEn marzo de 1990 sa\u00edu \"Manic Nirvana\", segundo disco da banda.\nEn 1992, Plant cantou no Concerto en Tributo a Freddie Mercury, para renderlle homenaxe ao seu amigo de toda a vida, interpretando d\u00faas canci\u00f3ns: Crazy Little Thing Called Love e Innuendo.\nO disco \"Fate of Nations\" sa\u00edu en xu\u00f1o de 1993, tras 2 anos de espor\u00e1dicas gravaci\u00f3ns. Este disco presenta diversas influencias, ritmos, e un gran rango de artistas invitados. As canci\u00f3ns 29 Palms e If I Were a Carpenter, alcanzaron \u00e9xito.\nTras nove anos,forma en 2002 o grupo Strange Sensation co que publica o \u00e1lbum titulado Dreamland; composto por temas de base blues e rock. O \u00e1lbum foi nomeado a dous premios Grammys nas categor\u00edas Mellor \u00c1lbum de Rock e Mellor Interpretaci\u00f3n Vocal Masculina respectivamente.\nNo 2003, sae \u00e1 venda un \u00e1lbum dobre chamado Sixty Six to Timbutku. Neste disco incl\u00faense ademais gravaci\u00f3ns realizadas por un mozo Robert Plant en 1966 para a compa\u00f1\u00eda CBS Records.\nO 25 de abril de 2005, publica un novo disco. Mighty Rearranger \u00e9 considerado pola cr\u00edtica como o mellor disco en solitario da s\u00faa carreira. O \u00e1lbum re\u00fane temas de rock progresivo e hard rock rodeados de misticismo e ata influencias da m\u00fasica do oeste. O primeiro single editado foi Shine It All Around seguido dunha xira por distintos pa\u00edses inclu\u00edndo Espa\u00f1a. Este disco foi novamente nomeado a dous premios Grammys.\nO 29 de outubro de 2007 apareceu o seu \u00e1lbum \"Raising Sand\", gravado conxuntamente con Alison Krauss, int\u00e9rprete de fiddle e cantante de bluegrass norteamericana. O 3 de decembro de 2008 d\u00e9ronse a co\u00f1ecer as candidaturas para a quincuax\u00e9sima primeira edici\u00f3n dos premios Grammy, na cal o d\u00fao figuraba en cinco categor\u00edas; entre elas \"gravaci\u00f3n do ano\" e \"\u00e1lbum do ano\".\nA reuni\u00f3n de Led Zeppelin.\nO d\u00eda 10 de decembro do 2007 a banda re\u00fanese dando un concerto no estadio O2 de Londres en que m\u00e1is de 20 mill\u00f3ns de persoas intentaron conseguir entradas xa que s\u00f3 d\u00e9ronse \u00e1 venda 20 mil. Plant tocou e cantou con moito entusiasmo neste concerto, pero asegurou que nada de tour, pero Jimmy Page e John Paul Jones quer\u00edan o contrario.\nRobert Plant comunicou de xeito oficial, que polo momento, e durante os seguintes dous anos, non se xuntar\u00eda con Led Zeppelin para ningunha xira, mantendo a s\u00faa decisi\u00f3n de continuar a s\u00faa aventura musical \u00e1 beira de Alison Krauss, a cantante de Bluegrass."}
{"id": "140389", "revid": "98629", "url": "https://gl.wikipedia.org/wiki?curid=140389", "title": "Alberto Cereijo", "text": "Alberto Manuel Cereijo Su\u00e1rez, nado na Coru\u00f1a o 13 de agosto de 1967, \u00e9 un m\u00fasico galego. Destaca polo seus traballos de guitarrista, arranxador, composici\u00f3n e produci\u00f3n. \u00c9 co\u00f1ecido por ser o guitarrista solista do grupo de rock Los Suaves.\nBiograf\u00eda.\nEn 1985 Cereijo iniciouse como m\u00fasico, aos 17 anos, empezando a tocar en bandas locais ourens\u00e1s como Alquitr\u00e1n e Reina del Alba. Entre 1987 e 1990 cursou os seus estudos musicais na escola musical \u201cEstudio\u201d, de Santiago de Compostela, onde levou a cabo estudos de harmon\u00eda, composici\u00f3n, improvisaci\u00f3n, solfexo, polirr\u00edtmia, instrumento etc., e no conservatorio oficial de m\u00fasica de Ourense, onde estuda guitarra, solfexo e canto coral. \u00c9 durante este tempo, en 1989, cando entra a formar parte de Los Suaves como membro fixo. Durante 1990 viaxa aos \u00c1nxeles, onde se matricula no Musical Institute de Hollywood, no departamento de Guitar Institute of Technology, gradu\u00e1ndose en marzo de 1992. Este mesmo ano publicou o seu primeiro \u00e1lbum en solitario, \"Work Out\", para a compa\u00f1\u00eda Donosti Rock.\nCompaxinando o seu traballo con Los Suaves durante toda a d\u00e9cada de 1990, en 1998 realizou un m\u00e1ster de tres meses, novamente no Musical Institute. En 2001 publicou o seu segundo \u00e1lbum en solitario, \"Evasion\", esta vez para o selo Locomotive Music. No ano 2003 fundou a banda de rock ECO, xunto con Tino Moj\u00f3n e Roberto Espinosa, aos que m\u00e1is tarde se lles unir\u00eda Diego P. Castro, publicando o seu \u00fanico \u00e1lbum, \"R\u00e9plica\", en 2007. Na actualidade compaxina o seu traballo en Los Suaves e ECO."}
{"id": "140393", "revid": "109216", "url": "https://gl.wikipedia.org/wiki?curid=140393", "title": "Work Out", "text": "Work Out \u00e9 o primeiro \u00e1lbum de estudio do guitarrista galego Alberto Cereijo. O \u00e1lbum publicouse en 1990 baixo o selo Donosti Records."}
{"id": "140398", "revid": "98629", "url": "https://gl.wikipedia.org/wiki?curid=140398", "title": "John Paul Jones", "text": "John Paul Jones \u00e9 un m\u00fasico brit\u00e1nico nado co nome de John Baldwin o 3 de xaneiro de 1946 en Sidcup, Inglaterra, co\u00f1ecido principalmente por ser integrante do grupo Led Zeppelin.\nEn 1960 con 14 anos formou parte dun grupo de danza do seu pai, Joe Baldwin, e un ano m\u00e1is tarde creou a s\u00faa propia banda.\nNos anos 60 comezou a ser director e arranxador doutros grupos, as\u00ed como pianista e baixista, inclu\u00edndo entre estes aos Outlaws, Mickey Most, the Mindbenders, the Everly Brothers, The Supremes, Rolling Stones, Jeff Beck, Donovan, entre outros.\n\u00c9 considerado como un dos m\u00e1is influentes baixistas de rock da historia, destaca tam\u00e9n a s\u00faa gran habilidade como pianista e teclista.\nLed Zeppelin.\nJones deixou o seu traballo como arranxador de estudo para unirse \u00e1 banda; axi\u00f1a que como se decatou dos plans de Jimmy Page, no ver\u00e1n do 68, preguntoulle se se pod\u00eda unir. \nNa s\u00faa \u00e9poca como integrante de Led Zeppelin (1968-1980) tocaba o baixo e o teclado, ademais de varios instrumentos para sesi\u00f3ns de estudo, mandolina, frauta etc. Encarg\u00e1base dos arranxos das canci\u00f3ns xunto con Jimmy Page. Jones foi crucial para o \u00e9xito da banda, responsable de varias canci\u00f3ns de Led Zeppelin , por exemplo \"Black Dog\" (Led Zeppelin IV) ou \"What Is And What Should Never Be\" (Led Zeppelin II). Tam\u00e9n se pode notar a s\u00faa influencia musical en \"Non Quarter\" (Houses Of The Holy) ou \"Trampled Underfoot\" (Physical Grafiti) canci\u00f3ns nas que soamente usa teclados. Tam\u00e9n se pode apreciar o seu traballo nas gravaci\u00f3ns ac\u00fasticas de Led Zeppelin, nas que frecuentemente tocaba a mandolina, a cal p\u00f3dese escoitar en \"Going To California\" (Led Zeppelin IV) e \"That's The Way\" (Led Zeppelin III),entre outras canci\u00f3ns.\nEst\u00e1 considerado como o membro de Led Zeppelin m\u00e1is intelixente e vers\u00e1til, grazas a s\u00faa sapiencia musical e a s\u00faa habilidade coa guitarra, a mandolina, o banxo, e ata a frauta doce, ademais do baixo e o teclado. Era o m\u00e1is arraigado \u00e1 familia e dotado dun sentido do humor tipicamente brit\u00e1nico, \u00e1 parte de ser o m\u00e1is afastado das afecci\u00f3ns ocultistas de Page.\nLogo de Led Zeppelin.\nCando en 1980 finalizou Led Zeppelin coa morte do bater\u00eda John Bonham, Jones comezou en solitario a s\u00faa carreira coas bandas sonoras \"Scream for Help\" e \"The Secret Adventures of Tom Thumb\" e gravou o seu primeiro traballo en solitario titulado \"Zooma\", ao que seguiu \"The Thunderthief\" en 2001. Tampouco se debe esquecer a s\u00faa colaboraci\u00f3n con m\u00fasicos de estilos tan aparentemente afastados de Led Zeppelin como Diamanda Gal\u00e1s, con quen comp\u00f3n e grava o \u00e1lbum \" The Sporting Life\" no ano 1994.\nDe reco\u00f1ecido prestixio, grupos como R.E.M. suplic\u00e1ronlle con \u00e9xito que lles producise un dos seus \u00faltimos traballos. A pesar dese prestixio, Page e Plant perderon contacto con el nos 90, ignor\u00e1ndoo cando gravaron para a MTV un cl\u00e1sico concerto \"umplugged\" (ac\u00fastico). M\u00e1is recentemente retomaron o contacto: o 10 de decembro de 2007, como parte dun tributo a Ahmet Erteg\u00fcn, fundador de Atlantic Records, a m\u00edtica superbanda dos 70 reuniuse de novo para encher o aire dunha renovada e excelente m\u00fasica.\nA mediados do 2009 s\u00f3ubose da s\u00faa vinculacion a un novo proxecto musical denominado Them Crooked Vultures xunto con Josh Homme \u00e1 guitarra de Queens of the stone age e Dave Grohl de Foo Fighters na bater\u00eda.\nDiscograf\u00eda.\nCon Led Zeppelin\nComo Solista "}
{"id": "140399", "revid": "109216", "url": "https://gl.wikipedia.org/wiki?curid=140399", "title": "Evasion", "text": "Evasion \u00e9 o segundo \u00e1lbum de estudio do guitarrista galego Alberto Cereijo. O \u00e1lbum publicouse en 2001 baixo o selo Locomotive Music."}
{"id": "140418", "revid": "98629", "url": "https://gl.wikipedia.org/wiki?curid=140418", "title": "Illa Komsomolets", "text": "A illa Komsomolets (en ruso: \u043e\u0441\u0442\u0440\u043e\u0432 \u041a\u043e\u043c\u0441\u043e\u043c\u043e\u043b\u0435\u0446) \u00e9 a m\u00e1is setentrional das illas do grupo de Severnaya Zemlya, e est\u00e1 localizada no \u00c1rtico de Rusia. Cunha superficie estimada de 9.006\u00a0km\u00b2 (outras fontes, como www.oceandots.com, dan 8.812\u00a0km\u00b2) , \u00e9 a terceira illa m\u00e1is grande do grupo.\nXeograf\u00eda.\nO punto m\u00e1is setentrional da illa ch\u00e1mase cabo \u00c1rtico e \u00e9 o o punto de lanzamento de moitas expedici\u00f3ns \u00e1rticas. O punto m\u00e1is elevado da illa ten 780 m. Ao redor do 65% da illa est\u00e1 cuberta de glaciares. Na illa Komsomolets est\u00e1 o maior campo de xeo de Rusia.\nO chan da illa est\u00e1 composto principalmente de arxilas e areas, unha tundra deserta con dispersos bri\u00f3ns e l\u00edquenes.\nHistoria.\nA illa foi explorada e nomeado pola expedici\u00f3n de Georgy Ushakov e Nikolay Urvantsev en 1930-32. En consonancia co seu plan de nomear as illas segundo os acontecementos e movementos da Revoluci\u00f3n Rusa de 1917, esta illa foi nomeada en honra dos membros do Komsomol, a \u00abUni\u00f3n Comunista da Mocidade\u00bb."}
{"id": "140429", "revid": "98629", "url": "https://gl.wikipedia.org/wiki?curid=140429", "title": "Qeqertarsuaq", "text": "Illa de Disko ou Qeqertarsuaq \u00e9 unha grande illa na Ba\u00eda de Baffin, na costa oeste de Groenlandia a unha latitude de 70\u00b0 norte, e cara ao norte da ba\u00eda de Disko. Ten unha superficie de 8.578 quil\u00f3metros cadrados, polo que \u00e9 a segunda illa m\u00e1is grande de Groenlandia (logo da illa de Groenlandia) e unha das 100 illas m\u00e1is grandes do mundo. O nome Qeqertarsuaq significa A Illa Grande (de \"qeqertaq\"= illa).\nXeograf\u00eda.\nA illa ten unha lonxitude duns 160 quil\u00f3metros, unha \u00e1rea de 8.578 quil\u00f3metros cadrados, e el\u00e9vase ata unha altura media de 975 metros, alcanzando un m\u00e1ximo de 1.919 metros. O porto de Qeqertarsuaq (nome da illa, e tam\u00e9n co\u00f1ecido como Godhavn) at\u00f3pase na s\u00faa costa sur.\nOs dep\u00f3sitos de minerais, os f\u00f3siles e as formaci\u00f3ns xeol\u00f3xicas son o m\u00e1is interesante da zona. Hai m\u00e1is de 2000 fontes termais na illa.\nHistoria.\nErik o Roxo fixo a primeira visita \u00e1 illa de Disko, nalg\u00fan momento entre 982 e 985 e foi utilizada como base para a caza e a pesca de ver\u00e1n polos colonos viquingos."}
{"id": "140433", "revid": "98629", "url": "https://gl.wikipedia.org/wiki?curid=140433", "title": "Illa Carney", "text": "A illa Carney \u00e9 unha illa cuberta polo xeo, de 110 quil\u00f3metros de longo e uns 8500\u00a0km\u00b2 de superficie, con todas as s\u00faas costas excepto a norte, dentro da barreira de xeo de Getz, na Ant\u00e1rtida. Est\u00e1 localizada entre a illa Siple e a illa Wright ao longo da costa da Terra de Marie Byrd.\nA illa Carney foi chamada as\u00ed polo Consello Asesor dos Estados Unidos sobre Nomes Ant\u00e1rticos (EE.UU-ACAN) en honra ao Almirante Robert B. Carney, (1895 - 1990), Xefe de Operaci\u00f3ns Navais durante a organizaci\u00f3n da Operaci\u00f3n Deep Freeze de apoio ao Ano Geof\u00edsico Internacional de 1957 - 1958."}
{"id": "140436", "revid": "98629", "url": "https://gl.wikipedia.org/wiki?curid=140436", "title": "Illa Roosevelt", "text": "A illa Roosevelt \u00e9 unha illa cuberta polo xeo, aproximadamente de 130\u00a0km de longo na direcci\u00f3n NO-SE por 65\u00a0km de ancho, e uns 7.500\u00a0km\u00b2 de superficie, que est\u00e1 na parte leste da barreira de xeo de Ross na Ant\u00e1rtida. A s\u00faa parte central el\u00e9vase uns 550 msnm.\nFoi chamada polo seu descubridor o almirante Richard Evelyn Byrd en 1934 en honra a Franklin Delano Roosevelt, ent\u00f3n Presidente dos Estados Unidos.\nReclamaci\u00f3n territorial.\nA illa \u00e9 reclamada por Nova Zelandia como parte da Dependencia Ross, pero esta reclamaci\u00f3n est\u00e1 suxeita \u00e1s disposici\u00f3ns do Tratado Ant\u00e1rtico."}
{"id": "140441", "revid": "98629", "url": "https://gl.wikipedia.org/wiki?curid=140441", "title": "Wrangel", "text": "A illa de Wrangel (en ruso:\u041e\u0441\u0442\u0440\u043e\u0432 \u0412\u0440\u0430\u043d\u0433\u0435\u043b\u044f; \"Ostrov Vrangelya\" Tam\u00e9n se atopa transliterado \u00e1s veces como \"Ostrov Vrangl'a\".) \u00e9 unha illa do \u00c1rtico, localizada entre o mar de Chukchi e o mar de Siberia Oriental, no meridiano 180\u00ba, a 140\u00a0km da costa de Siberia, da que a separa o estreito de Long. Cunha lonxitude de 150\u00a0km e 125\u00a0km, na s\u00faa maior anchura, ten unha superficie de 7.608\u00a0km\u00b2.\nAdministrativamente, pertence ao distrito aut\u00f3nomo de Chukotka da Federaci\u00f3n de Rusia.\nNo ano 2004 a illa de Wrangel foi inscrita como integrante do Patrimonio da Humanidade da UNESCO.\nA illa leva o nome do bar\u00f3n Ferdinand von Wrangel (1797-1870), que emprendeu en 1.820 unha viaxe de investigaci\u00f3n \u00e1 illa tras observar os voos de partida das aves do Norte e interrogou \u00e1 poboaci\u00f3n nativa tchouktche. Nunca atopou a illa, pero leva o nome na s\u00faa honra.\nXeograf\u00eda.\nA illa est\u00e1 cuberta, na s\u00faa parte central e meridional, por dous macizos monta\u00f1osos erosionados, de orientaci\u00f3n leste-oeste. O punto m\u00e1is alto da illa, o monte Sovetska\u00efa (1.093 m), est\u00e1 situado ao sur da illa. As monta\u00f1as do centro est\u00e1n percorridas por numerosos vales protexidos, que se benefician dunhas condici\u00f3ns meteorol\u00f3xicas comparativamente m\u00e1is leves durante o breve ver\u00e1n \u00e1rtico. A metade norte da illa consiste en grandes chairas baixas, salpicadas de numerosos lagos e r\u00edos (5 deles con m\u00e1is de 50\u00a0km de longo). As chairas de tundra menos extensa cobren a costa sueste. As costas son variadas, con altos cant\u00eds, lagoas costeiras, zonas h\u00famidas e praias de area, rochas ou croios.\nEcosistema.\nO Sistema natural da Reserva da illa de Wrangel, inscrito no Patrimonio da Humanidade da UNESCO en 2004, incl\u00fae a illa de Wrangel, a illa Herald, un illote rochoso situado a 60\u00a0km ao leste da illa de Wrangel, e unha zona mar\u00edtima de 12 millas mari\u00f1as ao redor de cada illa, cun total da unidade 19.163\u00a0km\u00b2.\nA Reserva da illa de Wrangel \u00e9 un ecosistema insular aut\u00f3nomo. \u00c9 evidente que sufriu un longo proceso evolutivo sen interrupci\u00f3n pola glaciaci\u00f3n que cubriu a maior parte do \u00c1rtico durante o Cuaternario. O n\u00famero e tipo de plantas end\u00e9micas, a diversidade de comunidades vexetais, a r\u00e1pida sucesi\u00f3n e os mosaicos de tipos de tundra, a presenza de caveiras e cranios relativamente recentes de mamuts, a variedade de tipos de terreos e formaci\u00f3ns xeol\u00f3xicas nun pequeno espazo xeogr\u00e1fico son todos testemu\u00f1as da rica historia natural de Wrangel e o seu lugar \u00fanico na evoluci\u00f3n do \u00c1rtico. Ademais, o proceso contin\u00faa como se pode observar, por exemplo, coas densidades excepcionalmente altas e os comportamentos particulares de poboaci\u00f3ns de lemmings de Wrangel en comparaci\u00f3n con outras poboaci\u00f3ns no \u00c1rtico ou adaptaci\u00f3ns f\u00edsicas dos renos de Wrangel, que agora poder\u00edan ser parte dunha poboaci\u00f3n distinta da do continente. As estratexias de interacci\u00f3n entre especies est\u00e1n moi desenvolvidas e son visibles en toda a illa, especialmente preto dos ni\u00f1os bufos nivais, que act\u00faan como protectorado doutras especies e balizas para as especies migratorias, ao redor dos tobos de raposos.\nA Reserva da illa de Wrangel ten o m\u00e1is alto nivel de biodiversidade no alto \u00c1rtico. A illa \u00e9 unha zona de ani\u00f1aci\u00f3n para a \u00fanica poboaci\u00f3n asi\u00e1tica de ganso nival, que aos poucos est\u00e1 recuper\u00e1ndose duns niveis sumamente baixos. O medio mari\u00f1o \u00e9 un sitio de alimentaci\u00f3n cada vez m\u00e1is importante para a balea gris, que migra desde M\u00e9xico (algunhas procedentes doutro lugar Patrimonio Mundial, o santuario de baleas de Vizca\u00edno, en M\u00e9xico). As illas son o fogar das maiores colonias de aves mari\u00f1as do mar de Chukchi e son os sitios de ani\u00f1aci\u00f3n m\u00e1is setentrionais de m\u00e1is de 100 especies de aves migratorias, inclu\u00edndo varias en perigo como o falc\u00f3n peregrino. Eles te\u00f1en importantes poboaci\u00f3ns de especies de paxaros residentes na tundra, mesturadas con especies migratorias do \u00c1rtico e outros lugares, e te\u00f1en a maior densidade de goridas ancestrais do oso polar. A illa de Wrangel conta coa maior poboaci\u00f3n de morsas do Pac\u00edfico, con preto de 100.000 exemplares que se congregan en calquera tempo, nunha das grandes colonias costeiras da illa. Dado que a illa de Wrangel ten unha alta diversidade de h\u00e1bitats e climas e que as condici\u00f3ns var\u00edan considerablemente dun lugar a outro, practicamente nunca houbo unha desaparici\u00f3n total da reproduci\u00f3n dunha especie, o que dado o tama\u00f1o relativamente pequeno da rexi\u00f3n \u00e9 extremadamente infrecuente no alto \u00c1rtico.\nClima.\nA illa de Wrangel goza dun clima de tipo polar. Os invernos son moi fr\u00edos e os ver\u00e1ns son moi frescos. En febreiro, o mes m\u00e1is fr\u00edo, a temperatura media diaria aprox\u00edmase a -25\u00a0\u00b0C. En xullo, o mes m\u00e1is caloroso, a temperatura media diaria supera lixeiramente os 0\u00a0\u00b0C. As augas fr\u00edas do oc\u00e9ano \u00c1rtico desempe\u00f1an un papel moderador e axudan a manter baixas temperaturas ao longo do ano. A precipitaci\u00f3n \u00e9 baixa e te\u00f1en lugar principalmente no ver\u00e1n. A neve non cobre o chan m\u00e1is que uns 79 d\u00edas por ano de media. O vento sopra con forza a maior parte do ano (media anual de velocidade do vento: 5\u00a0m/s). A n\u00e9boa \u00e9 frecuente. \nHistoria.\n \nA principios de 1820, o explorador ruso Ferdinand von Wrangel intentou en balde atopar a illa. Foi descuberta en 1867 polo baleeiro americano Thomas Long, que a nomeou en honra de Wrangel. Unha expedici\u00f3n rusa foi enviado \u00e1 illa en 1911, e a illa foi reclamada por Rusia en 1916. O explorador canadense de orixe island\u00e9s Vilhjalmur Stefansson enviou un equipo de colonos \u00e1 illa en 1921, coa intenci\u00f3n de reclamar a illa para o Canad\u00e1, pero ag\u00e1s unha dos membros, todos os integrantes do equipo pereceron. En 1924, un buque sovi\u00e9tico expulsou pola forza a unha pequena colonia de inuit estabelecidos al\u00ed polos Estados Unidos en 1923. En 1926, a URSS estabeleceu unha colonia permanente na illa, onde hoxe en d\u00eda hai unha estaci\u00f3n comercial e meteorol\u00f3xica (Ouchakovsko\u00efe).\nPrehistoria.\nDescubr\u00edronse probas dunha ocupaci\u00f3n humana prehist\u00f3rica en 1975, no sitio co\u00f1ecido como Chertov Ovrag, onde se atoparon varias ferramentas de pedra e marfil, inclu\u00edndo un arp\u00f3n. A dataci\u00f3n por radiocarbono puxo de manifesto que a ocupaci\u00f3n humana coincidiu aproximadamente cos \u00faltimos mamuts da illa, ao redor do 1.700 a.C., a\u00ednda que non se atoparon probas directas da caza de mamuts.\nUnha lenda frecuente entre os chukchi siberianos conta que un xefe Krachai ou Krahay fuxiu co seu pobo (os krachaianos ou krahays) a trav\u00e9s do xeo para asentarse nas terras do norte. A\u00ednda que a historia \u00e9 m\u00edtica, deuse cr\u00e9dito \u00e1 existencia dunha illa ou continente cara ao norte pola migraci\u00f3n anual de renos a trav\u00e9s do xeo, as\u00ed como pola aparici\u00f3n de puntas de lanza de lousa lavada nas costas do \u00c1rtico, feitas dun xeito desco\u00f1ecido polos chukchi.\nPrimeiras noticias.\nEn 1764 o sarxento cosaco Andrejew afirmou avistar a illa, cham\u00e1ndoa \"terra Tikegen\" e atopou probas dos seus habitantes, os Krahay. A illa leva o nome do bar\u00f3n Ferdinand von Wrangel (1797-1870), que, logo de ler o informe de Andrejew e de escoitar as historias que contaban os chukchi de terras e illas, e tras observar a direcci\u00f3n que tomaban as bandas de aves, realizou unha expedici\u00f3n (1820-24) para descubrir a illa, a\u00ednda que non logrou ter \u00e9xito.\nExpedici\u00f3ns brit\u00e1nicas e americanas.\nEn 1849, Henry Kellett, capit\u00e1n do \"HMS Herald\", puxo p\u00e9 e nomeou a illa de Herald, e dixo ver outra illa ao oeste; posteriormente, foi indicada nas cartas do Almirantado brit\u00e1nico como \u00abTerra de Kellett\u00bb.\nEn agosto de 1867, Thomas Long, un capit\u00e1n baleeiro americano, \u00abachegouse a ela a unhas quince millas. chamei a esta terra do norte Terra Wrangell [sic]... como un tributo apropiado \u00e1 memoria dun home que pasou tres anos consecutivos ao norte do paralelo 68\u00b0, e demostrou a cuesti\u00f3n deste mar polar aberto hai corenta e cinco anos, a\u00ednda que outros, moito m\u00e1is tarde trataron de reclamar o m\u00e9rito dese descubrimento\u00bb.\nGeorge W. DeLong, comandante do \"USS Jeanette\", conduciu unha expedici\u00f3n en 1879 tratando de chegar ao Polo Norte, esperando ir polo \u00ablado oriental da terra Kellett\u00bb, que ao seu xu\u00edzo estend\u00edase moito no \u00c1rtico. O seu barco quedou atrapado na banquisa (no xeo movible) e seguiu \u00e1 deriva cara ao leste, \u00e1 vista de Wrangel, antes de ser esmagado e afundido. Os primeiros que puxeron p\u00e9 na illa de Wrangel, o 12 de agosto de 1881, foron os membros dunha partida do \"USRC Thomas Corwin\", que reclamaron a illa para os Estados Unidos.\nA expedici\u00f3n, baixo o mando de Calvin L. Hooper, foi \u00e1 procura da \"Jeannette\" e de dous baleeiros desaparecidos, ademais de realizar unha campa\u00f1a de reco\u00f1ecemento xeral. Inclu\u00eda ao naturalista John Muir, que publicou a primeira descrici\u00f3n da illa de Wrangel.\nExpedici\u00f3n Hidrogr\u00e1fica ao Oc\u00e9ano \u00c1rtico.\nEn 1911, unha expedici\u00f3n cient\u00edfica rusa, a Expedici\u00f3n Hidrogr\u00e1fica ao Oc\u00e9ano \u00c1rtico, dirixida por Boris Vilkitsky cos quebraxeos \"Vaygach\" e \"Taymyr\", fixo terra na illa.\nSobreviventes da Expedici\u00f3n Stefansson.\nEn 1914, os sobreviventes da mal equipada Expedici\u00f3n \u00c1rtica canadense, organizada por Vilhjalmur Stefansson, foron abandonados al\u00ed durante nove meses despois de que o seu buque, o \"Karluk\", fose esmagado nos xeos. Os sobreviventes foron rescatados polo pesqueiro motorizado \"King &amp; Winge\", despois de que o capit\u00e1n Robert Bartlett cruzase a p\u00e9 o mar de Chukchi ata Siberia para pedir axuda.\nO fracaso da segunda Expedici\u00f3n de Stefansson (1921).\nEn 1921 a illa de Wrangel converter\u00edase no escenario dunha das traxedias da historia \u00e1rtica cando Stefansson enviou cinco colonos (un canadense, tres estadounidenses, e un inuit) nun intento especulativo para reclamar a soberan\u00eda da illa para Canad\u00e1. Os exploradores foron seleccionados por Stefansson sobre a base da s\u00faa anterior experiencia e credenciais acad\u00e9micas. Steffanson considerou que ti\u00f1an co\u00f1ecementos avanzados en xeograf\u00eda e ciencia suficientes para esta expedici\u00f3n. O primeiro grupo estaba integrado polo canadense Allan Crawford, e os norteamericanos Fred Maurer, Lorne Knight e Milton Galle. En 1923, o \u00fanico sobrevivente desta expedici\u00f3n, a muller inuit Ada Blackjack, foi rescatada por un barco que deixou outro grupo de 13 (o americano Charles Wells e outros 12 inuits). En 1924, a Uni\u00f3n Sovi\u00e9tica desaloxou aos membros deste asentamento e estableceu o asentamento que sobrevive ata o d\u00eda de hoxe na illa.\nDominio sovi\u00e9tico.\nEn 1926, un equipo de exploradores sovi\u00e9ticos, equipado con tres anos de subministraci\u00f3ns, desembarcou na illa de Wrangel. As augas estaban libres de xeo, o que facilitou a s\u00faa chegada en 1926, pero os seguintes anos a illa permaneceu bloqueada. Os intentos de chegar \u00e1 illa por mar foron infrutuosos e tem\u00edase que o equipo non sobrevivir\u00eda ao seu cuarto inverno.\nEn 1929, o quebraxeos \"Fyodor Litke\" foi elixido para unha operaci\u00f3n de rescate. Navegou a partir de Sebastopol co capit\u00e1n Konstantin Dublitsky ao mando, chegando a Vladivostok o 4 de xullo de 1929; a\u00ed todos os mari\u00f1eiros do mar Negro foron relevados e substitu\u00eddos por persoal local. Dez d\u00edas m\u00e1is tarde, o \"Fyodor Litke\" navegou cara ao Norte, pasando sen complicaci\u00f3ns o estreito de Bering, pondo rumbo cara ao estreito de Long para intentar achegarse \u00e1 illa desde o sur. O 8 de agosto un voo de reco\u00f1ecemento informou de que o xeo no estreito era infranqueable, e o \"Fyodor Litke\" dirixiuse ao norte, en direcci\u00f3n \u00e1 illa Herald. Non puido escapar ao xeo: o 12 de agosto o capit\u00e1n apagou os motores para aforrar carb\u00f3n e tivo que esperar d\u00faas semanas ata que o xeo aliviou a presi\u00f3n. Facendo uns poucos centos de metros ao d\u00eda, o \"Fyodor Litke\" alcanzou o asentamento o 28 de agosto. O 5 de setembro emprenderon o regreso con todos os exploradores a salvo. Esta operaci\u00f3n sup\u00faxolle ao \"Fyodor Litke\" a orde da Bandeira Vermella do Traballo (20 de xaneiro de 1930), as\u00ed como placas conmemorativas para a tripulaci\u00f3n.\nNa d\u00e9cada de 1930, a illa de Wrangel converteuse no escenario dunha estra\u00f1a historia, cando caeu baixo a cada vez m\u00e1is arbitraria autoridade de Konstantin Semenchuk, designado o seu gobernador, que controlaba a poboaci\u00f3n local e o seu propio persoal, por medio da extorsi\u00f3n e o asasinato. Prohibiu aos nativos cazar morsas, o que os puxo en perigo de inanici\u00f3n. Posteriormente, foi implicado na misteriosa morte dalg\u00fans dos seus opositores, inclu\u00eddo o m\u00e9dico local. O posterior xu\u00edzo en Moscova en xu\u00f1o de 1936 condenou \u00e1 morte Semenchuk acusado de \"bandidaxe\" e da violaci\u00f3n da lei sovi\u00e9tica.\nDurante e logo da segunda guerra mundial moitos prisioneiros de guerra alem\u00e1ns da SS Schutzstaffel e membros do Ex\u00e9rcito Ruso de Liberaci\u00f3n de Andrey Vlasov foron encarcerados e morreron na illa de Wrangel. Un preso que m\u00e1is tarde emigrou a Israel, Efim Moshinsky, afirma ver a Raoul Wallenberg al\u00ed en 1962.\nSegundo alg\u00fans norteamericanos, oito illas \u00e1rticas actualmente controladas por Rusia, inclu\u00edda a illa de Wrangel, son reclamadas polos Estados Unidos. Con todo, segundo o Departamento de Estado dos Estados Unidosa devandita reclamaci\u00f3n non existe."}
{"id": "140455", "revid": "1131", "url": "https://gl.wikipedia.org/wiki?curid=140455", "title": "Lagoa de Cospeito", "text": "A lagoa de Cospeito \u00e9 unha zona h\u00famida permanente situada no concello de Cospeito, e \u00e9 unha das lagoas m\u00e1is importantes de Galicia. Est\u00e1 situada a uns 25\u00a0km da capital provincial, Lugo.\nForma parte da zona especial de conservaci\u00f3n (ZEC) Parga-Ladra-T\u00e1moga e forma parte da Reserva da Biosfera \"Terras do Mi\u00f1o\".\nCaracter\u00edsticas.\n\u00c9 un dos ecosistemas h\u00eddricos m\u00e1is importantes do noroeste da pen\u00ednsula. As s\u00faas augas prove\u00f1en do r\u00edo Guisande, afluente do Mi\u00f1o.\nTempo atr\u00e1s exist\u00edan 2 lagoas que ocupaban unha extensi\u00f3n de 73,75 hect\u00e1reas, pero a meirande parte deste territorio foi desecado na d\u00e9cada dos 60 para darlle un uso soamente agr\u00edcola.\nFlora e fauna.\nNesta zona h\u00famida existen aves coma avefr\u00edas, asubiadores, lavancos, cercetas, gali\u00f1as de r\u00edo ou gr\u00faas, anfibios coma ras, trit\u00f3ns, ou p\u00edntegas, peixes coma troitas, e mam\u00edferos coma ourizos ou esqu\u00edos.\nRespecto da flora constit\u00faese principalmente de vexetaci\u00f3n de ribeira coma carballos ou bidueiros, existindo tam\u00e9n especies ins\u00f3litas coma o cardi\u00f1o da lagoa (\"Eryngium viviparum\")."}
{"id": "140457", "revid": "98629", "url": "https://gl.wikipedia.org/wiki?curid=140457", "title": "Illa Siple", "text": "A illa Siple \u00e9 unha illa cuberta de neve de 110 quil\u00f3metros de longo ao leste do Golfo de Wrigley ao longo da barreira de xeo de Getz, na Costa de Bakutis, na Terra de Marie Byrd, na Ant\u00e1rtida.\nA s\u00faa \u00e1rea \u00e9 de 6.390\u00a0km\u00b2 e dom\u00ednaa o volc\u00e1n en escudo inactivo chamado monte Siple, dunha altitude de 3.110 m, convert\u00e9ndoa na 17\u00aa illa do mundo pola s\u00faa altura m\u00e1xima.\nA illa e a monta\u00f1a foron chamadas as\u00ed en polo Consello Asesor dos Estados Unidos sobre Nomes Ant\u00e1rticos (EUA-ACAN) en 1967 en honra do explorador Ant\u00e1rtico Paul A. Siple (1908 - 1968), Membro da expedici\u00f3ns do Almirante Richard Evelyn Byrd."}
{"id": "140458", "revid": "55340", "url": "https://gl.wikipedia.org/wiki?curid=140458", "title": "Tim Harford", "text": "Tim Harford, nado en 1973 , \u00e9 un escritor e xornalista ingl\u00e9s.\nTraxectoria.\nLicenciado en Econ\u00f3micas pola Universidade de Oxford \u00e9 autor de varios libros de econom\u00eda. \u00c9 membro do consello de redacci\u00f3n do Financial Times, onde escribe d\u00faas columnas : na primeira delas, \"The Undercover Economist\", tenta explica-las bases econ\u00f3micas que se agochan tralas experiencias coti\u00e1s e na segunda delas, \"Dear Economist\", tenta resolve-los problemas persoais dos seus lectores a partir das teor\u00edas econ\u00f3micas m\u00e1is recentes.\nFoi presentador da serie da BBC \"Trust me, I'm an Economist\" e na actualidade presenta o programa de radio da mesma canle, \"More or Less\". A s\u00faa primeira obra, \"The Undercover Economist\", foi traducida a m\u00e1is de trinta linguas e vendeu preto dun mill\u00f3n de copias en todo o mundo . En 2006 recibiu o Premio Bastiat \u00e1 mellor labor en xornalismo econ\u00f3mico."}
{"id": "140460", "revid": "98629", "url": "https://gl.wikipedia.org/wiki?curid=140460", "title": "Illa Graham", "text": "A illa Graham (en ingl\u00e9s, \"Graham Island\", tam\u00e9n co\u00f1ecida en lingua haida como \"Haida Gwaii\", \u00abterra dos haida\u00bb) \u00e9 unha grande illa pr\u00f3xima \u00e1 costa oeste do Canad\u00e1 (2.608\u00a0km\u00b2), a maior das d\u00faas grandes illas do arquip\u00e9lago da Haida Gwaii, pertencente \u00e1 provincia da Columbia Brit\u00e1nica.\nA illa est\u00e1 separada do continente polo estreito de Hecate e, ao sur, unha estreita canle, o Canal Skidegate, sep\u00e1raa da outra grande illa do arquip\u00e9lago da Haida Gwaii, a illa Moresby -ou \"Gwaii Haanas\", na lingua dos haida- e da m\u00e1is pequena illa Chaatl. Ao norte, o Dixon Entrance sep\u00e1raa da Illa Pr\u00edncipe de Gales, unha illa pertencente xa ao estado de Alasca.\nNa parte nororiental da illa estableceuse o parque provincial Naikoon. Na parte setentrional, hai un profundo e estreito entrante, o Masset Inlet, que d\u00e1 acceso a un case lago interior, na parte central da illa, onde est\u00e1n os asentamentos de Port Clements e Juskatla. Na costa occidental, a que abre ao Pac\u00edfico, est\u00e1n a ba\u00eda de Beresford e, m\u00e1is ao sur, o Rennell Sound.\nA costa occidental \u00e9 m\u00e1is accidentada e nese lado da illa est\u00e1n as cordilleiras da ra\u00ed\u00f1a Carlota (\"Queen Charlotte Ranges\")"}
{"id": "140463", "revid": "98629", "url": "https://gl.wikipedia.org/wiki?curid=140463", "title": "Alcal\u00e1 de los Gazules", "text": "Alcal\u00e1 de los Gazules \u00e9 un concello da provincia de C\u00e1diz na comunidade de Andaluc\u00eda. No ano 2009 viv\u00edan 5.619 habitantes.\nLocal\u00edzase nos contrafortes finais da serra de C\u00e1diz, formando parte do que se denomina a ruta do \"Toro\". Os municipios m\u00e1is pr\u00f3ximos son Xerez da Fronteira, Los Barrios, Jimena de la Frontera, Castellar de la Frontera, San Jos\u00e9 del Valle, Benalup-Casas Viejas, Medina Sidonia, Paterna de Rivera e Cortes de la Frontera, xa na provincia de M\u00e1laga. \u00c9 conxunto Hist\u00f3rico Art\u00edstico desde o ano 1984.\nAt\u00f3pase dentro do Parque Natural Los Alcornocales (comprendendo parte da Serra do Alxibe). D\u00e1tase a primeira poboaci\u00f3n estable no ano 189\u00a0a.\u00a0C., mais o seu nome obt\u00edvoo da conquista musulm\u00e1, cando a poboaci\u00f3n pasou a chamarse \"Qalat at Yazula\" (\"Castelo dos Gazules\")\nAs s\u00faas principais fontes de ingresos son o turismo e a agricultura.\nDemograf\u00eda.\nEvoluci\u00f3n da poboaci\u00f3n desde a d\u00e9cada dos 30 ata agora:"}
{"id": "140465", "revid": "56817", "url": "https://gl.wikipedia.org/wiki?curid=140465", "title": "Alcal\u00e1 del Valle", "text": "Alcal\u00e1 del Valle \u00e9 un concello da provincia de C\u00e1diz na comunidade de Andaluc\u00eda. No ano 2009 viv\u00edan 5.300 habitantes.\nDemograf\u00eda.\nEvoluci\u00f3n da poboaci\u00f3n desde a d\u00e9cada dos 30 ata agora:"}
{"id": "140466", "revid": "98629", "url": "https://gl.wikipedia.org/wiki?curid=140466", "title": "Zahara de la Sierra", "text": "Zahara de la Sierra \u00e9 un concello da provincia de C\u00e1diz na comunidade de Andaluc\u00eda. No ano 2009 viv\u00edan 1.513 habitantes.\nDemograf\u00eda.\nEvoluci\u00f3n da poboaci\u00f3n desde a d\u00e9cada dos 30 ata agora:"}
{"id": "140467", "revid": "23204", "url": "https://gl.wikipedia.org/wiki?curid=140467", "title": "Ubrique", "text": "Ubrique \u00e9 un concello da provincia de C\u00e1diz na comunidade de Andaluc\u00eda. No ano 2009 viv\u00edan 16.979 habitantes.\nDemograf\u00eda.\nEvoluci\u00f3n da poboaci\u00f3n desde a d\u00e9cada dos 30 ata agora:"}
{"id": "140468", "revid": "98629", "url": "https://gl.wikipedia.org/wiki?curid=140468", "title": "Queen Charlotte", "text": "Queen Charlotte \u00e9 cidade e capital da illa Graham ao mesmo tempo que \u00e9 capital das illas da Haida Gwaii fundada no ano 1908, pertencente \u00e1 provincia da Columbia Brit\u00e1nica, no Canad\u00e1. El\u00e9vase a 20 metros sobre o nivel do mar.\nTi\u00f1a unha poboaci\u00f3n de 948 habitantes no ano 2006 e est\u00e9ndese por unha superficie de 37.28 km\u00b2; dando unha densidade de 25.43 h/km\u00b2."}
{"id": "140469", "revid": "98629", "url": "https://gl.wikipedia.org/wiki?curid=140469", "title": "Bolton Wanderers F.C.", "text": "O Bolton Wanderers Football Club \u00e9 un equipo profesional de f\u00fatbol ingl\u00e9s, situado na cidade metropolitana de Bolton, no Gran Manchester. Membro fundador da Football League, o Bolton tivo a s\u00faa primeira etapa de \u00e9xito na d\u00e9cada de 1920, cando ga\u00f1aron a FA Cup at\u00e9 en tres ocasi\u00f3ns. Xa no ano 1958 o club consegue o seu cuarto t\u00edtulo de copa grazas aos dous goles de Nat Lofthouse. Con todo o club pouco a pouco comezou a decaer, chegando a xogar na Fourth Division (\"Cuarta Divisi\u00f3n\") en 1987, mais volvendo \u00e1 m\u00e1xima categor\u00eda tan s\u00f3 quince anos despois, en 1995. O seu \u00faltimo ascenso \u00e1 Premier League foi en 2001, onde se mante\u00f1en na actualidade.\nNa tempada 2005-06 o club xogou nunha competici\u00f3n europea por primeira vez, chegando \u00e1 ronda de dezaseisavos de final da Copa da UEFA. D\u00faas tempadas despois o club repite participaci\u00f3n nesa competici\u00f3n tras acadar o s\u00e9timo posto da liga inglesa, chegando esta vez a oitavos de final. O Bolton Wanderers trasladouse ao seu actual estadio, o Reebok Stadium, en 1997, tras xogar durante 102 anos en Burden Park. C\u00f3mpre destacar que o Bolton \u00e9 o equipo que m\u00e1is tempadas xogou na m\u00e1xima categor\u00eda do f\u00fatbol ingl\u00e9s sen ter ga\u00f1ado o campionato de liga, sendo a tempada 2008\u201309 a s\u00faa participaci\u00f3n n\u00famero setenta.\nHistoria.\nFundaci\u00f3n.\nO Bolton Wanderers foi fundado en 1874, cando estudantes da Christ Church Sunday School da cidade de Bolton, no Gran Manchester, crearon un club de lecer, co obxectivo de fomentar a pr\u00e1ctica do deporte. Tres anos despois este novo club adoptar\u00eda o nome Bolton Wanderers. Nos seus comezos, o equipo ga\u00f1ou fama disputando campionatos rexionais de menor importancia, sendo o primeiro gran desaf\u00edo en 1881-82, cando participou por primeira vez na Copa de Inglaterra, o principal torneo da \u00e9poca. A pesar dalg\u00fans fracasos, o equipo conseguiu confirmarse como un dos m\u00e1is notables da \u00e9poca, tanto que foi convidado a participar da primeira edici\u00f3n da Football League en 1888.\nAt\u00e9 a fin do s\u00e9culo XIX a \u00fanica pasaxe memorsble para a historia do Bolton foi en 1895, cando o equipo pasou a xogar no Burnden Park, un estadio recentemente-constru\u00eddo que, posteriormente, ficar\u00eda co\u00f1ecido como un dos grandes escenarios da historia do f\u00fatbol ingl\u00e9s. En campo, o Bolton s\u00f3 fac\u00eda temporadas medianas. A pesar de non ficar ameazado pola ca\u00edda, tam\u00e9n nunca chegou preto das primeiras posici\u00f3ns.\nPrimeira metade do s\u00e9culo XX.\nA situaci\u00f3n empeorar\u00eda coa chegada do s\u00e9culo XX, cando despois dunha mala tempada en 1901-02 acaba relegado \u00e1 segunda divisi\u00f3n. Con todo, o retorno \u00e1 categor\u00eda non tardou, a\u00ednda que unha vez m\u00e1is non significar\u00eda batallar por t\u00edtulos. As\u00ed, o Bolton comezar\u00eda a s\u00faa historia como un dos equipos \"ascensor\", que acostuma alternar moito de divisi\u00f3n. Os trocos s\u00f3 comezar\u00edan tras a paralizaci\u00f3n do f\u00fatbol na segunda metade da d\u00e9cada de 1910, por mor do transcurso da primeira guerra mundial. No inicio dos anos 1920 o Bolton lograr\u00eda as s\u00faas maiores glorias at\u00e9 a actualidade.\nNeste per\u00edodo o club conquistou tres das s\u00faas catro Copas de Inglaterra. A primeira foi en 1922-23, diante dun rexistro de p\u00fablico hist\u00f3rico, 150.000 espectadores na primeira final disputada no estadio de Wembley. Con David Jack e John Smith no elenco, o equipo bateu o West Ham (nesa \u00e9poca en Segunda Divisi\u00f3n). Tres anos despois, David Jack volver\u00eda a ser o heroe do segundo trofeo da competici\u00f3n, esta vez fronte o Manchester City, cun resultado de 1 a 0 con gol seu. A emoci\u00f3n tam\u00e9n estar\u00eda presente no terceiro t\u00edtulo. Desta vez, os responsables foron Billy Butler e Harold Blackmore, que marcaron os dous goles na vitoria por 2 a 0 sobre o Portsmouth nos quince minutos finais.\nO bo momento, por\u00e9n, acabar\u00eda coa chegada da d\u00e9cada de 1930. Nese per\u00edodo, o Bolton descendeu novamente cara a divisi\u00f3n inferior, e o seu retorno non acontecer\u00eda at\u00e9 a tempada 1934-35, dando inicio a vinte e nove anos consecutivos de permanencia. No entanto, estar entre os mellores non significou ser un deles, e o Bolton dificilmente conseguiu aproximarse as primeiras posici\u00f3ns da Liga inglesa. Curiosamente, o seu \u00fanico gran momento foi deixado de lado pola situaci\u00f3n en que aconteceu. Durante a paralizaci\u00f3n do campionato ingl\u00e9s por mor da segunda guerra mundial, entre os anos 1940 e 1946, os equipos continuaron en actividade disputando o que chamaban Campionato de F\u00fatbol da Guerra. Ese torneo era dividido de acordo coas posici\u00f3ns xeogr\u00e1ficas de cada equipo. En 1944-45, o Bolton vence ao Manchester United, xa nesa \u00e9poca un dos maiores clubs do pa\u00eds, na rolda norte da disputa, e no enfrontamento co Chelsea, campi\u00f3n da rolda sur, o equipo novamente sae vitorioso, conseguindo se campi\u00f3n do Campionato F\u00fatbol da Guerra. Por\u00e9n, o t\u00edtulo non est\u00e1 reco\u00f1ecido como un t\u00edtulo de liga.\nCo retorno das competici\u00f3ns, o Bolton non mostrou o mesmo desempe\u00f1o, e s\u00f3 volver\u00eda destacar nos anos 1950. Na segunda metade desta d\u00e9cada, o equipo conseguiu seu cuarto e \u00faltimo t\u00edtulo da FA Cup. O grande art\u00edfice daquel trofeo foi o seleccionable Nat Lofthouse, as\u00ed na tempada 1957-58, na final contra o Manchester United, marcou os dous goles da vitoria por 2 a 0. A xeraci\u00f3n vencedora, como outras na historia da agrupaci\u00f3n, durar\u00eda pouco.\nFinais do s\u00e9culo XX e actualidade.\nCon iso, nas d\u00e9cadas subsecuentes, o Bolton volver\u00eda \u00e1 normalidade de ascensos e descensos na liga, non conseguindo nunca nin unha estabilidade na primeira divisi\u00f3n nin unha campa\u00f1a razoable entre os mellores. Nos anos 1960 e 1970, o club alternou entre a segunda e a primeira divisi\u00f3n. Na d\u00e9cada de 1980, a situaci\u00f3n foi a peor, xa que despois dalgunhas tempadas na terceira divisi\u00f3n, o equipo chegou, en 1987, a caer na cuarta.\nDe a\u00ed en diante, o equipo precisou de moito esforzo para recuperar seu prestixio. Comezou a facelo en 199-93, ao eliminar o poderoso Liverpool da Copa de Inglaterra. Dous anos despois, o Bolton alcanzou novamente a primeira divisi\u00f3n. Na tempada 2007-08, despois de d\u00faas participaci\u00f3ns na Copa da UEFA, o Bolton ti\u00f1a grandes esperanzas en disputar ben os campionatos, por\u00e9n a pesar das moitas contrataci\u00f3ns, non obtivo \u00e9xito. O equipo rematou en 16\u00ba lugar na liga inglesa, e nin chegou a sequera a poder disputar a Copa Intertoto, que lles puido dar un pase \u00e1 Copa da UEFA.\nXogadores.\nCadro actual.\nCadro actualizado a 30 de xaneiro de 2010.\nR\u00e9cords de xogadores.\nEstat\u00edsticas a 24 de maio de 2009. Os xogadores en letra grosa seguen a xogar actualmente no Bolton Wanderers. \nGalard\u00f3ns individuais.\nOs seguintes xogadores foron os m\u00e1ximos goleadores de toda Europa (antes da instauraci\u00f3n en 1968 do premio Bota de Ouro) mentres xogaban para o Bolton Wanderers:"}
{"id": "140470", "revid": "5132", "url": "https://gl.wikipedia.org/wiki?curid=140470", "title": "Bolton Wanderers Football Club", "text": ""}
{"id": "140471", "revid": "5132", "url": "https://gl.wikipedia.org/wiki?curid=140471", "title": "Bolton Wanderers", "text": ""}
{"id": "140472", "revid": "5132", "url": "https://gl.wikipedia.org/wiki?curid=140472", "title": "Bolton Wanderers FC", "text": ""}
{"id": "140473", "revid": "85894", "url": "https://gl.wikipedia.org/wiki?curid=140473", "title": "Jos\u00e9 Ram\u00f3n Garc\u00eda", "text": "Jos\u00e9 Ram\u00f3n Garc\u00eda Gonz\u00e1lez, nado en Santiago de Compostela en 1971, \u00e9 un empresario galego.\nTraxectoria empresarial.\n\u00c9 licenciado en Ciencias Econ\u00f3micas e Empresariais pola USC, e fixo un m\u00e1ster en Auditor\u00eda de Contas e outro en Econom\u00eda Aplicada.\nEn 2002 fundou a empresa actualmente en fase de liquidaci\u00f3n , xunto co seu amigo Miguel Silva, cun capital inicial de 3.000 \u20ac.\nO 1 de marzo de 2018 foi detido en Compostela por axentes da Polic\u00eda Nacional, e posteriormente posto en liberdade acusado de organizaci\u00f3n criminal \u00e1 espera de xu\u00edzo.\nVida privada.\nEst\u00e1 casado e ten d\u00faas fillas.\nNo ano 2010 participou no programa \"El Secreto\", emitido por Antena 3."}
{"id": "140474", "revid": "1131", "url": "https://gl.wikipedia.org/wiki?curid=140474", "title": "Galer\u00eda de imaxes de peliqueiros", "text": "Galer\u00eda de imaxes de peliqueiros.\nCh\u00e1mase peliqueiro a m\u00e1scara caracter\u00edstica do entroido de Laza."}
{"id": "140479", "revid": "1131", "url": "https://gl.wikipedia.org/wiki?curid=140479", "title": "Villa Park", "text": "Villa Park \u00e9 un estadio de f\u00fatbol situado en Birmingham, Inglaterra. Foi inaugurado en 1874 e ten capacidade para 42.788 espectadores, a\u00ednda que actualmente est\u00e1 en ampliaci\u00f3n para poder albergar 51.000 espectadores. \u00c9 o estadio onde xoga o Aston Villa Football Club, equipo da Premier League inglesa. O seu enderezo completo \u00e9 Trinity Rd, Birmingham, B6 6HE."}
{"id": "140480", "revid": "17467", "url": "https://gl.wikipedia.org/wiki?curid=140480", "title": "Mundial de f\u00fatbol de Inglaterra 1966", "text": ""}
{"id": "140483", "revid": "23204", "url": "https://gl.wikipedia.org/wiki?curid=140483", "title": "Provincias de Angola", "text": ""}
{"id": "140490", "revid": "839", "url": "https://gl.wikipedia.org/wiki?curid=140490", "title": "Provisional IRA", "text": ""}
{"id": "140491", "revid": "89787", "url": "https://gl.wikipedia.org/wiki?curid=140491", "title": "\u00d3glaigh na h\u00c9ireann (CIRA)", "text": "\u00d3glaigh na h\u00c9ireann, \u00d3na\u00c9 foi o nome empregado por unha pequena organizaci\u00f3n armada republicana irlandesa que se separou do Continuity Irish Republican Army (CIRA) en 2006 e que se mantivo activa ata 2009 e que utilizou o mesmo nome que segundo a lexislaci\u00f3n irlandesa \u00e9 a forma en irland\u00e9s das Forzas de Defensa Irlandesas.\nNome.\nEn irland\u00e9s, o t\u00edtulo \"\u00d3glaigh na h\u00c9ireann\" significa \"voluntarios irlandesas\". Ten sido empregado por varios grupos armados de Irlanda como \u00e9 o caso dos Voluntarios Irlandeses de 1913, do que xurdir\u00eda o grupo co\u00f1ecido en ingl\u00e9s como \"Irish Republican Army\" pero que en irland\u00e9s mantivo o nome anterior.\nA s\u00faa abreviaci\u00f3n correcta \u00e9 \"\u00d3na\u00c9\", pero a mi\u00fado abr\u00e9viase o seu nome de xeito incorrecto como \"ONH\".\nHistoria.\nEn febreiro de 2006, a \"Independent Monitoring Commission\" sinalou que form\u00e1rase un novo grupo republicano, de nome \"\u00d3glaigh na h\u00c9ireann\", xunto con outra organizaci\u00f3n, \"Saoirse na h\u00c9ireann\", logo dunha escisi\u00f3n do IRA de Continuidade. O informe dic\u00eda que \u00d3glaigh na h\u00c9ireann era responsable dun asalto, de varios dispositivos trampa e do roubo nunha oficina postal entre outubro e decembro de 2005"}
{"id": "140493", "revid": "25871", "url": "https://gl.wikipedia.org/wiki?curid=140493", "title": "Aster", "text": "O x\u00e9nero Aster incl\u00fae unhas 600 especies de plantas florais da familia \"Asteraceae\". Aster (\"\u1f00\u03c3\u03c4\u03ae\u03c1\"), termo en grego que significa \"estrela\", fai referencia \u00e1 forma da flor. Moitas das especies son empregadas en xardinar\u00eda polas s\u00faas vistosas flores.\nAlgunhas especies com\u00fans son:\nSin\u00f3nimos.\nO x\u00e9nero Aster reduciuse \u00e1s especies do Vello Mundo. As outras especies foron recalificadas como \"Almutaster, Canadanthus, Doellingeria, Eucephalus, Eurybia, Ionactis, Oligoneuron, Oreostemma, Sericocarpus\" e \"Symphyotrichum\"."}
{"id": "140494", "revid": "98629", "url": "https://gl.wikipedia.org/wiki?curid=140494", "title": "A Aldea, Cerdeira, As Neves", "text": "A Aldea \u00e9 un lugar da parroquia de Cerdeira, no concello pontevedr\u00e9s das Neves, na comarca do Condado. Segundo os datos do Instituto Galego de Estat\u00edstica do ano 2008 ten 24 habitantes (11 homes e 13 mulleres)."}
{"id": "140495", "revid": "85894", "url": "https://gl.wikipedia.org/wiki?curid=140495", "title": "A Fenteira, Cerdeira, As Neves", "text": "A Fenteira \u00e9 un lugar da parroquia de Cerdeira, no concello pontevedr\u00e9s das Neves, na comarca do Condado. Segundo os datos do Instituto Galego de Estat\u00edstica do ano 2008 ten 18 habitantes (9 homes e 9 mulleres)."}
{"id": "140497", "revid": "98629", "url": "https://gl.wikipedia.org/wiki?curid=140497", "title": "O Regui\u00f1o, Cerdeira, As Neves", "text": "O Regui\u00f1o \u00e9 un lugar da parroquia de Cerdeira, no concello pontevedr\u00e9s das Neves, na comarca do Condado. Segundo os datos do Instituto Galego de Estat\u00edstica do ano 2008 ten 33 habitantes (17 homes e 16 mulleres)."}
{"id": "140499", "revid": "22570", "url": "https://gl.wikipedia.org/wiki?curid=140499", "title": "Asteridae", "text": "As ast\u00e9ridas (Asteridae) constit\u00faen unha subclase dentro da clase \"Magnoliopsida\" (as dicotiled\u00f3neas), e son parte por tanto da divisi\u00f3n ou f\u00edo \"Magnoliophyta\" (as anxiospermas). Representan o clado m\u00e1is apot\u00edpico (m\u00e1is apartado do tipo orixinal, ou como se di indebidamente, 'm\u00e1is evolucionado') das anxiospermas. O grupo orixinouse con toda probabilidade iniciado o Cenozoico, far\u00e1 talvez uns 50 mill\u00f3ns de anos, e o seu \u00e9xito relaci\u00f3nase coa coadaptaci\u00f3n a insectos polinizadores. Presentan en xeral flores cigomorfas (de simetr\u00eda bilateral), de corola soldada con l\u00f3bulos desiguais, estames epip\u00e9talos, e xineceo formado por dous carpelos soldados. As flores organ\u00edzanse a mi\u00fado en inflorescencias apertadas, como as espigas das Lamiaceae e as Plantaginaceae ou os cap\u00edtulos das Compostas.\nA composici\u00f3n das anxiospermas est\u00e1 sometida a vaiv\u00e9ns, polos r\u00e1pidos avances actuais na investigaci\u00f3n das relaci\u00f3ns evolutivas. A comparaci\u00f3n de certos xenes levou a inclu\u00edr no grupo algunhas ordes morfoloxicamente menos avanzados, que se clasificaban antes na subclase Rosidae. Xeralmente ac\u00e9ptase que a subclase est\u00e1 formada por 11 ordes que incl\u00faen unhas 60.000 especies, das cales 20.000 son membros da familia compostas."}
{"id": "140501", "revid": "98629", "url": "https://gl.wikipedia.org/wiki?curid=140501", "title": "Crist\u00f3bal de Acu\u00f1a", "text": "Crist\u00f3bal de Acu\u00f1a, nado en Burgos en 1597 e finado en Lima en 1675, foi un xesu\u00edta espa\u00f1ol.\nTraxectoria.\nEntrou na Compa\u00f1\u00eda de Xes\u00fas en 1612, e axi\u00f1a foi enviado de misi\u00f3ns a Chile e o Per\u00fa, onde se converteu no reitor do centro de formaci\u00f3n de Cuenca (na actualidade, en Ecuador). En 1639 acompa\u00f1ou a Pedro Teixeira na s\u00faa segunda exploraci\u00f3n do r\u00edo Amazonas para levar a cabo observaci\u00f3ns cient\u00edficas, e facer un informe para o goberno do reino de Espa\u00f1a. A exploraci\u00f3n levoulles dez meses, e ao chegaren ao Per\u00fa, Acu\u00f1a preparou o seu informe, mentre esperaba a partida dun buque cara a Europa. O rei de Espa\u00f1a, Filipe IV, recibiu friamente o autor, e mesmo se di que estaba disposto a censurar o libro, temendo que os portugueses, que se independizaran de Espa\u00f1a en 1640, se aproveitasen da informaci\u00f3n.\nLogo de ser procurador dos xesu\u00edtas en Roma e censor (\"cualificador\") da Inquisici\u00f3n espa\u00f1ola en Madrid, Acu\u00f1a volveu a Suram\u00e9rica, onde finou, seguramente pouco despois de 1675.\nA obra \"Nuevo Descubrimiento del Gran R\u00edo de las Amazonas\" foi publicada en Madrid en 1641. Foi traducida ao franc\u00e9s en 1682, e a partir desta versi\u00f3n verqueuse ao ingl\u00e9s en 1698.\nAcu\u00f1a foi o primeiro europeo en describir o canal Casiquiare (un canal natural que une o Amazonas co Orinoco) en 1639."}
{"id": "140502", "revid": "895", "url": "https://gl.wikipedia.org/wiki?curid=140502", "title": "Ria\u00f1o", "text": "Ria\u00f1o \u00e9 un concello da provincia de Le\u00f3n na comunidade de Castela e Le\u00f3n, situado ao nordeste da mesma, aos p\u00e9s da Cordilleira Cant\u00e1brica preto dos Picos de Europa, a 1.133 metros de altitude. At\u00f3pase a 91 km da capital provincial e conta cunha poboaci\u00f3n de 471 habitantes (INE 2021), co\u00f1ecidos polo xentilicio de ria\u00f1eses, cunha extensi\u00f3n de 97,63 km\u00b2. Tam\u00e9n forman parte do concello as vilas de Horcadas e Carande.\nA historia recente de Ria\u00f1o est\u00e1 marcada pola traum\u00e1tica construci\u00f3n do encoro que asolagou a vila orixinal, o antigo Ria\u00f1o ou Viejo Ria\u00f1o en 1987. Xunto con el, sete vilas m\u00e1is do val foron tam\u00e9n cubertas polas augas.\nDemograf\u00eda.\nEvoluci\u00f3n da poboaci\u00f3n de Ria\u00f1o desde a d\u00e9cada dos 30 ata agora:\nEconom\u00eda.\nAntes do traslado \u00e1 s\u00faa situaci\u00f3n actual, a s\u00faa econom\u00eda estaba baseaba na gander\u00eda. Actualmente \u00e9 predominante o sector de servizos, adicado fundamentalmente ao turismo, que acode \u00e1 localidade para gozar da caza, as zonas de monta\u00f1a e os espazos naturais.\nHistoria recente.\nA historia recente de Ria\u00f1o est\u00e1 marcada pola construci\u00f3n do encoro que anegou a vila orixinal, o antigo Ria\u00f1o ou Viejo Ria\u00f1o en 1987. Xunto con el, sete vilas m\u00e1is do val foron tam\u00e9n cubertas polas augas.\nTras varios intentos de constru\u00edr un encoro ao longo do s\u00e9culo XX, finalmente o val de Ria\u00f1o, no que confl\u00faen os r\u00edos Esla, Yuso e Orza, foi sepultado polas augas en 1987, baixo o goberno de Felipe Gonz\u00e1lez sendo o ministro responsable Javier S\u00e1enz de Cosculluela.\nO proxecto de construci\u00f3n do pantano deu lugar a numerosas mobilizaci\u00f3ns populares, enfrontamentos coas forzas da orde e incluso suicidios, sendo incluso necesario para a demolici\u00f3n das casas o desaloxo pola forza dos veci\u00f1os que se negaban a abandonalas, a\u00ednda que o exministro Cosculluela afirmaba que nese ano non se botou a ningu\u00e9n posto que as vivendas xa estaban expropiadas. O novo Ria\u00f1o foi posteriormente reedificado na paraxe de Valcayo. As compensaci\u00f3ns tan anunciadas ent\u00f3n en forma de novas terras de regad\u00edos na provincia de Le\u00f3n a conta da auga do pantano non foron at\u00e9 o momento cumpridas.\nPatrimonio art\u00edstico.\nA igrexa de Pedrosa del Rey, trasladada desde Pedrosa del Rey para que non desaparecese baixo as augas, pos\u00fae unha portada rom\u00e1nica que poder\u00eda proceder da igrexa de Siero de la Reina.\nA igrexa de Nuestra Se\u00f1ora del Rosario, tra\u00edda da anegada vila de La Puerta, at\u00f3pase \u00e1 entrada de Ria\u00f1o vindo pola estrada de Le\u00f3n, N-621. Tr\u00e1tase dunha igrexa do s\u00e9culo XIII e foi trasladada pedra a pedra. No seu interior alberga unhas pinturas rom\u00e1nicas moi caracter\u00edsticas, cuxo estilo s\u00f3 se pode atopar na monta\u00f1a leonesa.\nAdemais, Ria\u00f1o conta cun patrimonio etnogr\u00e1fico conservado celosamente no seu Museo Etnogr\u00e1fico. Todo o modo de vida ancestral da comarca est\u00e1 representado en diversas escenas costumistas que lle dan vida e personalidade propia. Destaca unha recreaci\u00f3n a tama\u00f1o real da casa t\u00edpica da comarca, a Casa de Humo, con teitumbre a d\u00faas augas e cuberta de palla de centeo. Outros elementos interesantes do patrimonio etnogr\u00e1fico constit\u00faeno os dous h\u00f3rreos da localidade. Antigamente existiron 80 exemplares no \"Pueblo Viejo\", anegado actualmente polo encoro."}
{"id": "140503", "revid": "89787", "url": "https://gl.wikipedia.org/wiki?curid=140503", "title": "R\u00e9plica (\u00e1lbum)", "text": "R\u00e9plica \u00e9 o primeiro \u00e1lbum de estudio do grupo de rock galego ECO. O \u00e1lbum publicouse en outubro de 2007, baixo o selo Santo Grial Records."}
{"id": "140504", "revid": "5863", "url": "https://gl.wikipedia.org/wiki?curid=140504", "title": "Liga italiana de h\u00f3ckey a pat\u00edns", "text": "A Lliga italiana de h\u00f3ckey a pat\u00edns, tam\u00e9n co\u00f1ecida como Scudetto ou Serie A1, \u00e9 a m\u00e1xima competici\u00f3n do h\u00f3ckey a pat\u00edns de Italia. A liga italiana div\u00eddese en tres niveis: Serie A1, Serie A2 e Serie B. Disp\u00fatase anualmente dende 1922.\nActualmente \u00e9 disputada por 14 equipos en d\u00faas fases. A primeira fase consiste nunha liga regular cunha ida e volta entre os 14 equipos, e na segunda fase os 8 primeiros clasificados disputan un play-off polo t\u00edtulo. O \u00faltimo clasificado da liga regular descende directamente \u00e1 Serie A2, mentres que o pen\u00faltimo e antepen\u00faltimo disputan uns play-offs de ascenso contra o segundo e o terceiro clasificado da Serie A2."}
{"id": "140506", "revid": "865", "url": "https://gl.wikipedia.org/wiki?curid=140506", "title": "Eco (banda)", "text": "ECO \u00e9 un grupo musical de rock galego. A banda formouse en 2003, e o seu estilo mestura hard rock, power metal e rock alternativo. Na s\u00faa primeiro encarnaci\u00f3n encarnaci\u00f3n estivo composta por Roberto Espinosa (voz), Alberto Cereijo (guitarra), Diego P. Castro (baixo) e Tino Moj\u00f3n (bater\u00eda). A banda separouse en 2010 e regresou en 2019.\nHistoria.\nA historia de ECO comezou en 2003, cando Alberto Cereijo, guitarrista de Los Suaves, co\u00f1eceu a Roberto Espinosa un\u00edndose a eles Tino Moj\u00f3n, tam\u00e9n bater\u00eda de Los Suaves. En 2007, en plena crise do grupo, Cereijo anunciou que deixaba Los Suaves para centrarse en ECO, a\u00ednda que logo se retractar\u00eda e compaxinar\u00eda o seu traballo nas d\u00faas bandas. Ese mesmo ano publicaron o primeiro \u00e1lbum de estudio do grupo, \"R\u00e9plica\".\nEn 2010, o l\u00edder Roberto Espinosa deixou a banda e esta disolveuse. Por\u00e9n, en 2019 Espinosa decidiu reformar ECO cunha nova formaci\u00f3n composta por Pablo Espido (bater\u00eda), Maca (baixo) e Fran Rodr\u00edguez (guitarra), ademias do propio Espinosa nas voces Un ano ECO despois lanzou o seu segundo \u00e1lbum de estudio, \"Los a\u00f1os del silencio\"."}
{"id": "140507", "revid": "75439", "url": "https://gl.wikipedia.org/wiki?curid=140507", "title": "Cr\u00f3nica de una muerte anunciada", "text": "Cr\u00f3nica de una muerte anunciada \u00e9 unha novela curta de Gabriel Garc\u00eda M\u00e1rquez publicada en 1981, traducida ao galego en 2022. Est\u00e1 enmarcada dentro do denominado \"boom\" da novela hispanoamericana, e exhibe certos trazos do realismo m\u00e1xico propio da \u00e9poca do relato hispanoamericano.\nEstrutura.\nDesde o punto de vista externo, a novela estrut\u00farase en 5 partes ou secuencias narrativas de extensi\u00f3n homox\u00e9nea. Internamente, o narrador xoga con diversos planos temporais e cun panorama extenso dos personaxes que entrevistou. Estas entradas son necesarias para reconstru\u00edr o seu incompleto recordo do sucedido.\nEstamos ante unha estrutura sustentada en avances e retrocesos, recorrencias e superposici\u00f3ns provocadas pola necesidade do narrador de enlazar a s\u00faa propia memoria coa doutras testemu\u00f1as, que aportan puntos de vista complementarios. Nesta montaxe, cada unha das 5 partes xira sobre un eixe vertebrador \u00f3 que acompa\u00f1an outros datos circunstanciais.\nA trama ten ademais dous dispositivos de peche. Por un lado o reencontro e a reconciliaci\u00f3n de \u00c1nxela Vicario e Bayardo San Rom\u00e1n; por outro lado, a morte de Santiago Nasar, que foi denunciada ao comezo da novela, o que nos permite falar dunha estrutura pechada.\nNarraci\u00f3n.\nEntre os elementos do universo literario da novela, o narrador \u00e9 un dos m\u00e1is complexos e interesantes. O propio Garc\u00eda M\u00e1rquez alterna a s\u00faa condici\u00f3n de cronista co seu papel de testemu\u00f1a e copart\u00edcipe dos feitos, polo cal combina primeira e terceira persoa narrativas.\nO narrador-cronista ten que reconstru\u00edr as partes da historia, para el esquecidas ou desco\u00f1ecidas, por iso a s\u00faa voz da paso a outras voces doutros personaxes-testemu\u00f1as.\nAs manifestaci\u00f3ns das testemu\u00f1as adoitan aparecer no discurso mediante breves frases significativas e puntuais dunha conversa co cronista, que adoitan ser plasmadas en estilo directo. Ademais destas voces e da s\u00faa memoria, o narrador-cronista s\u00e9rvese de correspondencia da s\u00faa nai, dun informe xur\u00eddico e dun informe da autopsia.\nPolo que respecta \u00f3s modos narrativos, a novela presenta unha imbricaci\u00f3n continua de narraci\u00f3n e descrici\u00f3n. O di\u00e1logo ten menor presenza e cando aparece faino de maneira moi fragmentada.\nTemporalizaci\u00f3n.\nHai un amplo espazo de tempo cronol\u00f3xico entre os feitos que ocorreron e o momento no que son narrados. A historia da voda e do crime non chegan \u00e1s 24 horas mais as s\u00faas consecuencias posteriores van moito m\u00e1is al\u00e1, ata 27 anos. Este per\u00edodo de tempo orixina os continuos avances e retrocesos da narraci\u00f3n mediante o emprego de prolepse e analepse. A novela concl\u00fae coa descrici\u00f3n final da morte do protagonista que foi anunciada ao comezo da mesma.\nEspazo.\nA\u00ednda que na novela aparecen espazos xeogr\u00e1ficos de Colombia como Manaure ou La Guajira, nunca se menciona o nome da pequena vila onde suceden os feitos. O espazo \u00e9 importante pola participaci\u00f3n com\u00fan dos seus habitantes implicados ben como colectivo ou como individuos m\u00e1is afectados polo feitos.\nHai lugares espec\u00edficos dentro da vila que adquiren maior transcendencia polo seu car\u00e1cter meton\u00edmico, como a cada de Santiago Nasar, que se converte nunha especie de labirinto polas portas. A quinta do vi\u00favo de Xius simboliza a ambici\u00f3n de Bayardo San Rom\u00e1n; a tenda de Clotilde Amenta \u00e9 un centro estacionario no itinerario da vinganza dos irm\u00e1ns Vicario e a praza \u00e9 o espazo de celebraci\u00f3n do crime."}
{"id": "140511", "revid": "39945", "url": "https://gl.wikipedia.org/wiki?curid=140511", "title": "Copa de Italia de h\u00f3ckey a pat\u00edns", "text": "A Coppa Italia \u00e9 a principal copa nacional italiana de h\u00f3ckey a pat\u00edns masculina. A competici\u00f3n comezou en 1966 e desp\u00fatase anualmente entre outubro e decembro. De 1976 a 1995, a conquista do trofeo daba dereito a xogar a Recopa de Europa; a partir de 2004, a consecuci\u00f3n do t\u00edtulo d\u00e1 dereito a xogar a Supercopa de Italia fronte ao campi\u00f3n da Serie A1.\nTrala reforma de 2009 s\u00f3 disputan esta competici\u00f3n os oito mellores clasificados da tempada anterior."}
{"id": "140512", "revid": "5863", "url": "https://gl.wikipedia.org/wiki?curid=140512", "title": "Supercopa de Italia de h\u00f3ckey a pat\u00edns", "text": "A Supercopa de Italia de h\u00f3ckey a pat\u00edns \u00e9 a competici\u00f3n de car\u00e1cter anual na que se enfrontan a partido \u00fanico os campi\u00f3ns italianos (o campi\u00f3n da Serie A1 por unha banda, e o campi\u00f3n da Copa de Italia pola outra). No caso de que un equipo acade os dous t\u00edtulos (Liga e Copa), o segundo contendente ser\u00e1 o finalista da copa o que dispute a Supercopa fronte ao bicampi\u00f3n, caso que se deu en catro anos consecutivos dende 2005 ata o 2008, cando o AP Follonica Hockey acadou o dobrete italiano. O partido disp\u00fatase na cidade do equipo campi\u00f3n de Italia. A primeira edici\u00f3n tivo lugar en Follonica no 2005 con vitoria do equipo local, o AP Follonica Hockey."}
{"id": "140514", "revid": "5863", "url": "https://gl.wikipedia.org/wiki?curid=140514", "title": "Liga francesa de h\u00f3ckey a pat\u00edns", "text": "A Liga francesa de h\u00f3ckey a pat\u00edns, nomeada Nationale 1, \u00e9 a m\u00e1xima categor\u00eda do h\u00f3ckey a pat\u00edns en Francia. Participan 12 equipos, o mellor deles \u00e9 proclamado Campi\u00f3n de Francia e obt\u00e9n unha praza na Copa de Europa, mentres que o clasificados entre a segunda e a cuarta posici\u00f3n obte\u00f1en praza para disputar a Copa CERS. O 11\u00ba e 12\u00ba clasificados descenden \u00e1 segunda categor\u00eda, a Nationale 2."}
{"id": "140516", "revid": "1131", "url": "https://gl.wikipedia.org/wiki?curid=140516", "title": "Roberto Espinosa", "text": "Roberto M\u00e9ndez Espinosa, nado en Verviers (B\u00e9lxica) o 29 de outubro de 1967, \u00e9 un m\u00fasico espa\u00f1ol. Actualmente \u00e9 o cantante do grupo de rock ECO.\nTraxectoria.\nInicia a s\u00faa carreira musical en 1983, vivindo xa en Espa\u00f1a. Esa primeira banda, Axioma, non chegar\u00eda a triunfar, pero servir\u00edalle para co\u00f1ecer pouco tempo despois a Javier Blanco, Roberto Gaztelumendi e Jos\u00e9 Alberto M\u00e1rquez, cos que formar\u00eda Tundra. O 18 de febreiro de 1985 fixeron a s\u00faa primeira actuaci\u00f3n, e a partir de ent\u00f3n compartiron cartel con innumerables bandas de rock do panorama espa\u00f1ol. Tras dous anos de constantes concertos, pres\u00e9ntaselles a posibilidade de gravar unha demo e un prestixio crecente, aparecendo nas principais revistas do x\u00e9nero. Non t\u00f3dolos membros do grupo est\u00e1n decididos a vivir da m\u00fasica, polo que finalmente se acaban separando.\nEn 1991 Roberto chega a Proyecto de Ley, un grupo xa establecido e a piques de gravar o seu primeiro \u00e1lbum. Tras a publicaci\u00f3n do \u00e1lbum o grupo enz\u00e1rzase nunha exitosa xira por toda Espa\u00f1a, que fai que os seus temas estean presentes nas principais listas de \u00e9xitos. Para a preparaci\u00f3n do segundo \u00e1lbum, Roberto participa xa como compositor e letrista, a\u00ednda que diferenzas existentes entre el e o resto de compo\u00f1entes da banda propician a s\u00faa sa\u00edda do grupo e o inicio da s\u00faa carreira en solitario.\nCoa inestimable axuda de Javier Rubio, dec\u00eddese a dar luz verde a un proxecto que chamar\u00eda \"Spinozza\", gravando unha serie de temas que pouco ti\u00f1an que ver co que fixera anteriormente, d\u00e1ndose a valer como cantante. En 1999 co\u00f1ece ao compositor Miguel Herrero, que lle invita a unirse ao seu proxecto, Doctor Funkenstein, como letrista e cantante. A pesar do ilusionante do proxecto, os compromisos profesionais dos seus membros fixeron imposible que chegaran m\u00e1is lonxe, momento que aproveitou Roberto para compo\u00f1er e para facer colaboraci\u00f3ns.\nEn 2004 co\u00f1ece a Alberto Cereijo e a Tino Moj\u00f3n, e xuntos inician o proxecto ECO, m\u00e1is tarde chegar\u00eda a incorporaci\u00f3n de Diego P. Castro. Publicaron o seu \u00fanico \u00e1lbum \"R\u00e9plica\" en 2007."}
{"id": "140524", "revid": "5863", "url": "https://gl.wikipedia.org/wiki?curid=140524", "title": "Copa de Francia de h\u00f3ckey a pat\u00edns", "text": "A Copa de Francia de h\u00f3ckey a pat\u00edns \u00e9 unha competici\u00f3n anual que enfronta aos clubs de h\u00f3ckey a pat\u00edns de Francia. Calquera club cuxo equipo s\u00e9nior participe nun dos campionatos nacionais (N1, N2 ou N3) pode inscribirse na competici\u00f3n. O vencedor desta competici\u00f3n ga\u00f1a a Copa de Francia de h\u00f3ckey a pat\u00edns e ga\u00f1a o dereito a participar na Copa CERS na seguinte tempada. A Copa est\u00e1 organizada polo \"Comit\u00e9 national de rink hockey\" da \"F\u00e9d\u00e9ration fran\u00e7aise de roller-skating\". Esta competici\u00f3n foi creada en 2001.\nA competici\u00f3n x\u00f3gase baixo a forma dun torneo a eliminaci\u00f3n directa.\nV\u00e9xase tam\u00e9n.\nLigaz\u00f3ns externas.\nSite da F\u00e9d\u00e9ration Fran\u00e7aise de Roller Skating (Secci\u00f3n de h\u00f3ckey a pat\u00edns)"}
{"id": "140527", "revid": "1131", "url": "https://gl.wikipedia.org/wiki?curid=140527", "title": "Aldeia Galega", "text": "O top\u00f3nimo portugu\u00e9s Aldeia Galega pode referirse a:"}
{"id": "140530", "revid": "17467", "url": "https://gl.wikipedia.org/wiki?curid=140530", "title": "Clima polar", "text": "O clima polar est\u00e1 caracterizado por ter case permanentemente temperaturas por baixo de 0\u00a0\u00b0C; e as precipitaci\u00f3ns son moi escasas. A humidade relativa no aire \u00e9 moi baixa e o vento adoita ser bastante intenso, o que fai a\u00ednda m\u00e1is host\u00eds as condici\u00f3ns de vida neste clima.\nO clima polar d\u00e1se principalmente nos dous polos, alcanzando unhas condici\u00f3ns m\u00e1is severas na Ant\u00e1rtida, posto que ao tratarse dun continente, as temperaturas son m\u00e1is fr\u00edas que as do Polo norte, chegando a alcanzar os -70, -80 e at\u00e9 -89,5\u00a0\u00b0C (marca na superficie da Terra).\nO clima das zonas m\u00e1is altas das principais cordilleiras do planeta asem\u00e9llanse moito ao polar, pod\u00e9ndose dar nos cumes do Himalaia, dos Andes ou das monta\u00f1as de Alasca.\nOs medios naturais da zona fr\u00eda ou medios polares local\u00edzanse entre os c\u00edrculos polares \u00c1rtico e Ant\u00e1rtico e os correspondentes polos norte e sur, entre os 65\u00ba e os 90\u00ba de latitude norte e sur.\nCaracter\u00edsticas.\nAs temperaturas.\nAs temperaturas son baixas todo o ano, pois nunca alcanzan os +10\u00a0\u00b0C, chegando no inverno at\u00e9 os -50\u00a0\u00b0C. As causas son a forte inclinaci\u00f3n dos raios solares e a alta capacidade do xeo e da neve para reflectilos. No entanto, existen diferenzas entre os bordos das zonas polares, onde a temperatura do ver\u00e1n sobe de 0\u00a0\u00b0C, e a zona de casquete polar, onde permanece sempre baixo 0\u00a0\u00b0C.\nAs precipitaci\u00f3ns.\nAs precipitaci\u00f3ns son escasas, inferiores a 250\u2013300\u00a0mm ao ano, debido \u00e1 presenza permanente de anticicl\u00f3ns, e caen habitualmente en forma de neve.\nHidrograf\u00eda.\nAs augas s\u00f3 at\u00f3panse en estado l\u00edquido nas zonas onde a temperatura sobe de 0\u00a0\u00b0C.\nContexto: climas fr\u00edos.\nHai tres, est\u00e1n:\nClima continental fr\u00edo (norte e nord\u00e9s de Europa, sur e centro de Siberia, Canad\u00e1, e Alasca) Clima polar (no \u00c1rtico e na Ant\u00e1rtida). Clima monta\u00f1oso (zonas monta\u00f1osas de m\u00e1is de 3.500 msnm preto do Ecuador, at\u00e9 1.000 msnm en rexi\u00f3ns fr\u00edas).\nHai d\u00faas zonas fr\u00edas, unha no hemisferio norte e outra no hemisferio sur. A primeira est\u00e1 situada ao norte do c\u00edrculo polar \u00e1rtico e a segunda ao sur do c\u00edrculo polar ant\u00e1rtico. Nos polos as temperaturas son moi baixas porque os raios solares chegan moi inclinados respecto da superficie terrestre."}
{"id": "140532", "revid": "1131", "url": "https://gl.wikipedia.org/wiki?curid=140532", "title": "US Coutras Rink Hockey", "text": "O US Coutras Rink Hockey \u00e9 un equipo de h\u00f3ckey a pat\u00edns franc\u00e9s da localidade de Coutras, na rexi\u00f3n de Aquitania. Foi fundado en 1936 coma \"Hockey Patin- Club Coutrillon\", mais un comerciante de vi\u00f1os de Bordeos, poboaci\u00f3n cunha grande tradici\u00f3n hoque\u00edstica na \u00e9poca. Actualmente disputa a Nationale 1, a m\u00e1xima categor\u00eda do h\u00f3ckey a pat\u00edns francesa.\nAo longo da s\u00faa historia conquistou 14 t\u00edtulos de liga, a\u00ednda que hai m\u00e1is de vinte anos que non consegue ning\u00fan t\u00edtulo en categor\u00eda masculina. As s\u00faas mellores \u00e9pocas foron a d\u00e9cada dos '70 e os '80, cando acadaron catro t\u00edtulos de xeito consecutivo.\nEquipo feminino.\nO US Coutras conta cun equipo feminino que tam\u00e9n disputa a Nationale 1 feminina, ademais de ser un participante habitual na Copa de Europa de h\u00f3ckey a pat\u00edns feminina, na que participou en tres edici\u00f3ns.\nPalmar\u00e9s.\nCategor\u00eda masculina\nCategor\u00eda feminina "}
{"id": "140541", "revid": "1131", "url": "https://gl.wikipedia.org/wiki?curid=140541", "title": "La Vend\u00e9enne Rink-Hockey", "text": "La Vend\u00e9enne Rink-Hockey \u00e9 un equipo de h\u00f3ckey a pat\u00edns franc\u00e9s da localidade de La Roche sur Yon. Foi o primeiro equipo franc\u00e9s que disputou a fase final da Copa de Europa no ano 1997, repetindo en 1998.\nHistoria.\nO club foi fundado en 1956 e Acadou o seu primeiro t\u00edtulo da National 1 en 1976, o primeiro t\u00edtulo dos 11 que pos\u00fae. En 1997 converteuse no primeiro equipo franc\u00e9s en chegar a unha fase final da Copa de Europa. Na tempada 2001-02 converteuse no primeiro campi\u00f3n da Copa de Francia tras derrotar na final ao HC Qu\u00e9vertois."}
{"id": "140546", "revid": "98629", "url": "https://gl.wikipedia.org/wiki?curid=140546", "title": "Escudo do Reino Unido", "text": "O Escudo Real do Reino Unido (en ingl\u00e9s Royal Coat of Arms of the United Kingdom). \u00c9 o escudo de armas do monarca brit\u00e1nico, actualmente Carlos III. Tam\u00e9n \u00e9 empregado como o bras\u00f3n do Reino Unido de Gran Breta\u00f1a e Irlanda do Norte.\nComposici\u00f3n.\nEste escudo \u00e9 un cuartelado, dividido en catro cuarteis:\nOs catro cuarteis aparecen rodeados pola insignia da Orde da Xarreteira na que figura o seu propio lema: \"Honi soit qui mal y pense\" (en franc\u00e9s antigo: \"Maldito sexa o malpensado\"). En her\u00e1ldica, as d\u00faas figuras que soste\u00f1en o escudo denom\u00ednanse tenantes ou soportes. Por Inglaterra figura un le\u00f3n rampante coroado de ouro, na posici\u00f3n m\u00e1is pr\u00f3xima \u00f3 primeiro cuartel, que est\u00e1 ocupado polo seu bras\u00f3n. No outro lado, xunto \u00f3 bras\u00f3n escoc\u00e9s, figura un unicornio branco, coroado e encadeado. A figura do unicornio foi empregada como soporte do escudo dos monarcas escoceses.\nAs armas reais aparecen timbradas cun helmo adornado cun lambrequ\u00edn de cor amarela, por un lado, e de armi\u00f1o polo outro. O helmo est\u00e1 situado baixo a coroa real inglesa co\u00f1ecida como a Coroa dos Tudor que \u00e9 a que usan os reis brit\u00e1nicos salvo en Escocia. Sobre a coroa esta colocada a cimeira, un adorno que se situaba sobre o casco, outro le\u00f3n m\u00e1is pequeno coroado de ouro.\nNa parte inferior, sobre un mont\u00edculo e cor verde, aparecen colocados os emblemas vexetais de Inglaterra (unha rosa her\u00e1ldica), Escocia (unha flor de cardo) e Irlanda (un trevo). Nunha cinta de cor azul est\u00e1 escrito o lema do Reino Unido: \"Dieu et mon droit\" (en franc\u00e9s: \"Deus e o meu dereito\").\nAta o reinado de Xurxo III figurou tam\u00e9n o bras\u00f3n dos reis de Francia. O trono franc\u00e9s foi reclamado polos reis de Inglaterra durante a Idade Media. Logo da desaparici\u00f3n do cuartel franc\u00e9s incorporouse o dos monarcas de Hannover. Estes \u00faltimos foron eliminados durante o reinado da ra\u00ed\u00f1a Vitoria.\nVersi\u00f3n escocesa.\nEn Escocia, o monarca brit\u00e1nico utiliza un escudo de armas con algunhas modificaci\u00f3ns. Aparecen os mesmos cuarteis pero alterase a s\u00faa orde para dar preferencia \u00f3 escoc\u00e9s que aparece desta forma no primeiro e no carto. A xarreteira \u00e9 substitu\u00edda polo colar da Orde escocesa do Cardo e os tenantes ou soportes son os mesmos pero o unicornio escoc\u00e9s, portando a coroa real escocesa, tam\u00e9n pasa a ocupar o lugar preferente. Tanto o unicornio coma o le\u00f3n suxeitan os estandartes escoc\u00e9s e ingl\u00e9s.\nA coroa de San Eduardo tam\u00e9n \u00e9 substitu\u00edda pola que usaron os antigos monarcas escoceses e sobre ela sit\u00faase a s\u00faa cimeira, un le\u00f3n coroado de goles que sost\u00e9n unha espada e un cetro.\n\u00d3 p\u00e9, tam\u00e9n f\u00f3ra do escudo, s\u00f3 aparece a flor do cardo e unha cinta co lema escoc\u00e9s: \"\"Nemo me impune lacessit\" (\"Ningu\u00e9n me ofende impunemente\"\").\nEvoluci\u00f3n hist\u00f3rica.\nO escudo actual \u00e9 unha combinaci\u00f3n dos escudos dos reinos que forman o Reino Unido. Na t\u00e1boa aparecen os escudos desde Henrique II de Inglaterra e Guillerme I de Escocia. \nVersi\u00f3ns do Goberno.\nO goberno brit\u00e1nico utiliza unha versi\u00f3n simplificada das armas reais na que non aparece o helmo. Esta versi\u00f3n non foi definida oficialmente como escudo nacional, pero aparece nos pasaportes e nas bandeiras das embaixadas do Reino Unido.\nEscocia.\nA Oficina para Escocia, un organismo dependente do Ministerio de Xustiza do Reino Unido responsable das competencias non transferidas polo Goberno Brit\u00e1nico \u00f3 Executivo Aut\u00f3nomo da Rexi\u00f3n e das relaci\u00f3ns entre ambos, emprega unha variante das armas reales utilizadas en Escocia sen o helmo nin os estandartes dos soportes."}
{"id": "140551", "revid": "1131", "url": "https://gl.wikipedia.org/wiki?curid=140551", "title": "Galer\u00eda de imaxes do pazo de Oca", "text": "O pazo de Oca est\u00e1 situado na parroquia de Santo Estevo de Oca, no concello da Estrada."}
{"id": "140557", "revid": "89787", "url": "https://gl.wikipedia.org/wiki?curid=140557", "title": "Karl L\u00f6with", "text": "Karl L\u00f6with, nado en M\u00fanic o 9 de xaneiro de 1897 e finado en Heidelberg o 26 de maio de 1973, foi un dos primeiros disc\u00edpulos de Heidegger, para ser logo un dos seus m\u00e1is agudos cr\u00edticos. Ambos os dous co\u00f1ec\u00e9ranse a trav\u00e9s de E. Husserl en Friburgo, al\u00e1 polos anos vinte.\nBiograf\u00eda.\nAlumno de Edmund Husserl e de Martin Heidegger, L\u00f6with abandonou Alema\u00f1a en 1936 por mor da s\u00faa orixe xud\u00eda. Viviu durante alg\u00fans anos no Xap\u00f3n, onde quedou fascinado pola relaci\u00f3n da filosof\u00eda zen cunha nada non orixinada no nihilismo. En 1941 trasladouse aos Estados Unidos, e regresou logo a Alema\u00f1a, onde ensinou na Universidade de Heidelberg. L\u00f6with considera o desenvolvemento do pensamento europeo como un proceso de secularizaci\u00f3n da visi\u00f3n teol\u00f3xico-b\u00edblica da historia, caracterizada \u00e1 s\u00faa vez pola esperanza dun futuro escatol\u00f3xico. Para distanciarse da violencia do logos occidental, L\u00f6with ori\u00e9ntase a unha natureza non considerada como historia, destino nin creaci\u00f3n, e na que a morte \u00e9 unha compo\u00f1ente ante a cal o suxeito non atopa a s\u00faa autenticidade.\nObra.\nDez anos despois da publicaci\u00f3n de Von Hegel zu Nietzsche (\"De Hegel a Nietzsche\"), que foi conclu\u00eddo no Xap\u00f3n no momento en que se iniciaba a segunda guerra mundial, \"Weltgeschichte und Heilsgeschehen (Historia do mundo e salvaci\u00f3n\") \u00e9 sen d\u00fabida a obra principal de Karl L\u00f6with, a que exerceu a influencia m\u00e1is duradeira sobre a filosof\u00eda pol\u00edtica en tanto \u00e9 unha das fontes principais dun tema central no debate contempor\u00e1neo: o da secularizaci\u00f3n. Obra singular, estreitamente ligada co destino persoal do seu autor, foi publicada por primeira vez nos Estados Unidos, en 1949, baixo o t\u00edtulo \"Meaning in History\", e traducida ao alem\u00e1n por Hanno Kesting, versi\u00f3n que -revisada e completada polo mesmo L\u00f6with, e publicada en 1953- foi a utilizada para a edici\u00f3n de Katz Editores. Na mesma, L\u00f6with, repasa as filosof\u00edas da historia de fil\u00f3sofos como Burckhardt, Marx, Hegel, Voltaire ou Vico co prop\u00f3sito de mostrar as implicaci\u00f3ns teol\u00f3xicas da filosof\u00eda da historia: a filosof\u00eda da historia descansa sobre orzamentos teol\u00f3xicos xeralmente ignorados ou negados. L\u00f6with non pregoa o retorno a unha visi\u00f3n teol\u00f3xica das cousas humanas; somete a exame cr\u00edtico as bases com\u00fans da teolox\u00eda e da filosof\u00eda da historia, e apela a unha interrogaci\u00f3n dos fundamentos metaf\u00edsicos que pasaron desapercibidos para a racionalidade occidental durante longo tempo (dunha maneira an\u00e1logo a como Heidegger o fixera respecto da imbricaci\u00f3n entre teolox\u00eda e ontolox\u00eda)."}
{"id": "140567", "revid": "82922", "url": "https://gl.wikipedia.org/wiki?curid=140567", "title": "Ferre\u00f1a (disco sonoro)", "text": "Unha ferre\u00f1a, ou ferri\u00f1a, \u00e9 un pequeno disco de metal, c\u00f3ncavo e co bordo rizado, que se distrib\u00fae, por pares, nos marcos de instrumentos musicais como charrascos, pandeiras, ferre\u00f1as ou pandeiretas. As parellas de ferre\u00f1as emiten unha sonoridade caracter\u00edstica ao bateren, unha contra a outra, cando se axita o instrumento."}
{"id": "140577", "revid": "12452", "url": "https://gl.wikipedia.org/wiki?curid=140577", "title": "Birmingham City FC", "text": ""}
{"id": "140578", "revid": "1131", "url": "https://gl.wikipedia.org/wiki?curid=140578", "title": "St Andrew's Stadium", "text": "St Andrew's \u00e9 un estadio de f\u00fatbol do barrio de Bordesley de Birmingham, Inglaterra. \u00c9 o fogar do Birmingham City F.C. desde a s\u00faa apertura en 1906 e conta con capacidade para 30.079 espectadores.\nHistoria.\nO estadio foi inaugurado en 1906, e contaba cun aforamento de 75.000 espectadores, constando dunha tribuna cuberta e o resto de bancadas ao descuberto. O maior rexistro de asistencia situouse entre os 66.844 e 67.341 espectadores, nun partido da FA Cup de 1939 que terminou en empate contra o Everton. Durante a segunda guerra mundial, a tribuna queimouse e o terreo de xogo quedou gravemente danado. A nova tribuna constru\u00eduse na d\u00e9cada de 1950, e unha pequena bancada nun dos fondos, pero houbo poucos cambios at\u00e9 a d\u00e9cada de 1990. Trala adquisici\u00f3n do club en 1993, t\u00f3dalas localidades foron remodeladas e convert\u00e9ronse en localidades de asento para dar cumprimento ao Informe Taylor para a seguridade dos recintos deportivos, reduc\u00edndose a capacidade a pouco m\u00e1is de 30.000.\nPartidos.\nSt Andrew's acolleu partidos internacionais da selecci\u00f3n de f\u00fatbol de Inglaterra nas categor\u00edas inferiores \u00e1 selecci\u00f3n absoluta, as\u00ed como partidos da semifinal da FA Cup e finais de competici\u00f3ns menores. Celebr\u00e1ronse tam\u00e9n outros acontecementos deportivos, inclu\u00eddos o rugby e o boxeo profesional, e, m\u00e1is recentemente, escenario de concertos de m\u00fasica. O estadio ten salas axeitadas para os negocios ou eventos sociais e unha tenda de merchandising oficial do Birmingham City."}
{"id": "140579", "revid": "5132", "url": "https://gl.wikipedia.org/wiki?curid=140579", "title": "St Andrew's", "text": ""}
{"id": "140581", "revid": "98629", "url": "https://gl.wikipedia.org/wiki?curid=140581", "title": "Ritchie Blackmore", "text": "Richard Hugh \u00abRitchie\u00bb Blackmore, nado en Weston-super-Mare o 14 de abril de 1945, \u00e9 un guitarrista ingl\u00e9s de m\u00fasica rock, co\u00f1ecido principalmente por ser o guitarrista e fundador de Deep Purple, Rainbow e Blackmore's Night.\nNa d\u00e9cada de 1960, Blackmore formou parte do grupo instrumental The Outlaws, ademais de colaborar como m\u00fasico de sesi\u00f3n con cantantes como Glenda Collins, Heinz, Screaming Lord Sutch ou Neil Christian, entre outros. En 1968 fundou Deep Purple, co que alcanzou o \u00e9xito comercial, a\u00ednda que logo de seis anos e gravar nove \u00e1lbums de estudio, abandonou a formaci\u00f3n en 1974 por diferenzas creativas cos demais membros. A ra\u00edz da s\u00faa sa\u00edda, formou o proxecto Rainbow, co que gravou oito discos.\nEn 1984, disolveu Rainbow e volveu unirse cos seus antigos compa\u00f1eiros de Deep Purple, a\u00ednda que debido \u00e1 s\u00faa mala relaci\u00f3n co vocalista Ian Gillan, abandonou a formaci\u00f3n en 1993. Pouco despois volveu reunir Rainbow para gravar un \u00e1lbum de estudio; con todo, disolveuno anos m\u00e1is tarde para crear o grupo de \"folk\" Blackmore's Night xunto \u00e1 s\u00faa actual esposa, Candice Night.\nTraxectoria.\nInfancia e primeiros anos de vida.\nRichard Hugh Blackmore naceu o 14 de abril de 1945 no hospital Allandale Nursing Home de Weston-super-Mare, ao Suroeste de Inglaterra. O seu pai, Lewis John Blackmore, era orixinario de Cardiff e traballaba na industria da aviaci\u00f3n, mentres que a s\u00faa nai, Violet Short, era natural de Bristol. Dous anos despois, a familia, completada polo seu irm\u00e1n m\u00e1is vello Paul; mudouse a Heston, por motivos laborais do seu progenitor. Durante a s\u00faa nenez, Blackmore comezou a escoitar a artistas como Elvis Presley, Buddy Holly, Duane Eddy ou Bill Haley, que se converter\u00edan nas s\u00faas primeiras influencias musicais. Aos 11 anos, o seu pai comproulle unha guitarra ac\u00fastica e lle instou a tomar clases de guitarra cl\u00e1sica. O mozo comezou a progresar co seu instrumento, a\u00ednda que o seu rendemento escolar descendeu significativamente. Con 13 anos formou o seu primeiro grupo, 21's Junior Skiffle Group, xunto a alg\u00fans compa\u00f1eiros da escola. En 1959, o seu pai comproulle outra guitarra, esta vez el\u00e9ctrica. Ao ano seguinte co\u00f1eceu a Big Jim Sullivan, que se converteu nun dos seus \u00eddolos e que aceptou darlle clases. Curiosamente, a\u00ednda que quer\u00eda aprender \"rock\", a primeira peza que Sullivan ensinoulle foi unha gavota de Johann Sebastian Bach.\nDebido aos seus malos resultados escolares, aos 15 anos tomou a decisi\u00f3n de abandonar o colexio e comezou a traballar como aprendiz de operario de radio no aeroporto de Heathrow, onde tam\u00e9n traballaban o seu pai e o seu irm\u00e1n.\n\u00c9 pai, xunto a outros guitarristas da \u00e9poca, do que ser\u00eda chamado posteriormente como Hard Rock e sobre todo, polo seu traballo en Rainbow, impulsor da aparici\u00f3n do rock con marcadas influencias clasicistas, logo chamado metal neocl\u00e1sico ou power metal nas \u00faltimas d\u00e9cadas.\nNa d\u00e9cada de 1960 iniciouse como m\u00fasico de sesi\u00f3n para Joe Meek, produci\u00f3ns musicais, e actuou en varias bandas. Mentres traballaba para Joe Meek, chegou a co\u00f1ecer \u00f3 enxe\u00f1eiro Derek Lawrence, que m\u00e1is tarde produciria os tres primeiros \u00e1lbums de Deep Purple. Co organista Jon Lord foi co-fundador do grupo de hard rock Deep Purple en 1968, sendo membro de Deep Purple de 1968-1975 e de novo entre 1984-1993.\n(1968-1975) Os primeiros anos de Deep Purple.\nBlackmore co-fundou o grupo de hard rock Roundabout con Wayne Blade en 1968 con Chris Curtis (voz), Dave Curtis (baixo), Jon Lord (teclados), e Bobby Woodman aka Bobbie Clarke (bater\u00eda). M\u00e1is tarde o nome foi cambiado a Deep Purple, a voz, o baixo e o bater\u00eda cambi\u00e1ronse por Rod Evans (voz), Nick Simper (baixo) e Ian Paice (bater\u00eda). A idea de chamar \u00e1 banda Deep Purple foi de Blackmore. Logo de tres \u00e1lbums de Evans e Simper foron substitu\u00eddos por Ian Gillan (voz) e Roger Glover (baixo).\nO primeiro \u00e1lbum de estudio desta segunda formaci\u00f3n foi, \"In Rock\", cambia o estilo da banda, convert\u00e9ndoa nunha banda de hard rock. Os riffs de guitarra de Blackmore, os distorsionados do \u00f3rgano Hammond de Jon Lord, e as influencias de jazz da bater\u00eda de Ian Paice v\u00edronse realzados pola voz de Ian Gillan.\nO seguinte LP foi titulado \"Fireball\" e continuou no mesmo estilo de hard rock creado no traballo anterior, coa guitarra de Blackmore marcando o caracter\u00edstico estilo da banda.\nO seguinte \u00e1lbum de Deep Purple foi titulado \"Machine Head\". A banda orixinalmente \u00eda gravar o \u00e1lbum nun casino de Montreux, pero a noite antes da gravaci\u00f3n, hab\u00eda un concerto de Frank Zappa (cos membros de Deep Purple de espectadores) un dos asistentes disparou unha pistola de bengalas, que prendeu un lume no interior do edificio e o casino queimouse. Toda a traxedia est\u00e1 documentada na letra do que \u00eda converterse no himno hist\u00f3rico de Deep Purple \"Smoke on the Water\".\nEn 1973, pouco despois do lanzamento do \u00e1lbum \"Who Do We Think We Are\", Ian Gillan e Roger Glover abandonaron Deep Purple.\nForon substitu\u00eddos polo baixista Glenn Hughes ex Trapeze e un cantante desco\u00f1ecido chamado David Coverdale. O \u00e1lbum gravado pola nova formaci\u00f3n foi titulado \"Burn\".\nO seguinte \u00e1lbum de Deep Purple, \"Stormbringer\", foi publicamente denunciado polo propio Blackmore, que non lle gustaban as influencias soul e funky que Hughes e Coverdale inx\u00e9ctaban na banda. Tras este comunicado, foise de Deep Purple \u00e1 fronte dun novo grupo, Rainbow, e o que era orixinalmente unha colaboraci\u00f3n de Blackmore, resultou ser un proxecto de nova banda.\n(1975-84) os primeiros anos de Rainbow.\nLogo de Deep Purple, Blackmore formou a banda de hard rock Rainbow. O nome da banda Rainbow (Arco da vella) foi inspirado nun bar e parrillada de Hollywood chamado Arco da Vella que atend\u00eda \u00e1s estrelas de rock, as groupies e os entusiastas do rock. Foi aqu\u00ed onde Blackmore pasaba o seu tempo libre en Deep Purple e reuniase co vocalista Ronnie James Dio, cuxa banda Elf viaxaba regularmente como abreconcertos de Deep Purple.\nO \u00e1lbum de debut da banda, \"Ritchie Blackmore's Rainbow\", foi lanzado en 1975. O estilo musical da banda era distinto da anterior banda de Blackmore e moita da inspiraci\u00f3n de Blackmore vi\u00f1a do seu amor pola m\u00fasica cl\u00e1sica que correspondia moi ben cas letras de canci\u00f3ns de Dio sobre temas medievais.\nBlackmore despediu a todos os membros orixinais da banda, excepto Dio pouco despois da gravaci\u00f3n do primeiro \u00e1lbum, e contratou a unha nova formaci\u00f3n para gravar o \u00e1lbum \"Rainbow Rising\".\nPara o seguinte \u00e1lbum, \"Long Live Rock 'n' Roll\", Blackmore mant\u00e9n o bater\u00eda Cozy Powell e a Dio, pero substit\u00fae ao resto da banda. Blackmore tivo dificultades para atopar un baixista para esta gravaci\u00f3n de modo que toca baixo el mesmo, excepto en tres canci\u00f3ns: \"Gates of Babylon\", \"Kill the King\" e \"Sensitive To Light\" (o baixo nestas canci\u00f3ns tocouno Bob Daisley.) Tras o lanzamento do \u00e1lbum e a xira de promoci\u00f3n, Ronnie James Dio abandona Rainbow, debido a \"diferenzas creativas\" con Blackmore.\nBlackmore continuou coa banda e lanzou un novo \u00e1lbum titulado \"Down To Earth\", que presentou ao seu excompa\u00f1eiro de banda Roger Glover de Deep Purple no baixo. O \u00e1lbum cont\u00e9n o primeiro \u00e9xito de Blackmore desde a s\u00faa sa\u00edda de Deep Purple, \"Since You Been Gone\".\nO seguinte \u00e1lbum da banda, \"Difficult to Cure\", presentou como vocalista a Joe Lynn Turner. O tema que d\u00e1 t\u00edtulo a este \u00e1lbum foi un arranxo da Novena Sinfon\u00eda de Beethoven, un tema favorito de Blackmore.\nO pr\u00f3ximo \u00e1lbum de estudio de Rainbow foi \"Straight Between the Eyes\" que incl\u00fae o single \"Stone Cold\". Que ser\u00eda seguido polo \u00e1lbum \"Bent Out of Shape\", que inclu\u00eda o single \"Street Of Dreams\". O v\u00eddeo da canci\u00f3n foi prohibido pola MTV supostamente polo seu pol\u00e9mico v\u00eddeo hipn\u00f3tico. A xira resultante viu regresar a Raonbow ao Reino Unido e tam\u00e9n ao Xap\u00f3n, onde a banda tocou cunha orquestra completa.\nA mediados da d\u00e9cada de 1980, Blackmore e os seus ex compa\u00f1eiros de Deep Purple conciliaron as diferenzas do pasado dando lugara \nexitosa reuni\u00f3n do \"Mark II\". O \u00e1lbum final de Rainbow, \"Finyl Vinyl\", foi feito de retrincos de canci\u00f3ns en vivo e \"lados b\" de sinxelos.\n(1984-1993) A segunda etapa en Deep Purple.\nEn abril de 1984, anunciouse no Friday Rock Show da BBC Radio Venres Rock Show que a segunda formaci\u00f3n de Blackmore, Gillan, Glover, Lord e Paice reuniase para a gravaci\u00f3n de novo material. A banda asinou un contrato con Polydor en Europa e Mercury en Am\u00e9rica do Norte. O \u00e1lbum \"Perfect Strangers\" foi lanzado en outubro de 1984. A xira, comezou en Perth, Australia, e abriuse paso no mundo e en Europa no ver\u00e1n seguinte. Foi a xira con m\u00e1is p\u00fablico do ano.\nEn 1987, a formaci\u00f3n gravou e realizou xiras de promoci\u00f3n do \u00e1lbum, \"The House of Blue Light\". Un \u00e1lbum en vivo, \"Nobody's Perfect\" foi lanzado en 1988. Unha nova versi\u00f3n de \"Hush\" (cantada por Gillan, que a\u00ednda non se unira \u00e1 banda cando se realizou a gravaci\u00f3n orixinal), tam\u00e9n foi lanzada para conmemorar o vix\u00e9simo aniversario da banda. En 1989, Ian Gillan foi despedido da banda debido \u00e1 falta de afinidade con Blackmore. O seu substituto foi o ex vocalista de Rainbow Joe Lynn Turner. Esta formaci\u00f3n gravou un \u00e1lbum titulado \"Slaves &amp; Masters \"(1990). A\u00ednda que o \u00e1lbum foi un dos favoritos de Blackmore, os seus compa\u00f1eiros estaban decepscionados cos resultados dos \u00e1lbums e xiras.\nNin o disco nin a xira foron \u00e9xito de cr\u00edtica ou \u00e9xito comercial. Tras a s\u00faa conclusi\u00f3n, Turner foi despedido da banda. Ian Paice e Jon Lord argumentaron que Deep Purple necesitaba a Ian Gillan como vocalista da banda. Blackmore cedeu e Gillan regresou antes da gravaci\u00f3n de \"The Battle Rages On\" en 1993. Durante a xira de promoci\u00f3n a finais de 1993, as tensi\u00f3ns entre Gillan e Blackmore chegaron ao cl\u00edmax e Blackmore deixou a banda de forma permanente. O seu \u00faltimo concerto coa banda foi en Helsinqui, Finlandia o 17 de novembro de 1993.\nIan Gillan, quen fora compa\u00f1eiro de Ritchie Blackmore durante os primeiros d\u00edas da banda, declarou nunha entrevista en 2006 que Blackmore converteuse nun tipo raro e o d\u00eda que sa\u00edu da xira foi o d\u00eda que as nubes desapareceron e o d\u00eda que o sol sa\u00edu e non miramos atr\u00e1s desde ent\u00f3n. Agregou que \"hai certos asuntos persoais que te\u00f1o con Ritchie, o que significa que nunca vou falar con el outra vez. Nada do que vou falar en p\u00fablico, pero cousas moi persoais\".\n(1993-1997) a segunda etapa de Rainbow.\nRitchie Blackmore reformou Rainbow logo de sa\u00edr de Deep Purple por segunda vez en 1993. Esta formaci\u00f3n de Rainbow co cantante Doogie White durou ata 1997 e produciu o \u00e1lbum \"Stranger in Us All\". Nestes anos Blackmore foi o \u00fanico membro permanente. \"Stranger In Us All\" non estaba \u00e1 altura da aclamaci\u00f3n da cr\u00edtica e comercial das versi\u00f3ns anteriores, posiblemente debido \u00e1 popularidade do grunge no momento e o feito de que non foi particularmente ben publicitado. En 1996, apareceu no \u00e1lbum homenaxe a Hank Marvin e The Shadows \"Twang\".\n(1997-presente) a etapa do Blackmore's Night.\nEn 1997, Blackmore e a s\u00faa (agora) esposa Candice Night formaron o grupo pop inspirado na M\u00fasica renacentista Blackmore's Night. Tam\u00e9n realizaron a m\u00fasica para MagiQuest, un xogo de simulaci\u00f3n en vivo situado en Myrtle Beach, SC. O seu \u00e1lbum debut \"Shadow of the Moon\" (1997) foi disco de ouro no Xap\u00f3n e gozou de certo \u00e9xito en Europa. En \u00e1lbums posteriores, en particular, \"Fires at Midnight\" (2001), houbo unha maior incorporaci\u00f3n da guitarra de rock na m\u00fasica, mentres que manti\u00f1a unha direcci\u00f3n folk rock.\nEstilo.\n\u00c9 co\u00f1ecido por tocar con desmesurada intuici\u00f3n, o que non debe levar q menosprezar a s\u00faa bagaxe te\u00f3rica e a s\u00faa t\u00e9cnica indiscutible. Maiores, menores, diminu\u00eddos; parece que calquera modo tonal lle \u00e9 c\u00f3modo. Nas s\u00faas actuaci\u00f3ns en directo chegouselle a acusar de tocar moi sucio, pois era frecuente que empezase a golpear a guitarra no medio dunha actuaci\u00f3n, rompese a ponte a golpes de panca ou sinxelamente dedic\u00e1base a deixar soar alg\u00fans grupos de notas mentres variaba o seu son a golpes co instrumento. No \u00e1lbum en directo \"Made in Japan\", que gravou con Deep Purple Nos anos 70, d\u00e1se unha boa proba diso.\nTam\u00e9n \u00e9 considerado un dos Pais do Heavy Metal especialmente logo de formar equipo co vocalista Ronnie James Dio, con quen fundou Rainbow.\nTivo unha grande influencia entre moitos dos guitarristas que vi\u00f1eron logo del, e non s\u00f3 na s\u00faa popularmente reco\u00f1ecida influencia cl\u00e1sica no rock. O seu fraseo foi sempre exemplar, e a linguaxe das s\u00faas improvisaci\u00f3ns singularmente puro. Sempre foi un admirador da Fender Stratocaster, guitarra que acompa\u00f1ouno ao longo de case toda a s\u00faa traxectoria musical, usaba soamente, ao tocar, d\u00faas das tres pastillas do instrumento (nas posici\u00f3ns mastro e ponte, concretamente), o que confire aos seus sons un ton moi particular e reco\u00f1ecible. O resto do seu equipo \"cl\u00e1sico\" conf\u00f3rmano unha gravadora que po\u00f1ia entre o instrumento e o seu amplificador, un preamplificador a valvulas e por suposto un enorme Marshall modificado para que tivese unha sa\u00edda ao redor de 200 W. Nalgunhas Ocasi\u00f3ns utilizou un pedal de flanger, especialmente reco\u00f1ecible no famoso tema Mistreated (do \u00e1lbum Burn, con David Coverdale) e nalgunhas canci\u00f3ns de Rainbow.\nVida persoal.\nBlackmore ten un fillo, J\u00fcrgen R. Blackmore (nado en 1964), do seu primeiro matrimonio cunha alem\u00e1 chamada Margrit. O seu matrimonio terminou en 1969. Casou con outra alem\u00e1, chamada B\u00e4rbel Hardie en setembro de 1969. O seu terceiro matrimonio, en maio de 1981, foi con Amy Rothman, que terminou en divorcio en 1987 (separ\u00e1ronse en 1983). El e a s\u00faa compa\u00f1eira de banda Candice Night viven xuntos desde 1991 (co\u00f1ec\u00e9ronse en 1989). A parella actualmente reside no monte Sina\u00ed, Long Island, Nova York, EEUU. O 5 de outubro de 2008, Ritchie Blackmore e Candice Night casaron nun castelo no Hudson. De acordo con Ian Gillan, Blackmore \u00e9 co\u00f1ecido por ser unha persoa moi dif\u00edcil. Afirma Gillan, \"\u00c9l \u00e9 moi dif\u00edcil, quere que todo sexa feito ao seu xeito, non escoita a ningu\u00e9n m\u00e1is, e non deixa que algu\u00e9n m\u00e1is faga algunha contribuci\u00f3n \u00e1 s\u00faa m\u00fasica, tam\u00e9n cancela viaxes no \u00faltimo minuto. \" Ian Paice tam\u00e9n o describiu como un ser dif\u00edcil, e Jon Lord comentou inmaturo que pode ser.\nDiscograf\u00eda.\nDeep Purple\n\u00c1lbums: \nBlackmore's Night\"\"'\n\u00c1lbums: \nV\u00eddeos: \nRainbow\nLPs: \nHomenaxes: \nConcertos: \nGrandes \u00e9xitos: "}
{"id": "140582", "revid": "75439", "url": "https://gl.wikipedia.org/wiki?curid=140582", "title": "Xaponismo", "text": "O Xaponismo \u00e9 un termo que se refire \u00e1 influencia das artes nipoas nas occidentais. A palabra foi empregada por primeira vez por Jules Claretie no seu libro \"L'Art Francais en 1872\", publicado ese mesmo ano . As obras creadas a partir da transferencia directa dos principios da arte xaponesa ao mundo occidental, especialmente as realizadas por artistas franceses, denom\u00ednanse japonesque (xaponer\u00edas).\nDende a d\u00e9cada de 1860, as ukiyo-e ou xilograf\u00edas xaponeses convert\u00e9ronse en fonte de inspiraci\u00f3n para moitos pintores impresionistas de Francia e do resto de occidente, e posteriormente tam\u00e9n para artistas modernistas e cubistas, que se interesaron pola asimetr\u00eda e a irregularidade da arte xaponesa. As principais caracter\u00edsticas desta arte que influ\u00edron nos artistas occidentais foron a ausencia de perspectiva, a luz sen sombras, as \u00e1reas planas de cores vibrantes e a liberdade de composici\u00f3n ao localizar os suxeitos descentrados. Todos estes elementos contrapo\u00f1\u00edanse \u00e1 arte greco-romana e foron aceptados polos artistas do s\u00e9culo XIX, os cales buscaban liberarse da mentalidade art\u00edstica occidental e das convenci\u00f3ns acad\u00e9micas."}
{"id": "140585", "revid": "1131", "url": "https://gl.wikipedia.org/wiki?curid=140585", "title": "Calicata", "text": "As catas ou calicatas (do lat\u00edn CALAR (do lat. ) \"penetrar, atravesar\"; e CATA (do gr. ), \"cara a abaixo\") son unha das t\u00e9cnicas de prospecci\u00f3n empregadas para facilitar o reco\u00f1ecemento xeot\u00e9cnico, estudos edafol\u00f3xicos ou pedol\u00f3xicos dun terreo. Son escavaci\u00f3ns de pequena ou mediana profundidade realizadas normalmente con pa retroescavadora.\nMais agr\u00fapanse baixo este nome xen\u00e9rico as escavaci\u00f3ns de formas diversas (pozos, gabias,\nrozas etc.) que permiten unha observaci\u00f3n directa do terreo. Este tipo de reco\u00f1ecemento empr\u00e9gase en:\nAs calicatas permiten a inspecci\u00f3n directa do solo que se desexa estudar e, polo tanto, \u00e9 o m\u00e9todo de exploraci\u00f3n que normalmente entrega a informaci\u00f3n m\u00e1is confiable e completa. En solos con grava, a calicata \u00e9 o \u00fanico medio de exploraci\u00f3n que pode entregar informaci\u00f3n confiable, e \u00e9 un medio moi efectivo para exploraci\u00f3n e mostraxe dun solo.\n\u00c9 necesario rexistrar a localizaci\u00f3n e elevaci\u00f3n de cada pozo, que son numerados segundo a localizaci\u00f3n. Se un pozo programado non se executa, \u00e9 preferible manter o n\u00famero do pozo no rexistro como \"non realizado\" en vez de volver usar o n\u00famero noutro lugar, para eliminar confusi\u00f3ns.\nA profundidade est\u00e1 determinada polas esixencias da investigaci\u00f3n, mais \u00e9 dada, xeralmente, polo nivel fre\u00e1tico.\nA secci\u00f3n m\u00ednima recomendada \u00e9 de 0,80 m por 1,00 m, co fin de permitir unha correcta inspecci\u00f3n das paredes. O material escavado deber\u00e1 depositarse na superficie en forma ordenada separado de acordo \u00e1 profundidade e horizonte correspondente. Debe rexeitarse todo o material contaminado con solos de estratos diferentes. Deixaranse plataformas ou chanzos de 0,30 a 0,40 metros ao cambio de estrato, reduc\u00edndose a escavaci\u00f3n. Isto permite unha superficie para efectuar a determinaci\u00f3n da densidade do terreo. Deberase deixar polo menos unha das paredes o menos contaminada pos\u00edbel, de xeito que representen fielmente o perfil estratigr\u00e1fico do pozo. En cada calicata deberase realizar unha descrici\u00f3n visual ou rexistro de estratigraf\u00eda comprometida.\nAs calicatas permiten:\nA profundidade deste tipo de reco\u00f1ecemento non adoita pasar dos 5 metros, a\u00ednda que en casos extremos pode alcanzar os 10 metros de profundidade. A dimensi\u00f3n m\u00ednima en planta, indicada pola norma N.T.E., \u00e9 de 75 mil\u00edmetros.\nEn determinados tipos de terreo, cando haxa persoal no seu interior realizando a manobra de toma de mostras, a calicata deber\u00e1 ser entibada.\nAplicaci\u00f3ns.\nCasos, situaci\u00f3ns, ou tipos de terreos, nos que se poden realizar calicatas:"}
{"id": "140587", "revid": "25871", "url": "https://gl.wikipedia.org/wiki?curid=140587", "title": "Maialen Lujanbio", "text": "Maialen Lujanbio Zugasti, nada en Hernani (Gip\u00fascoa) o 26 de novembro de 1976, \u00e9 unha bertsolari vasca.\nLicenciada en Belas Artes, no 2009 converteuse na ga\u00f1adora do Campionato de Bertsolaris de Euskal Herria, convert\u00e9ndose na primeira muller en obter o galard\u00f3n."}
{"id": "140588", "revid": "22570", "url": "https://gl.wikipedia.org/wiki?curid=140588", "title": "Concilio de Lugo", "text": "O \"Concilio de Lugo\" (a. 569) foi un s\u00ednodo cat\u00f3lico da \"Gallaecia \"convocado, segundo afirman os textos onde se conservou a noticia, polo rei suevo Teodomiro o 1 de xaneiro do ano 569 (era DCVII\u00aa) \"\"para confirmar a fe cat\u00f3lica e por outras causas da Igrexa\".\nHistoria.\nAs\u00ed, finalizado o concilio can\u00f3nico pasar\u00edase \u00e1 lectura dunha carta do rei na que, para a mellor administraci\u00f3n do reino, convidaba aos padres conciliados en Lugo a ergueren novos bispados, e a elixiren, debido \u00e1 grande extensi\u00f3n do pa\u00eds, unha outra s\u00e9 metropolitana; escolleran ent\u00f3n os bispos a s\u00e9 de Lugo para que fose metropolitana \"as\u00ed como Braga\", e repartiran a cada catedral as\" \"dioceses e parroquias que lles correspond\u00edan, \"para que non ocorrese entre os bispos contenda ningunha\"\".\n\u00c9 de notar que, perante a falta de actas deste s\u00ednodo (o documento s\u00f3 cont\u00e9n, ademais da noticia introdutoria, unha lista coas dioceses do reino dos suevos), alg\u00fans historiadores, con Henrique Fl\u00f3rez \u00e1 cabeza, conclu\u00edron que a celebraci\u00f3n do concilio de Lugo era moi dubidosa, e que eran falsos ou serodios os documentos onde ela se cont\u00e9n. Pierre David, pola contra, estabeleceu a autenticidade b\u00e1sica (\"Parochiale sueuum\") do repartimento diocesano que figura no texto dos documentos co\u00f1ecidos como \"Concilio de Lugo\", a\u00ednda que fixou a s\u00faa redacci\u00f3n entre os anos 572 e 582 (quer dicir, despois do segundo Concilio de Braga e so o reinado de Miro, sucesor de Teodomiro), e entend\u00eda que o limiar coa nova do \"Concilio\" e a lectura da carta do rei era unha confusa adici\u00f3n do s\u00e9culo VII.\nLoa\u00edsa editou en lat\u00edn a primeira versi\u00f3n impresa do \"Concilio de Lugo\", a partir dunha copia do texto tirada dun c\u00f3dice lucense do s\u00e9culo XII, hoxe perdido. Lucas de Tui, Brito, Contador de Argote e M. Risco publicaron outras versi\u00f3ns do documento achadas por eles en diferentes manuscritos; da s\u00faa parte, S\u00e1enz de Aguirre, o citado Fl\u00f3rez e Mansi reproducen a versi\u00f3n impresa por Loa\u00edsa, a mesma verquida despois por Huerta y Vega ao espa\u00f1ol. Finalmente, a edici\u00f3n cr\u00edtica do texto latino foi obra de David, e del pasou ao \"Corpus christianorum\"."}
{"id": "140590", "revid": "56817", "url": "https://gl.wikipedia.org/wiki?curid=140590", "title": "Aegir (l\u00faa)", "text": "Aegir ou Saturno XXXVI (designaci\u00f3n provisional S/2004 S 10) \u00e9 unha l\u00faa de Saturno. O seu descubrimento foi anunciado por Scott S. Sheppard, David C. Jewitt, Jan Kleyna, e Brian G. Marsden o 4 de maio do 2005, base\u00e1ndose en observaci\u00f3ns feitas o 12 de decembro do 2004 e o 11 de marzo do 2005.\nRecibiu o seu nome oficial, \u00c6gir, en abril do 2007; \u00c6gir era un xigante da mitolox\u00eda noruega, a personificaci\u00f3n dos mares en calma, o que era capaz de calma-las tempestades. \u00c9 fillo de Fornj\u00f3t, e irm\u00e1n de Logi (lume, chama) e K\u00e1ri (vento)."}
{"id": "140591", "revid": "89787", "url": "https://gl.wikipedia.org/wiki?curid=140591", "title": "Albiorix (l\u00faa)", "text": "Albiorix \u00e9 un sat\u00e9lite irregular de movemento directo de Saturno. Foi descuberto por Holman, e o seu equipo no ano 2000, e d\u00e9uselle a designaci\u00f3n temporal de S/2000\u00a0S\u00a011.\nAlbiorix \u00e9 o membro m\u00e1is grande do grupo de sat\u00e9lites irregulares Gallic.\nRecibiu o seu nome oficial en agosto do 2003 con base a un nome da mitolox\u00eda celta, Albiorix era o nome dun deus tribal, a\u00ednda que \u00e9 m\u00e1is co\u00f1ecido por Toutatis.\nAlbiorix orbita Saturno a unha distancia do redor de 16 Gm \u00e9 o seu di\u00e1metro est\u00e1 estimado en 32\u00a0km, asumindo un albedo do 0,04.\nO diagrama ilustra a s\u00faa \u00f3rbita en relaci\u00f3n a outras l\u00faas de movemento directo de Saturno. A excentricidade da \u00f3rbita est\u00e1 representada polos segmentos amarelo que se estenden dende o pericentro \u00f3 apocentro.\nDadas a semellanzas dos elementos orbitais e a homoxeneidade das caracter\u00edsticas f\u00edsicas c\u00f3s outros membros do grupo Gallic, suxeriuse que estes sat\u00e9lites poder\u00edan ter unha orixe com\u00fan a partir da destruci\u00f3n dunha l\u00faa nai m\u00e1is grande.\nA variaci\u00f3n de cores revelada recentemente suxire a posibilidade da existencia un gran cr\u00e1ter, dando coma hip\u00f3tese alternativa que Erriapus e Tarvos fosen posibles fragmentos de Albiorix, despois de que este recibise o impacto doutro corpo que case o esnaquiza."}
{"id": "140599", "revid": "1131", "url": "https://gl.wikipedia.org/wiki?curid=140599", "title": "Galer\u00eda de imaxes da Serra dos Ancares", "text": "A Serra dos Ancares \u00e9 unha cordilleira administrativamente dividida entre Galicia e Castela e Le\u00f3n, no extremo suroeste da Cordilleira Cant\u00e1brica."}
{"id": "140605", "revid": "98629", "url": "https://gl.wikipedia.org/wiki?curid=140605", "title": "Hermann Staudinger", "text": "Hermann Staudinger, nado o 23 de marzo de 1881 en Worms (Alema\u00f1a) e finado o 8 de setembro de 1965 en Friburgo (Alema\u00f1a), foi un qu\u00edmico e profesor universitario alem\u00e1n galardoado co Premio Nobel de Qu\u00edmica do ano 1953.\nTraxectoria.\nNaceu na cidade de Worms, situada no estado alem\u00e1n de Renania-Palatinado. Fillo dun profesor de filosof\u00eda de Darmstadt, estudou qu\u00edmica na Universidade de Halle, onde se doutorou en 1903, pensando en dedicarse m\u00e1is tarde \u00e1 biolox\u00eda.\nEn 1907 foi nomeado profesor de qu\u00edmica na Universidade de Estrasburgo, para pasar posteriormente pola Escola Superior T\u00e9cnica de Karlsruhe en 1908, dar clases na Escola Superior T\u00e9cnica \"Eidgen\u00f6ssische\" de Z\u00faric, e na de Friburgo en 1926.\nEn 1934, o fil\u00f3sofo Martin Heidegger, reitor de Friburgo, decatouse de que Staudinger solicitara a cidadan\u00eda su\u00edza durante a primeira guerra mundial, polo que o denunciou ante o ministerio de Educaci\u00f3n local como un pacifista oculto. O ministerio solicitoulle a renuncia, pero Staudinger rexeitou, polo que o tema foi deixado de lado ante o esc\u00e1ndalo internacional que puidese haberse suscitado.\nStaudinger morreu na s\u00faa residencia de Friburgo, situada no estado de Baden-W\u00fcrttemberg.\nInvestigaci\u00f3ns cient\u00edficas.\nStaudinger comeza as s\u00faas investigaci\u00f3ns estudando os pol\u00edmeros. En maio de 1922 publica un artigo na revista \"Helvetica Chimica Acta\" onde acu\u00f1a o termo macromol\u00e9cula e senta as bases da polimerizaci\u00f3n. En 1926 exp\u00f3n a s\u00faa hip\u00f3tese de que un pol\u00edmero \u00e9 unha longa cadea de unidades pequenas unidas por enlaces covalentes.\nDesde 1926 en adiante foi docente da Universidade de Friburgo.\nDesde 1935 ampliou o seu estudo das soluci\u00f3ns de pol\u00edmeros aos poli\u00e9steres, o que lle permitiu descubrir a relaci\u00f3n que vincula a viscosidade e o peso molecular.\nDesde 1940 foi, ademais, investigador principal do \"Instituto de Qu\u00edmica Macromolecular\".\nEn 1953 recibiu o Premio Nobel de Qu\u00edmica \u00abpolos seus descubrimentos no campo da qu\u00edmica macromolecular\u00bb. A s\u00faa muller, \"Magda Woit\", foi coautora de varios dos seus traballos cient\u00edficos."}
{"id": "140606", "revid": "1131", "url": "https://gl.wikipedia.org/wiki?curid=140606", "title": "Ewood Park", "text": "Ewood Park \u00e9 un estadio de f\u00fatbol en Blackburn (Lancashire), con capacidade para 31.367 persoas. Nel xoga os seus partidos como local o Blackburn Rovers. O estadio, que abriu as s\u00faas portas en 1890, \u00e9 o campo m\u00e1is antigo dun equipo da Premier League.\nO estadio acolleu tres partidos da UEFA Women's Championship 2005; dous partidos do combinado ingl\u00e9s de f\u00fatbol en fase de grupos e mais a final.\nR\u00e9cords.\nO r\u00e9cord de asistencia a un partido en Ewood Park \u00e9 de 62.522 persoas, no partido que enfrontou ao Blackburn co Bolton Wanderers o 2 de marzo de 1929, nun partido da sexta rolda da FA Cup."}
{"id": "140607", "revid": "12452", "url": "https://gl.wikipedia.org/wiki?curid=140607", "title": "Blackburn Rovers Athletic Football Club", "text": ""}
{"id": "140608", "revid": "12452", "url": "https://gl.wikipedia.org/wiki?curid=140608", "title": "Blackburn Rovers A.F.C.", "text": ""}
{"id": "140609", "revid": "12452", "url": "https://gl.wikipedia.org/wiki?curid=140609", "title": "Blackburn Rovers AFC", "text": ""}
{"id": "140610", "revid": "65337", "url": "https://gl.wikipedia.org/wiki?curid=140610", "title": "Blackburn", "text": "Blackburn \u00e9 unha cidade brit\u00e1nica, situada antigamente no condado ingl\u00e9s de Lancashire, mais que dende 1998 depende da autoridade unitaria de Blackburn e Darwen. A s\u00faa poboaci\u00f3n estimada \u00e9 de 140.000 habitantes. \u00c9 a cidade natal de Jason Kay, l\u00edder do grupo musical Jamiroquai.\nA cidade, que alberga ao club de f\u00fatbol do Blackburn Rovers foi durante a Revoluci\u00f3n industrial un importante centro da industria t\u00e9xtil."}
{"id": "140611", "revid": "1987", "url": "https://gl.wikipedia.org/wiki?curid=140611", "title": "Vincent du Vigneaud", "text": "Vincent du Vigneaud, nado o 18 de maio de 1901 en Chicago, Illinois e finado o 11 de decembro de 1978 en Ithaca, Nova York, foi un bioqu\u00edmico estadounidense. Foi galardoado co Premio Nobel de Qu\u00edmica en 1955, polas s\u00faas investigaci\u00f3ns, sobresae polas hormonas, amino\u00e1cidos, as vitaminas e as prote\u00ednas. Foi profesor de bioqu\u00edmica na Universidade de W\u00e1shington desde 1932 ata 1938\nTraxectoria.\nA s\u00faa carreira caracterizouse por un interese en xofre, prote\u00ednas e, especialmente, os p\u00e9ptidos. Ata antes da s\u00faa famosa obra acerca do esclarecemento e s\u00edntese da oxitocina e vasopresina, formouse unha reputaci\u00f3n polo seu traballo coa insulina, biotina, transmetilaci\u00f3n, e penicilina.\nTam\u00e9n estableceu unha serie de interrelaci\u00f3ns entre estrutura e actividade para oxitocina e vasopresina, quizais o primeiro estudo deste tipo para p\u00e9ptidos."}
{"id": "140619", "revid": "89787", "url": "https://gl.wikipedia.org/wiki?curid=140619", "title": "El jard\u00edn de las delicias (\u00e1lbum)", "text": "El jard\u00edn de las delicias \u00e9 o d\u00e9cimo \u00e1lbum de estudio da banda de rock and roll galega Los Suaves. O \u00e1lbum publicouse en 2005.\nO disco presentouse xunto cun DVD que conti\u00f1a tres temas en directo, gravados no Vi\u00f1a Rock 2004.\nContido do DVD.\nXunto ao disco inclu\u00eduse un DVD con tres temas gravados no Vi\u00f1a Rock 2004:"}
{"id": "140620", "revid": "89787", "url": "https://gl.wikipedia.org/wiki?curid=140620", "title": "Suave es la noche", "text": "Suave es la noche \u00e9 o cuarto \u00e1lbum da banda galega de rock and roll Los Suaves, e primeiro en directo. Foi publicado en 1989 polo selo Edigal.\nGravouse durante tres concertos que deron entre Barcelona e Madrid en 1989. Neste \u00e1lbum p\u00f3dese apreciar toda a forza que transmite a banda en directo."}
{"id": "140621", "revid": "25871", "url": "https://gl.wikipedia.org/wiki?curid=140621", "title": "CH Matar\u00f3", "text": "O Club Hoquei Matar\u00f3 \u00e9 un club de h\u00f3ckey a pat\u00edns catal\u00e1n da localidade de Matar\u00f3, na comarca de Maresme (Barcelona). O club foi fundado en 1951.\nHistoria.\nO Club Hoquei Matar\u00f3 (dende 1992 DC Matar\u00f3) acumula m\u00e1is de cincuenta anos de historia. O primeiro partido oficial do club tivo lugar o 15 de outubro de 1951, e dous anos m\u00e1is tarde cre\u00e1ronse os primeiros equipos de base.\nO club conta nas s\u00faas vitrinas cunha Liga e unha copa de Espa\u00f1a, e competeu en cinco per\u00edodos diferentes na Divisi\u00f3n de Honra nos \u00faltimos 40 anos.\nNa tempada 2008-09, o equipo masculino descende \u00e1 Primeira Divisi\u00f3n, a segunda categor\u00eda do h\u00f3ckey a pat\u00edns espa\u00f1ol, ao finalizar a fase regular da OK Liga na antepen\u00faltima posici\u00f3n. A pesar do descenso, o club conseguiu o seu \u00fanico t\u00edtulo europeo ese ano, ao proclamarse campi\u00f3n da Copa CERS, ga\u00f1ando na final ao C.H. Lloret cun gol de Ferran Formatj\u00e9."}
{"id": "140622", "revid": "15490", "url": "https://gl.wikipedia.org/wiki?curid=140622", "title": "Bolton", "text": "Bolton \u00e9 unha cidade brit\u00e1nica situada no noroeste do pa\u00eds, na \u00e1rea urbana do Gran Manchester, a\u00ednda que tradicionalmente pertenc\u00eda a Lancashire. No \u00faltimo censo realizado no ano 2000, ti\u00f1a unha poboaci\u00f3n de 280.000 habitantes.\nDeportes.\nNesta cidade xoga o Bolton Wanderers, equipo da Premier League inglesa.\nM\u00fasica.\nEn Bolton \u00e9 onde se formou a banda punk Buzzcocks, e por tanto significou moito para xestar a escena musical punk de M\u00e1nchester. Dous estudantes da escola polit\u00e9cnica local, Peter McNeish e Howard Trafford formaron esta banda, que foi unha das primeiras do x\u00e9nero punk, e posteriormente debutaron en vivo naquela instituci\u00f3n. Ao pouco tempo, McNeish ser\u00eda co\u00f1ecido como Pete Shelley e Trafford como Howard Devoto. Este logo destacar\u00eda m\u00e1is como fundador e cantante da banda post-punk Magazine.\nBolton tam\u00e9n \u00e9 a cidade do cantante e guitarrista da banda brit\u00e1nica McFly, Danny Jones."}
{"id": "140623", "revid": "1131", "url": "https://gl.wikipedia.org/wiki?curid=140623", "title": "University of Bolton Stadium", "text": "O University of Bolton Stadium \u00e9 un estadio de f\u00fatbol, onde xoga os seus partidos como local o Bolton Wanderers Football Club, situado en Middlebrook retail park en Horwich, preto de Bolton.\nR\u00e9cords.\nO r\u00e9cord de asistencia foi de 28.353 espectadores nun partido da Premier League entre o Bolton e o Leicester City en decembro de 2003."}
{"id": "140626", "revid": "89787", "url": "https://gl.wikipedia.org/wiki?curid=140626", "title": "Tino Moj\u00f3n", "text": "Tino Moj\u00f3n, nado en Barcelona en 1971, \u00e9 un m\u00fasico espa\u00f1ol. \u00c9 co\u00f1ecido por ser o bater\u00eda do grupo de rock Los Suaves."}
{"id": "140628", "revid": "1131", "url": "https://gl.wikipedia.org/wiki?curid=140628", "title": "CP Tordera", "text": "O Club Pat\u00ed Tordera \u00e9 un club de h\u00f3ckey a pat\u00edns catal\u00e1n da localidade de Tordera, na comarca de Maresme (Barcelona). O club foi fundado en 1946 e ad\u00edcase tam\u00e9n \u00e1 patinaxe art\u00edstica.\nHistoria.\nIsidre Escriche de Luca, que xogara no GEiEG de Xirona, foi o impulsor do h\u00f3ckey a pat\u00edns en Tordera, ao adestrar a un grupo de xoves da cidade que patinaban dende hab\u00eda un anos e que se interesaran polo deporte.\nO primeiro partido oficial do club disputouse no ano 1951, pouco desprois de que se inaugurase a pista que agora se chama \"Pista de l'Amistat\".\nNa d\u00e9cada de 1970 creouse a secci\u00f3n de patinaxe art\u00edstica do club. \nUn dos \u00e9xitos m\u00e1is importantes do club foi o t\u00edtulo de campi\u00f3n da Copa CERS acadado na tempada 1985-86. Na d\u00e9cada seguinte chegou d\u00faas veces m\u00e1is \u00e1 final desta competici\u00f3n, obtendo o subcampionato fronte ao OC Barcelos e ao FC Porto respectivamente. Tam\u00e9n \u00e9 destacable o feito de ter chegado en d\u00faas ocasi\u00f3ns \u00e1s semifinais da Copa de Europa.\nNa tempada 1992-93 o CP Tordera participou no Copa das Naci\u00f3ns de Montreux (Su\u00edza), acadando a terceira posici\u00f3n enfront\u00e1ndose \u00e1s selecci\u00f3ns de Portugal, Italia e Arxentina.\nLogo de 23 anos seguidos na Divisi\u00f3n de Honra, na tempada 2001-02 o equipo perdeu a categor\u00eda, polo que actualmente milita na Primeira Divisi\u00f3n."}
{"id": "140632", "revid": "89787", "url": "https://gl.wikipedia.org/wiki?curid=140632", "title": "Si yo fuera Dios", "text": "Si yo fuera Dios \u00e9 o noveno \u00e1lbum de estudio da banda galega de rock Los Suaves. O disco foi publicado en 2003, baixo o selo Locomotive."}
{"id": "140636", "revid": "1131", "url": "https://gl.wikipedia.org/wiki?curid=140636", "title": "Grupo dos Amigos de Oliven\u00e7a - Sociedade Patri\u00f3tica", "text": "O Grupo dos Amigos de Oliven\u00e7a - Sociedade Patri\u00f3tica \u00e9, como v\u00e9n definido no seu estatuto, \"unha organizaci\u00f3n nacional, apartidaria, de fins patri\u00f3ticos, culturais, hist\u00f3ricos e beneficentes, sen intereses lucrativos\", con sede en Lisboa. Loita, por medios pac\u00edficos, pola restauraci\u00f3n da soberan\u00eda portuguesa sobre o territorio de Olivenza, a chamada Cuesti\u00f3n de Olivenza.\nObxectivos.\nA\u00ednda de acordo co seu estatuto, son obxectivos fundamentais do Grupo:\nHistoria.\nO Grupo descende da Sociedade Pr\u00f3-Oliven\u00e7a, fundada en Lisboa o 15 de agosto de 1938, por iniciativa de tres alentexanos: Ventura Ledesma Abrantes, libreiro oliventino radicado en Lisboa, Amadeu Rodrigues Pires e Francisco de Sousa Lamy, ambos comerciantes na capital portuguesa.\nA acta inaugural en que aparece pola primeira vez oficializado o Grupo dos Amigos de Olivenza ten data de 26 de novembro de 1945.\nNa lista dos cuarenta socios-fundadores constan importantes nomes da \u00e9poca, como os do Xeneral Humberto Delgado, do Prof. Doutor Queir\u00f3s Veloso, do Xeneral Ferreira Martins, Jo\u00e3o Afonso Corte-Real, Xeneral Raul Esteves, Lu\u00eds Lupi, Dr. Paulo Carat\u00e3o Soromenho ou o Dr. Jos\u00e9 Pontes.\nEn 1981, o Almirante Pinheiro de Azevedo foi elixido Presidente do Grupo, funci\u00f3n que exerceu at\u00e9 1983. A s\u00faa primeira acci\u00f3n foi a de mudar o nome da asociaci\u00f3n, que pasou a chamarse Movimento Patri\u00f3tico Pro-Oliven\u00e7a.\nDespois do per\u00edodo conturbado da s\u00faa presidencia, a asociaci\u00f3n volveu a designarse Grupo dos Amigos de Olivenza. Trala reconstituci\u00f3n celebrada a 10 de marzo de 1997, a asociaci\u00f3n pasou a chamarse Grupo dos Amigos de Olivenza - Sociedade Patri\u00f3tica.\nAsociacionismo da causa.\nNa historia do irredentismo oliventino existiron a\u00ednda outras organizaci\u00f3ns como o \"C\u00edrculo de Estudos Hist\u00f3ricos de Olivenza\", o \"Comit\u00e9 Oliven\u00e7a Portuguesa\", o \"C\u00edrculo de Estudos Oliventinos\" e o \"F\u00f3rum Oliven\u00e7a\"."}
{"id": "140637", "revid": "98629", "url": "https://gl.wikipedia.org/wiki?curid=140637", "title": "Crise do Antigo R\u00e9xime", "text": "A Crise do Antigo R\u00e9xime \u00e9 a conxuntura de cambios que xorden en Europa Occidental no per\u00edodo de aproximadamente cen anos que vai desde a publicaci\u00f3n da Enciclopedia (1751) ata a Revoluci\u00f3n de 1848.\nTipificaci\u00f3n.\nP\u00f3dese considerar unha crise xeral e secular, porque, a\u00ednda que non lla nomee coa cifra dun s\u00e9culo (como a crise do s\u00e9culo III ou do s\u00e9culo XIV) a xeneralizaci\u00f3n das s\u00faas consecuencias foi dun evidente impacto en toda a civilizaci\u00f3n occidental. O feito de que se identifique cos tres grandes procesos revolucionarios (revoluci\u00f3n burguesa, revoluci\u00f3n liberal, revoluci\u00f3n industrial) engade algo de dificultade para a s\u00faa catalogaci\u00f3n como crise, pois as revoluci\u00f3ns ser\u00edan un proceso de cambio acelerado, mentres que as crises citadas anteriormente sofren cambios cuxas consecuencias son s\u00f3 visibles a longo prazo. Eric Hobsbawm chamou ao per\u00edodo \"The Age of Revolution\". Os contempor\u00e1neos viviron a ca\u00edda do Antigo R\u00e9xime con total consciencia, e de feito, d\u00e9ronlle ese nome.\nExtensi\u00f3n.\nO termo Antigo R\u00e9xime usado de forma restritiva s\u00f3 se poder\u00eda aplicar a Francia e estenderse aos estados-naci\u00f3n en que funcionaron monarqu\u00edas autoritarias ou absolutas durante a Idade Moderna, como Espa\u00f1a e Portugal (ver Antigo R\u00e9xime). Inglaterra e Holanda eran xa monarqu\u00edas parlamentarias. O Leste europeo est\u00e1 ocupado por Imperios de moi distinta caracterizaci\u00f3n (Austria, Rusia, Turqu\u00eda e a emerxente Prusia). A\u00ednda as\u00ed as consecuencias do proceso de Crise do Antigo R\u00e9xime afectaranlles a todos de forma decisiva, do mesmo xeito que a boa parte do mundo, polo menos a outro continente: Am\u00e9rica, este \u00faltimo co aspecto diferenciado que lle dan os procesos de Independencia (1776 para Estados Unidos, 1808-1824 para a Am\u00e9rica continental espa\u00f1ola e portuguesa). Para o caso da Europa Central e Oriental, os cambios prol\u00f3nganse no tempo ata a primeira guerra mundial (1914-1918)\nConclusi\u00f3n.\nA crise do Antigo R\u00e9xime representa \u00e1 vez:\nTam\u00e9n son destacados acontecementos de m\u00e1is longo percorrido:\nE notablemente, no mundo das ideas e crenzas:"}
{"id": "140638", "revid": "2074", "url": "https://gl.wikipedia.org/wiki?curid=140638", "title": "Hiperactividade", "text": ""}
{"id": "140640", "revid": "98629", "url": "https://gl.wikipedia.org/wiki?curid=140640", "title": "Gaspar Guzm\u00e1n Pimentel", "text": "Gaspar de Guzm\u00e1n e Pimentel Ribeira e Velasco de Tovar nado en Roma o 6 de xaneiro de 1587 e finado en Toro (provincia de Zamora) o 22 de xullo de 1645, foi un nobre e pol\u00edtico espa\u00f1ol, III conde de Olivares, I duque de Sanl\u00facar la Mayor, I marqu\u00e9s de Heliche e I conde de Arzarc\u00f3llar, co\u00f1ecido como o conde-duque de Olivares, valido do rei Filipe IV.\nTraxectoria.\nNeto de Pedro P\u00e9rez de Guzm\u00e1n e Z\u00fa\u00f1iga, I conde de Olivares, e bisneto do III duque de Medina-Sidonia, naceu en Roma, onde o seu pai, Enrique de Guzm\u00e1n, era embaixador de Espa\u00f1a. Viviu en Italia ata os doce anos, pois o seu pai foi sucesivamente vicerrei de Sicilia e de N\u00e1poles. Como terceiro fillo da casa de Olivares, rama menor da poderosa casa de Medina-Sidonia, destin\u00f3uselle \u00e1 carreira eclesi\u00e1stica. Aos catorce anos foi enviado a estudar dereito can\u00f3nico \u00e1 Universidade de Salamanca. Con todo, as mortes sucesivas dos seus dous irm\u00e1ns m\u00e1is vellos convert\u00e9rono en herdeiro do t\u00edtulo, de forma que tivo que abandonar en 1604 os estudos para acompa\u00f1ar ao seu pai na corte de Filipe III, onde este fora nomeado membro do Consello de Estado e Contador Maior de Contas. Ao morrer o seu pai en 1607, herdou o morgado de Olivares e concentrouse en namorar \u00e1 s\u00faa curm\u00e1, In\u00e9s de Z\u00fa\u00f1iga e Velasco, coa que casar\u00eda ese ano, coa pretensi\u00f3n de obter o t\u00edtulo de Grande de Espa\u00f1a. Ante o fracaso nesta pretensi\u00f3n, retirouse a Sevilla para administrar os seus dominios, onde pasar\u00eda oito anos e comprar\u00eda a xurisdici\u00f3n da vila de Bollullos de la Mitaci\u00f3n.\nAscenso ao poder.\nEn 1615 conseguiu que Francisco de Sandoval, duque de Lerma o nome\u00e1se xentilhome de c\u00e1mara do pr\u00edncipe Filipe, futuro Filipe IV, co que regresou \u00e1 corte. Desde ese cargo interveu nas loitas de poder entre o valido do rei, o duque de Lerma e o seu fillo, o duque de Uceda, apoiando a este \u00faltimo. \u00c1 ca\u00edda daquel, en 1618, Olivares atopouse formando parte da facci\u00f3n ga\u00f1adora. Desde ese papel, emprendeu a creaci\u00f3n dun polo de poder alternativo, apoi\u00e1ndose no seu t\u00edo Baltasar de Z\u00fa\u00f1iga, que fora chamado \u00e1 corte en 1617 polo duque de Uceda, a suxesti\u00f3n de Olivares. Este, home intelixente e de grande influencia, soubo facerse co favor do futuro Filipe IV, de forma que cando accedeu ao trono en 1621 nomeouno primeiro ministro en lugar do duque de Uceda, triunfando a facci\u00f3n de Olivares. O 10 de abril dese ano, o rei concedeu a Olivares o t\u00edtulo de grande de Espa\u00f1a, utilizando a f\u00f3rmula convencional \"conde de Olivares, cubr\u00eddevos\". Finalmente, \u00e1 morte do seu t\u00edo en 1622, f\u00edxose cargo do goberno como valido.\nDesde 1622 os seus cargos na corte foron catador de corps e caballerizo maior, cos que se garant\u00eda o acceso constante \u00e1 persoa do rei, tanto dentro de palacio como cando sa\u00eda de caza, e ata coa obrigaci\u00f3n de durmir nas s\u00faas dependencias. Desde 1636 tam\u00e9n foi camareiro maior. \u00c1 parte doutras dignidades e oficios, chegou a ser Comendador Maior da orde de Alc\u00e1ntara, Alcaide do Alc\u00e1zar de Sevilla, Gran Chanceler de Indias, Xeneral da cabaler\u00eda espa\u00f1ola, Tesoureiro xeral da Coroa de Arag\u00f3n e Tenente xeneral. Tivo asento nas Cortes de Castela.\nObra como ministro.\nUnha vez instalado no poder iniciou unha actividade pol\u00edtica trepidante. No interior tratou de levar a cabo un amplo programa de reformas, mentres que no exterior tivo que facer fronte a unha serie de compromisos b\u00e9licos ocasionados pola continuaci\u00f3n da guerra con Holanda, o apoio aos Habsburgo austr\u00edacos e a inimizade de Francia, dirixida polo cardeal Richelieu.\nEntre as reformas internas, levou a cabo unha campa\u00f1a contra a venalidade e corrupci\u00f3n do anterior reinado, eliminando da corte aos membros das facci\u00f3ns de Lerma e Uceda e condenando os abusos do reinado anterior con castigos exemplares. Con todo, para afianzar o seu poder, situou en postos clave aos seus propios parentes, amigos e clientes, acumulou para a s\u00faa casa t\u00edtulos, rendas e propiedades. As\u00ed mesmo substitu\u00edu o tradicional sistema de consellos por unha serie de xuntas, que abarcaban diversos ramos da administraci\u00f3n p\u00fablica (Armada, Sal e Minas, Obras e Bosques, Limpeza e Poboaci\u00f3n), ou que cumpr\u00edan outras funci\u00f3ns como a Xunta de Reformaci\u00f3n, que velaba pola moralidade da Corte, ou a Xunta de Execuci\u00f3n, organismo executivo para a r\u00e1pida toma de decisi\u00f3ns. Tam\u00e9n tratou de implantar unha serie de medidas econ\u00f3micas de corte mercantilista, como incentivos \u00e1s manufacturas de la e seda, fomento do comercio, medidas proteccionistas etc., que con todo non chegaron a callar ante a falta de vigor e constancia. Con todo, os proxectos m\u00e1is ambiciosos refer\u00edanse \u00e1 Facenda e consistiron na supresi\u00f3n do \"imposto dos mill\u00f3ns\", a creaci\u00f3n duns erarios estatais para o financiamento das obras p\u00fablicas e o fin das cu\u00f1axes masivas do reinado anterior, a fin de conter a inflaci\u00f3n. No entanto, todas as reformas estrel\u00e1ronse sempre co feito fundamental da ru\u00edna da econom\u00eda dos reinos da monarqu\u00eda e a perda de cr\u00e9dito internacional.\nO conde-duque tam\u00e9n se preocupou do problema fundamental da monarqu\u00eda, consistente na diversidade de prerrogativas reais en cada un dos reinos da monarqu\u00eda. O programa pol\u00edtico de Olivares quedou recollido contido no \"Gran Memorial\" que presentou ao rei en 1624 e no que se suxire unha soluci\u00f3n diametralmente oposta \u00e1s que ensaiaran anteriores soberanos, introducindo a uniformidade legal nos diversos reinos. Para iso, propu\u00f1a un plan de reformas encami\u00f1adas a reforzar o poder real e a unidade dos territorios que dominaba, con vistas a un mellor aproveitamento dos recursos ao servizo da pol\u00edtica exterior. Na s\u00faa opini\u00f3n, a eficacia da maquinaria b\u00e9lica da monarqu\u00eda, sost\u00e9n da s\u00faa hexemon\u00eda en Europa, depend\u00eda da capacidade para mobilizar os recursos dos seus reinos, o cal requir\u00eda unha administraci\u00f3n m\u00e1is executiva e centralizada. Isto \u00e9 o que se chamou a Uni\u00f3n de Armas, proxecto para incrementar o compromiso de todos os reinos de Espa\u00f1a para compartir coa Coroa de Castela as cargas humanas e financeiras do esforzo b\u00e9lico. Desta forma, prev\u00edase a creaci\u00f3n dunha reserva com\u00fan de 140.000 homes, achegados proporcionalmente \u00e1 s\u00faa poboaci\u00f3n por todos os reinos da monarqu\u00eda. Esta medida foi interpretada polos territorios da Coroa de Arag\u00f3n (Reino de Arag\u00f3n, Principado de Catalu\u00f1a, Reino de Valencia e Reino de Mallorca) como un banzo m\u00e1is na s\u00faa submisi\u00f3n \u00e1 monarqu\u00eda.\nNo exterior, a\u00ednda que Olivares deixou ao car\u00f3n as campa\u00f1as imperialistas e agresivas, concentrouse na defensa dos bens herdados do s\u00e9culo anterior. Os Pa\u00edses Baixos e Alema\u00f1a foron os escenarios onde levou a cabo esta loita pola supervivencia. A loita xa comezara en Alema\u00f1a en 1618, co desencadeamento da guerra dos Trinta Anos (1618-1648). Os Habsburgo espa\u00f1ois non se involucraron directamente, sen\u00f3n que enviaron di\u00f1eiro e homes aos seus parentes austr\u00edacos. Estas tropas colaboraron no esmagamento da rebeli\u00f3n bohemia, \u00e1 vez que se invadiu o Baixo Palatinado. A rebeli\u00f3n dos cat\u00f3licos da Valtelina contra os seus se\u00f1ores protestantes da Liga Grisoa, permitiu estacionar tropas espa\u00f1olas no val e protexer o cami\u00f1o espa\u00f1ol entre X\u00e9nova e os Pa\u00edses Baixos, operaci\u00f3n referendada polo tratado de Monz\u00f3n en 1626. Con respecto a Holanda, renov\u00e1ronse as hostilidades coas Provincias Unidas ao non prorrogarse a Tregua dos Doce Anos, considerada ruinosa pola corte hisp\u00e1nica. Nun principio consegu\u00edronse algunhas vitorias, como Fleurus (1622) ou a rendici\u00f3n de Breda (1625).\nCon todo, as guerras provocaron un endebedamento crecente pola falta de novos recursos financeiros, ata chegar \u00e1 bancarrota de 1627. Desde ent\u00f3n, as derrotas militares suced\u00e9ronse, abrindo o cami\u00f1o para a decadencia do poder\u00edo espa\u00f1ol en Europa. A monarqu\u00eda perdera as boas relaci\u00f3ns coa Inglaterra dos Estuardo, ao fracasar as negociaci\u00f3ns para casar \u00e1 Infanta Mar\u00eda Ana co pr\u00edncipe de Gales. En Flandres perd\u00e9ronse 's-Hertogenbosch (1629), Maastricht (1632) e Breda (1637), en tanto que a frota espa\u00f1ola era derrotada pola holandesa na batalla das Dunas (1639). En Italia, a segunda guerra de sucesi\u00f3n de Mantua resolveuse coa anexi\u00f3n por parte de por Francia do Marquesado de Montferrato, mediante o tratado de Cherasco en 1631, \u00e1 vez que se perd\u00eda definitivamente a Valtelina, en 1639. No Imperio, a resoante vitoria espa\u00f1ola de N\u00f6rdlingen de 1634, na que o Cardeal-Infante Fernando arroiou o ex\u00e9rcito de Gustavo Adolfo II de Suecia, deu paso \u00e1 irrupci\u00f3n de Francia na guerra, que entraba as\u00ed na s\u00faa fase decisiva.\nFinal.\nOlivares protagonizou no per\u00edodo 1627-1635 un \u00faltimo intento de impor as s\u00faas reformas pola v\u00eda autoritaria. A pol\u00edtica unificadora segu\u00eda sendo, aos ollos do conde-duque, a \u00fanica posibilidade de salvaci\u00f3n para a monarqu\u00eda, pois era preciso que os demais reinos contribu\u00edsen \u00e1s cargas militares que Castela soa xa non pod\u00eda soster. Con todo, as resistencias foron a\u00ednda maiores e, unidas \u00e1s derrotas militares, minaron o prestixio do valido. Tras un primeiro sobresalto co mot\u00edn do Sal de Biscaia (1630-1631), o descontento no interior dos reinos peninsulares estalou por fin en 1640. A ocupaci\u00f3n francesa de Salses-le-Ch\u00e2teau, no Rosell\u00f3n, co que a guerra chegaba a Catalu\u00f1a, foi o pretexto achado por Olivares para impor a Uni\u00f3n de Armas. Con todo, o sistema de recrutamento foi declarado contrario \u00e1s constituci\u00f3ns catal\u00e1s pola Deputaci\u00f3n catal\u00e1, e os disturbios xurdidos por mor da obrigaci\u00f3n de aloxar as tropas terminaron creando un clima de tensi\u00f3n que desembocou no tr\u00e1xico Corpus de Sangue (xu\u00f1o de 1640) e a secesi\u00f3n catal\u00e1, que non ser\u00eda sufocada ata 1652. Do mesmo xeito, meses m\u00e1is tarde, e por raz\u00f3ns similares, produciuse a insurrecci\u00f3n de Portugal en decembro de 1640, que conducir\u00eda \u00e1 s\u00faa independencia e o fin da uni\u00f3n din\u00e1stica co resto de reinos hisp\u00e1nicos. As derrotas castel\u00e1s na Batalla de Montju\u00efc (xu\u00f1o de 1641) e Lleida (outubro de 1642) uniuse a Conspiraci\u00f3n independentista en Andaluc\u00eda (no ver\u00e1n de 1641), co que o conde-duque perdeu finalmente todo o seu cr\u00e9dito pol\u00edtico e foi desterrado en 1643. Primeiro retirouse ao seu se\u00f1or\u00edo de Loeches, nas inmediaci\u00f3ns de Madrid. Ata ent\u00f3n, os detractores do antigo valido seguiron formulando acusaci\u00f3ns contra el, ata que conseguiron que o rei o desterrase m\u00e1is lonxe, \u00e1 cidade de Toro en 1643, e que fose procesado pola Inquisici\u00f3n en 1644. Al\u00ed morreu en 1645 e est\u00e1 sepultado nun convento fundado por el en Loeches.\nValoraci\u00f3n.\nA noticia da morte do conde-duque foi recibida cun sentimento de alivio e liberaci\u00f3n pola maior\u00eda dos seus compatriotas. O autoritarismo do conde-duque non fora ben recibido polos s\u00fabditos da monarqu\u00eda, ata se tal autoritarismo era a consecuencia da convicci\u00f3n de que a supervivencia da monarqu\u00eda requir\u00eda a mobilizaci\u00f3n para a guerra de todos os recursos humanos e tributarios dispo\u00f1ibles. A ca\u00edda de Olivares non supuxo, con todo, ning\u00fan cataclismo. Filipe IV gobernara vinte e dous anos co conde-duque e gobernar\u00eda outros tantos sen el. No entanto, a ca\u00edda de Olivares fixo sa\u00edr definitivamente \u00e1 luz dous feitos que ning\u00fan soberano da casa de Habsburgo poder\u00eda cambiar. Por unha banda, a hexemon\u00eda entre as potencias europeas da monarqu\u00eda hisp\u00e1nica estaba a piques de pasar a Francia. Por outro, a coroa vira fracasar os seus esforzos por reformar o ordenamento administrativo, constitucional e econ\u00f3mico, na s\u00faa lex\u00edtima pretensi\u00f3n de encarar favorablemente os cambios que estaba experimentando Europa. Os seus esforzos resultaron a\u00ednda m\u00e1is bald\u00edos por canto a sociedade espa\u00f1ola, do mesmo xeito que as s\u00faas coet\u00e1neas europeas, eran instintivamente reticentes a todo canto significase \"novidade\".\nAta a chegada dunha nova dinast\u00eda, ning\u00fan ministro se atrever\u00eda a impulsar unhas reformas tan radicais como as propugnadas por Olivares. Debido ao seu fracaso, o conde-duque desacreditara moitos dos aspectos da pol\u00edtica coa que se lle asociou. Con todo, as s\u00faas medidas reformistas, desde os seus plans de repoboaci\u00f3n ata os de reforma fiscal, reapareceron dunha forma ou outra durante o gran movemento reformista borb\u00f3nico do s\u00e9culo XVIII.\nDescendencia.\nFillos do matrimonio con In\u00e9s de Z\u00fa\u00f1iga y Velasco (1584-1647):\nFillos da s\u00faa relaci\u00f3n con \"Isabel de Anversa\":"}
{"id": "140643", "revid": "27155", "url": "https://gl.wikipedia.org/wiki?curid=140643", "title": "Loriinae", "text": "A subfamilia Loriinae forma parte dos considerados papagaios aut\u00e9nticos (Psittacidae) e est\u00e1 composta polos loris e loriquitos, que son unhas pequenas aves de vivas cores. A\u00ednda que normalmente clasif\u00edcanse como Loriinae, hai autores que prefiren separalos como unha nova familia denominada Loriidae dadas as s\u00faas diferenzas con outros membros da familia Psittacidae, que xunto coa familia Cacatuidae compartir\u00edan lugar na orde dos Psittaciformes."}
{"id": "140645", "revid": "1308", "url": "https://gl.wikipedia.org/wiki?curid=140645", "title": "Loriquitos", "text": ""}
{"id": "140646", "revid": "1308", "url": "https://gl.wikipedia.org/wiki?curid=140646", "title": "Loriquito", "text": ""}
{"id": "140647", "revid": "56817", "url": "https://gl.wikipedia.org/wiki?curid=140647", "title": "Nectariniidae", "text": "Nectariniidae \u00e9 unha familia de aves passeriformes pertencentes \u00e1 suborde Passeri. Estas aves distrib\u00faense ao longo do sueste asi\u00e1tico, Australia e \u00c1frica. Alim\u00e9ntanse do n\u00e9ctar das flores. Asemell\u00e1nse aos colibr\u00eds das Am\u00e9ricas debido ao mecanismo de evoluci\u00f3n converxente para un mesmo nicho ecol\u00f3xico."}
{"id": "140648", "revid": "1308", "url": "https://gl.wikipedia.org/wiki?curid=140648", "title": "Suimangas", "text": ""}
{"id": "140650", "revid": "1308", "url": "https://gl.wikipedia.org/wiki?curid=140650", "title": "Paxaros sol", "text": ""}
{"id": "140651", "revid": "51526", "url": "https://gl.wikipedia.org/wiki?curid=140651", "title": "Galer\u00eda de imaxes do mosteiro de San Marti\u00f1o Pinario", "text": "O mosteiro de San Marti\u00f1o Pinario \u00e9 un mosteiro beneditino situado na zona antiga da cidade de Santiago de Compostela."}
{"id": "140660", "revid": "85894", "url": "https://gl.wikipedia.org/wiki?curid=140660", "title": "Jos\u00e9 Fern\u00e1ndez Vi\u00e9itez", "text": "Jos\u00e9 Fern\u00e1ndez Vi\u00e9itez, nado en Sachocos (Negreiros, Silleda) o 8 de xullo de 1952, \u00e9 un pol\u00edtico galego.\nTraxectoria.\nFoi alcalde do concello pontevedr\u00e9s de Silleda entre os anos 1999 e 2007 polo PP, gobernando con maior\u00eda absoluta nas elecci\u00f3ns municipais do 1999, e con maior\u00eda simple en 2003, cando Paula Fern\u00e1ndez Pena lle arrebata o poder despois de numerosos esc\u00e1ndalos e altercados como o do colexio electoral de Escuadro (2003).\nLevou adiante a moci\u00f3n de censura no concello de Silleda do ano 2009."}
{"id": "140661", "revid": "98629", "url": "https://gl.wikipedia.org/wiki?curid=140661", "title": "Anders Zorn", "text": "Anders Leonard Zorn, nado en Mora (Dalarna, Suecia) o 18 de febreiro de 1860 e finado na mesma localidade o 22 de agosto de 1920, foi un pintor impresionista, escultor e gravador sueco.\nBiograf\u00eda.\nFillo de Grudd Anna Andersdotter e Leonhard Zorn non chegou a co\u00f1ecer ao seu pai e foi criado polos seus av\u00f3s. Comezou os seus estudos en 1872 na escola de Enk\u00f6ping e tres anos despois matriculouse na Academia das Artes de Estocolmo, onde permaneceu ata 1880. O mesmo ano no que rematou os seus estudos co\u00f1eceu a Emma Lamm, a que ser\u00eda a s\u00faa muller, coa que casou en 1885.\nObra.\nViaxou por Europa e ao seu paso por Espa\u00f1a interesouse pola obra de Vel\u00e1zquez, polo que comezou a experimentar cos distintos efectos sobre a auga, tal e coma ese pode observar no lenzo \"Vacaci\u00f3ns de Ver\u00e1n\" (Sommarn\u00f6je) de (1886). Posteriormente viaxou a Francia onde adquiriu unha considerable sona, establecendo as\u00ed a s\u00faa residencia en Par\u00eds. Na Exposici\u00f3n Universal de Par\u00eds de 1889 foi nomeado Cabaleiro da Lexi\u00f3n de Honor francesa e consolidouse coma un dos pintores m\u00e1is importantes da \u00e9poca, chegando incluso a recibir unha invitaci\u00f3n para expo\u00f1er o seu autorretrato na Galer\u00eda Uffizi.\nConverteuse nun dos pintores de retratos m\u00e1is reco\u00f1ecidos internacionalmente na s\u00faa \u00e9poca, o que lle outorgou un lugar entre os principais persoeiros da vida cultural parisiense da primeira metade do s\u00e9culo XIX. Con motivo da Exposici\u00f3n Internacional de Columbia (1893), realizou a primeira de varias viaxes aos Estados Unidos, o que posibilitou que contase con tres presidentes americanos entre os seus modelos: Grover Cleveland (1899), Theodore Roosevelt (1905) e William Taft (1911). \nEn 1896 Zorn e a s\u00faa muller regresaron a Mora. O artista comezou a amosar unha crecente preocupaci\u00f3n pola conservaci\u00f3n do folclore musical sueco, preocupaci\u00f3n que plasmou nas s\u00faas obras. As\u00ed, abordou temas de car\u00e1cter popular nas s\u00faas pinturas, coma poden ser escenas costumistas propias do pobo sueco. Un bo exemplo \u00e9 o lenzo \"Baile de solsticio de ver\u00e1n\" (Midsommardans) de (1897), que representa a uns bailar\u00edns baixo a luz crepuscular nunha celebraci\u00f3n rural do acontecemento.\nNa s\u00faa obra ao \u00f3leo o pintor amosa un naturalismo pr\u00f3ximo ao impresionismo no que se aprecia a influencia de Vel\u00e1zquez, mentres que nos seus gravados perc\u00edbense uns trazos soltos que revelan a influencia de Rembrandt. En total cons\u00e9rvanse 289 gravados do autor .\nRealizou asemade un gran n\u00famero de acuarelas, especialmente durante os seus primeiros anos de matrimonio, alentado pola s\u00faa muller. Entre outras destacan \"Vacaci\u00f3ns de ver\u00e1n\" (Sommarn\u00f6je) e a que \u00e9 a s\u00faa acuarela m\u00e1is famosa, \"O noso pan diario\" (V\u00e5rt dagliga br\u00f6d), ambas de 1886.\nSon tam\u00e9n famosos os seus nus, serie que comezou durante a s\u00faa estancia en Francia, entre os que destacan \"Ao aire libre\" (Outdoors) e \"As ba\u00f1istas\", ambas de (1888). No campo da escultura realizou obras de car\u00e1cter naturalista en pequeno formato, coma \"Ba\u00f1o matutino\" (1909), as\u00ed coma obras de car\u00e1cter p\u00fablico, tal coma a \"Estatua de Gustav Vasa\" (1903).\nAlg\u00fans dos seus traballos m\u00e1is importantes est\u00e1n expostos no Nationalmuseum de Estocolmo. Outros museos que albergan as s\u00faas obras son o Museo de Orsay en Par\u00eds e o Museo Metropolitano de Arte en Nova York.\nReco\u00f1ecementos.\nTras o seu pasamento, a s\u00faa muller fundou en 1939 o \"Museo Anders Zorn\", situado na s\u00faa cidade natal. Nel am\u00f3sase unha mostra representativa dos traballos do artista en todas as s\u00faas facetas.\nNo ano 1960, con motivo do centenario do nacemento do pintor, editouse un selo postal adicado a el no que a imaxe \u00e9 a s\u00faa obra en augaforte \"Autorretrato\", de 1904 . Asemade, outra das s\u00faas obras foi impresa coma selo postal, \"Hins Anders, O Violinista\" de 1904 }&lt;/ref&gt;. Esta obra estivo exposta na \"Thielska galleriet\" de Estocolmo ata que foi roubada o 20 de xu\u00f1o de 2000, e est\u00e1 a\u00ednda desaparecida."}
{"id": "140669", "revid": "89787", "url": "https://gl.wikipedia.org/wiki?curid=140669", "title": "Lhasa de Sela", "text": "Lhasa de Sela, tam\u00e9n co\u00f1ecida como Lhasa, nada en Big Indian (Estados Unidos) o 27 de setembro de 1972 e finada en Montreal (Canad\u00e1) o 1 de xaneiro de 2010, foi unha cantante mexicano-estadounidense que cantou en espa\u00f1ol, ingl\u00e9s e franc\u00e9s. O seu estilo combina a m\u00fasica tradicional mexicana co klezmer e mais o rock."}
{"id": "140670", "revid": "5863", "url": "https://gl.wikipedia.org/wiki?curid=140670", "title": "Ram\u00f3n J. Sender", "text": "Ram\u00f3n Jos\u00e9 Sender Garc\u00e9s, nado en Chalamera (provincia de Huesca) o 3 de febreiro do 1901 e finado en San Diego (California) o 16 de xaneiro do 1982, foi un xornalista e escritor espa\u00f1ol. A s\u00faa principal obra \u00e9 \"R\u00e9quiem por un campesino espa\u00f1ol\" (1953), titulada inicialmente \"Mos\u00e9n Mill\u00e1n\".\nTraxectoria.\nExerceu de xornalista na s\u00faa xuventude na prensa aragonesa da \u00e9poca. No 1922 prestou o servizo militar no Marrocos colonial, tan s\u00f3 un ano despois do desastre de Annual, feito que marcou posteriormente tanto as s\u00faas colaboraci\u00f3ns xornal\u00edsticas primeiro, como, xa anos m\u00e1is tarde, a s\u00faa primeira novela, \"Im\u00e1n\" (1930).\nNo 1924 incorporouse \u00e1 redacci\u00f3n do xornal madrile\u00f1o \"El Sol\", \u00e1 vez que se foi achegando aos c\u00edrculos intelectuais e pol\u00edticos contrarios \u00e1 ditadura de Miguel Primo de Rivera, motivo polo cal debeu pasar algunha vez pola cadea.\nAo pouco tempo, Sender inclinouse pola ideolox\u00eda anarquista, deixando \"El Sol\" e marchando a Barcelona para colaborar co xornal da CNT \"Solidaridad Obrera\". No 1933 escribiu para o xornal \"La Libertad\" a reportaxe sobre a represi\u00f3n policial nos Sucesos de Casas Viejas, que tam\u00e9n recolleu na s\u00faa obra literaria \"Viaje a la aldea del crimen\" (1934). Iniciou ent\u00f3n outra fase na s\u00faa evoluci\u00f3n ideol\u00f3xica, acheg\u00e1ndose a posturas pr\u00f3ximas ao comunismo sovi\u00e9tico.\nNo 1936 estourou a Guerra Civil espa\u00f1ola e Sender abrazou a causa republicana. En poucos meses a traxedia da guerra irrompeu no seu c\u00edrculo familiar; tanto a s\u00faa esposa coma o seu irm\u00e1n Manuel, alcalde de Huesca, foron fusilados polo bando nacional. Acosado non s\u00f3 por estes, sen\u00f3n tam\u00e9n por alg\u00fans xefes comunistas que desconfiaban del, logrou fuxir a Francia cos seus dous fillos, para logo se exiliar aos Estados Unidos de Am\u00e9rica. A dura etapa do inicio da s\u00faa vida de exiliado forneceu, non obstante, \u00e1 literatura coas mellores obras do autor oscense.\nNo pa\u00eds americano dedicouse a impartir aulas de literatura espa\u00f1ola, podendo volver en d\u00faas ocasi\u00f3ns, no 1974 e no 1976. Tralo seu falecemento, as s\u00faas cinzas foron espalladas nas augas do oc\u00e9ano Pac\u00edfico.\nTraxectoria literaria.\nTres elementos presiden a actividade narrativa do escritor. En primeiro lugar, a s\u00faa experiencia como exiliado produciulle un sentimento de desarraigamento persoal unida \u00e1 vontade de seguir escribindo sobre temas hisp\u00e1nicos. Tam\u00e9n a evoluci\u00f3n ideol\u00f3xica, do anarquismo ao humanismo apol\u00edtico, pasando polo comunismo, impregna as p\u00e1xinas dos seus libros, pero sempre co com\u00fan denominador da denuncia das inxustizas. E, por \u00faltimo, a s\u00faa vida moral, dominada pola procura da inocencia e a obsesi\u00f3n da culpabilidade, causa de que sempre opuxera \u00e1s descrici\u00f3ns da barbarie e ruindade humana o valor da inocencia, simbolizada en numerosas ocasi\u00f3ns na morri\u00f1a da infancia.\nCombinando os elementos descritos p\u00f3dense establecer as seguintes etapas na obra de Sender:\nNovela social e pol\u00edtica.\nEsta etapa, de 1930 a 1935, representa un preludio do realismo social que nos anos 50 e 60 reinou na literatura en lingua castel\u00e1 e que compartiu con outros escritores do per\u00edodo (Jos\u00e9 D\u00edaz Fern\u00e1ndez, C\u00e9sar Arconada ou o autor de Ponteareas Manuel Benavides). Exhibe unha concepci\u00f3n novel\u00edstica asentada nunha visi\u00f3n dial\u00e9ctica da realidade social, tocando temas como a Guerra de Marrocos (\"Im\u00e1n\", 1930), a represi\u00f3n policial (\"O.P.\", 1931), os movementos anarquistas (\"Siete domingos rojos\", 1932) e o levantamento federalista na Cartagena de 1873 na s\u00faa obra m\u00e1is salientable da \u00e9poca, \"Mr. Witt en el Cant\u00f3n\" (1935).\nNovelas do exilio.\nTr\u00e1tase dunha produci\u00f3n extens\u00edsima (m\u00e1is de 40 libros) e moito m\u00e1is variada. Escribe novelas de tem\u00e1tica americana, entre as que destaca \"La aventura equinoccial de Lope de Aguirre\" (1964), realiza evocaci\u00f3ns do seu propio pasado nas nove novelas que compo\u00f1en \"Cr\u00f3nicas del alba\" (1942-1966). O tema da Guerra Civil obsesi\u00f3nao continuamente, e tr\u00e1tao tanto con t\u00e9cnicas simb\u00f3licas (\"El rey y la reina\", 1949) como cingu\u00edndose a un depurado realismo na que \u00e9, sen d\u00fabida, a s\u00faa obra capital: \"R\u00e9quiem por un campesino espa\u00f1ol\", publicada no 1953 baixo o t\u00edtulo \"Mos\u00e9n Mill\u00e1n\". Relata como un crego dunha aldea aragonesa evoca a vida dun veci\u00f1o finado a causa das xenreiras desamalloadas pola guerra mentres prepara o seu funeral.\nRam\u00f3n J. Sender tam\u00e9n cultivou o ensaio, a poes\u00eda e o teatro, que, por\u00e9n, non obtiveron tanto reco\u00f1ecemento como as s\u00faas obras narrativas."}
{"id": "140680", "revid": "27155", "url": "https://gl.wikipedia.org/wiki?curid=140680", "title": "Galer\u00eda de imaxes de Espasante, Ortigueira", "text": "Espasante \u00e9 unha parroquia que se localiza no norte do concello de Ortigueira"}
{"id": "140684", "revid": "1131", "url": "https://gl.wikipedia.org/wiki?curid=140684", "title": "Galer\u00eda de imaxes do mosteiro de Santa Mar\u00eda de Sobrado dos Monxes", "text": "O mosteiro de Santa Mar\u00eda de Sobrado dos Monxes \u00e9 un mosteiro cisterciense situado no concello de Sobrado."}
{"id": "140692", "revid": "1131", "url": "https://gl.wikipedia.org/wiki?curid=140692", "title": "Galer\u00eda de imaxes de veleiros en Vigo", "text": "Galer\u00eda de imaxes de veleiros en Vigo."}
{"id": "140724", "revid": "1131", "url": "https://gl.wikipedia.org/wiki?curid=140724", "title": "AD Sanjoanense (h\u00f3ckey a pat\u00edns)", "text": "A secci\u00f3n de h\u00f3ckey a pat\u00edns da Associa\u00e7\u00e3o Desportiva Sanjoanense \u00e9 un club de h\u00f3ckey a pat\u00edns portugu\u00e9s da localidade de S\u00e3o Jo\u00e3o da Madeira. A Associa\u00e7\u00e3o Desportiva Sanjoanense foi creada en 1924.\nOs principais logros da secci\u00f3n chegaron na tempada 1985-86, conseguindo o seu \u00fanico t\u00edtulo na tempada 1985-86, ao ga\u00f1ar na final da Recopa de Europa fronte ao SC Portugal nunha final a dobre partido por 3-3 e 9-6. Esa mesma tempada disputou a Supercopa de Europa, perd\u00e9ndoa fronte ao FC Porto por 9-3 e 4-3. En 1985 disputou a final da Copa de Portugal, perdendoa contra o FC Porto."}
{"id": "140729", "revid": "89787", "url": "https://gl.wikipedia.org/wiki?curid=140729", "title": "Ahmedabad", "text": "Ahmadabad ou Ahmedabad (en , co\u00f1ecida tam\u00e9n como Karnavati) \u00e9 a cidade m\u00e1is grande do Gujarat e a sexta da India, capital do distrito de Ahmedabad e primeira capital do estado de Gujarat entre 1960 e 1970. Ten 3\u00a0724\u00a0300 habitantes.\nDespois dunha batalla co rei dos Bhils Ashapall, o rei Karandev I de Anhilwara no s\u00e9culo XI fundou a cidade co nome de Karnavati nas beiras do r\u00edo Sabarmati. Conquistada no ano 1411 polo sult\u00e1n Ahmed Shah, converteuna na capital do sultanato de Gujarat. En 1573 pasou ao Imperio Mogul. Entre os seus monumentos destaca a mesquita Jama Masjid (1424) e o Mausoleo de Ahmed Shah.\nHistoria.\nA\u00ednda que varios asentamentos hind\u00fas seica exist\u00edan antes do s\u00e9culo X (mesmo un co nome de Bhadra a car\u00f3n do r\u00edo), evidencias arqueol\u00f3xicas ratifican a ocupaci\u00f3n do lugar no s\u00e9culo XI por unha cidade dos Bhil chamada Ashaval (ou Ashapalli). En 1074 o rei Karandev I dos Solanki de Anhilvada (hoxe Patan) conquistou o territorio establecendo unha nova cidade a beira do r\u00edo Sabarmati (no actual barrio de Maninagar, ao sur) que chamou Karnavati. No s\u00e9culo XIII pasou a formares parte do Sultanato musulm\u00e1n de Delhi.\nFundaci\u00f3n.\nEn 1398, co sultanato moi debilitado trala invasi\u00f3n de Timur, o gobernador de Gujarat Zafar Khan Muzaffar proclamou a independencia do Sultanato de Gujarat establecendo a dinast\u00eda Muzaff\u00e1rida. \nO seu fillo e sucesor Ahmed Shah I decidiu fundar unha nova capital, imaxe representativa do novo poder isl\u00e1mico, xunto a Karnavati na beira oriental do Sabarmati (debido tam\u00e9n \u00e1 vulnerabilidade de antiga capital hind\u00fa Anhilvada-Patan). En 1411, coa erecci\u00f3n da cidadela do \"Forte Bhadra\", daba comezo a historia de Ahmedabad.\nA capital organizouse ao longo dun eixo monumental oeste-leste (\"Raj Marg\", hoxe \"Gandhi Road\") dende a cidadela palaciana entre o forte e o r\u00edo ata a Mesquita do Venres (\"Jumma Masjid\", 1423) no centro. Diante do \"Forte Bhadra\" abr\u00edase unha praza real (\"Maidan-e Shah\") que era o espazo p\u00fablico maior da cidade. Polo leste, unha tripla porta monumental (\"Teen Darwaza\") separaba a praza rexia da praza p\u00fablica (\"Chowgan\", onde cort\u00e1base co eixo norte-sur da cidade). Finalmente a gran Mesquita coa posterior tumba do fundador da cidade (1441) e, a un e outro lado, mercado (\"Manek Chowk\") e bazares . A arquitectura era unha rica e orixinal mestura das tradici\u00f3ns hind\u00fa, xainista e isl\u00e1mica.\nNo 1487 o neto de Ahmed Shah, Mahmud Begada, arrodeou a cidade cunha muralla de 10\u00a0km con doce portas segundo t\u00f3dalas rutas do sultanato que, coma r\u00faas, arterias da urbe, part\u00edan do conxunto central antedito.\nEsplendor e declive.\nEste organismo urbano mant\u00edvose no fundamental ata o s\u00e9culo XIX, sendo unha das maiores cidades do mundo nos s\u00e9culos XVI e XVII. Ahmed Shah favorecera o asentamento de mercadores, artes\u00e1ns e tecedores, o que converteuna de seguido no centro comercial do noroeste do subcontinente e deu inicio a unha pr\u00f3spera industria t\u00e9xtil. Asemade floreceu coma centro financeiro.\nA conquista mongol (1573) e a subseguinte perda da corte non supuxo mingua para a importancia comercial, industrial e crediticia de Ahmedabad. Os mongois incorporaron un novo estilo arquitect\u00f3nico e numerosos xard\u00edns palacianos nos arredores da muralla (ver a imaxe enriba).\nA \u00e1rea residencial da cidade foi enchendo o recinto amurallado e compo\u00f1\u00edase coa xustaposici\u00f3n, labir\u00edntica e xerarquizada ao tempo, dunha caracter\u00edstica unidade habitacional chamada pol (ata 357 contabil\u00edzanse), xeralmente dun mesmo clan, casta ou oficio, composta de varias vivendas dispostas arredor de patios e rueiros sen sa\u00edda .\nNo s\u00e9culo XVIII un conxunto de factores concatenados provocaron a decadencia da cidade: epidemias, inundaci\u00f3ns e sobor de todo a conquista polos Marathas en 1753 e as posteriores loitas de clans polo poder. A rivalidade de Surat que v\u00ed\u00f1ase producindo dende o s\u00e9culo XVII terminou coa s\u00faa preeminencia e a emigraci\u00f3n masiva das clases mercant\u00eds. Suburbios da cidade quedaron desertos e mansi\u00f3ns en ru\u00edna.\nGoberno brit\u00e1nico e independencia.\nEn 1818 a Compa\u00f1\u00eda Brit\u00e1nica das Indias Orientais faixe co poder da cidade. En 1864 abriuse a li\u00f1a de ferrocarril ata Bombai e Ahmedabad convertese nun importante nu de comunicaci\u00f3ns entre o norte o e sur da India pola costa occidental. Da man da clase empresarial local a industria t\u00e9xtil volve a adquirir a pasada robustez e fortes continxentes de traballadores inmigran do rural producindo un r\u00e1pido crecemento e modernizaci\u00f3n.\nA cidade amurallada \u00e9nchese incrementando a densidade, e pronto supera os l\u00edmites expand\u00edndose cara ao nord\u00e9s e sueste. As primeiras pontes sobor do Sabarmati (\"Ponte Ellis\", 1870; \"Ponte Sardar\", 1939; \"Ponte Gandhi\", 1940) permiten a urbanizaci\u00f3n da beira oeste e en adiante a cidade crece segundo un patr\u00f3n de c\u00edrculos conc\u00e9ntricos \u00e1 cidade amurallada.\nEsta foi a cidade onde en 1915, na ourela do r\u00edo asentouse Gandhi, iniciando a s\u00faa loita pac\u00edfica pola independencia da India. Trala consecuci\u00f3n (1948) e coa partici\u00f3n os conflitos entre as comunidades hind\u00fa e musulm\u00e1n te\u00f1en sido frecuentes ata o presente. Capital de Gujarat en 1960 (inda que a veci\u00f1a, e case suburbio, Gandhinagar o sexa de dereito dende 1970), Ahmedabad tense desenvolvido coma un centro educativo, cultural, cient\u00edfico e tecnol\u00f3xico de primeira orde e diversificado a s\u00faa estrutura industrial.\nEntre os ambiciosos plans que estanse a levar a cabo destaca a recuperaci\u00f3n e desenvolvemento das ribeiras do Sabarmati ."}
{"id": "140730", "revid": "1131", "url": "https://gl.wikipedia.org/wiki?curid=140730", "title": "Petrel branco", "text": "O petrel branco ou das neves (\"Pagodroma nivea\") \u00e9 unha pequena ave, \u00fanica no seu x\u00e9nero, Pagodroma, pertencente \u00e1 familia Procellariidae. Ten unha plumaxe case completamente branca, ollos escuros e un pequeno peteiro negro. De longo mide entre 36 e 41\u00a0cm e de envergadura acada os 76\u201379\u00a0cm. O seu voo \u00e9 diferente, axitando m\u00e1is as \u00e1s c\u00f3s outros petreis. \u00c9 unha das tres aves que ani\u00f1an exclusivamente na Ant\u00e1rtica e que foron vistas no polo sur. Existen d\u00faas subespecies, \"P. n. confusa\" e \"P. n. nivea\", que difiren s\u00f3 no tocante ao tama\u00f1o.\nAni\u00f1a en colonias na pen\u00ednsula, no continente e en varias illas Ant\u00e1rticas; preferindo os cant\u00eds na beira do mar. Algunhas aves fican na colonia todo o ano, mais o normal \u00e9 que partan entre mediados de setembro e comezo de novembro. Pon un ovo, que chocan entre 41 a 49 d\u00edas e durante 8 d\u00edas m\u00e1is tralo nacemento do pito.\nO petrel branco alim\u00e9ntase de peixe, alg\u00fans cefal\u00f3podos, moluscos e krill as\u00ed como tam\u00e9n de prea. Durante o inverno viven esparexidos a\u00ednda que moitos agr\u00fapanse en icebergs. Raramente obs\u00e9rvanse ao norte do territorio ant\u00e1rtico.\nComo moitos outros petreis, poden expulsar aceite estomacal aos intrusos que asexan os seus ni\u00f1os. Ese aceite fedorento \u00e9 extremadamente dif\u00edcil de limpar. S\u00f3ubose que alg\u00fans viven entre 14 e 20 anos.\nB\u00e1\u00f1anse na neve, tam\u00e9n se sabe que a derreten para bebela."}
{"id": "140731", "revid": "1308", "url": "https://gl.wikipedia.org/wiki?curid=140731", "title": "Pagodroma nivea", "text": ""}
{"id": "140732", "revid": "1308", "url": "https://gl.wikipedia.org/wiki?curid=140732", "title": "Petrel das neves", "text": ""}
{"id": "140733", "revid": "1308", "url": "https://gl.wikipedia.org/wiki?curid=140733", "title": "Petrel n\u00edveo", "text": ""}
{"id": "140734", "revid": "1308", "url": "https://gl.wikipedia.org/wiki?curid=140734", "title": "Pagodroma", "text": ""}
{"id": "140736", "revid": "43749", "url": "https://gl.wikipedia.org/wiki?curid=140736", "title": "Spheniscidae", "text": ""}
{"id": "140740", "revid": "1131", "url": "https://gl.wikipedia.org/wiki?curid=140740", "title": "Galer\u00eda de imaxes de Agust\u00edn, Castroverde", "text": "Santa Mar\u00eda de Agust\u00edn \u00e9 unha parroquia que se localiza no concello de Castroverde."}
{"id": "140744", "revid": "785", "url": "https://gl.wikipedia.org/wiki?curid=140744", "title": "Carlos Aenlle", "text": "Carlos Xes\u00fas Varela Aenlle, nado en Castroverde en 1965, \u00e9 un xe\u00f3grafo e etn\u00f3logo galego. Actualmente \u00e9 presidente da asociaci\u00f3n Abertal do Eo-Navia, e desde 2004 \u00e9 o acad\u00e9mico correspondente da Real Academia Galega nesa rexi\u00f3n.\nTraxectoria.\nA\u00ednda que natural de Castroverde, a s\u00faa familia materna procede de terras eonaviegas. Este feito marcou notabelmente a s\u00faa traxectoria, profundamente vinculada coa rexi\u00f3n. Pasou a s\u00faa adolescencia en Castropol, localidade na que o seu pai foi mestre durante dez anos. Foi tam\u00e9n colaborador habitual das revistas \"A Freita\" e \"Britonia\", publicaci\u00f3ns impulsadas pola Mesa pr\u00e1 Defensa del Galego de Asturias (MDGA), e en 2000 publicou \"Toponimia del Eo-Navia\", unha recompilaci\u00f3n dos top\u00f3nimos eonaviegos coa s\u00faa correspondencia tanto en castel\u00e1n (oficial) como na forma vern\u00e1cula galega. En 2014 presentou a s\u00faa tese sobre o l\u00e9xico do galego de Asturias."}
{"id": "140745", "revid": "25871", "url": "https://gl.wikipedia.org/wiki?curid=140745", "title": "En la brecha", "text": "En la brecha \u00e9 unha curtametraxe pol\u00edtica de 1937 producida pola Industria do Espect\u00e1culo de Barcelona colectivizada pola CNT, e dirixida por Ram\u00f3n Quadreny. Est\u00e1 rodada en lingua castel\u00e1.\nSinopse.\nPres\u00e9ntase unha xornada laboral nunha f\u00e1brica t\u00e9xtil catal\u00e1 colectivizada durante a Revoluci\u00f3n Espa\u00f1ola de 1936 polo sindicato anarquista CNT, presentando acci\u00f3ns frecuentes do momento, con numerosas alegor\u00edas, para destacar o anarcosindicalismo.\nLicenza.\nA curtametraxe conta coa seguinte licenza:"}
{"id": "140746", "revid": "98629", "url": "https://gl.wikipedia.org/wiki?curid=140746", "title": "Cyril Norman Hinshelwood", "text": "Cyril Norman Hinshelwood, nado o 19 de xu\u00f1o de 1897 en Londres (Inglaterra) e finado o 9 de outubro de 1967 na s\u00faa residencia de Londres, foi un qu\u00edmico ingl\u00e9s galardoado Premio Nobel de Qu\u00edmica do ano 1956.\nTraxectoria.\nDe pequeno trasladouse coa s\u00faa familia ao Canad\u00e1, pero en 1905 retornou a Inglaterra establec\u00e9ndose coa s\u00faa familia en Chelsea.\nEstudou na Universidade de Oxford, onde m\u00e1is tarde foi profesor desde 1937.\nMembro da Royal Society, foi o seu presidente entre os anos 1955 e 1960. En 1948 foi nomeado cabaleiro do Imperio Brit\u00e1nico polo rei Xurxo VI do Reino Unido.\nInvestigaci\u00f3ns cient\u00edficas.\nIniciou as s\u00faas investigaci\u00f3ns sobre as diferentes combinaci\u00f3ns do hidr\u00f3xeno e o os\u00edxeno, tratando de explicar o mecanismo das reacci\u00f3ns qu\u00edmicas por m\u00e9todos cin\u00e9ticos.\nEstas investigaci\u00f3ns lev\u00e1ronlle a ga\u00f1ar o premio Nobel de Qu\u00edmica en 1956 \"polas s\u00faas investigaci\u00f3ns sobre o mecanismo das reacci\u00f3ns qu\u00edmicas\", o cal foi compartido co sovi\u00e9tico Nikolay Semyonov, o cal realizara as s\u00faas investigaci\u00f3ns independentemente.\nHinshelwood tratou de explicar o mecanismo das reacci\u00f3ns qu\u00edmicas por m\u00e9todos cin\u00e9ticos nas s\u00faas obras, especialmente en:"}
{"id": "140747", "revid": "1131", "url": "https://gl.wikipedia.org/wiki?curid=140747", "title": "Abertal", "text": "Abertal \u00e9 unha asociaci\u00f3n cultural creada no ano 2003 para defender a lingua e cultura galegas da Terra Eo-Navia. Entre os seus fins est\u00e1 o de lograr o reco\u00f1ecemento da cooficialidade do galego en Asturias e servir de ponte de instauraci\u00f3n de relaci\u00f3ns co mundo cultural galego-portugu\u00e9s .\nO actual presidente da asociaci\u00f3n \u00e9 Carlos Varela Aenlle, quen ademais \u00e9 acad\u00e9mico correspondente da RAG na rexi\u00f3n eonaviega."}
{"id": "140750", "revid": "1131", "url": "https://gl.wikipedia.org/wiki?curid=140750", "title": "Galer\u00eda de imaxes de San Cristovo, Monterrei", "text": "San Cristovo \u00e9 unha parroquia do concello ourens\u00e1n de Monterrei"}
{"id": "140756", "revid": "89787", "url": "https://gl.wikipedia.org/wiki?curid=140756", "title": "Un paso atr\u00e1s en el tiempo", "text": " \nUn paso atr\u00e1s en el tiempo \u00e9 un \u00e1lbum recompilatorio do grupo galego de rock\u00a0Los Suaves, publicado o 27 de maio de 2002 baixo o selo Universal Music.\nComponse dun dobre \u00e1lbum que incl\u00fae temas in\u00e9ditos."}
{"id": "140757", "revid": "1131", "url": "https://gl.wikipedia.org/wiki?curid=140757", "title": "Locomotive Music", "text": "Locomotive Music \u00e9 un selo discogr\u00e1fico independente espa\u00f1ol, fundado en 1997."}
{"id": "140776", "revid": "1131", "url": "https://gl.wikipedia.org/wiki?curid=140776", "title": "Galer\u00eda de imaxes sobre reproduci\u00f3n animal en Galicia", "text": "Reproduci\u00f3n animal en Galicia"}
{"id": "140779", "revid": "1131", "url": "https://gl.wikipedia.org/wiki?curid=140779", "title": "Galer\u00eda de imaxes de Miranda, Castroverde", "text": "Santiago de Miranda \u00e9 unha parroquia que se localiza no concello de Castroverde."}
{"id": "140780", "revid": "85894", "url": "https://gl.wikipedia.org/wiki?curid=140780", "title": "O Outeiro de Xavi\u00f1a, Coristanco, Coristanco", "text": "O Outeiro de Xavi\u00f1a \u00e9 un lugar da parroquia de Coristanco no concello coru\u00f1\u00e9s de Coristanco na Comarca de Berganti\u00f1os. Ti\u00f1a 64 habitantes no ano 2018 segundo datos do Instituto Nacional de Estad\u00edstica dos cales eran 30 homes e 34 mulleres.\nToponimia.\nA orixe do top\u00f3nimo Outeiro \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "140781", "revid": "85894", "url": "https://gl.wikipedia.org/wiki?curid=140781", "title": "A Ponte Pequena, Coristanco, Coristanco", "text": "A Ponte Pequena \u00e9 un lugar da parroquia de Coristanco no concello coru\u00f1\u00e9s de Coristanco na comarca de Berganti\u00f1os. Ti\u00f1a 64 habitantes no ano 2018 segundo datos do Instituto Nacional de Estad\u00edstica dos cales eran 32 homes e 32 mulleres."}
{"id": "140782", "revid": "1987", "url": "https://gl.wikipedia.org/wiki?curid=140782", "title": "A Rabuxenta, Coristanco, Coristanco", "text": "A Rabuxenta \u00e9 un lugar da parroquia de Coristanco no concello coru\u00f1\u00e9s de Coristanco na comarca de Berganti\u00f1os. Ti\u00f1a 57 habitantes no ano 2018 segundo datos do Instituto Nacional de Estad\u00edstica dos cales eran 29 homes e 28 mulleres."}
{"id": "140783", "revid": "1987", "url": "https://gl.wikipedia.org/wiki?curid=140783", "title": "O Riomouro, Coristanco, Coristanco", "text": "O Riomouro \u00e9 un lugar da parroquia de Coristanco no concello coru\u00f1\u00e9s de Coristanco na Comarca de Berganti\u00f1os. Ti\u00f1a 8 habitantes no ano 2018 segundo datos do Instituto Nacional de Estad\u00edstica dos cales eran 5 homes e 3 mulleres."}
{"id": "140785", "revid": "85894", "url": "https://gl.wikipedia.org/wiki?curid=140785", "title": "San Paio, Coristanco, Coristanco", "text": "San Paio \u00e9 un lugar da parroquia de Coristanco no concello coru\u00f1\u00e9s de Coristanco na Comarca de Berganti\u00f1os. Ti\u00f1a 44 habitantes no ano 2018 segundo datos do Instituto Nacional de Estad\u00edstica dos cales eran 20 homes e 24 mulleres."}
{"id": "140786", "revid": "85894", "url": "https://gl.wikipedia.org/wiki?curid=140786", "title": "Vilarello, Coristanco, Coristanco", "text": "Vilarello \u00e9 un lugar da parroquia de Coristanco no concello coru\u00f1\u00e9s de Coristanco na Comarca de Berganti\u00f1os. Ti\u00f1a 17 habitantes no ano 2018 segundo datos do Instituto Nacional de Estad\u00edstica dos cales eran 8 homes e 9 mulleres."}
{"id": "140787", "revid": "1987", "url": "https://gl.wikipedia.org/wiki?curid=140787", "title": "Vilartrigueiro, Coristanco, Coristanco", "text": "Vilartrigueiro \u00e9 un lugar da parroquia de Coristanco no concello coru\u00f1\u00e9s de Coristanco na Comarca de Berganti\u00f1os. Ti\u00f1a 33 habitantes no ano 2018 segundo datos do Instituto Nacional de Estad\u00edstica dos cales eran 19 homes e 14 mulleres."}
{"id": "140788", "revid": "1987", "url": "https://gl.wikipedia.org/wiki?curid=140788", "title": "Zanfogas, Coristanco, Coristanco", "text": "Zanfogas \u00e9 un lugar da parroquia de Coristanco no concello coru\u00f1\u00e9s de Coristanco na Comarca de Berganti\u00f1os. Ti\u00f1a 10 habitantes no ano 2018 segundo datos do Instituto Nacional de Estad\u00edstica dos cales eran 3 homes e 7 mulleres."}
{"id": "140790", "revid": "1987", "url": "https://gl.wikipedia.org/wiki?curid=140790", "title": "Bormoxoio, Couso, Coristanco", "text": "Bormoxoio \u00e9 un lugar da parroquia de Couso no concello coru\u00f1\u00e9s de Coristanco na comarca de Berganti\u00f1os. Ti\u00f1a 10 habitantes no ano 2018 segundo datos do Instituto Nacional de Estad\u00edstica dos cales eran 4 homes e 6 mulleres."}
{"id": "140791", "revid": "1987", "url": "https://gl.wikipedia.org/wiki?curid=140791", "title": "Brenlla, Couso, Coristanco", "text": "Brenlla \u00e9 un lugar da parroquia de Couso no concello coru\u00f1\u00e9s de Coristanco na Comarca de Berganti\u00f1os. Ti\u00f1a 59 habitantes no ano 2018 segundo datos do Instituto Nacional de Estad\u00edstica dos cales eran 21 homes e 38 mulleres."}
{"id": "140792", "revid": "1888", "url": "https://gl.wikipedia.org/wiki?curid=140792", "title": "Museo de Lugo", "text": ""}
{"id": "140793", "revid": "85894", "url": "https://gl.wikipedia.org/wiki?curid=140793", "title": "Couso, Couso, Coristanco", "text": "Couso \u00e9 un lugar da parroquia de Couso no concello coru\u00f1\u00e9s de Coristanco na Comarca de Berganti\u00f1os. Ti\u00f1a 7 habitantes no ano 2018 segundo datos do Instituto Nacional de Estad\u00edstica dos cales eran 3 homes e 4 mulleres."}
{"id": "140794", "revid": "85894", "url": "https://gl.wikipedia.org/wiki?curid=140794", "title": "Curr\u00e1s de Abaixo, Couso, Coristanco", "text": "Curr\u00e1s de Abaixo \u00e9 un lugar da parroquia de Couso no concello coru\u00f1\u00e9s de Coristanco na Comarca de Berganti\u00f1os. Ti\u00f1a 32 habitantes no ano 2018 segundo datos do Instituto Nacional de Estad\u00edstica dos cales eran 14 homes e 18 mulleres."}
{"id": "140795", "revid": "85894", "url": "https://gl.wikipedia.org/wiki?curid=140795", "title": "Curr\u00e1s de Arriba, Couso, Coristanco", "text": "Curr\u00e1s de Arriba \u00e9 un lugar da parroquia de Couso no concello coru\u00f1\u00e9s de Coristanco na Comarca de Berganti\u00f1os. Ti\u00f1a 13 habitantes no ano 2018 segundo datos do Instituto Nacional de Estad\u00edstica dos cales eran 7 homes e 6 mulleres."}
{"id": "140797", "revid": "85894", "url": "https://gl.wikipedia.org/wiki?curid=140797", "title": "Esternande, Couso, Coristanco", "text": "Esternande \u00e9 un lugar da parroquia de Couso no concello coru\u00f1\u00e9s de Coristanco na Comarca de Berganti\u00f1os. Ti\u00f1a 34 habitantes no ano 2018 segundo datos do Instituto Nacional de Estad\u00edstica dos cales eran 18 homes e 16 mulleres."}
{"id": "140799", "revid": "85894", "url": "https://gl.wikipedia.org/wiki?curid=140799", "title": "A Furoca, Couso, Coristanco", "text": "A Furoca \u00e9 un lugar da parroquia de Couso no concello coru\u00f1\u00e9s de Coristanco na comarca de Berganti\u00f1os. Ti\u00f1a 15 habitantes no ano 2018 segundo datos do Instituto Nacional de Estad\u00edstica dos cales eran 8 homes e 7 mulleres."}
{"id": "140801", "revid": "1987", "url": "https://gl.wikipedia.org/wiki?curid=140801", "title": "Pereiras, Couso, Coristanco", "text": "Pereiras (do lat\u00edn pirariam &lt; pirum 'pera' + ariam sufixo abundancial ou petrariam, de petra + ariam 'lugar cheo de pedras'; fitotop\u00f3nimo) \u00e9 un lugar da parroquia de Couso no concello coru\u00f1\u00e9s de Coristanco na Comarca de Berganti\u00f1os. Ti\u00f1a 38 habitantes no ano 2018 segundo datos do Instituto Nacional de Estad\u00edstica dos cales eran 19 homes e 19 mulleres."}
{"id": "140802", "revid": "85894", "url": "https://gl.wikipedia.org/wiki?curid=140802", "title": "A Ribela, Couso, Coristanco", "text": "A Ribela \u00e9 un lugar da parroquia de Couso no concello coru\u00f1\u00e9s de Coristanco, na comarca de Berganti\u00f1os. Segundo o IGE, en 2018 ti\u00f1a 20 habitantes (11 homes e 9 mulleres)."}
{"id": "140803", "revid": "1987", "url": "https://gl.wikipedia.org/wiki?curid=140803", "title": "Ventoso, Couso, Coristanco", "text": "Ventoso \u00e9 un lugar da parroquia de Couso no concello coru\u00f1\u00e9s de Coristanco na Comarca de Berganti\u00f1os. Ti\u00f1a 8 habitantes no ano 2018 segundo datos do Instituto Nacional de Estad\u00edstica dos cales eran 4 homes e 4 mulleres."}
{"id": "140804", "revid": "85894", "url": "https://gl.wikipedia.org/wiki?curid=140804", "title": "O Vilar, Couso, Coristanco", "text": "O Vilar \u00e9 un lugar da parroquia de Couso no concello coru\u00f1\u00e9s de Coristanco na comarca de Berganti\u00f1os. Ti\u00f1a 54 habitantes no ano 2018 segundo datos do Instituto Nacional de Estad\u00edstica dos cales eran 24 homes e 30 mulleres."}
{"id": "140812", "revid": "98629", "url": "https://gl.wikipedia.org/wiki?curid=140812", "title": "US Triestina Hockey", "text": "A Unione Sportiva Triestina Hockey \u00e9 unha secci\u00f3n de h\u00f3ckey a pat\u00edns da Unione Sportiva Triestina, club fundado en 1922 adicado \u00e1 pr\u00e1ctica do f\u00fatbol, patinaxe, h\u00f3ckey a pat\u00edns, h\u00f3ckey herba, ximnasia e atletismo. \u00c9, despois do Hockey Novara, o equipo con m\u00e1is campionatos de liga italianos de h\u00f3ckey a pat\u00edns, sendo o m\u00e1ximo dominador da modalidade en Italia na primeira metade do s\u00e9culo XX.\nTraxectoria.\nO club foi fundado en 1922 e en 1925 conquista a s\u00faa primeira Liga italiana de h\u00f3ckey a pat\u00edns, revalidando de xeito consecutivo o t\u00edtulo os anos 1926, 1927, 1928 e 1929.\nPosteriormente, de 1934 a 1942, seguiu disputando o campionato italiano, mais baixo a denominaci\u00f3n de Dopolavoro Pubblico Impiego di Trieste, atinxindo 6 t\u00edtulos de liga consecutivos entre os anos 1937 e 1942, racha truncada pola non disputa do campionato por mor da segunda guerra mundial os anos 1943 e 1944. En 1945, co retorno da competici\u00f3n, o equipo adopta novamente a denominaci\u00f3n de Unione Sportiva Triestina Hockey, acadando un novo t\u00edtulo de liga.\nConseguiu novamente a liga os anos 1952, 1954 e 1955, mais posteriormente, entre 1962 e 1964 acadou tres t\u00edtulos de liga de xeito consecutivo.\nEn 1967 ga\u00f1a a s\u00faa \u00faltima liga italiana ata o momento, a n\u00famero 19. A tempada seguinte, a 1967-68 disputa a final da Copa de Europa, na que caeu ante o Reus Deportiu catal\u00e1n."}
{"id": "140819", "revid": "1131", "url": "https://gl.wikipedia.org/wiki?curid=140819", "title": "Galer\u00eda de imaxes do mosteiro de Santo Andr\u00e9 de \u00d3rrea", "text": "O mosteiro de Santo Andr\u00e9 de \u00d3rrea est\u00e1 situado na parroquia de \u00d3rrea, concello de Agolada."}
{"id": "140828", "revid": "1410", "url": "https://gl.wikipedia.org/wiki?curid=140828", "title": "Galer\u00eda de imaxes de flores de Galicia", "text": "Galer\u00eda de imaxes de flores de Galicia."}
{"id": "140829", "revid": "111586", "url": "https://gl.wikipedia.org/wiki?curid=140829", "title": "Alecr\u00edn", "text": "O termo galego alecr\u00edn pode referirse a:"}
{"id": "140831", "revid": "98629", "url": "https://gl.wikipedia.org/wiki?curid=140831", "title": "S\u00edndrome de M\u00fcnchhausen por poder", "text": "A s\u00edndrome de M\u00fcnchhausen por poder (MSBP do ingl\u00e9s \"M\u00fcnchhausen Syndrome by power\" ou \"by proxy\", en galego SMPP) aparece mencionada no DSM-IV-TR coma unha forma de maltrato infantil por proximidade. \u00c9 un trastorno no que unha persoa deliberadamente causa lesi\u00f3n, enfermidade ou desorde a outra co obxecto de chamar a atenci\u00f3n ou acadar alg\u00fan outro beneficio persoal. Esta s\u00edndrome foi descrita por diversos autores coma unha das formas m\u00e1is dani\u00f1as de abuso infantil.\nO coidador adoita ser a nai, pai ou titor, e a v\u00edtima adoita ser unha persoa vulnerable, independendentemente da s\u00faa idade. A maior\u00eda dos casos involucran a induci\u00f3n da enfermidade f\u00edsica, a\u00ednda que tam\u00e9n \u00e9 posible a induci\u00f3n de condici\u00f3ns que aparentan ser xen\u00e9ticas ou de desorde psicol\u00f3xica.\nDescrici\u00f3n inicial.\nEn 1977, Roy Meadow (daquela profesor de Pediatr\u00eda na Universidade de Leeds), describiu o extraordinario comportamento de d\u00faas nais: segundo o relato do doutor Meadow, unha envelenara o seu fillo con cantidades excesivas de sal. A outra introducira o seu propio sangue nunha mostra de ouri\u00f1os do seu beb\u00e9. Referiuse a este comportamento coma a s\u00edndrome de M\u00fcnchhausen por poder (MSBP).\nA comunidade m\u00e9dica foi inicialmente esc\u00e9ptica ante a existencia de MSBP, pero aos poucos foi acept\u00e1ndoa coma unha condici\u00f3n m\u00e9dica reco\u00f1ecida.\nSinais diagn\u00f3sticos.\nRequ\u00edrese cautela no diagn\u00f3stico das enfermidades inducidas ou inventadas. Un correcto diagn\u00f3stico de MSBP debe inclu\u00edr, desde a \u00e9tica, unha correcta avaliaci\u00f3n do neno, avaliaci\u00f3n dos pais e tam\u00e9n da din\u00e1mica familiar. Un diagn\u00f3stico baseado unicamente nunha revisi\u00f3n do seu historial m\u00e9dico, pode ser rexeitado polo Poder Xudicial.\nO provedor de coidado adulto que est\u00e1 abusando dos nenos, decote parece c\u00f3modo no seu lugar e non chama a atenci\u00f3n se chega a visitar o neno no hospital. Os profesionais m\u00e9dicos deben vixiar as visitas de adultos \u00f3s nenos mentres permanezan no hospital, e denunciar ante as autoridades legais os casos de abusos.\nPredominio por x\u00e9nero.\nNotouse que esta s\u00edndrome se aplica sobre todo sobre homes, mentres que \u00e9 desproporcionadamente maior a cantidade de proxenitores femininos c\u00e1 de masculinos que act\u00faan de perpetradores. Segundo un estudo feito en 2006, en m\u00e1is do 90 % dos casos de S\u00edndrome de M\u00fcnchhausen por poder a nai fora quen abusara. A preponderancia feminina pode ser atribu\u00edda a un modelo de socializaci\u00f3n, que anima \u00e1 femia a buscar a compaix\u00f3n e a axuda doutros.\nA SMPP tam\u00e9n pode ser atribu\u00edda a outro modelo de socializaci\u00f3n frecuente, que coloca a femia a cargo do coidado primario que vai ter o neno.\nControversia.\nEntre 1990 e comezos da d\u00e9cada de 2000, Meadow foi perito en varios casos de filicidios, e nalg\u00fans casos os pais foron erroneamente condenados e encarcerados por asasinar os seus fillos. En 2003, Frederick Curzon, portavoz de sa\u00fade do Partido Conservador na C\u00e1mara dos Com\u00fans, acusou a Meadow de inventar unha \"teor\u00eda sen ciencia\" e de negarse a presentar probas para demostrar a existencia da S\u00edndrome de Munchausen por poder. \u00c9 importante distinguir entre o acto de danar un neno, que pode ser facilmente verificado (e hai moitos casos para demostrar que isto sucede), e a intenci\u00f3n, que \u00e9 moito m\u00e1is dif\u00edcil de comprobar e que trata de explicar a SMPP. Coma exemplo, unha persoa poder\u00eda ser prexudicial para un neno simplemente por malicia, e non coa fin de chamar a atenci\u00f3n e lograr simpat\u00eda.\nA distinci\u00f3n \u00e9 decote crucial no proceso penal, no que a fiscal\u00eda debe demostrar o acto e os elementos que constit\u00faen un crime para poder establecer a responsabilidade. Na maior\u00eda dos ordenamentos xur\u00eddicos, un m\u00e9dico pode dar testemu\u00f1a pericial en canto a se un neno est\u00e1 sendo prexudicado, pero non pode especular acerca da motivaci\u00f3n da persoa. Meadow ref\u00edrese ao feito de que a enfermidade \u00e9 inducida ou fabricada con intencionalidade espec\u00edfica, tanto por unha nai coma por un coidador. Na actualidade hai m\u00e1is de 2.000 informes de casos de SMPP en publicaci\u00f3ns profesionais."}
{"id": "140832", "revid": "25871", "url": "https://gl.wikipedia.org/wiki?curid=140832", "title": "A Xesteira, Arant\u00f3n, Santa Comba", "text": "A Xesteira \u00e9 un lugar da parroquia de Arant\u00f3n no concello coru\u00f1\u00e9s de Santa Comba na Comarca do Xallas. Ti\u00f1a 21 habitantes no ano 2018 segundo datos do Instituto Nacional de Estad\u00edstica dos cales eran 11 homes e 10 mulleres.\nBreve recensi\u00f3n do lugar da Xesteira.\nA Xesteira sit\u00faase ao p\u00e9 do r\u00edo Xallas no cal existe un antigo encoro do que a\u00ednda se poden ver as casetas onde se fac\u00edan funcionar as turbinas que, coa forza da auga do r\u00edo produc\u00edan a electricidade empregada para dar luz a moitas aldeas do concello de Santa Comba. A s\u00faa principal fonte de riqueza \u00e9 a gandar\u00eda ademais do transporte e pequenos empresarios."}
{"id": "140840", "revid": "23204", "url": "https://gl.wikipedia.org/wiki?curid=140840", "title": "A Xesteira", "text": "O top\u00f3nimo A Xesteira pode referirse a varios lugares de Galicia:"}
{"id": "140842", "revid": "3533", "url": "https://gl.wikipedia.org/wiki?curid=140842", "title": "El l\u00e1piz del carpintero", "text": ""}
{"id": "140853", "revid": "1131", "url": "https://gl.wikipedia.org/wiki?curid=140853", "title": "Adolescente", "text": ""}
{"id": "140855", "revid": "89787", "url": "https://gl.wikipedia.org/wiki?curid=140855", "title": "Makinaria", "text": "Makinaria \u00e9 un poemario de Carlos Negro, publicado por Edici\u00f3ns Xerais en maio de 2009.\nTem\u00e1tica.\nO poemario fala dun adolescente que ten por \u00fanicas motivaci\u00f3ns o seu coche (o \"tuning\" e os \"rallys\"), a m\u00fasica Techno, divertirse cos amigos (tomando alcohol e coca\u00edna) e ligar. Presenta un mundo sen atractivos e de oposici\u00f3n \u00e1 familia, que remata traxicamente cun accidente.\nEstrutura.\nO poemario est\u00e1 dividido en varias partes:\nIncl\u00fae un glosario de termos relacionados co \"tuning\" e un ep\u00edlogo de Rosa Aneiros. Est\u00e1 adicado \u00e1 mocidade do concello de Dodro, onde o autor d\u00e1 clases\nEstilo.\nOs poemas te\u00f1en unha m\u00e9trica libre, moitos deles sen divisi\u00f3n en estrofas. \u00c9 frecuente o uso de vocabulario da xerga xuvenil relacionado cos aspectos de que trata o libro.\nAlg\u00fans t\u00edtulos dos poemas est\u00e1n tomados de canci\u00f3ns (\"Born to Run\" de Bruce Springsteen e \"This is the End\" de The Doors), pel\u00edculas (\"Fast and Furious\") e videoxogos (\"Need for Speed\")."}
{"id": "140866", "revid": "10599", "url": "https://gl.wikipedia.org/wiki?curid=140866", "title": "Gen\u00e8ve", "text": ""}
{"id": "140867", "revid": "56817", "url": "https://gl.wikipedia.org/wiki?curid=140867", "title": "Xesteira", "text": "Unha xesteira \u00e9 un lugar onde hai moitas xestas.\nO top\u00f3nimo Xesteira pode referirse a varios lugares de Galicia:"}
{"id": "140868", "revid": "56817", "url": "https://gl.wikipedia.org/wiki?curid=140868", "title": "Gimlet", "text": "Gimlet pode referirse a:"}
{"id": "140869", "revid": "23204", "url": "https://gl.wikipedia.org/wiki?curid=140869", "title": "Gimlet (combinado)", "text": "O gimlet \u00e9 un combinado ao estilo martini, que se adoita facer con xenebra ou vodka e zume de lima.\nHistoria.\nD. B. Wesson definiuno en \"I'll Never be Cured III\" como \"gin, a spot of lime, and soda\" (\"xenebra, unha pinga de lima e soda\"). Raymond Chandler escribiu en \"O longo adeus\" (1953): \" Un verdadeiro \"gimlet\" leva a metade de xenebra, a metade de zume de lima Rose\u2019s, e punto.\", en palabras de Terry Lennox).\nDesde a d\u00e9cada de 1990 a maior\u00eda dos \"barmen\" adoitan servir o gimlet con vodka en vez de xenebra. Esta variedade era o combinado favorito de Ed Wood, que mesmo usou os pseud\u00f3nimos de \"Telmig Akdov\" e \"Akdov Telmig\" (pal\u00edndromo de Vodka Gimlet) para as s\u00faas novelas para adultos.\nEtimolox\u00eda.\nA primeira testemu\u00f1a deste nome aplicado ao combinado \u00e9 de 1928. Procede do nome en ingl\u00e9s da barrena, ferramenta para facer pequenos buratos, e \u00e9 usado figuradamente polo efecto de \"penetraci\u00f3n\" que fai en quen o bebe."}
{"id": "140871", "revid": "89787", "url": "https://gl.wikipedia.org/wiki?curid=140871", "title": "A escola das areas", "text": "A escola das areas \u00e9 unha curtametraxe de animaci\u00f3n dirixida por Tom\u00e1s Conde Rodr\u00edguez, rodada en 2002 en formato Betacam.\nTrama.\nMart\u00edn Sarmiento ach\u00e9gase a Pontevedra para co\u00f1ecer ao doutor Morte, na procura da vacina contra a var\u00edola. Na praza da Le\u00f1a, a car\u00f3n do consultorio do doutor, recibe aulas o fillo do m\u00e9dico, canda a outros nenos. O profesor \u00e9 digl\u00f3sico, e intenta falar e facer falar aos nenos lingua castel\u00e1, malia utilizar moitos galeguismos. O Padre Sarmiento, que tampouco gosta do uso da violencia, defende o uso do galego para aprender, e chega a un trato co doutor: se en tres d\u00edas lle aprende a ler ao fillo, o doutor diralle o segredo da vacina.\nCo seu propio m\u00e9todo pedag\u00f3xico, o Padre Sarmiento vai facendo que Alfonso se interese pola lectura, l\u00e9ndolle as aventuras de Ulises e as sereas. Finalmente logra que Alfonso lea unha frase en lat\u00edn (\"nemo repente fit sapiens\", \"ningu\u00e9n se fai sabio de repente\"), d\u00e1ndolle nos foci\u00f1os ao profesor, que prometera facerse frade se o rapaz aprend\u00eda a ler en tres d\u00edas."}
{"id": "140874", "revid": "98629", "url": "https://gl.wikipedia.org/wiki?curid=140874", "title": "Orfeo", "text": "Orfeo \u00e9 un personaxe da mitolox\u00eda grega, o poeta e m\u00fasico m\u00e1is famoso de todos os tempos e fillo do rei tracio Eagro e da musa Cal\u00edope.\nO mito de Orfeo \u00e9 un dos m\u00e1is escuros e m\u00e1is cargados de simbolismo de cantos rexistra a mitolox\u00eda hel\u00e9nica. Co\u00f1ecido desde \u00e9poca moi remota evolucionou ata converterse nunha verdadeira teolox\u00eda, en torno \u00e1 cal exist\u00eda unha literatura moi abundante e, en gran medida esot\u00e9rica. Non se pode dicir que o mito de Orfeo non exercese unha influencia certa na formaci\u00f3n do cristianismo primitivo e est\u00e1 testemu\u00f1ado na iconograf\u00eda cristi\u00e1. A historia m\u00e1is co\u00f1ecida sobre Orfeo \u00e9 a que se refire \u00e1 s\u00faa esposa Eur\u00eddice.\nOrfeo e Eur\u00eddice.\nUn d\u00eda, cando Eur\u00eddice paseaba cerca de Tempe, no val do r\u00edo Peneo, atopouse con Aristeo, quen tratou de forzala. Na s\u00faa fuxida pisou unha serpe e morreu a consecuencia da mordedura. Despois de chorala moito, Orfeo descendeu valentemente ao T\u00e1rtaro esperando recuperala e levala de volta. Utilizou o pasadizo que se abre en Aorno, en Tespr\u00f3tide, e a s\u00faa chegada non s\u00f3 encantou ao barqueiro Caronte, ao can C\u00e9rbero e aos tres xu\u00edces dos mortos coa s\u00faa melanc\u00f3lica m\u00fasica, sen\u00f3n que conseguiu que se suspendesen temporalmente as torturas dos condenados.\nDeste modo amoleceu o duro coraz\u00f3n, e d\u00edxolles que o motivo da s\u00faa viaxe era a s\u00faa esposa, a cal morrera a causa da mordedura dunha v\u00edbora que lle roubara os seus prometedores anos. El suplicoulles que deixasen marchar a Eur\u00eddice, se non quedar\u00edan coa s\u00faa vida tam\u00e9n. Estes conced\u00e9ronlle a s\u00faa petici\u00f3n cunha \u00fanica condici\u00f3n: que Orfeo non mirara atr\u00e1s ata que ela estivese a salvo baixo a luz do Sol. Eur\u00eddice seguiu a Orfeo polo escuro pasadizo guiada polos sons da s\u00faa lira, pero cando chegaron a onde xa hab\u00eda luz solar el volveuse para comprobar se ela o segu\u00eda, e ent\u00f3n perdeuna para sempre."}
{"id": "140888", "revid": "1131", "url": "https://gl.wikipedia.org/wiki?curid=140888", "title": "Galer\u00eda de imaxes do mosteiro do Bon Xes\u00fas de Trandeiras", "text": "O mosteiro do Bon Xes\u00fas de Trandeiras est\u00e1 situado no lugar de Trandeiras, parroquia da Pena, Xinzo de Limia."}
{"id": "140896", "revid": "89787", "url": "https://gl.wikipedia.org/wiki?curid=140896", "title": "Erriapus (l\u00faa)", "text": "Erriapus, tam\u00e9n co\u00f1ecido coma Saturno\u00a0XXVIII, \u00e9 un sat\u00e9lite irregular de movemento directo de Saturno. Foi descuberto por Brett Gladman, John J. Kavelaars, e o seu equipo no 2000, e d\u00e9uselle a designaci\u00f3n temporal S/2000\u00a0S\u00a010. Foi bautizada coma Erriapo en agosto do 2003 e despois foi cambiado a Erriapus, un xigante da mitolox\u00eda gala; o nome foi cambiado da s\u00faa forma en d\u00e1tivo \"Erriapo\" a forma do nominativo \"Erriapus\" pola UAI no 2007.\nErriapus ten aproximadamente 10\u00a0km de di\u00e1metro, e orbita Saturno a unha distancia de 17,3 Gm en 871 d\u00edas.\nMembro do grupo de sat\u00e9lites irregulares Gallic, que amosan caracter\u00edsticas orbitais semellantes as\u00ed coma unha cor \"vermella clara\", pensase que \u00e9 posible que Erriapus nacese da fragmentaci\u00f3n do corpo proxenitor do grupo ou que sexa un fragmento de Albiorix."}
{"id": "140897", "revid": "88215", "url": "https://gl.wikipedia.org/wiki?curid=140897", "title": "Ludovico Reale", "text": "Ludovico Reale, nado o 2 de marzo de 1984 en T\u00e9ramo, \u00e9 un guitarrista italiano.\nTraxectoria.\nLudovico iniciouse na guitarra grazas a un amigo no 2001. A continuaci\u00f3n comezou os seus estudos de guitarra rock e interesouse especialmente na amplificaci\u00f3n, no son e na m\u00fasica de computador. En 2005 ga\u00f1ou un concurso no sitio web italiano musicity.org como mellor guitarrista e mellor canci\u00f3n instrumental, superando 344 bandas. Ese mesmo ano, e grazas ao computador para inclu\u00edr m\u00e1is intrumentos, fixo unha demo con vellas improvisaci\u00f3ns, que recibiu unha boa acollida por parte da cr\u00edtica, como \u00e9 o caso do guitarrista Ricky Portera.\nNo ano 2006 abre o seu sitio web e traballa como mestre de guitarra en distintas escolas do pa\u00eds. Abandona Italia para irse ao Reino Unido, onde promociona a s\u00faa m\u00fasica en clubs e pubs londinienses e traballa como guitarrista de sesi\u00f3n nos estudios Play Recording. No ano 2008 promociona o produto Alien Pedalboards, xunto con Neil Zaza, Marco Sfogli (guitarristas de James Labrie e Jordan Rudess), Oscar Ortega, Cris Bertini, Alberto Vigan\u00f2 (Gypsy Kings) e outros moitos m\u00fasicos nos Estados Unidos, en Europa\u00a0e en Asia.\nA principios de 2009, Ludovico traballou para Liuteria69, unha compa\u00f1\u00eda musical con base en Italia, dese\u00f1ando o seu propio modelo de guitarra, chamada \"N.23\". A finais dese mesmo ano traballa para Bulk Strings (xunto con Vanilla Sky, Lost, Marta Sui Tubi e outros) e para V-PICKS (con Billy Sheehan, Stu Hamm, Alex Masi, Bing Futch, Jorge Santana, Danny Jiosa, Carlos Santana, Brad Withford e outros).\nA mediados de 2012 f\u00edxose artista para Kuassa VST Inc, promocionando os seus programas musicais. Con artistas como Jeff Loomis (de Nevermore), Ola Englund (de Temido e Six Feet Under), Keith Merrow, Lim Jeong-Hyun ou Buddemeyer Derek, Ludovico uniuse a Positive Grid para promocionar a JamUp Pro XT, a mellor aplicaci\u00f3n de simulaci\u00f3n de amplificaci\u00f3n para iOS."}
{"id": "140898", "revid": "22570", "url": "https://gl.wikipedia.org/wiki?curid=140898", "title": "Demo (m\u00fasica)", "text": "Unha versi\u00f3n demo ou demo dunha canci\u00f3n \u00e9 unha gravaci\u00f3n de tipo semiprofesional ou caseira realizada por un artista para referencia ou apoio. O anglicismo \"demo\" \u00e9 unha abreviatura da palabra \"demonstration\" (demostraci\u00f3n).\nCaracter\u00edsticas.\nAs demos son utilizadas polos m\u00fasicos principalmente como unha forma de ir pulindo as s\u00faas ideas sobre unha canci\u00f3n e aproximalas a como quedar\u00edan de forma definitiva nun \u00e1lbum. Os m\u00fasicos adoitan gravar as s\u00faas demos de forma r\u00e1pida e sinxela, moitas veces sen os seus compa\u00f1eiros de grupo e sen outros arranxos.\nAs demos son realizadas cun n\u00famero m\u00ednimo de instrumentos, normalmente tan s\u00f3 cunha guitarra ac\u00fastica ou un piano m\u00e1is a voz, ademais, son gravados en equipos moi rudimentarios como gravadoras de casete, m\u00e1quinas de 4 ou de 8 pistas. \u00c1s veces, estas gravaci\u00f3ns capturan o sentimento indicado que os artistas desexan darlle \u00e1s s\u00faas realizac\u00f3ns, a\u00ednda m\u00e1is que as versi\u00f3ns gravadas en estudos profesionais.\nAs demos tam\u00e9n son usadas por m\u00fasicos non profesionais que est\u00e1n comezando a s\u00faa carreira e desexan dar a co\u00f1ecer tanto \u00e1 xente, a outros m\u00fasicos ou a \u00e1s compa\u00f1\u00edas discogr\u00e1ficas as s\u00faas realizaci\u00f3ns, esperando que con isto poidan conseguir posicionarse no medio ou obter un contrato."}
{"id": "140901", "revid": "47401", "url": "https://gl.wikipedia.org/wiki?curid=140901", "title": "Arquitectura modernista", "text": ""}
{"id": "140904", "revid": "19415", "url": "https://gl.wikipedia.org/wiki?curid=140904", "title": "Liiga", "text": "A Liiga (anteriormente denominada Suomen Mestaruus Liiga ou SM-liiga en fin\u00e9s) \u00e9 a m\u00e1xima liga profesional de h\u00f3ckey sobre xeo de Finlandia, e unha das ligas m\u00e1is famosas nesa modalidade en Europa, sendo catalogada pola IIHF como a segunda mellor liga nacional m\u00e1is importante do continente por detr\u00e1s da Svenska hockeyligan (SHL), e a cuarta mellor do mundo por detr\u00e1s das ligas internacionais National Hockey League (NHL) e Kontinental Hockey League (KHL).\nCreada en 1975 para desenvolver a profesionalizaci\u00f3n do h\u00f3ckey sobre xeo finland\u00e9s, a SM-liiga substitu\u00edu o campionato de afeccionados (na pr\u00e1ctica, semiprofesional), a \"SM-sarja\", e na s\u00faa tempada inaugural competiron dez equipos, n\u00famero que foi progresivamente aumentando ata os 15 que a conforman dende a tempada 2015-16. A SM-Liiga ten un acordo coa Federaci\u00f3n Finesa de H\u00f3ckey sobre xeo, polo que est\u00e1 considerada coma o campionato principal do pa\u00eds. Ademais, o h\u00f3ckey sobre xeo est\u00e1 considerado un dos deportes nacionais de Finlandia.\nO equipo campi\u00f3n recibe a Kanada-malja (Copa Canad\u00e1). Dende a s\u00faa creaci\u00f3n, a liga estivo dominada principalmente por tres equipos: Tappara (10 t\u00edtulos e 9 subcampionatos), TPS (10 t\u00edtulos e 7 subcampionatos) e K\u00e4rp\u00e4t (8 t\u00edtulos e 2 subcampionatos), que suman un total de 28 t\u00edtulos ao inicio da tempada 2019-20.\nHistoria.\nInicios do h\u00f3ckey sobre xeo en Finlandia.\nA pesar da popularidade da que goza actualmente no pa\u00eds, o h\u00f3ckey sobre xeo chegou a Finlandia a finais da d\u00e9cada de 1920, de feito o pa\u00eds non se converteu en membro da Federaci\u00f3n Internacional de H\u00f3ckey sobre Xeo (co\u00f1ecida polas s\u00faas siglas en ingl\u00e9s IIHF) ata 1928, cando creou a s\u00faa propia federaci\u00f3n.\nNon foi ata a d\u00e9cada de 1950 cando o h\u00f3ckey sobre xeo comezou a mellorar as s\u00faas condici\u00f3ns e iniciou a s\u00faa modernizaci\u00f3n, coa construci\u00f3n depistas primeiro en Tampere (1956) e logo en Helsinqui (1958). Un factor decisivo na modernizaci\u00f3n da modalidade foi a s\u00faa conversi\u00f3n nun deporte interior a partir da d\u00e9cada de 1960, e que finalizar\u00eda en 1973 coa cobertura da pista de Kupittaa en Turku. A conversi\u00f3n en deporte interior producir un incremento no n\u00famero de partidos do campionato, pasando de sete encontros na tempada 1949-50 a 32 nos primeiros anos da d\u00e9cada de 1970, feito que sumado \u00e1 mellora nas condici\u00f3ns de visualizaci\u00f3n provocou un aumento nos ingresos, se ben o deporte continuou a ser semiprofesional nestes anos.\nOutro feito importante no desenvolvemento do h\u00f3ckey sobre xeo finland\u00e9s tivo lugar en 1965, cando o pa\u00eds foi sede do Campionato do Mundo. Se ben inicialmente o torneo se \u00eda disputar en Helsinqui, as dificultades para ter finalizado o pavill\u00f3n para a data de inicio da competici\u00f3n levaron a que esta se disputara en Tampere.\nCreaci\u00f3n da SM-liiga.\nMalia os avances na modernizaci\u00f3n do h\u00f3ckey sobre xeo finland\u00e9s que se levaron a cabo a principios da d\u00e9cada de 1970, a s\u00faa organizaci\u00f3n non se topaba ao mesmo nivel. O sistema de toma de decisi\u00f3ns dentro da Suomen j\u00e4\u00e4kiekkoliitto (a Federaci\u00f3n Finlandesa de H\u00f3ckey sobre Xeo), que daquela organizaba todas as competici\u00f3ns do pa\u00eds, e outros aspectos como a volatilidade da toma de decisi\u00f3ns ou os horarios, motivaron o descontento dos clubs m\u00e1is fortes, daquela xa organizados na s\u00faa propia organizaci\u00f3n, a Sarjaseurat ry., que non ti\u00f1a poder nas reuni\u00f3ns federativas.\nDeste xeito, en 1974, o daquela presidente da federaci\u00f3n finlandesa Harry Lindblad creou un comit\u00e9 liderado por Markku M\u00e4enp\u00e4\u00e4 para considerar unha mudanza organizativa. Este comit\u00e9 propuxo a separaci\u00f3n da SM-liiga (a m\u00e1xima categor\u00eda) do outras actividades da federaci\u00f3n. Finalmente o d\u00eda 2 de maio de 1975 a Sarjaseurat ry. fundou a SM-liiga na s\u00faa reuni\u00f3n anual celebrada en Tampere.Se ben produc\u00edronse mudanzas organizativas importantes, a creaci\u00f3n da SM-liiga foi o maior logro, xa que os clubs ga\u00f1aron independencia, unha independencia enfatizada polo feito de que a s\u00faa sede estaba en Tampere, mentres que a federaci\u00f3n a ti\u00f1a en Helsinqui.\nOrganizativamente a liga contaba cun presidente, un representante de cada club e un representante da federaci\u00f3n. Kalervo Kummola foi votado como o primeiro m\u00e1ximo responsable do organismo, posto que ocupou ata 1987 co alcume de \"Rautakansleri\" (en galego \"Chanceler de ferro\").\nNun principio, a liga comezou con 10 equipos en setembro dese mesmo ano, dos cales os 4 mellores xogar\u00edan os playoffs, e hab\u00eda un sistema de promoci\u00f3n entre os peor clasificados da SM-Liiga e os mellores da I-divisioona (a que daquela era a segunda categor\u00eda), que promov\u00eda os trocos de clubs na clasificaci\u00f3n. Os dez equipos que participaron na primeira edici\u00f3n foron os oito mellor clasificados da derradeira edici\u00f3n da SM-sarja, que foron acompa\u00f1ados polos dous mellores equipos da I-divisioona, Sport e FoPS, que ascenderon \u00e1 m\u00e1xima categor\u00eda.\nO primeiro gol da nova SM-liiga anotouno Raimo Brax no partido inaugural de Sport fronte a HIFK. Nesta primeira tempada os dous \u00faltimos clasificados xogaron unha ligni\u00f1a de permanencia fronte aos dous mellores equipos da segunda categor\u00eda, a I Divisioona, na que Sport perdeu a categor\u00eda en favor do Kiekkoreipas de Lahti, mentres que FoPS conseguiu a permanencia.\nA\u00ednda que se pensaba que a primeira tempada da nova competici\u00f3n se disputara sobre a base da antiga SM-sarja, decidiuse que esta adoptara de xeito inmediato un sistema de \"play-offs\" a semellanza das ligas norteamericadas, a\u00ednda que por motivos de calendario as eliminatorias disput\u00e1ronse ao mellor de tres encontros. Ao finalizar esta primeira tempada o TPS de Turku proclamouse campi\u00f3n grazas a un gol de Seppo Repo a falta de 21 segundos para o final do segundo partido da final disputada fronte a Tappara.\nA primeira expansi\u00f3n.\nA liga profesional tivo \u00e9xito entre a afecci\u00f3n, sumado aos \u00e9xitos da selecci\u00f3n nacional de h\u00f3ckey sobre xeo, e o n\u00famero de clubs aumentouse a 12 na tempada 1988-89, materializando a decisi\u00f3n que a liga tomara xa en marzo de 1986. Deste xeito HPK e SaiPa pasaron a disputar a m\u00e1xima categor\u00eda ao ser os dous mellores equipos da I-divisioona, mentres que o peor equipo da SM-liiga ese ano, o KooKoo de Kouvola, tivo que disputar unha eliminatoria fronte ao terceiro mellor equipo da segunda categor\u00eda, o Kiekkoreipas de Lahti, ao cal derrotou en cinco partidos (3-2).\nNa tempada 1994-95 a SM-liiga viu a chegada de 16 xogadores da National Hockey League (NHL), con Teemu Sel\u00e4nne e Jari Kurri (Jokerit), Christian Ruuttu e Esa Tikkanen (HIFK), Michael Nylander (JYP HT), ou Theo Fleury (Tappara) entre outros. Isto produciuse polo bloqueo da liga norteamericana, o que motivou que os xogadores das franqu\u00edas da NHL procuraran outras competici\u00f3ns en Europa. Este feito supuxo un aumento na asistencia aos partidos e unha motivaci\u00f3n para os xogadores dos equipos finlandeses, que cada noite se med\u00edan aos xogadores da NHL.\nNa d\u00e9cada dos '90 a afluencia de p\u00fablico nos estadios chegou a 1.8 mill\u00f3ns de espectadores, polo que se iniciou o cami\u00f1o \u00e1 profesionalizaci\u00f3n total: a mediados dos '90 t\u00f3dolos xogadores ti\u00f1an contrato a tempo completo, e no 2000 permitiuse o troco de estatuto dos clubs a sociedade limitada.\nDende a tempada 2000-01 e en base \u00e1 profesionalizaci\u00f3n total das sociedades deportivas eliminouse o sistema de promoci\u00f3n, pechando a liga, polo que ning\u00fan equipo poder\u00eda ascender dende a Mestis sen a aprobaci\u00f3n da SM-liiga. Ese mesmo ano ascendeu \u00e1 liga K\u00e4rp\u00e4t, que conseguiu o ascenso na tempada anterior no \"play-out\" fronte a Pelicans, que mantiveron a s\u00faa praza na liga grazas ao aumento do n\u00famero de equipos, que na tempada 2000-01 pasouse de doce a trece equipos na liga.\nNa tempada 2003-04 o sistema de \"play-offs\" aumentouse aos 10 mellores clasificados ao final da liga regular, xogando os equipos clasificados do posto 7 ao 10 unhas series eliminatorias previas para decidir que dous equipos acompa\u00f1an aos seis mellores. En 2005 foi admitido na liga o KalPa de Kuopio, aumentando o n\u00famero de equipos ata os 14 clubs. Na tempada 2008-09 recuperouse o sistema de promoci\u00f3n, polo que o equipo campi\u00f3n da Mestis pode acceder \u00e1 m\u00e1xima categor\u00eda se derrota nos \"play-out\" ao equipo peor clasificado da SM-liiga ao finalizar a liga regular, se ben na primeira tempada que se restableceu o sistema de promoci\u00f3n os catro peores clasificados xogaron unhas series eliminatorias das cales o perdedor xogouse a promoci\u00f3n contra o campi\u00f3n da Mestis.\nNa tempada 2010-11 introduciuse o \"Talviklassikko\" (en galego \"Cl\u00e1sico de Inverno\"), un partido xogado ao aire libre no Estadio Ol\u00edmpico de Helsinqui no que se enfrontan os dous equipos da cidade, o HIFK e o Jokerit. Na primeira edici\u00f3n o HIFK derrotou ao Jokerit por 4 goles a 3. O \u00e9xito do derbi da capital levou a reeditar os duelos ao aire libre entre os dous principais equipos da cidade de Tampere, o Tappara e o Ilves, que o 9 de abril de 2013 se enfrontaron no Tampereen stadion, no que foi a primeira edici\u00f3n do Open Ice Winter Classic Tampere, con todo, o partido ao aire libre entre os dous equipos m\u00e1is laureados do h\u00f3ckey sobre xeo finland\u00e9s non volveu disputarse nas tempadas seguintes.\nUnha nova denominaci\u00f3n: nace a Liiga.\nNa tempada 2013-14 a competici\u00f3n mudou o seu nome e imaxe, pasando a denominarse simplemente Liiga, ademais a principios desa mesma tempada anunciouse que o Jokerit deixar\u00eda a competici\u00f3n para pasar a xogar na Kontinental Hockey League (KHL) a partir da tempada 2014-15. O equipo de Helsinqui foi substitu\u00eddo na tempada 2014-15 polo Sport de Vaasa logo de ter sido aceptado pola Liiga. A principios desa mesma tempada, a competici\u00f3n anunciou unha nova incorporaci\u00f3n \u00e1 liga logo de admitir ao KooKoo de Kouvola a partir da tempada 2015-16, pasando dunha liga de 14 equipos a unha de 15. A expansi\u00f3n da liga continuou na tempada seguinte, cando se incorporou o Jukurit de Mikkeli, que substitu\u00edu aos Espoo Blues, que cesaron as s\u00faas operaci\u00f3ns ao declararse en bancarrota logo da tempada 2015-16.\nDurante a tempada 2019-20, por primeira vez na s\u00faa historia, a Liiga non decidiu ning\u00fan campi\u00f3n, xa que o d\u00eda 13 de marzo\u00a0de 2020 a competici\u00f3n foi suspendida para frear a pandemia por coronavirus, o que deixou sen disputar a derradeira xornada da liga regular e todos os partidos dos \"play-offs\". O campionato de h\u00f3ckey sobre xeo finland\u00e9s non se suspend\u00eda dende a tempada 1943-44, cando se cancelou a tempada por mor da guerra de continuaci\u00f3n. Con todo, a Liiga entregou o Harry Lindbladin muistopalkinto a K\u00e4rp\u00e4t, que xa ti\u00f1an asegurado o trofeo antes da suspensi\u00f3n da tempada.\nEquipos.\nDende a tempada 2015-16 a SM-liiga est\u00e1 formada por quince equipos de 14 cidades distintas, sendo Tampere a \u00fanica cidade que conta na actualidade con m\u00e1is dun equipo, logo de que Jokerit abandonara a SM-liiga para competir na Kontinental Hockey League (KHL)\u00a0a partir de 2014. Por rexi\u00f3ns, 13 das 19 rexi\u00f3ns de Finlandia est\u00e1n presentes na actualidade: Carelia do Sur, Finlandia Central, Finlandia Propia, Kymenlaakso, Ostrobotnia, Ostrobotnia do Norte, Savonia do Norte, Savonia do Sur, Pirkanmaa, P\u00e4ij\u00e4nne Tavastia, Satakunta, Tavastia Propia e Uusimaa, se ben s\u00f3 as rexi\u00f3ns de Satakunta e Pirkanmaa contan con m\u00e1is dun equipo (Lukko e \u00c4ss\u00e4t, e Ilves e Tappara respectivamente). Dos dez equipos fundadores da liga en 1975, so seis deles contin\u00faan na tempada 2018-19 xogando na SM-liiga, e deles s\u00f3 catro, HIFK, Ilves, Tappara e TPS participaron en todas as edici\u00f3ns, mentres que Lukko e \u00c4ss\u00e4t descenderon unha vez e xogaron un ano na segunda categor\u00eda.\nEstrutura da tempada.\nA SM-Liiga pos\u00fae unha tempada regular e playoff polo t\u00edtulo. A tempada regular comeza a mediados de setembro e remata a mediados de marzo. Hai par\u00f3ns ao longo do ano dependendo dos compromisos internacionais de Finlandia e un par\u00f3n polo Nadal de 2 semanas. Os playoff comezan inmediatamente logo do fin da tempada regular e a competici\u00f3n remata a mediados de abril.\nTempada regular.\nNa tempada regular t\u00f3dolos equipos disputan 60 encontros nos que cada equipo xoga 4 partidos contra calquera outro m\u00e1is outros 2 con rivais definidos, xeralmente pr\u00f3ximos entre eles. Cada partido dura 60 minutos divididos en 3 tempos de 20 minutos e, en caso de pr\u00f3rroga, x\u00f3gase un tempo extra con morte s\u00fabita de 5 minutos. No caso de que o empate persista, o ga\u00f1ador dec\u00eddese tras unha rolda de penaltis.\nO sistema da liga regular bas\u00e9ase en torno a unha clasificaci\u00f3n na que s\u00f3 vale a vitoria para puntuar. O sistema de puntuaci\u00f3n est\u00e1 determinado por como conclu\u00edu o partido: se o equipo vence no tempo regulamentario ga\u00f1a 3 puntos, se vence na pr\u00f3rroga 2 e se vence nos penaltis 1. Se un equipo est\u00e1 empatado a puntos con outro na t\u00e1boa, o equipo que te\u00f1a unha meirande diferenza de goles estar\u00e1 nun posto m\u00e1is alto na clasificaci\u00f3n, e se se chegara ao extremo de que houbese tam\u00e9n un empate, a diferenza ser\u00e1 polo n\u00famero de goles anotados.\nPlayoffs.\nAo final da tempada regular, os 6 equipos mellor clasificados na liga regular pasan directamente aos cuartos de final, mentres os equipos entre a s\u00e9tima e d\u00e9cima posici\u00f3n xogan uns playoff preliminares ao mellor de 3 partidos, nos que os 2 vencedores encher\u00e1n as 2 posici\u00f3ns vacantes.\nDende a tempada 2007-08 t\u00f3dalas roldas son ao mellor de 7 partidos e os equipos son colocados segundo a s\u00faa posici\u00f3n na liga regular, de tal xeito que o primeiro clasificado xogar\u00eda contra o oitavo, o segundo contra o s\u00e9timo, e as\u00ed sucesivamente, sendo o primeiro campo no que se disputa o partido o do mellor equipo na fase regular. O ga\u00f1ador dos playoff ga\u00f1a a \"Kanada-malja\" (Copa Canad\u00e1) mentres que os perdedores da semifinal xogan un partido pola \"medalla de bronce\".\nA diferenza da Liga regular, nos playoff o tempo de pr\u00f3rroga dura 20 minutos a morte s\u00fabita.\nPalmar\u00e9s.\nA seguinte t\u00e1boa amosa os campi\u00f3ns da Kanada-malja, \u00e9 dicir, os campi\u00f3ns nos \"play-offs\". Os campi\u00f3ns da liga regular reciben tam\u00e9n un trofeo, o Harry Lindbladin muistopalkinto, a\u00ednda que \u00e9 menos prestixioso que a medalla de bronce nos playoff, esta relaci\u00f3n entre t\u00edtulos \u00e9 similar \u00e1 que existe na NHL americana entre a Stanley Cup e o Presidents' Trophy.\nAntes da creaci\u00f3n da SM-liiga, en Finlandia exist\u00eda outro campionato nacional de h\u00f3ckey sobre xeo creado en 1928 denominado SM-sarja, que pasou por varios formatos de competici\u00f3n, dende eliminatorias directas, a liga \u00fanica sen eliminatorias, a varios grupos de ligui\u00f1a etc. Na seguinte lista am\u00f3sase o palmar\u00e9s de campi\u00f3ns dende 1928 at\u00e9 1975:\nA seguinte t\u00e1boa amosa o n\u00famero total de campionatos acadados por cada club dende 1928. En letra grosa o t\u00edtulos de SM-liiga, \u00e9 dicir, os acadados dende 1976:\nTrofeos.\nComo ocorre con moitas outras ligas de h\u00f3ckey sobre xeo, a SM-liiga entrega cada ano distintos trofeos a equipos e persoas que destacaron en cada tempada, tanto xogadores, como adestradores ou \u00e1rbitros. Tam\u00e9n existen trofeos entregados pola Asociaci\u00f3n de Xogadores. A meirande parte dos galard\u00f3ns pos\u00faen nomes de xogadores fineses hist\u00f3ricos.\nDereitos de emisi\u00f3n.\nDende a tempada 2007-08 os dereitos de emisi\u00f3n en Finlandia pertencen \u00e1 canle en aberto privada Nelonen. Canal+ Suomi ofrece tam\u00e9n varios partidos en modalidade de PPV.\nActualmente a liga finlandesa non pode verse noutros pa\u00edses, a\u00ednda que Canal+ Suomi ofreceu partidos on-line por PPV tanto para Finlandia como para o resto de pa\u00edses.\nEstat\u00edsticas.\nDatos de asistencia.\nNa tempada 2018-19 a SM-liiga foi a sexta liga europea en termos de asistencia cun total de 4.232 espectadores de media. O equipo da liga cunha mellor media ese ano foi o HIFK de Helsinqui, que cunha media de 7.100 espectadores foi o 20\u00ba equipo en canto a media de asistencia en Europa."}
{"id": "140905", "revid": "7523", "url": "https://gl.wikipedia.org/wiki?curid=140905", "title": "Burnley F.C.", "text": "O Burnley Football Club, alcumado como \"The Clarets\" polos seus seareiros, \u00e9 un equipo de f\u00fatbol profesional da cidade de Burnley, Inglaterra. Foron membros fundadores da Football League en 1888. As cores do club son o granate e o azul, de onde procede o alcume do equipo, The Clarets (do ingl\u00e9s: cor vi\u00f1o ou granate), e o seu terreo de xogo como local dende 1883 Turf Moor.\nO Burnley \u00e9 posuidor de dous t\u00edtulos de campionato de liga, 1920-21 e 1959-60, e unha FA Cup ou Copa de Inglaterra. Ademais, The Clarets conseguiron chegar aos cuartos de final da Copa de Europa en 1961. O Burnley \u00e9 tam\u00e9n un dos \u00fanicos tres equipos que conseguiron ser campi\u00f3ns de cada unha das catro divisi\u00f3ns profesionais do f\u00fatbol ingl\u00e9s. Os outros dous equipos son o Preston North End e o Wolverhampton Wanderers.\nO club pasou gran parte da s\u00faa historia nas d\u00faas primeiras divisi\u00f3ns inglesas, a\u00ednda que permanecendo da m\u00e1xima categor\u00eda dende 1976 a 2009. Dende 1985 a 1992 pasaron sete anos na categor\u00eda m\u00e1is baixa da Football League, chegando incluso en 1987 a salvarse por pouco de descender das ligas profesionais inglesas. Por\u00e9n, entre os anos 2000 e 2009 xogaron na segunda divisi\u00f3n, at\u00e9 acadar por primeira vez o ascenso \u00e1 Premier League trinta e tres anos despois da \u00faltima vez, logo de acadar a vitoria no play-off de ascenso a esta categor\u00eda. Despois de ga\u00f1ar os seus primeiros catro partidos como locais, son agora o equipo recentemente ascendido que m\u00e1is partidos consecutivos ga\u00f1a na casa, despois de bater o anterior r\u00e9cord de tres vitorias do Blackburn Rovers, equipo que \u00e9 un dos maiores rivais do club.\nXogadores.\nCadro.\n\"Cadro actualizado a 31 de xaneiro de 2017.\"\nR\u00e9cords de xogadores.\nEstat\u00edsticas a 7 de maio de 2016. Os xogadores en letra grosa seguen a xogar actualmente no Burnley. Na clasificaci\u00f3n de m\u00e1ximos goleadores s\u00f3 se incl\u00faen xogadores con m\u00e1is de cen partidos no club."}
{"id": "140906", "revid": "5132", "url": "https://gl.wikipedia.org/wiki?curid=140906", "title": "Burnley Football Club", "text": ""}
{"id": "140907", "revid": "5132", "url": "https://gl.wikipedia.org/wiki?curid=140907", "title": "Burnley FC", "text": ""}
{"id": "140908", "revid": "127505", "url": "https://gl.wikipedia.org/wiki?curid=140908", "title": "Gale\u00f3n", "text": "Un gale\u00f3n \u00e9 unha embarcaci\u00f3n a vela utilizada desde principios do s\u00e9culo XVI. Consiste nun barco grande, de alto bordo que se mov\u00eda pola acci\u00f3n do vento. \u00c9 unha derivaci\u00f3n da carraca pero combinada coa velocidade da carabela. Os gale\u00f3ns eran barcos de guerra poderosos e moi vers\u00e1tiles que pod\u00edan ser igualmente usados para o comercio ou a exploraci\u00f3n. Desde mediados do s\u00e9culo XVI converteuse no barco de guerra principal das naci\u00f3ns europeas, e no seu dese\u00f1o base\u00e1ronse os tipos posteriores de nav\u00edos de guerra de gran tama\u00f1o.\nOrixes do termo.\nO gale\u00f3n \u00e9 unha embarcaci\u00f3n tipicamente espa\u00f1ola, que xurdiu para cubrir a necesidade da coroa dun nav\u00edo que compartise a capacidade de carga da nave coa velocidade e manobrabilidade da carabela, co obxectivo de explorar e comerciar coas Indias recentemente descubertas. A primeira menci\u00f3n do termo \u00e9 incerta, xa que na \u00e9poca en que se empeza a usar o termo non exist\u00eda unha nomenclatura exacta para definir os distintos tipos de embarcaci\u00f3ns, e a partir de principios do s\u00e9culo XVI hai unha tendencia por parte da coroa espa\u00f1ola a chamar gale\u00f3n a calquera nav\u00edo armado de gran tama\u00f1o.\nO termo gale\u00f3n aparece en documentos moi anteriores a esta \u00e9poca. Do mesmo xeito que a fragata e o bergant\u00edn, o gale\u00f3n parece xurdir como unha variante de menor tama\u00f1o da galera, como se deduce dos \"Annali Genovesi\" que mencionan gale\u00f3ns de 80, 64 e 60 remos, que se usaron pola s\u00faa velocidade e manobrabilidade en misi\u00f3ns de descuberta nos s\u00e9culos XII e XIII. \u00c9 moi probable que en tempos das cruzadas os gale\u00f3ns e as galeotas fosen o mesmo tipo de embarcaci\u00f3n. Posteriormente o termo utilizouse para denominar embarcaci\u00f3ns s\u00f3 de vela. A\u00ednda que est\u00e1 documentado que os venecianos empregaron embarcaci\u00f3ns de guerra sen remos en tempos tan remotos como a Batalla de Durazzo en 1081, as frotas de combate foron sempre de remos ata que os descubrimentos e as novas rutas do s\u00e9culo XV esixiron novas embarcaci\u00f3ns para cubrir as longas distancias. Nas cr\u00f3nicas da batalla de Preveza de 1538 menci\u00f3nase unha embarcaci\u00f3n denominada como gale\u00f3n que combateu contra varias galeras otomanas, o que demostra que xa ent\u00f3n o termo designaba a nav\u00edos armados de porte considerable.\nA\u00ednda que \u00e9 principalmente un invento espa\u00f1ol, parece ser que a principio do s\u00e9culo XVI Francisco I de Francia ordenou a construci\u00f3n de certo n\u00famero de \"nefs-gal\u00e8res\" ou \"galions\". Igualmente entre as naves armadas da Orde de Malta figuraba un gale\u00f3n que tomou parte no asedio de La Rochelle en 1628 en tempos de Lu\u00eds XIII, co nome de \"Gale\u00f3n da Relixi\u00f3n\". No seu Testament Politique o Cardeal Richelieu, pai da mari\u00f1a francesa, escribe \"se Francia \u00e9 forte en galeras e gale\u00f3ns ent\u00f3n os espa\u00f1ois non poder\u00e1n navegar sen riscos por ningunha parte\". Con todo, a partir de 1671 non se cita en Francia ning\u00fan gale\u00f3n nas listas navais, xa que este tipo de naves pasan a denominarse simplemente \"vaisseaux\" (vaixel ou nav\u00edo).\nDescrici\u00f3n.\nAs proporci\u00f3ns dos buques do s\u00e9culo XIV e XV obt\u00ed\u00f1anse a partir da vella f\u00f3rmula catal\u00e1 \"tres, d\u00faas e as\", \u00e9 dicir, eslora tripla que a manga e esta dobre que o puntal, para o gale\u00f3n p\u00e1sase ao 4:2:1, algo m\u00e1is curto e ancho que unha galera e m\u00e1is longo e menos alto que unha nave, a\u00ednda que esta altura era elevada notablemente pola presenza dun considerable acastillaxe (cubertas e estruturas elevadas usadas como plataforma de tiro) a proa e a popa, caracter\u00edstica que herdaron das galeras, pero o elemento m\u00e1is t\u00edpico que conservaron destas \u00e9 o espor\u00f3n que se prolonga no longo baupr\u00e9s, a\u00ednda que xa desprovisto da s\u00faa funci\u00f3n ofensiva e sen reforzos de ferro, pasando a converterse progresivamente en beques: plataforma abalconada desde a que se manobra a enxarcia da proa e que alberga os xard\u00edns ou latrinas da tripulaci\u00f3n. Nun manuscrito veneciano do s\u00e9culo XVI descr\u00edbense as dimensi\u00f3ns dun gale\u00f3n: eslora entre perpendiculares 41,3 m, eslora na quilla 30,5 m, manga 10 m.\nO gale\u00f3n foi na s\u00faa versi\u00f3n definitiva un buque m\u00e1is longo e estreito que a nave e m\u00e1is curto e ancho en proporci\u00f3n que a galera, xeralmente de menos de 500 t a\u00ednda que alg\u00fans, como os gale\u00f3ns de Manila, pod\u00edan alcanzar as 2.000 t. O desprazamento foi variando co tempo e incrementouse progresivamente desde ao redor de 334 t m\u00e1is ou menos para os gale\u00f3ns no inventario real de 1556. Posteriormente os rexistros mostran unha clara tendencia ao aumento de tama\u00f1o ao mencionar embarcaci\u00f3ns cada vez maiores; por exemplo na Grande Armada de 1588 contra Inglaterra participaron tres grandes gale\u00f3ns portugueses de 1.000 t e 8 dunhas 800.\nAparello.\nA\u00ednda que alg\u00fans gale\u00f3ns antigos similares a naves aparellaban catro paus, trinquete, maior, mesana e contramesana ou buenaventura, con velas cadras no trinquete e maior e latinas nos outros dous, este n\u00famero estableceuse definitivamente en tres. Os paus de mesana incl\u00ednanse cara \u00e1 popa ata mediados do s\u00e9culo XVII. Non se usan velas cangrexas nin de coitelo. A isto adoit\u00e1base engadir unha cebadeira no baupr\u00e9s e en buques grandes tam\u00e9n un torment\u00edn. O velame tende a fraccionarse con respecto a buques anteriores do mesmo tama\u00f1o e mell\u00f3ranse os aparellos da enxarcia de labor. Tam\u00e9n se fraccionan m\u00e1is os paus engadindo mastros m\u00e1is pequenos, innovaci\u00f3n introducida polos flamengos en 1570. As cofas reducen o seu tama\u00f1o. A partir do s\u00e9culo XVII o baupr\u00e9s despr\u00e1zase cara a atr\u00e1s desde a parte dianteira da roda, situ\u00e1ndoo detr\u00e1s desta, a trav\u00e9s dunha fogonadura da cuberta. Desde 1620 col\u00f3case unha vela cuadra no pau de mesana sobre a latina, a estes barcos empezar\u00e1selles a denominar fragatas (a\u00ednda que difiren moito dos que se chamar\u00e1n co mesmo nome a partir do s\u00e9culo seguinte).\nCasco.\nO casco tam\u00e9n sufriu modificaci\u00f3ns respecto da carraca, reducindo o arrufo e substitu\u00edndo a popa redonda que persist\u00eda en moitos grandes buques, polo espello plano. A manga era ancha na li\u00f1a de flotaci\u00f3n e tend\u00eda a estreitarse, coas amuras inclinadas cara \u00e1 dentro, dando deste xeito unha estabilidade que permit\u00eda instalar artiller\u00eda m\u00e1is pesada. Para baixar o centro de gravidade reb\u00e1ixase en ocasi\u00f3ns a parte traseira da cuberta inferior para compensar o arrufo que fac\u00eda subir os can\u00f3ns montados nesa parte. Tam\u00e9n se xeneraliza o uso de portillos ao instalar os can\u00f3ns nunha posici\u00f3n m\u00e1is baixa, cerca do centro de gravidade. Por outra banda, o castelo de proa despr\u00e1zase cara atr\u00e1s da roda, reducindo o risco de que a presi\u00f3n do aire fixese zozobrar a nave e facilit\u00e1ndolle cinguir o vento (navegar con vento de face).\nUnha importante mellora introducida nos gale\u00f3ns foi a introduci\u00f3n do pinzote, unha prolongaci\u00f3n vertical da cana do tem\u00f3n. Antes desta o temoneiro v\u00edase obrigado a manobrar a cana desde o interior da obra morta, sen ver as velas e gui\u00e1ndose con agulla ou polas indicaci\u00f3ns dadas por un oficial desde cuberta. Con todo tras esta mellora o temoneiro ti\u00f1a \u00e1 s\u00faa vista as velas, cousa importante na navegaci\u00f3n. O tem\u00f3n de roda non apareceu ata tempo logo da era dos gale\u00f3ns.\nConstruci\u00f3n.\nDurante o comezo da era dos gale\u00f3ns a \u00e1rea de construci\u00f3n en Espa\u00f1a centrouse na costa atl\u00e1ntica, principalmente en Biscaia e C\u00e1diz e posteriormente tam\u00e9n en Lisboa. A costa mediterr\u00e1nea, que fora a principal subministradora de embarcaci\u00f3ns durante a \u00e9poca das galeras perdeu importancia paulatinamente e dedicouse \u00e1 construci\u00f3n de embarcaci\u00f3ns menores. Ocasionalmente a coroa espa\u00f1ola compraba embarcaci\u00f3ns noutras rexi\u00f3ns europeas como Sicilia ou Flandres.A partir de 1610 in\u00edciase a construci\u00f3n no Caribe, sobre todo na Habana cuxos estaleiros distinguironse pronto polo acceso a madeiras tropicais como a caoba.\nOs gale\u00f3ns constru\u00edanse ao principio con madeiras nativas europeas, xa que as madeiras tropicais, de calidades superiores, a\u00ednda non se ensaiaron para a construci\u00f3n naval en Europa. Xeralmente us\u00e1base carballo para a quilla, as cadernas e outros elementos estruturais, pi\u00f1eiro para os mastros e vergas e diversas madeiras para o forro. Este adoitaba realizarse a tope (coas t\u00e1boas colocadas consecutivamente), a\u00ednda que nalgunhas naci\u00f3ns do norte de Europa usouse en ocasi\u00f3ns o sistema de calime, coas t\u00e1boas solapadas. O proceso completo de construci\u00f3n e aparello dun gale\u00f3n prolong\u00e1base durante aproximadamente dous anos.\nDecoraci\u00f3n e engalanamento.\nEn Espa\u00f1a o estaleiro entregaba o nav\u00edo \u00e1 coroa baleiro e sen aparellar. Era responsabilidade do Estado equipar o barco, un longo e custoso proceso que pod\u00eda prolongarse moitos meses. O \u00faltimo paso era decorar e bautizar a nave. A elaboraci\u00f3n da decoraci\u00f3n variaba segundo a importancia do barco e os fondos dispo\u00f1ibles. Na frota espa\u00f1ola da \u00e9poca era habitual nomear aos barcos de importancia con nomes de santos, virxes ou outra figura relixiosa. Adoit\u00e1base pintar o espello de popa cunha imaxe do santo ou algunha escena alusiva. A parte m\u00e1is decorada era o castelo de popa e adoitaba consistir en volutas ou grilandas e pequenas figuras talladas que se repet\u00edan seguindo as formas do barco. A obra morta xeralmente protex\u00edase cunha pintura ocre escuro pero a mi\u00fado pint\u00e1banse franxas de cores vivas ao longo das bordas e castelos. As partes labradas dour\u00e1banse con frecuencia.\nAlz\u00e1base unha bandeira en cada mastro ademais doutros estandartes e gallardetes noutras partes do nav\u00edo. Estas bandeiras variaban segundo as naci\u00f3ns, as frotas e as misi\u00f3ns segundo un complexo sistema her\u00e1ldico que inclu\u00eda ademais das armas reais a insignia do comandante da frota na nave capit\u00e1.\nArmamento.\nCo gale\u00f3n a guerra naval entrou nunha nova era, a mari\u00f1a er\u00edxese como un instrumento fundamental do poder dos estados europeos e non s\u00f3 como un medio de transporte e asalto da infanter\u00eda terrestre. Durante esta \u00e9poca prod\u00facense as primeiras grandes batallas en mar a f\u00f3ra, xa que ata ent\u00f3n os enfrontamentos resolv\u00e9ronse case invariablemente preto da costa.\nNun primeiro momento as t\u00e1cticas de combate empregadas por Espa\u00f1a segu\u00edan os h\u00e1bitos adquiridos nas guerras no Mediterr\u00e1neo, con loitas a curta distancia con numerosa infanter\u00eda que intentaba abordar as naves inimigas. As t\u00e1cticas foron facendo un uso cada vez m\u00e1is intensivo da artiller\u00eda. As pezas de artiller\u00eda clasific\u00e1banse en numerosas categor\u00edas e calibres pero p\u00f3dense dividir en tres clases:\nAs pezas de artiller\u00eda m\u00e1is antigas estaban formadas por pezas de ferro forxado reforzadas por zunchos tam\u00e9n de ferro, constru\u00eddos de forma parecida aos toneis de madeira. Posteriormente fabr\u00edcanse de ferro coado e posteriormente de bronce. O bronce era m\u00e1is caro pero os can\u00f3ns de bronce duraban m\u00e1is e eran m\u00e1is lixeiros. Antes do s\u00e9culo XVI a artiller\u00eda mont\u00e1base en afustes fixos sen rodas, pero na \u00e9poca dos gale\u00f3ns as pezas grandes adoitaban montarse sobre afustes de carro, con d\u00faas rodas, similares aos empregados nas pezas terrestres. A finais do s\u00e9culo XVI xeneral\u00edzanse os afustes de catro rodas, m\u00e1is apropiados para o seu uso no mar. Os mu\u00f1ons aparecen a finais do s\u00e9culo XV, o que permite axustar a inclinaci\u00f3n da peza facilmente.\nA enorme variedade de pezas e calibres supu\u00f1a un grave problema polo que Carlos V intentou por primeira vez simplificar a variedade a sete pezas de entre 3 e 40 libras, seis de tiro tenso e un morteiro. A artiller\u00eda era moi valiosa polo que non formaba parte do nav\u00edo, sen\u00f3n que se almacenaba nos arsenais reais e equip\u00e1base en funci\u00f3n da misi\u00f3n que fose desempe\u00f1ar. Isto era un sistema complicado pero que permit\u00eda aproveitar mellor o armamento dispo\u00f1ible.\nTripulaci\u00f3n.\nDurante a \u00e9poca dos gale\u00f3ns a armada espa\u00f1ola segu\u00eda a norma de dotar un tripulante por cada tonelada de carga, con todo isto o n\u00famero pod\u00eda variar significativamente segundo as necesidades e as circunstancias financeiras. As\u00ed, en 1550 a raz\u00f3n adoitaba ser dun \"home de mar\" por cada 5 toneladas e media e en 1629 de 1 mari\u00f1eiro por 6 e 1/4 toneladas. As\u00ed un gale\u00f3n t\u00edpico de principios do s\u00e9culo XVII, dunhas 500 toneladas dotar\u00eda uns 90 homes de mar, dos que 15 ser\u00edan oficiais, 25 mari\u00f1os, 20 grumetes ou aspirantes a mari\u00f1o, 10 paxes ou nenos aprendices e 20 artilleiros. \u00c1 parte destes hai que engadir aos soldados embarcados que sumar\u00edan unha compa\u00f1\u00eda duns 125 homes, unha cifra moi superior \u00e1 habitual en calquera outra naci\u00f3n europea, e que pod\u00eda aumentar moito m\u00e1is en tempo de guerra ou en misi\u00f3ns de risco. Por exemplo, os barcos piratas caribe\u00f1os da \u00e9poca pod\u00edan ter unha dotaci\u00f3n comprendida entre os 20 e os 30 mari\u00f1eiros, mentres que un gale\u00f3n contaba, s\u00f3 en artiller\u00eda, con 160 soldados ou ata m\u00e1is, quedando deste xeito, protexidos contra calquera ameaza menor, como por exemplo outros barcos de igual porte, s\u00f3 ao alcance dos estados europeos ou corsarios licenciados por estes.\nNas frotas que fac\u00edan a Carreira das Indias o mando ostent\u00e1bao un \"capit\u00e1n xeral\", xeralmente homes de nobre berce e con experiencia no mar, que se embarcaba a bordo da nave \"capit\u00e1\" xunto cun s\u00e9quito que inclu\u00eda oficiais reais. O capit\u00e1n xeral nomeaba ao \"almirante\", o segundo home na li\u00f1a de mando e que comandaba a s\u00faa propia nave, \"a almiranta\", que tradicionalmente se situaba en retagarda na formaci\u00f3n ou no extremo oposto \u00e1 capit\u00e1. O capit\u00e1n dunha das naves, chamada \"goberno\", era o gobernador, militar de maior rango tras o capit\u00e1n xeral. Cada frota contaba cun \"piloto maior\" que estaba a cargo da derrota ou rumbo da frota e que \u00eda a bordo da capit\u00e1. Para os \"gale\u00f3ns da prata\", que transportaban a prata do Per\u00fa, a Casa de Contrataci\u00f3n de Sevilla nomeaba un \"maestre de prata\" que supervisaba a carga propiedade do rei a bordo da capit\u00e1 e era asistido por uns \"fiadores\" no resto da frota. Ademais en cada frota hab\u00eda un \"veedor\", representante dos intereses do rei, e un \"escribano\" que rexistraba todos os movementos de carga a bordo.\nA diferenza doutras naci\u00f3ns europeas durante os s\u00e9culos XVI e XVII os gale\u00f3ns espa\u00f1ois ti\u00f1an un mando dobre: o \"capit\u00e1n de mar\", de maior rango, e o \"capit\u00e1n de guerra\", xeralmente un soldado que estaba ao mando da tropa. Ambos os cargos un\u00edronse nas ordenanzas de 1633 no \"capit\u00e1n de mar e guerra\". O goberno da nave, as\u00ed como o seu aprovisionamento e mantemento resid\u00eda de facto no \"maestre\", xa que o capit\u00e1n adoitaba dedicarse principalmente a tarefas administrativas. A diferenza doutros cargos que eran nomeados pola duraci\u00f3n da viaxe ou da misi\u00f3n, o maestre adoitaba servir no mesmo barco durante toda a s\u00faa carreira. O seu asistente e seguinte na li\u00f1a de mando era o \"alf\u00e9rez de mar\", tras el o piloto, a cargo do rumbo de cada nave e tras o piloto o contramaestre. Outros oficiais de menor rango eran o \"gardi\u00e1n\" (a cargo entre outras cousas da seguridade a bordo) e o \"despenseiro\". Ademais en cada barco hab\u00eda un cirurxi\u00e1n nomeado polo capit\u00e1n e un capel\u00e1n nomeado polo capit\u00e1n xeral. A \"maestranza\" estaba formada por mari\u00f1os especializados e inclu\u00eda un carpinteiro, un calafate, un ferreiro, un mergullador e un corneta. Os artilleiros estaban mandados por un oficial chamado \"condestable\".\nA tropa segu\u00eda a mesma xerarqu\u00eda que en terra. O capit\u00e1n de guerra estaba asistido por un \"alf\u00e9rez de guerra\" e este por un sarxento. A compa\u00f1\u00eda divid\u00edase en escuadras de 25 homes cada unha e mandadas por un cabo de escuadra. Os \"soldados avantaxados\" ti\u00f1an m\u00e1is experiencia e un salario maior. Entre estes cont\u00e1banse dous tambores, un p\u00edfano e o abandeirado. Tam\u00e9n cobraban mais os \"arcabuceiros\" e mosqueteiros. O resto dos soldados, aproximadamente a metade, \u00eda armado con picas.\nA vida a bordo estaba regulada por un sistema de dous e \u00e1s veces tres quendas diarias. O capit\u00e1n ou os capit\u00e1ns alox\u00e1banse na cabina da parte popel do castelo de popa, ao nivel de cuberta. M\u00e1is a proa estaban as cabinas dos oficiais e sobre estas, no extremo superior de popa situ\u00e1base o camarote onde se aloxaba o piloto e ao seu lado o aloxamento do capel\u00e1n e outros oficiais de menor rango. En ocasi\u00f3ns os oficiais alugaban as s\u00faas cabinas a pasaxeiros que puidesen pagalos. A mari\u00f1eir\u00eda alox\u00e1base baixo cuberta cos artilleiros na popa e progresivamente os mari\u00f1eiros segundo o seu rango, os de m\u00e1is experiencia a popa. As hamacas non empezaron a usarse ata finais do s\u00e9culo XVI.\nHistoria.\nFoi Espa\u00f1a a naci\u00f3n que xeneralizou e conservou m\u00e1is tempo a denominaci\u00f3n e fixo desta clase de buques o tipo elixido para o comercio coas s\u00faas posesi\u00f3ns de ultramar, xa que a s\u00faa combinaci\u00f3n de tama\u00f1o, velamen e a posibilidade de transportar armamento e tropas fac\u00edano id\u00f3neo para as longas traves\u00edas oce\u00e1nicas, dotando \u00e1 coroa espa\u00f1ola dunha frota de buques, m\u00e1is grandes que as carabelas e m\u00e1is mari\u00f1eiros que as carracas ou naves, combinando as\u00ed a capacidade de transporte das naves de carga coa potencia de fogo que requir\u00edan as novas t\u00e9cnicas de guerra no mar, permitindo dispor de barcos de transporte fortemente armados.\nA Carreira das Indias.\nOs gale\u00f3ns espa\u00f1ois tiveron a importante misi\u00f3n de formar a columna vertebral da Frota de Indias que anualmente alimentaba as arcas da coroa espa\u00f1ola coas mercanc\u00edas preciosas tra\u00eddas desde A Habana a Sevilla e que estaba organizada pola Casa de Contrataci\u00f3n da cidade andaluza. Esta era unha presa cobizada polos corsarios ingleses, franceses e holandeses. Para s\u00faa defensa a frota organiz\u00e1ronse en convoi desde 1520, con grande \u00e9xito, xa que a frota s\u00f3 foi capturada en contadas ocasi\u00f3ns nos case tres s\u00e9culos que estivo en funcionamento.\nA orixe do sistema de frota est\u00e1 nunha s\u00faplica ao rei por parte dos armadores de Sevilla en 1522 que demandaban protecci\u00f3n para os seus barcos, os cales adoitaban facer a traves\u00eda do atl\u00e1ntico en solitario. Isto \u00e9 debido a que un ano antes comezaran os ataques dos corsarios franceses Fleury e Jean Ango. Para iso emp\u00e9zase a cobrar un imposto ou \"dereito de avar\u00eda\" sobre a carga transportada. Ao principio a escolta s\u00f3 se realizaba ata as Azores pero en 1526 Carlos V establece convois regulares desde Sevilla cara \u00e1 \"Terra Firme\" (norte de Suram\u00e9rica) en agosto e Nova Espa\u00f1a (M\u00e9xico) en abril, escoltados por unha soa nave armada. A nave capit\u00e1 encabezaba o convoi. Pola noite acend\u00eda un gran farol que serv\u00eda de gu\u00eda ao resto da frota.\nA frota fac\u00eda escala nas illas Canarias, xeralmente en La Gomera onde fac\u00edan augada. A velocidade da traves\u00eda depend\u00eda dos buques m\u00e1is lentos. Fac\u00edan escala na illa Dominica ou na Martinica. A frota de Terra firme dirix\u00edase logo a Cartaxena de Indias, Nome de Deus e Portobelo e a de Nova Espa\u00f1a a Veracruz. Adoitaban regresar cara \u00e1 outubro e novembro respectivamente. A partir de 1555 o aumento da actividade dos corsarios obriga a aumentar o n\u00famero de naves armadas (naves ou gale\u00f3ns) a catro por convoi. Esta escolta chamada \"Frota da Garda\" afac\u00eda abandonar aos barcos mercantes ao chegar ao Caribe e dirix\u00edase \u00e1 Habana para regresar coa frota do ano anterior. A escolta da frota de Terra Firme adoitaba ser m\u00e1is numerosa xa que inclu\u00eda os \"gale\u00f3ns da prata\" que transportaban o cargamento de prata real proveniente das minas do Per\u00fa. A frota de Nova Espa\u00f1a pola s\u00faa banda, transportaba as mercanc\u00edas provenientes de Filipinas, un valioso cargamento de especias, seda, porcelana e outros bens de luxo. Estes eran transportados desde Manila ata Acapulco e desde al\u00ed por terra ata Veracruz. Ambas as frotas fac\u00edan escala ao seu regreso nas Azores e posteriormente dirix\u00edanse a Sevilla.\nEn caso de necesidade a Frota da Garda era apoiada pola \"Armada do Mar Oc\u00e9ano\", a frota peninsular espa\u00f1ola formada principalmente polos gale\u00f3ns da Escuadra de Portugal. \u00c1 parte destes contaba con tres ou m\u00e1is escuadr\u00f3ns con base en C\u00e1diz, A Coru\u00f1a, Sevilla, Santander e Lisboa. A frota consist\u00eda tanto de barcos da Coroa como de naves contratadas e s\u00f3 unha pequena parte eran gale\u00f3ns, sendo o resto nav\u00edos armados de distinto porte.\nEn ocasi\u00f3ns destac\u00e1base unha \"Galifrota\" ou frota de gale\u00f3ns para misi\u00f3ns espec\u00edficas nas indias, por exemplo, en 1625 e 1629.\nDesenvolvemento do gale\u00f3n f\u00f3ra de Espa\u00f1a.\nDesde mediados do s\u00e9culo XVII Francia e Flandres toman a iniciativa na vangarda da construci\u00f3n naval e os barcos espa\u00f1ois mostran certos trazos arcaicos na s\u00faa construci\u00f3n. Isto \u00e9 debido a diversas causas como a falta de iniciativa da administraci\u00f3n para renovar a frota ou a prohibici\u00f3n por parte da inquisici\u00f3n de libros procedentes de pa\u00edses protestantes, entre eles alg\u00fans tratados sobre n\u00e1utica. En Espa\u00f1a perduran m\u00e1is tempo os grandes castelos ou estruturas como o corredor, a pasarela descuberta que rodeaba o alc\u00e1zar de popa, cuxo orixe remontase \u00e1s naves mediterr\u00e1neas da antig\u00fcidade romana. A s\u00faa decoraci\u00f3n adoitaba ser considerablemente m\u00e1is sobria que nos seus hom\u00f3logos europeos, segundo o gusto espa\u00f1ol da \u00e9poca, con frecuente imaxiner\u00eda de tipo relixioso.\nO gale\u00f3n veneciano.\nOs gale\u00f3ns usados no Mediterr\u00e1neo responden \u00e1 tipolox\u00eda m\u00e1is antiga deste tipo de embarcaci\u00f3n, con trazos propios da tradici\u00f3n n\u00e1utica deste mar, como o uso de mastros enteirizos, dunha soa peza. O declive das rutas comerciais venecianas tras o descubrimento de Am\u00e9rica relegou \u00e1 frota destes estados \u00e1 defensa contra os turcos e os piratas berberiscos e o comercio con outras naci\u00f3ns ribeiregas.\nO gale\u00f3n ingl\u00e9s.\nDebemos ao \"master shipwright\" (mestre carpinteiro de ribeira) Matthew Baker os poucos datos construtivos que temos acerca do gale\u00f3n ingl\u00e9s. Este deixou varios dese\u00f1os que mostran o aspecto e dimensi\u00f3ns dos barcos constru\u00eddos por el cara \u00e1 1586. Destacan os beques baixos e elegantes sostidos por un curvat\u00f3n tallado e formando o tallamar, un castelo de proa dunha soa cuberta, m\u00e1is baixo do habitual. A ausencia de bataiolas entre o alc\u00e1zar e o castelo expu\u00f1a \u00e1 tripulaci\u00f3n ao lume inimigo. Para compensar isto coloc\u00e1banse ao longo das bordas t\u00e1boas e rollos de cabos, e ata nalg\u00fan caso ocult\u00e1base \u00e1 tripulaci\u00f3n empavesando a cuberta ao longo das bordas a base de paquetes de roupa que se coloreaban vistosamente ou sobre as que se pintaban escudos talvez para disimular a pouca consistencia do material. Estas estruturas m\u00e1is baixas unido a un menor tama\u00f1o e menos manga fac\u00edaos m\u00e1is mari\u00f1eiros e aptos para navegar de bolina, xa que o vento frontal ao non atopar obst\u00e1culo nas superestructuras non freaba o seu avance. A pesar de ser m\u00e1is pequenos embarcaban proporcionalmente m\u00e1is artiller\u00eda que os gale\u00f3ns mediterr\u00e1neos. Na \u00e9poca de Isabel I, as bocas de fogo curtas como o \"medio can\u00f3n\" (165\u00a0mm de calibre, 3,05 m de \u00e1nima) substitu\u00edronse polas novas culebrinas de 18 \u00f3 19 libras (133\u00a0mm, 3,50 m) de tiro r\u00e1pido e preciso ata os 90 m.\nA apote\u00f3sis do gale\u00f3n ingl\u00e9s xurdio co Sovereign of the Sexas de Carlos I, proxectado por Phineas Pett e botado en 1637. Ti\u00f1a 38,7 m de eslora na quilla, 51,8 m entre perpendiculares e 14,7 m de manga. Levaba 100 can\u00f3ns e estaba riqu\u00edsimamente decorado con esculturas douradas de Gerard Christmas sobre dese\u00f1os de Van Dyck. O seu enorme custo, de 65.586 libras disparou unha crise orzamentaria que contribu\u00edu \u00e1 posterior Revoluci\u00f3n Inglesa de 1642.\nUn dos gale\u00f3ns de Baker foi o Ark Royal, de 880 toneladas de desprazamento, unhas 30 pezas de artiller\u00eda, 190 mari\u00f1eiros e 70 soldados. Este participou \u00e1s ordes de Lord Howard de Effingam entre o 31 de xullo ao 8 de agosto de 1588 na batalla que enfrontou \u00e1 frota inglesa e a Armada Invencible espa\u00f1ola no Canle da Mancha. A \"Grande e Felic\u00edsima Armada\" espa\u00f1ola contaba con 64 buques de alto bordo, entre eles 20 gale\u00f3ns descritos como \"de enorme tama\u00f1o e construci\u00f3n suntuosa\", de cadernas e forro robusto e estruturas resistentes \u00e1 fusiler\u00eda. O buque almirante do duque de Medina-Sidonia era o, gale\u00f3n de construci\u00f3n portuguesa, San Mart\u00edn, de mil toneladas de desprazamento e 50 pezas de artiller\u00eda. A s\u00faa tripulaci\u00f3n estaba composta por 177 mari\u00f1eiros e 300 soldados. En total a frota inglesa contaba s\u00f3 con 16.000 homes contra os 27.000 espa\u00f1ois. Estes embarcaban gran n\u00famero de soldados dispostos ao combate corpo a corpo, con intenci\u00f3n de abordar as naves inimigas ao modo que se fac\u00eda habitualmente no Mediterr\u00e1neo, dando pouca importancia \u00e1 artiller\u00eda que consideraban case unha arma desleal. Francis Drake, ao mando do \"Revenge\" e os demais capit\u00e1ns ingleses renunciaron a intentar derrotar a Armada con ataques frontais contra os que non ti\u00f1an opci\u00f3n de vitoria preferindo aproveitar a maior axilidade e artiller\u00eda das s\u00faas naves para esperar o momento propicio de atacar, o cal sucedeu fronte a localidade francesa de Gravelines o 7 de agosto, co resultado final de vitoria para a frota inglesa.\nDurante a batalla moitos buques quedaron sen munici\u00f3n, debido en parte \u00e1 abundancia de pezas pequenas de artiller\u00eda e \u00e1 diversidade de calibres.\nO gale\u00f3n flamengo.\nNo Flandres do s\u00e9culo XVII traballaban alg\u00fans dos mellores carpinteiros de ribeira da \u00e9poca que pese ao pequeno territorio das Provincias Unidas constru\u00edron alg\u00fans dos gale\u00f3ns m\u00e1is notables e avanzados do seu tempo. Tras a Paz de Westfalia e a consecuente independencia de Espa\u00f1a, o dominio do mar foi de absoluta importancia para a nova naci\u00f3n. Baste dicir que a cuarta parte dos seus 4 mill\u00f3ns de habitantes depend\u00edan do traballo no mar. Os portos flamengos absorb\u00edan o 90% do tr\u00e1fico ingl\u00e9s polo que o enfrontamento con Inglaterra foi inevitable. No Museo Naval de Madrid cons\u00e9rvase un modelo de gale\u00f3n flamengo de 1593 que ilustra os avances construtivos que desenvolveron os holandeses: o trinquete est\u00e1 situado moi a proa do castelo e baixo el \u00e9 visible un pescante de gata para o \u00e1ncora \u00e1 altura da cuberta principal. No centro, a ambos os dous lados, situ\u00e1base unha rede de abordaxe e o castelo un\u00edase ao alc\u00e1zar cun corredor. O seu armamento era de oito can\u00f3ns \u00e1 altura da cuberta principal e outros sete na superior. A obra morta dos gale\u00f3ns holandeses era m\u00e1is baixa e estreita que a dos seus contempor\u00e1neos doutras naci\u00f3ns; dado que deb\u00edan manobrar con frecuencia nos baixos das costas de Flandres necesitaban buques con pouco calado e m\u00e1xima maniobrabilidade para evitar encallar. O fondo da carena adoitaba ser m\u00e1is plano que o de naves doutros pa\u00edses.\nA superioridade t\u00e9cnica holandesa queda demostrada por un feito; cando o Cardeal Richelieu chega ao poder en Francia en 1624 decide reorganizar a armada francesa, moi inferior \u00e1 de brit\u00e1nicos e espa\u00f1ois. Para iso encarga aos estaleiros holandeses cinco grandes gale\u00f3ns. Estes servir\u00edan de modelo a naves posteriores constru\u00eddas en Francia, a primeira das cales ser\u00eda o gale\u00f3n \"A Couronne\", de 1.087 toneladas e 72 can\u00f3ns."}
{"id": "140909", "revid": "89787", "url": "https://gl.wikipedia.org/wiki?curid=140909", "title": "Burnley", "text": "Burnley \u00e9 unha cidade na zona metropolitana de Burnley en Lancashire, Inglaterra, cunha poboaci\u00f3n de ao redor de 73.500 habitantes. At\u00f3pase a 18 km ao leste de Blackburn e a 40 de Preston, na confluencia dos r\u00edos Calder e Brun.\nHistoria e caracter\u00edsticas.\nOs inicios da cidade rem\u00f3ntanse \u00e1 \u00e9poca medieval como un per\u00edodo de pequena cidade, pero o seu principal per\u00edodo de expansi\u00f3n produciuse durante a Revoluci\u00f3n industrial, cando se converteu no maior produtor mundial de tea de algod\u00f3n. Hoxe en d\u00eda, Burnley perdeu gran parte da s\u00faa industria, e \u00e9 cada vez m\u00e1is unha cidade dormitorio de Manchester, Leeds e do corredor da M65. O sector p\u00fablico \u00e9 agora o maior xerador de emprego da cidade."}
{"id": "140912", "revid": "1131", "url": "https://gl.wikipedia.org/wiki?curid=140912", "title": "Turf Moor", "text": "Turf Moor \u00e9 un estadio de f\u00fatbol de Burnley, Lancashire. \u00c9 o fogar do Burnley F.C., que xoga al\u00ed dende 1883. Est\u00e1 situado en Harry Potts Way en Burnley, e ten unha capacidade de 22.546, todos sentados. As s\u00faas catro principais bancadas son: \"James Hargreaves Stand\", \"Jimmy McIlroy Stand\", \"Bob Lord Stand\" e \"Cricket Field Stand\".\nO primeiro partido foi entre o Burnley e o Rawtenstall en 1883 pouco despois de que o club traslad\u00e1sese da s\u00faa localizaci\u00f3n orixinal de Calder Vale. \u00c9 un dos campos de f\u00fatbol m\u00e1is antigos a\u00ednda en uso no Reino Unido, s\u00f3 superado por Deepdale e Bramall Lane. A marca de asistencia en Turf Moor estableceuse en 1924 cando xogou o Burnley contra o Huddersfield Town da FA Cup, con 54.755 asistentes.\nO novo presidente do Burnley, Brendan Flood, declarou que o terreo se destinar\u00e1 a trav\u00e9s da reconversi\u00f3n, e os plans public\u00e1ronse en 24 de xullo de 2007. Ser\u00e1 un importante desenvolvemento, cun custo de \u00a320 mill\u00f3ns. Os plans, que incorporan a remodelaci\u00f3n da \"Cricket Field Stand\" e traslado do t\u00fanel de entrada ao c\u00e9spede desde os vestiarios, quedaron en suspenso ata que o actual clima financeiro mellore. Cunha segunda ampliaci\u00f3n da bancada \"Bob Lord\" ao ascender o club \u00e1 Premier League en 2009, por primeira vez primeira desde 1976, sendo o aforamento de Turf Moor previsto de 28.000 en total."}
{"id": "140920", "revid": "98629", "url": "https://gl.wikipedia.org/wiki?curid=140920", "title": "Illa Melville, Australia", "text": "A illa Melville at\u00f3pase no leste do Mar de Timor, na costa do Territorio do Norte en Australia. \u00c9 ao oeste da pen\u00ednsula de Cobourg na Terra de Arnhem e ao norte de Darwin.\nA maior comunidade da illa \u00e9 Milikapiti, cunha poboaci\u00f3n de 559 habitantes. A segunda aldea \u00e9 Pirlangimpi (Pularumpi, antigo Garden Point), cunha poboaci\u00f3n de 440, a 27\u00a0km ao oeste de Milipakpiti, na costa oeste da illa de Melville. Ao redor de 30 persoas m\u00e1is viven en cinco asentamentos aborixes.\nCon 5.786\u00a0km\u00b2 \u00e9 a segunda illa m\u00e1is grande de Australia, logo de Tasmania (e con exclusi\u00f3n da masa continental). Tam\u00e9n \u00e9 co\u00f1ecida no idioma Tiwi como Yermalner. S\u00f3 a 55 m. ao sur do seu extremo meridional est\u00e1 a illa Irrititu, cunha superficie de 1\u00b47\u00a0km\u00b2.\nXuntas, a Illa Melville e a illa Bathurst son co\u00f1ecidas como as Illas Tiwi.\nDise que o primeiro europeo en avistar a illa foi Abel Tasman en 1644, a\u00ednda que isto \u00e9 discutible. O m\u00e1is probable \u00e9 que a illa Melville fora descuberta polos portugueses, xa que os aborixes atopados polo explorador Phillip Parker King (fillo do gobernador de Nova Gales do Sur Philip Gidley King) en 1818, sab\u00edan algunhas palabras en portugu\u00e9s.\nFoi chamada as\u00ed en honra a Robert Dundas, 2\u00ba Vizconde de Melville, Primeiro Lord do Almirantado entre 1812-27, tam\u00e9n leva o seu nome a m\u00e1is grande Illa Melville no Canad\u00e1, no \u00c1rtico. Pouco despois, os brit\u00e1nicos fixeron o primeiro intento de establecerse na costa norte de Australia, en Fort Dundas, que fracasou ao pouco tempo.\nO clima \u00e9 tropical."}
{"id": "140926", "revid": "1131", "url": "https://gl.wikipedia.org/wiki?curid=140926", "title": "Estadio de San Mam\u00e9s (1913)", "text": "O estadio de San Mam\u00e9s foi un estadio de f\u00fatbol localizado na cidade de Bilbao (Euskadi), onde xogou os seus partidos como local o Athletic Club desde 1913 ata a s\u00faa clausura e posterior demolici\u00f3n ao termo da tempada 2012/13, cando pasou a xogar no San Mam\u00e9s Barria. Tomaba este nome do veci\u00f1o asilo de San Mam\u00e9s, ao que pertenc\u00edan os terreos sobre os que posteriormente se levantou o estadio. San Mam\u00e9s foi un m\u00e1rtir que foi guindado aos le\u00f3ns, de a\u00ed que aos xogadores do \"Athletic\" sexan alcumados \"os le\u00f3ns\".\nA propiedade do estadio era do Athletic Club, a\u00ednda que os terreos onde se asentaba pertenceron \u00e1 caixa BBK; posteriormente o club mercou t\u00f3dolos dereitos sobre o terreo a cambio de que se utilizasen exclusivamente para fins deportivos. Ti\u00f1a capacidade para 39.750 espectadores e un terreo de xogo de 105 x 68 metros. Foi o \u00fanico estadio do estado que acolleu t\u00f3dalas edici\u00f3ns da Primeira Divisi\u00f3n desde a s\u00faa creaci\u00f3n en 1928 ata a tempada 2012/13. Co\u00f1ec\u00edase co sobrenome de \"A Catedral\".\nHistoria.\nO dese\u00f1o orixinal do estadio \u00e9 obra do arquitecto Manuel Mar\u00eda Smith. A primeira pedra colocouse o d\u00eda 20 de xaneiro de 1913, e a s\u00faa inauguraci\u00f3n produciuse o 21 de agosto do mesmo ano. No partido inaugural enfront\u00e1ronse o Athletic Club de Bilbao contra o Racing de Ir\u00fan, nun partido pertencente ao torneo inaugural, no que tam\u00e9n participou o Shepherd's Bush FC ingl\u00e9s. Pichichi foi o primeiro xogador en marcar un gol no estadio.\nO aforamento inicial era de 3.500 espectadores, pero a mediados da d\u00e9cada de 1920 ampliouse ata os 9.500. A esta ampliaci\u00f3n seguiron outras ata situar a capacidade en 47.000 no ano 1952, coa construci\u00f3n da tribuna central, coroada polo arco que a\u00ednda hoxe \u00e9 aceno de identidade do estadio bilba\u00edno. En 1957 constru\u00edr a chamada \"tribuna de Capuchinos\", en 1961 a de Misericordia ou Tribuna Garay e en 1972 a Tribuna Este.\nPara poder ser sede no mundial de 1982, San Mam\u00e9s houbo de facer fronte a numerosas reformas para mellorar os accesos e a visibilidade. En 1997 elimin\u00e1ronse os valos que separaban ao p\u00fablico do terreo de xogo e suprim\u00edronse as 10.000 localidades de p\u00e9 para adecuarse \u00e1 normativa FIFA. O aforamento quedou deste xeito reducido \u00e1s 39.750 prazas.\nO \u00faltimo partido oficial de Primeira Divisi\u00f3n foi o que enfrontou ao Athletic co Levante UD con derrota dos locais por 0-1. O xogador do Levante Juanlu G\u00f3mez foi o autor do \u00faltimo gol nun partido de Liga que se marcou en San Mam\u00e9s. O \u00faltimo partido oficial foi o que enfrontou ao Bilbao Athletic e o Levante B, dos cuartos de final da promoci\u00f3n de ascenso a Segunda.\nO 5 de xu\u00f1o de 2013 xogouse o \u00faltimo partido en San Mam\u00e9s, entre o Athletic Club e unha selecci\u00f3n de Biscaia, que acabou 0-1 e no que participaron moitos dos xogadores m\u00e1is destacados da historia do club. Terminado o partido f\u00edxose unha gran celebraci\u00f3n con motivo dos 100 anos do estadio (1913-2013) e a despedida do mesmo.\nO arco.\nEn febreiro de 1952 inici\u00e1ronse as obras de remodelaci\u00f3n da tribuna principal grazas a un proxecto elaborado polos arquitectos Carlos de Miguel, Jos\u00e9 Antonio Dom\u00ednguez e Ricardo Magdalena e polo enxe\u00f1eiro de cami\u00f1os Carlos Fern\u00e1ndez Casado. Esta reforma inclu\u00eda unha revolucionaria estrutura met\u00e1lica que permit\u00eda a ausencia de columnas e por conseguinte unha importante mellora da visibilidade. As obras da popular estrutura quedaron terminadas en marzo de 1953.\nAcontecementos futbol\u00edsticos importantes.\nMundial de f\u00fatbol.\nBilbao foi sede da Copa Mundial de F\u00fatbol de 1982. Como consecuencia, San Mam\u00e9s acolleu tres partidos pertencentes \u00e1 fase de grupos (Grupo D); , , e .\nEventos musicais.\nNos seus \u00faltimos anos San Mam\u00e9s acolleu concertos de gran calibre, nel tocaron artistas e grupos importantes como Bruce Springsteen, The Rolling Stones, Shakira ou AC/DC."}
{"id": "140948", "revid": "98629", "url": "https://gl.wikipedia.org/wiki?curid=140948", "title": "Sociedade Deportiva Burela", "text": "A Sociedade Deportiva Burela \u00e9 un club de f\u00fatbol galego, da vila de Burela, na provincia de Lugo. Foi fundado no 1966. Actualmente compite no Grupo III da Primeira Auton\u00f3mica de Galicia.\nHistoria.\nO equipo nace na localidade luguesa de Burela no ano 1966 froito das cinzas do antigo equipo da vila que deixara de existir na tempada 1951/1952, e comeza competindo na Primeira Divisi\u00f3n do Campionato Comarcal das R\u00edas Altas (act\u00faal Primeira Auton\u00f3mica de Galicia).\nA comezos dos setenta ga\u00f1ou por primeira vez o campionato (tempada 1971/1972), mais o equipo non consegue vencer na rolda de ascenso \u00e1 Rexional Preferente. Na tempada 1981/1982 volveu intentar o salto de categor\u00eda pero o equipo volveu quedar \u00e1s portas. Por\u00e9n, o ano seguinte (tempada 1982/1983) conquistou o campionato ligueiro por segunda vez e nesta ocasi\u00f3n ascendeu directamente \u00e1 Rexional Preferente.\nA finais dos anos 80 in\u00edciase a \u00e9poca dourada do equipo, co ascenso \u00e1 3\u00aa Divisi\u00f3n na tempada 1988/1989, adestrado por Jos\u00e9 Ram\u00f3n Arteche, e a disputa na tempada 1990/1991 dun playoff de ascenso, no que o conxunto verde quedou \u00e1s portas dun hist\u00f3rico ascenso \u00e1 Segunda B fronte ao Real Valladolid B, liderado por Jos\u00e9 Emilio Amavisca.\nTras descender na tempada 1995/1996 despois de sete tempadas na 3\u00aa Divisi\u00f3n o equipo regresa \u00e1 Rexional Preferente onde disputar\u00e1 oito tempadas m\u00e1is, ata descender \u00e1 1\u00aa Auton\u00f3mica na tempada 2003/2004, o cal est\u00e1 a piques de provocar a desaparici\u00f3n do club, algo que finalmente non ocorre.\nNa tempada 2005/2006 o equipo conquista un novo campionato (o terceiro da s\u00faa historia) e ascende de novo \u00e1 Rexional Preferente, onde tan s\u00f3 disputar\u00e1 d\u00faas tempadas antes de volver descender novamente \u00e1 1\u00aa Auton\u00f3mica, categor\u00eda onde o club contin\u00faa competindo na actualidade.\nEstadio.\nA SD Burela xoga desde a s\u00faa fundaci\u00f3n no Campo Municipal da Marosa, inaugurado en 1966. Ten unha capacidade de 2500 espectadores e unhas dimensi\u00f3ns de 108\u00d769 metros."}
{"id": "140951", "revid": "32797", "url": "https://gl.wikipedia.org/wiki?curid=140951", "title": "H\u00f3rreo tipo Cabanas", "text": "O h\u00f3rreo tipo Cabanas \u00e9 un tipo de h\u00f3rreo galego que se pode atopar nunha zona delimitada pola li\u00f1a que une a r\u00eda de Ortigueira con As Pontes de Garc\u00eda Rodr\u00edguez e contin\u00faa ao longo do val do r\u00edo Eume ata Pontedeume.\nCaracter\u00edsticas.\nMorfolox\u00eda.\nA suspensi\u00f3n \u00e9 baixa, sobre cepas con rateiras de pouco grosor, moitas veces cepa maciza. A c\u00e1mara est\u00e1 pechada por doelas verticais unidas por unha ou d\u00faas faixas horizontais. O teito adoita ser a catro augas e non leva terminais. Os beir\u00eds son estreitos. Excepcionalmente nun dos penais, aquel onde est\u00e1 a porta, poden aparecer dous barrotes oblicuos a modo de m\u00e9nsula que soportan un xeneroso beiril que conforma un pequeno p\u00f3rtico sobre a porta de acceso \u00e1 c\u00e1mara. Sobre o tellado non adoita ter elementos terminais.\nConstruci\u00f3n.\nA suspensi\u00f3n \u00e9 baixa, as cepas son de cachoter\u00eda en seco, \u00e1s veces revocada, e as rateiras de granito ou xisto. A c\u00e1mara descansa sobre unha grade de grosas trabes de madeira que non asoman nos extremos, salvo cando vai sobre celeiro. \u00c9 toda de madeira, inclu\u00edndo esquinais e puntais. O tellado \u00e9 de xisto, \u00e9 frecuente o uso de fieiras de tella cer\u00e1mica tomando as limas da cuberta. No l\u00edmite sur da s\u00faa \u00e1rea de extensi\u00f3n vense xa tellados de tella cer\u00e1mica."}
{"id": "140955", "revid": "98629", "url": "https://gl.wikipedia.org/wiki?curid=140955", "title": "Illa Coats", "text": "Illa Coats (Coats Island e en inuktitut: Akpatordjuark , \u00e9 unha illa canadense que se atopa no extremo norte da Ba\u00eda de Hudson na Rexi\u00f3n Kivalliq no territorio de Nunavut.\nXeograf\u00eda.\nTen unha superficie de 5.498\u00a0km\u00b2. Como non existen asentamentos permanentes, \u00e9 a maior illa deshabitada do hemisferio norte ao sur do C\u00edrculo Polar \u00c1rtico.\nA Illa Coats ten uns 130\u00a0km de longo e alcanza unha altitude m\u00e1xima de 185 m sobre o nivel do mar. Este punto culminante prod\u00facese ao longo dun contraforte rochoso perimetral, situado ao norte, entre Cabo Pembroke e Cabo Prefontaine. As rocas neste \u00e1mbito son metam\u00f3rficas do Prec\u00e1mbrico. Menos do 5% da illa ten m\u00e1is de 100 m de altura sobre o nivel do mar. A metade sur da illa, de baixa altitude, est\u00e1 formada principalmente por rocas sedimentarias do Paleozoico, como a calcaria e arenisca.\nHistoria.\nA illa crese foi o \u00faltimo asentamento dos Sadlermiut, un pobo representante da cultura Dorset, que como os seus veci\u00f1os da illa Southampton, extingu\u00edronse contraendo a malaria que lles contaxiaron os occidentais.\nA illa recibiu o seu nome en honra de William Coats, un mari\u00f1o capit\u00e1n da Hudson's Bay Company, que visitou a zona periodicamente entre 1727 e 1751. A zona foi confirmada como unha illa polos baleeiros americanos, que comezaron a visitar a zona na d\u00e9cada de 1860. A Compa\u00f1\u00eda da Ba\u00eda de Hudson mant\u00edvose na illa desde agosto de 1920 ata agosto de 1924, e algunhas familias inuit, tra\u00eddas desde a illa de Baffin en barco, viviron na illa durante ese per\u00edodo. Pechada a dependencia comercial, a illa volveu permanecer deshabitada.\nNatureza.\nDesde 1920, a Illa Coats foi designada como reserva de renos. Despois de que os carib\u00fas extingu\u00edsense na pr\u00f3xima Illa Southampton, o raba\u00f1o de Coats utilizouse para restablecer o raba\u00f1o de Southampton. Tam\u00e9n \u00e9 co\u00f1ecida a illa pola s\u00faa poboaci\u00f3n de Uria lomvia. D\u00faas colonias de 30.000 aves ani\u00f1an ao longo dos cant\u00eds rochosos do extremo norte. Tam\u00e9n hai importantes concentraci\u00f3ns de morsa, da morsa haulouts, na base dos cant\u00eds ou en illotes do extremo norte da illa (un en Cabo Pembroke e outro en Cabo Prefontaine). Estes son visitados regularmente polos inuit da aldea de Coral Harbour, de Illa Southampton, para a s\u00faa caza."}
{"id": "140960", "revid": "5345651", "url": "https://gl.wikipedia.org/wiki?curid=140960", "title": "Zoca", "text": "A zoca (do lat\u00edn soccus), tam\u00e9n chamada zoco, galocha, galocho, madro\u00f1a ou zamanco, \u00e9 un tipo de calzado dunha peza propio do pobo galego e doutros pobos europeos, xeralmente de madeira de bidueiro, amieiro ou cerdeira. Foron utilizados, e a\u00ednda seguen a utilizarse nalg\u00fans pa\u00edses europeos, principalmente nos Pa\u00edses Baixos, Breta\u00f1a, Alema\u00f1a, Asturias ou Galiza entre outros. Son empregadas como calzado protector tanto en f\u00e1bricas coma no campo. En Galiza est\u00e1n feitas tradicionalmente con madeira de bidueiro e pos\u00faen numerosas tipolox\u00edas, desde as vilalbesas ata as de monta\u00f1a, m\u00e1is semellantes \u00e1s co\u00f1ecidas como \"madre\u00f1as\". Son consideradas como saudables para os p\u00e9s.\nEn Inglaterra tall\u00e1banse tradicionalmente con madeira de abeneiro e foron utilizados por todas as clases nos s\u00e9culos XVIII e XIX."}
{"id": "140962", "revid": "85894", "url": "https://gl.wikipedia.org/wiki?curid=140962", "title": "Arz\u00e1degos, Arz\u00e1degos, Vilardev\u00f3s", "text": "Arz\u00e1degos \u00e9 un lugar da parroquia de Arz\u00e1degos, no concello ourens\u00e1n de Vilardev\u00f3s. Segundo o IGE no 2009 ti\u00f1a 189 (99 homes e 90 mulleres), menos ca no ano anterior."}
{"id": "140964", "revid": "85894", "url": "https://gl.wikipedia.org/wiki?curid=140964", "title": "Arzo\u00e1, Berrande, Vilardev\u00f3s", "text": "Arzo\u00e1 \u00e9 un lugar da parroquia de Berrande, no concello ourens\u00e1n de Vilardev\u00f3s. Segundo o IGE do 2009 ti\u00f1a 42 habitantes dos que 18 eran homes e 24 eran mulleres, o que sup\u00f3n un aumento de habitantes con respecto a 2008."}
{"id": "140966", "revid": "85894", "url": "https://gl.wikipedia.org/wiki?curid=140966", "title": "Berrande, Berrande, Vilardev\u00f3s", "text": "Berrande \u00e9 un lugar da parroquia de Berrande, no concello ourens\u00e1n de Vilardev\u00f3s. Segundo o IGE do 2009 ti\u00f1a 117 habitantes dos que 62 eran homes e 55 eran mulleres, o que sup\u00f3n un mantemento de habitantes con respecto a 2008."}
{"id": "140967", "revid": "85894", "url": "https://gl.wikipedia.org/wiki?curid=140967", "title": "Lamasdeite, Berrande, Vilardev\u00f3s", "text": "Lamasdeite \u00e9 un lugar da parroquia de Berrande, no concello ourens\u00e1n de Vilardev\u00f3s. Segundo o IGE do 2009 ti\u00f1a 66 habitantes dos que 35 eran homes e 31 eran mulleres, o que sup\u00f3n unha perda de habitantes con respecto a 2008."}
{"id": "140968", "revid": "85894", "url": "https://gl.wikipedia.org/wiki?curid=140968", "title": "A Trabe, Berrande, Vilardev\u00f3s", "text": "A Trabe \u00e9 un lugar da parroquia de Berrande, no concello ourens\u00e1n de Vilardev\u00f3s. Segundo o IGE en 2009 ti\u00f1a 52 habitantes (25 homes e 27 mulleres).\nNeste lugar est\u00e1 unha das estaci\u00f3ns meteorol\u00f3xicas de MeteoGalicia."}
{"id": "140969", "revid": "85894", "url": "https://gl.wikipedia.org/wiki?curid=140969", "title": "Enxames, Enxames, Vilardev\u00f3s", "text": "Enxames \u00e9 o \u00fanico lugar da parroquia de Enxames, no concello ourens\u00e1n de Vilardev\u00f3s. Segundo o IGE do 2009 ti\u00f1a 163 habitantes dos que 85 eran homes e 78 eran mulleres, o que sup\u00f3n unha perda de habitantes con respecto a 2008."}
{"id": "140976", "revid": "85894", "url": "https://gl.wikipedia.org/wiki?curid=140976", "title": "Feilas, Fumaces e A Trepa, Vilardev\u00f3s", "text": "Feilas \u00e9 un lugar da parroquia de Fumaces e A Trepa, no concello ourens\u00e1n de Vilardev\u00f3s. Segundo o IGE en 2014 ti\u00f1a 44 habitantes (23 homes e 21 mulleres), oito menos ca en 2009."}
{"id": "140978", "revid": "85894", "url": "https://gl.wikipedia.org/wiki?curid=140978", "title": "Moialde, Moialde, Vilardev\u00f3s", "text": "Moialde \u00e9 un lugar da parroquia de Moialde, no concello ourens\u00e1n de Vilardev\u00f3s na comarca de Ver\u00edn. Segundo o IGE do 2009 ti\u00f1a 70 habitantes dos que 35 eran homes e 35 eran mulleres, o que sup\u00f3n unha perda de habitantes con respecto a 2008."}
{"id": "140979", "revid": "85894", "url": "https://gl.wikipedia.org/wiki?curid=140979", "title": "Santa Comba de Baroncelle, Moialde, Vilardev\u00f3s", "text": "Santa Comba de Baroncelle \u00e9 un lugar da parroquia de Moialde, no concello ourens\u00e1n de Vilardev\u00f3s na comarca de Ver\u00edn. Segundo o IGE do 2009 ti\u00f1a 19 habitantes dos que 10 eran homes e 9 eran mulleres, o que sup\u00f3n un mantemento de habitantes con respecto a 2008."}
{"id": "140982", "revid": "85894", "url": "https://gl.wikipedia.org/wiki?curid=140982", "title": "A Bemposta, Oso\u00f1o, Vilardev\u00f3s", "text": "A Bemposta \u00e9 un lugar da parroquia de Oso\u00f1o, no concello ourens\u00e1n de Vilardev\u00f3s. Segundo o IGE do 2009 ti\u00f1a 66 habitantes dos que 28 eran homes e 38 eran mulleres, o que sup\u00f3n unha perda de habitantes con respecto a 2008."}
{"id": "140983", "revid": "85894", "url": "https://gl.wikipedia.org/wiki?curid=140983", "title": "Cavadas, Oso\u00f1o, Vilardev\u00f3s", "text": "Cavadas \u00e9 un lugar da parroquia de Oso\u00f1o, no concello ourens\u00e1n de Vilardev\u00f3s."}
{"id": "140984", "revid": "85894", "url": "https://gl.wikipedia.org/wiki?curid=140984", "title": "Devesa, Oso\u00f1o, Vilardev\u00f3s", "text": "Devesa \u00e9 un lugar da parroquia de Oso\u00f1o, no concello ourens\u00e1n de Vilardev\u00f3s. Segundo o IGE en 2009 ti\u00f1a 79 habitantes (41 homes e 38 mulleres), menos ca en 2008."}
{"id": "140986", "revid": "85894", "url": "https://gl.wikipedia.org/wiki?curid=140986", "title": "O Hospital, Oso\u00f1o, Vilardev\u00f3s", "text": "O Hospital \u00e9 un lugar da parroquia de Oso\u00f1o, no concello ourens\u00e1n de Vilardev\u00f3s. Segundo o IGE do 2009 ti\u00f1a 8 habitantes dos que 1 era home e 7 eran mulleres, o que sup\u00f3n unha perda de habitantes con respecto a 2008."}
{"id": "140987", "revid": "98629", "url": "https://gl.wikipedia.org/wiki?curid=140987", "title": "Illa Chichagof", "text": "A Illa de Chichagof (tam\u00e9n transcrita como \"Chichagov\" ou \"Chichagoff\"), \u00e9 unha illa localizada no Arquip\u00e9lago Alexander, na costa noroccidental de Alasca. Ten 121 quil\u00f3metros de longo, 80\u00a0km de ancho, e unha superficie 5.305\u00b49\u00a0km\u00b2. No censo de 2000 na illa viv\u00edan 1.342 persoas. \u00c9 unha das tres \u00abillas ABC de Alaska\u00bb (Almirantado, Baranof e Chichagof).\nXeograf\u00eda.\nA illa de Chichagof est\u00e1 limitada: \nA illa ten unha forma moi irregular, con profundos entrantes que crean moitos brazos, pen\u00ednsulas e que ata chegan a dividila en varias partes. A illa ten, \u00e1 s\u00faa vez, varias illas costeiras moi pr\u00f3ximas, como a illa Yakobi (213\u00b43\u00a0km\u00b2), no extremo noroccidental, e as illas Hill, Hogan e Killisnoo, na costa occidental, fronte ao golfo de Alasca.\nNa illa hai varios lagos de importancia, como Elfendahl, Morris, Nutria, Gouilding, na parte occidental; Suloia, na sur, e Sitkok e Kook, na oriental,\nA Maior\u00eda da illa est\u00e1 inclu\u00edda no Tngass National Forest.\nAs Comunidades de Hoonah (860 hab. En 2000), Pelican, Tenakee Springs (104 hab.) e Elfin Cove local\u00edzanse na metade norte da illa de Chichagof. A metade sur da illa practicamente non ten poboaci\u00f3n. As principais fontes econ\u00f3micas destas comunidades proceden das cacer\u00edas guiadas, a pesca e a explotaci\u00f3n forestal, que son os medios vitais da econom\u00eda.\nHistoria.\nEsta illa Foi nomeada en honra do Almirante Vasili Chichagov (1726-1809), un explorador do \u00c1rtico ruso."}
{"id": "140988", "revid": "85894", "url": "https://gl.wikipedia.org/wiki?curid=140988", "title": "Oso\u00f1o, Oso\u00f1o, Vilardev\u00f3s", "text": "Oso\u00f1o \u00e9 un lugar da parroquia de Oso\u00f1o, no concello ourens\u00e1n de Vilardev\u00f3s. Segundo o IGE do 2009 ti\u00f1a 50 habitantes dos que 22 eran homes e 28 eran mulleres, o que sup\u00f3n unha perda de habitantes con respecto a 2008."}
{"id": "140990", "revid": "85894", "url": "https://gl.wikipedia.org/wiki?curid=140990", "title": "O Peto, Oso\u00f1o, Vilardev\u00f3s", "text": "O Peto \u00e9 un lugar da parroquia de Oso\u00f1o, no concello ourens\u00e1n de Vilardev\u00f3s."}
{"id": "140991", "revid": "85894", "url": "https://gl.wikipedia.org/wiki?curid=140991", "title": "A Veiga das Me\u00e1s, Oso\u00f1o, Vilardev\u00f3s", "text": "A Veiga das Me\u00e1s \u00e9 un lugar da parroquia de Oso\u00f1o, no concello ourens\u00e1n de Vilardev\u00f3s. Segundo o IGE do 2009 ti\u00f1a 79 habitantes dos que 34 eran homes e 45 eran mulleres, o que sup\u00f3n unha perda de habitantes con respecto a 2008."}
{"id": "140993", "revid": "85894", "url": "https://gl.wikipedia.org/wiki?curid=140993", "title": "Bustelo, Santa Mar\u00eda de Traseirexa, Vilardev\u00f3s", "text": "Bustelo \u00e9 unha localidade da parroquia de Santa Mar\u00eda de Traseirexa, no concello ourens\u00e1n de Vilardev\u00f3s. Segundo o IGE, en 2018 ti\u00f1a 39 habitantes, 22 homes e 17 mulleres, o que sup\u00f3n que a poboaci\u00f3n diminu\u00edu considerablemente con respecto o ano 2009 que ti\u00f1a 52 habitantes. O xentilicio \u00e9 bustelenses.\nXeograf\u00eda.\nBustelo \u00e9 unha aldea que pola s\u00faa parte sur linda con Villardecervos e polo norte coa Devesa. Tam\u00e9n linda coas aldeas: A Moimenta, Traseirexa e A Veiga das Me\u00e1s. Ademais a localidade est\u00e1 rodeada por dous regatos. Por un lado est\u00e1 o Regato do Hospital que desemboca no Regueiro das Quintas que \u00e9 o que m\u00e1is lonxitude ten dos dous. Este \u00faltimo ten a s\u00faa desembocadura no r\u00edo \u00c1bedes que a s\u00faa vez remata no R\u00edo T\u00e1mega.\nTop\u00f3nimo.\nNo ano 931 aparece co nome de Bustillo e Bustello. Ser\u00eda no ano 1474 cando aparece como anexo a Vilardev\u00f3s. O top\u00f3nimo de Bustelo ven da palabra latina \"bustu\" con significado de t\u00famulo, resto funerario. Unha voz parecida a esta \u00e9 bosta. Ambas as d\u00faas poder\u00edan proceder de \"bos\" que significa boi, polo que o diminutivo Bustelo ser\u00eda un lugar onde pastan os bois. \nPoboaci\u00f3n.\nA densidade de poboaci\u00f3n de Bustelo \u00e9 moi baixa. A maior\u00eda dos habitantes pasan dos cincuenta anos, en concreto un 75%. S\u00f3 un 25% est\u00e1n por debaixo desa idade, non habendo ningunha persoa de menos de 10 anos de idade. Sendo un total de 36 habitantes un 61% de homes e un 39% de mulleres, as cales todas pasan dos cincuenta anos. Polo que a natalidade \u00e9 nula e a mortalidade alta.\nEconom\u00eda.\nAs Bodegas Mart\u00edn C\u00f3dax apostaron pola calidade dos vi\u00f1os de Monterrei establec\u00e9ndose con 100 hect\u00e1reas de vi\u00f1edo no municipio de Vilardev\u00f3s. A plantaci\u00f3n est\u00e1 na localidade de Bustelo. Os responsables da bodega fix\u00e9ronse co terreo a trav\u00e9s do Banco de Terras de Galicia. A vi\u00f1a \u00e9 a m\u00e1is grande en superficie da zona.\nBibliograf\u00eda.\nConcello de Vilardev\u00f3s. (17/04/2019). \"Pir\u00e1mide de idades.\""}
{"id": "140995", "revid": "85894", "url": "https://gl.wikipedia.org/wiki?curid=140995", "title": "Dona Elvira, Santa Mar\u00eda de Traseirexa, Vilardev\u00f3s", "text": "Dona Elvira \u00e9 un lugar da parroquia de Santa Mar\u00eda de Traseirexa, no concello ourens\u00e1n de Vilardev\u00f3s. Segundo o IGE do 2009 ti\u00f1a 32 habitantes dos que 17 eran homes e 15 eran mulleres, o que sup\u00f3n unha perda de habitantes con respecto a 2008."}
{"id": "140996", "revid": "85894", "url": "https://gl.wikipedia.org/wiki?curid=140996", "title": "A Fraira, Santa Mar\u00eda de Traseirexa, Vilardev\u00f3s", "text": "A Fraira \u00e9 un lugar da parroquia de Santa Mar\u00eda de Traseirexa, no concello ourens\u00e1n de Vilardev\u00f3s. Segundo o IGE do 2009 ti\u00f1a 23 habitantes dos que 12 eran homes e 11 eran mulleres, o que sup\u00f3n unha perda de habitantes con respecto a 2008."}
{"id": "140997", "revid": "85894", "url": "https://gl.wikipedia.org/wiki?curid=140997", "title": "A Moimenta, Santa Mar\u00eda de Traseirexa, Vilardev\u00f3s", "text": "A Moimenta \u00e9 un lugar da parroquia de Santa Mar\u00eda de Traseirexa, no concello ourens\u00e1n de Vilardev\u00f3s. Segundo o IGE do 2009 ti\u00f1a 42 habitantes dos que 21 eran homes e 21 eran mulleres, o que sup\u00f3n unha perda de habitantes con respecto a 2008."}
{"id": "140998", "revid": "85894", "url": "https://gl.wikipedia.org/wiki?curid=140998", "title": "Santa Mar\u00eda, Santa Mar\u00eda de Traseirexa, Vilardev\u00f3s", "text": "Santa Mar\u00eda \u00e9 un lugar da parroquia de Santa Mar\u00eda de Traseirexa, no concello ourens\u00e1n de Vilardev\u00f3s. Segundo o IGE do 2009 ti\u00f1a 10 habitantes dos que 4 eran homes e 6 eran mulleres, o que sup\u00f3n unha perda de habitantes con respecto a 2008.\nNeste lugar est\u00e1 a igrexa parroquial."}
{"id": "140999", "revid": "85894", "url": "https://gl.wikipedia.org/wiki?curid=140999", "title": "Traseirexa, Santa Mar\u00eda de Traseirexa, Vilardev\u00f3s", "text": "Traseirexa \u00e9 un lugar da parroquia de Santa Mar\u00eda de Traseirexa, no concello ourens\u00e1n de Vilardev\u00f3s. Segundo o IGE do 2009 ti\u00f1a 73 habitantes dos que 38 eran homes e 25 eran mulleres, o que sup\u00f3n un mantemento de habitantes con respecto a 2008."}
{"id": "141000", "revid": "85894", "url": "https://gl.wikipedia.org/wiki?curid=141000", "title": "Rexosende, Soutochao, Vilardev\u00f3s", "text": "Rexosende \u00e9 un lugar da parroquia de Soutochao, no concello ourens\u00e1n de Vilardev\u00f3s. Segundo o IGE do 2009 ti\u00f1a 44 habitantes dos que 22 eran homes e 22 eran mulleres, o que sup\u00f3n un aumento de habitantes con respecto a 2008."}
{"id": "141001", "revid": "85894", "url": "https://gl.wikipedia.org/wiki?curid=141001", "title": "Soutochao, Soutochao, Vilardev\u00f3s", "text": "Soutochao \u00e9 un lugar da parroquia de Soutochao, no concello ourens\u00e1n de Vilardev\u00f3s. Segundo o IGE do 2009 ti\u00f1a 93 habitantes dos que 52 eran homes e 41 eran mulleres, o que sup\u00f3n unha perda de habitantes con respecto a 2008."}
{"id": "141002", "revid": "85894", "url": "https://gl.wikipedia.org/wiki?curid=141002", "title": "Tomonte, Soutochao, Vilardev\u00f3s", "text": "Tomonde \u00e9 un lugar da parroquia de Soutochao, no concello ourens\u00e1n de Vilardev\u00f3s. Segundo o IGE do 2009 ti\u00f1a 7 habitantes dos que 4 eran homes e 3 eran mulleres, o que sup\u00f3n un mantemento de habitantes con respecto a 2008."}
{"id": "141003", "revid": "85894", "url": "https://gl.wikipedia.org/wiki?curid=141003", "title": "Soutocovo, Terroso, Vilardev\u00f3s", "text": "Soutocovo \u00e9 un lugar da parroquia de Terroso, no concello ourens\u00e1n de Vilardev\u00f3s. Segundo o IGE do 2009 ti\u00f1a 37 habitantes dos que 19 eran homes e 18 eran mulleres, o que sup\u00f3n un aumento de habitantes con respecto a 2008."}
{"id": "141004", "revid": "85894", "url": "https://gl.wikipedia.org/wiki?curid=141004", "title": "Terroso, Terroso, Vilardev\u00f3s", "text": "Terroso \u00e9 un lugar da parroquia de Terroso, no concello ourens\u00e1n de Vilardev\u00f3s. Segundo o IGE en 2009 ti\u00f1a 215 habitantes (114 homes e 101 mulleres), m\u00e1is ca en 2008."}
{"id": "141005", "revid": "89787", "url": "https://gl.wikipedia.org/wiki?curid=141005", "title": "Fern\u00e1n Peres de Andrade o Boo", "text": "Fern\u00e1n Peres de Andrade, \"o Boo\" ou Fern\u00e1n P\u00e9rez de Andrade, primeiro \"se\u00f1or de Pontedeume, Ferrol e Vilalba\" foi un dos m\u00e1is salientados arist\u00f3cratas do Reino de Galiza durante o s\u00e9culo XIV. Figura controvertida polos seus cambios de lealdade e as usurpaci\u00f3ns de bens alleos. Por\u00e9n, destaca polo seu mecen\u00e1dego nas letras galegas e as xenerosas doaz\u00f3ns que fixo.\nTraxectoria.\nAscendentes.\nFern\u00e1n Peres de Andrade foi un membro sobranceiro da casa de Andrade, fillo de Roi Freire de Andrade e de In\u00e9s Gonz\u00e1lez de Soutomaior. Os primeiros membros desta li\u00f1axe, orixinaria da fregues\u00eda, e logo couto, de Andrade en Pontedeume do cal foron os administradores, datan do s\u00e9culo XII e son prestameiros (delegados rexios que velaban pola administraci\u00f3n de xustiza) e encomendeiros dos mosteiros de Caaveiro e Monfero. A xenealox\u00eda cl\u00e1sica fai descender, sen moito fundamento, \u00e1 casa de Andrade dos condes de Trava.\nDurante o reinado de Pedro I.\n\u00c9 moi controvertida a traxectoria de Fern\u00e1n Peres xa que vai recibindo privilexios e doaz\u00f3ns indistintamente dos irm\u00e1ns rivais Henrique de Trast\u00e1mara e Pedro I: En 1356 recibe unha doaz\u00f3n do pr\u00edncipe bastardo Henrique. Posteriormente, en 1364, recibe outra de Pedro I.\nCinco anos m\u00e1is tarde, a comezos de 1369, non resposta \u00e1 chamada do arcebispo de Santiago, Rodrigo de Moscoso, para que acuda en defensa do rei Pedro. A\u00ednda que hai sospeitas do seu apoio a Henrique desde 1366 (a tradici\u00f3n sit\u00faao ese ano ao lado de Henrique en Lugo, contra o \"petrista\" Fernando de Castro), non cabe d\u00fabida de que a partir do feito anterior apoia abertamente a Henrique, sendo este un dos poucos apoios que o castel\u00e1n atopou entre os arist\u00f3cratas galegos. Mesmo se especula sobre a participaci\u00f3n, dunha forma ou doutra, de Fern\u00e1n Peres na morte de Pedro I a mans de Henrique de Trast\u00e1mara en Montiel o 23 de marzo de 1369. A tradici\u00f3n atrib\u00fae ao principal colaborador de Henrique a famosa frase \"No quito ni pongo rey, mas ayudo a mi se\u00f1or\" que o licenciado Molina pon en boca de Fern\u00e1n Peres, e outros autores na do cabaleiro franc\u00e9s Bertrand du Guesclin. En calquera caso parece que, dalgunha maneira e xunto con outros cabaleiros e fidalgos, algo tivo que ver na morte de Pedro I.\n\u00d3 servizo de Henrique II.\nInstalado xa Henrique no trono de Castela, moitos nobres galegos non quixeran prestarlle vasalaxe e ofreceran a coroa \u00f3 rei Fernando I de Portugal, que entrara en Galiza sendo recibido con grandes aclamaci\u00f3ns de entusiasmo en Tui, Baiona, Salvaterra, Redondela, Ourense, Compostela, A Coru\u00f1a e outros moitos lugares. Sabido isto polo rei Henrique, partiu, decidido \u00e1 loita, desde Zamora con todos os seus grandes se\u00f1ores e cabaleiros aos que, sen d\u00fabida, debeuse unir Fern\u00e1n Peres. O rei portugu\u00e9s evitou a loita e embarcou nas s\u00faas naves, mais deixou na Coru\u00f1a parte dos seus parciais e, como gobernador da cidade a Nuno Freire de Andrade, irm\u00e1n de Fern\u00e1n Peres que emigrara a Portugal.\nComo represalia, Henrique II entrou en Portugal e tomou varias cidades lusas como Braga, Guimar\u00e3es e Braganza, para despois volver a Castela sen que o monarca portugu\u00e9s lle fixese fronte. Pouco tempo despois, o rei Fernando apresara en augas de Lisboa uns buques castel\u00e1ns, en virtude da alianza co duque de Lancaster, que aspiraba \u00f3 trono de Castela \u00f3 estar casado con dona Constanza, filla de Pedro I. De novo invade Henrique II o pais luso sen encontrar resistencia. Toma varias prazas e mesmo chega \u00f3s arrabaldes de Lisboa. O rei portugu\u00e9s acepta a paz que o cardeal de Bolo\u00f1a, legado do Papa, trataba entre el e o rei castel\u00e1n. Froito do tratado de paz, os portugueses deixaron A Coru\u00f1a no 1372, que pasou a ser gobernada por Fern\u00e1n Peres de Andrade.\nTras estes feitos, Fern\u00e1n Peres de Andrade pasou a ser o se\u00f1or indiscutible de todas as terras desde o Ortegal ata A Coru\u00f1a. O ascenso na nobreza prod\u00facese co seu nomeamento como primeiro se\u00f1or de Pontedeume e Ferrol, en virtude do privilexio outorgado en Burgos o 19 de decembro de 1371 por Henrique de Trast\u00e1mara. O 3 de agosto de 1373 recibiu do mesmo rei o se\u00f1or\u00edo da Vila de Vilalba.\nBaixo o reinado de Xo\u00e1n I.\nMorto Henrique II en 1379 suc\u00e9deo no trono o seu fillo Xo\u00e1n I ao que contin\u00faa servindo. \u00d3 pouco tempo, en 1380 ten que intervir a petici\u00f3n do mosteiro de Sobrado para que o Andrade devolva as propiedades que lles ti\u00f1a usurpado desde hab\u00eda m\u00e1is dunha d\u00e9cada. Fartos de reclamaren a Fern\u00e1n P\u00e9rez, acode o subprior de Sobrado a solicitar a mediaci\u00f3n real. O rei ordena a devoluci\u00f3n das propiedades do mosteiro \u00f3 cal accede o se\u00f1or de Pontedeume, mais non completamente, xa que non devolve a parte de m\u00e1is valor da granxa e couto de Nogueirosa onde xa ti\u00f1a edificado o seu castelo. Un episodio semellante produciuse no mesmo ano cos monxes do mosteiro de Bergondo co mesmo ditame rexio de devoluci\u00f3n das propiedades mon\u00e1sticas.\nXo\u00e1n I reclamara o trono portugu\u00e9s trala morte de Fernando I en 1383 por estar casado coa s\u00faa filla Beatriz, herdeira lex\u00edtima \u00f3 trono luso. En 1384, no contexto da guerra de sucesi\u00f3n de Portugal entre Xo\u00e1n I de Castela e Xo\u00e1n, mestre de Avis, irm\u00e1n bastardo de Fernando I, os portugueses asolan as costas galegas. Fern\u00e1n P\u00e9rez de Andrade acode \u00e1 defensa de Betanzos que asediaba Pedro Enr\u00edquez de Castro, conde de Trast\u00e1mara e sobri\u00f1o do rei de Castela \u00f3 que traizoara. O se\u00f1or de Pontedeume logra manter a praza, mais parece que houbo avinza entre o conde rebelde e o Andrade para que aqueles se retiraran sen ter tentado o asalto.\nEn 1386 Xo\u00e1n de Gante, duque de Lancaster, asedia A Coru\u00f1a. O motivo deste ataque \u00e9 a vella pretensi\u00f3n do duque \u00f3 trono de Castela. O 25 de xullo de 1386, aproveitando o forte rexeitamento da nobreza galega \u00e1 dinast\u00eda dos Trast\u00e1mara, e a derrota dos castel\u00e1ns en Aljubarrota, cerca A Coru\u00f1a cun cento de barcos. Defend\u00eda a cidade Fern\u00e1n P\u00e9rez de Andrade, como alcaide dela que era. Moitos cronistas falan dunha defensa heroica da cidade sen que caera en mans inimigas. Por\u00e9n, outros historiadores din que hai poderosos argumentos para supor que a cidade caeu en mans dos ingleses, mesmo o Andrade puido chegar a un acordo co duque para manterse como alcaide. O feito \u00e9 que o duque de Lancaster chegou a domi\u00f1ar case toda Galicia durante case dous anos. Finalmente, o rei Xo\u00e1n I de Castela e o duque de Lancaster chegaron a un acordo, grazas \u00f3 cal os ingleses retir\u00e1ronse e Fern\u00e1n P\u00e9rez continuou sendo alcaide da Coru\u00f1a.\nCasamento, sucesi\u00f3n e pasamento.\nFern\u00e1n Peres de Andrade casou con Sancha Rodr\u00edguez (coa que tivo d\u00faas fillas: Mar\u00eda Fern\u00e1ndez de Andrade, In\u00e9s Fern\u00e1ndez de Andrade, e un fillo, Fern\u00e1ndez de Andrade, que morreu novo) e con Constanza de Moscoso, mais deste matrimonio non tivo descendencia. Morreu en agosto do ano 1397 e legou o seu patrimonio ao seu sobri\u00f1o Pero Fernandes de Andrade (fillo do seu irm\u00e1n Xo\u00e1n Freire de Andrade), continuador da li\u00f1axe.\nO sartego onde repousan os seus restos mortais, na igrexa de San Francisco de Betanzos, est\u00e1 considerado unha das xoias da escultura g\u00f3tica galega.\nLendas.\nA lenda conta que o sobrenome de \"O Bo\" v\u00e9nlle da despedida do seu pai cando, acompa\u00f1ando a Henrique de Trast\u00e1mara, o veu marchar cara Francia para apoiar \u00f3 rei galo na guerra que manti\u00f1a co monarca ingl\u00e9s, dixo: \"Se bo, que bo compa\u00f1eiro levas\".\nOutra lenda di que mandou constru\u00edr sete igrexas, sete mosteiros, sete hospitais e sete pontes, o cal non anda lonxe da realidade pois foi inmenso o seu af\u00e1n construtor.\nMecen\u00e1dego e beneficios outorgados.\nNo terreo cultural, Fern\u00e1n Peres amosou un especial interese pola literatura. Ao seu patrocinio d\u00e9bese a primeira versi\u00f3n galega da \"Cr\u00f3nica troiana\", feita polo seu capel\u00e1n Fern\u00e1n Mart\u00eds.\nFavoreceu especialmente \u00f3 mosteiro de Monfero, \u00f3 que cedera t\u00f3dalas s\u00faas inmensas propiedades de Ortigueira para o establecemento da granxa que despois se chamou de S\u00e1a. En palabras do historiador C\u00e9sar Vaamonde Lores:\nEdificaci\u00f3ns.\nPontes.\nTodas mandadas facer por Fern\u00e1n Peres. As existentes na actualidade son de nova factura:"}
{"id": "141006", "revid": "85894", "url": "https://gl.wikipedia.org/wiki?curid=141006", "title": "Vilar de Cervos, Vilar de Cervos, Vilardev\u00f3s", "text": "Vilar de Cervos \u00e9 un lugar da parroquia de Vilar de Cervos, no concello ourens\u00e1n de Vilardev\u00f3s. Segundo o IGE do 2009 ti\u00f1a 151 habitantes dos que 75 eran homes e 76 eran mulleres, o que sup\u00f3n unha perda de habitantes con respecto a 2008."}
{"id": "141007", "revid": "85894", "url": "https://gl.wikipedia.org/wiki?curid=141007", "title": "Vilardev\u00f3s, Vilardev\u00f3s, Vilardev\u00f3s", "text": "Vilardev\u00f3s \u00e9 un lugar da parroquia de Vilardev\u00f3s, no concello ourens\u00e1n de Vilardev\u00f3s. Segundo o IGE do 2009 ti\u00f1a 257 habitantes dos que 122 eran homes e 135 eran mulleres, o que sup\u00f3n unha perda de habitantes con respecto a 2008."}
{"id": "141009", "revid": "85894", "url": "https://gl.wikipedia.org/wiki?curid=141009", "title": "Vilarello, Vilarello da Cota, Vilardev\u00f3s", "text": "Vilarello \u00e9 un lugar da parroquia de Vilarello da Cota, no concello ourens\u00e1n de Vilardev\u00f3s. Segundo o IGE do 2009 ti\u00f1a 145 habitantes dos que 67 eran homes e 78 eran mulleres, o que sup\u00f3n unha perda de habitantes con respecto a 2008."}
{"id": "141010", "revid": "1131", "url": "https://gl.wikipedia.org/wiki?curid=141010", "title": "G\u00fce\u00f1es", "text": "G\u00fce\u00f1es (en \u00e9uscaro e oficialmente Gue\u00f1es) \u00e9 un concello da provincia de Biscaia na comunidade de Euskadi. No ano 2009 ti\u00f1a 8258 habitantes.\nDemograf\u00eda.\nEvoluci\u00f3n da poboaci\u00f3n de G\u00fce\u00f1es desde a d\u00e9cada dos 30 ata 2009:"}
{"id": "141011", "revid": "5749", "url": "https://gl.wikipedia.org/wiki?curid=141011", "title": "Condado de Trava", "text": ""}
{"id": "141014", "revid": "1131", "url": "https://gl.wikipedia.org/wiki?curid=141014", "title": "Sodupe", "text": "Sodupe \u00e9 unha entidade de poboaci\u00f3n situada no concello de G\u00fce\u00f1es, en Biscaia (Pa\u00eds Vasco). En 2009 ti\u00f1a 4017 habitantes."}
{"id": "141015", "revid": "624", "url": "https://gl.wikipedia.org/wiki?curid=141015", "title": "Fern\u00e1n P\u00e9rez de Andrade", "text": ""}
{"id": "141017", "revid": "1822", "url": "https://gl.wikipedia.org/wiki?curid=141017", "title": "Columna", "text": "O termo columna () pode facer referencia a:"}
{"id": "141020", "revid": "5863", "url": "https://gl.wikipedia.org/wiki?curid=141020", "title": "Jovellanos", "text": ""}
{"id": "141025", "revid": "109216", "url": "https://gl.wikipedia.org/wiki?curid=141025", "title": "Subdivisi\u00f3ns de Kuwait", "text": "Kuwait div\u00eddese en 6 gobernaci\u00f3ns (\"muhafazah\").\nAs gobernaci\u00f3ns deb\u00fallanse logo en \"distritos\"."}
{"id": "141027", "revid": "56817", "url": "https://gl.wikipedia.org/wiki?curid=141027", "title": "Know Your Enemy", "text": "Know Your Enemy \u00e9 un \u00e1lbum da banda galesa Manic Street Preachers. Foi editado o 19 de marzo do 2001 a trav\u00e9s do selo Epic Records."}
{"id": "141028", "revid": "865", "url": "https://gl.wikipedia.org/wiki?curid=141028", "title": "ILiKETRAiNS", "text": "iLiKETRAiNS \u00e9 unha banda de post-rock procedente de Leeds, Inglaterra. Te\u00f1en un contrato asinado coa Beggars Banquet Records, a pesar de que o seu EP de debut, \"Progress Reform\", foi editado con Fierce Panda Records en xu\u00f1o do 2006. O primeiro \u00e1lbum de estudio de iLiKETRAiNS, \"Elegies to Lessons Learnt\", foi lanzado o 1 de outubro do 2007."}
{"id": "141029", "revid": "56817", "url": "https://gl.wikipedia.org/wiki?curid=141029", "title": "American Gothic", "text": "American Gothic \u00e9 un EP da banda estadounidense de rock alternativo The Smashing Pumpkins, editado dixitalmete o 1 de xaneiro do 2008, e en CD no Reino Unido o 11 de febreiro polo selo Reprise Records. O EP foi anunciado a trav\u00e9s da s\u00faa p\u00e1xina o 19 de decembro do 2007, e foi descrito por Billy Corgan como a continuaci\u00f3n do seu \u00e1lbum \"Zeitgeist\"."}
{"id": "141030", "revid": "19415", "url": "https://gl.wikipedia.org/wiki?curid=141030", "title": "Liga Nacional Hockey Hielo", "text": "A Liga Nacional Hockey Hielo ou LNHH, co\u00f1ecida por motivos de patrocinio como LNHH Loter\u00edas \u00e9 a m\u00e1xima categor\u00eda do h\u00f3ckey sobre xeo do estado espa\u00f1ol. Est\u00e1 regulada pola Federaci\u00f3n Espa\u00f1ola de Deportes de Xeo dende a s\u00faa formaci\u00f3n en 2006. Anteriormente depend\u00eda da Federaci\u00f3n Espa\u00f1ola de Deportes de Inverno.\nTraxectoria.\nA pesar de que o primeiro partido de h\u00f3ckey xeo dun equipo espa\u00f1ol tivo en lugar en decembro de 1923, non foi ata 1973 cando se instaurou un campionato nacional. Os seis equipos que participaron nesa primeira edici\u00f3n foron: Real Sociedad, FC Barcelona, CH Jaca, CH Valladolid, CG Puigcerd\u00e0 e CH Madrid.\nOs primeiros anos os equipos estaban formados na s\u00faa totalidade por xogadores nacionais por petici\u00f3n da Real Sociedad, que quer\u00eda fomentar este deporte no canto de contratar a profesionais for\u00e1neos.\nA partir da tempada 1978-79, o campi\u00f3n de Espa\u00f1a foi convidado a participar na Copa de Europa de H\u00f3ckey Xeo. O campionato s\u00e9nior foi suspendido de 1986 a 1988 debido \u00e1s dificultades financeiras dos clubs, que viron como os seus patrocinadores deixaban de achegar cartos.\nPor\u00e9n, na actualidade os problemas est\u00e1n emendados e os equipos contan con xogadores e adestradores estranxeiros que aportan experiencia ao campionato.\nFormato.\nCada equipo enfr\u00f3ntase ao resto d\u00faas veces ao longo do campionato, unha vez na casa e outra a domicilio. A tempada 2007-08 comezou con 7 equipos, xog\u00e1ndose tres partidos en cada xornada e quedando un equipo sen xogar. A partir da Xornada 3 engadiuse ao club vascofranc\u00e9s Anglet Hormadi, que xogar\u00eda contra o equipo que nun principio descansaba en cada xornada. O venres 14 de decembro de 2007 retirouse o HCG Val d'Aran Vielha e o d\u00eda 15 o CH Jaca, malia o \u00e9xito colleitado na tempada. \u00c1mbolos dous clubs tiveron dificultades econ\u00f3micas e se encontraban sen pista, patrocinadores nin fondos para os desprazamentos. O Aram\u00f3n CH Jaca reincorporouse ao campionato na tempada 2008-09 con patrocinadores e presuposto renovados.\nDende a tempada 1994-95, trala liga regular disp\u00fatanse os playoffs, xogando o 1\u00ba clasificado co 8\u00ba, o 2\u00ba co 7\u00ba, o 3\u00ba co 6\u00ba e o 4\u00ba co 5\u00ba. Os partidos de cuartos de final x\u00f3ganse ao mellor de 3 partidos, xogando o equipo mellor clasificado primeiro como visitante e o segundo e terceiro partido (en caso de ser necesario) como local.\nAs semifinais disp\u00fatanse ao mellor de 5 partidos, xogando os equipos mellor clasificados os dous primeiros partidos como locais, o terceiro e o cuarto (en caso de ser necesario) como visitantes, e o quinto de novo como locais. A final x\u00f3gase ao mellor de 5, seguindo o mesmo sistema que nas semifinais, e o vencedor participa na Copa Continental Europea da IIHF. En caso de renunciar, o subcampi\u00f3n poder\u00eda obtar a xogar a competici\u00f3n europea.\nO formato que se dese\u00f1ou para os playoff, trala retirada da competici\u00f3n do HCG Val d'Aran Vielha e do CH Jaca, \u00e9 o seguinte: o primeiro e segundo clasificados na liga regular pasan directamente \u00e1s semifinais, mentres que o terceiro e cuarto clasificado disputan 2 partidos, un na casa e outro a domicilio, contra o sexto e o quinto clasificados respectivamente. Os dous equipos ga\u00f1adores da primeira rolda pasan \u00e1 semifinal, que xogar\u00e1n contra o primeiro e segundo, e seguidamente chegan \u00e1 final. En 2008 o Jaca regresou \u00e1 competici\u00f3n e mantense o mesmo sistema, quedando o s\u00e9timo equipo eliminado do playoff.\nPalmar\u00e9s.\nA seguinte t\u00e1boa amosa o resultado final de t\u00f3dalas edici\u00f3ns disputadas:\nAntes da tempada 1994-95 no exist\u00edan as eliminatorias finais polo t\u00edtulo, salvo por unha tempada de xeito excepcional, a 1985-86, as\u00ed que o campi\u00f3n era o primeiro da t\u00e1boa tralo remate da liga regular.\nNas tempadas 1986-87 e 1987-88 s\u00f3 houbo campionato en categor\u00edas sub-20 e sub-21, pero a Federaci\u00f3n Espa\u00f1ola de Deportes de Xeo reco\u00f1ece \u00e1mbolos dous campionatos como oficiais e como valedeiros para o palmar\u00e9s xeral da liga espa\u00f1ola de hockey sobre xeo:"}
{"id": "141034", "revid": "56817", "url": "https://gl.wikipedia.org/wiki?curid=141034", "title": "Liga Islandesa de H\u00f3ckey Xeo", "text": "A Icelandic Hockey League ou Liga Islandesa de H\u00f3ckey Xeo, \u00e9 unha liga de h\u00f3ckey sobre xeo celebrada na illa de Islandia. Actualmente compiten nela cinco equipos.\nTraxectoria.\nO h\u00f3ckey sobre xeo comezouse a xogar en Islandia ao redor de 1950 nos lagos e r\u00edos. O clima fac\u00eda moi duro a pr\u00e1ctica deste deporte, polo que tardou en desenvolverse. En 1987 constru\u00eduse a primeira pista de xeo do pa\u00eds con xeo artificial. Outra pista foi constru\u00edda tres anos despois. A primeira pista cuberta foi constru\u00edda en 1997, e outra m\u00e1is foi constru\u00edda no ano 2000.\nA liga foi creada en 1991 con tres equipos. Esta liga adoita comezar a principios de outubro e remata en marzo ou abril."}
{"id": "141035", "revid": "1131", "url": "https://gl.wikipedia.org/wiki?curid=141035", "title": "La Parra de las Vegas", "text": "La Parra de las Vegas \u00e9 un concello da provincia de Cuenca na comunidade de Castela-A Mancha. No ano 2009 viv\u00edan 41 habitantes.\nDemograf\u00eda.\nEvoluci\u00f3n da poboaci\u00f3n de La Parra de las Vegas desde a d\u00e9cada 1991 ata 2009:"}
{"id": "141036", "revid": "56817", "url": "https://gl.wikipedia.org/wiki?curid=141036", "title": "Portalrubio de Guadamejud", "text": "Portalrubio de Guadamejud \u00e9 un concello da provincia de Cuenca na comunidade de Castela-A Mancha. No ano 2009 viv\u00edan 44 habitantes.\nDemograf\u00eda.\nEvoluci\u00f3n da poboaci\u00f3n de Portalrubio de Guadamejud desde a d\u00e9cada 1991 ata 2009:"}
{"id": "141037", "revid": "23204", "url": "https://gl.wikipedia.org/wiki?curid=141037", "title": "Laguna del Marquesado", "text": "Laguna del Marquesado \u00e9 un concello da provincia de Cuenca na comunidade de Castela-A Mancha. No ano 2009 viv\u00edan 56 habitantes.\nDemograf\u00eda.\nEvoluci\u00f3n da poboaci\u00f3n de Laguna del Marquesado desde a d\u00e9cada 1991 ata 2009:"}
{"id": "141038", "revid": "19415", "url": "https://gl.wikipedia.org/wiki?curid=141038", "title": "Eliteserien (h\u00f3ckey sobre xeo)", "text": "A GET-ligaen \u00e9 a m\u00e1xima competici\u00f3n de h\u00f3ckey sobre xeo de Noruega, est\u00e1 organizada pola Federaci\u00f3n Norueguesa de H\u00f3ckey sobre Xeo. A liga foi co\u00f1ecida como 1. divisjon (\"1\u00aa divisi\u00f3n\") ata 1990, cando foi reorganizada e nomeada Eliteserien (\"The Elite League\"). Este nome foi cambiado en 2004, cando a televisi\u00f3n por cable UPC se converteu no principal patrocinador. UPC Norway cambiou o seu nome polo de GET en 2006 e polo tanto o nome da liga tam\u00e9n se viu alterado.\nA liga funciona segundo a premisa de ascensos e descensos, polo que os dous equipos que finalizan nas d\u00faas \u00faltimas prazas deben xogar contra os dous mellores clasificados da Primeira Divisi\u00f3n (a segunda categor\u00eda do h\u00f3ckey sobre xeo noruegu\u00e9s por detr\u00e1s da GET-ligaen) para se faceren co dereito a competiren na GET-ligaen na vindeira tempada.\nEquipos.\nActualmente, a liga consta de nove equipos, a meirande parte do Sueste de Noruega, principalmente da \u00e1rea da capital, Oslo. O IK Comet foi proposto para converterse no d\u00e9cimo equipo, mais denegouse en outubro de 2009.\nEn circunstancias normais, con dez equipos en competici\u00f3n, x\u00f3ganse 44 partidos e os oito mellores equipos clasif\u00edcanse para os playoffs polo t\u00edtulo.\nPremios da GET-ligaen e estat\u00edsticas.\nA NIHF e a organizaci\u00f3n de clubs (Elite Hockey AS) outorgan alg\u00fans reco\u00f1ecementos, entre os que destacan:\nDende 1993, a liga ten unha afluencia media de 1400 espectadores nos estadios. Co aumento dos partidos xogados, o total de asistencia \u00e9 aproximadamente de 400000 espectadores nos \u00faltimos anos."}
{"id": "141039", "revid": "56817", "url": "https://gl.wikipedia.org/wiki?curid=141039", "title": "Lagunaseca", "text": "Lagunaseca \u00e9 un concello da provincia de Cuenca na comunidade de Castela-A Mancha. No ano 2009 viv\u00edan 95 habitantes.\nDemograf\u00eda.\nEvoluci\u00f3n da poboaci\u00f3n de Lagunaseca desde a d\u00e9cada 1991 ata 2009:"}
{"id": "141040", "revid": "23204", "url": "https://gl.wikipedia.org/wiki?curid=141040", "title": "Sisante", "text": "Sisante \u00e9 un concello da provincia de Cuenca na comunidade de Castela-A Mancha. No ano 2009 viv\u00edan 1.958 habitantes.\nDemograf\u00eda.\nEvoluci\u00f3n da poboaci\u00f3n de Sisante desde a d\u00e9cada 1991 ata 2009:"}
{"id": "141041", "revid": "56817", "url": "https://gl.wikipedia.org/wiki?curid=141041", "title": "Leganiel", "text": "Leganiel \u00e9 un concello da provincia de Cuenca na comunidade de Castela-A Mancha. No ano 2009 viv\u00edan 233 habitantes.\nDemograf\u00eda.\nEvoluci\u00f3n da poboaci\u00f3n de Leganiel desde a d\u00e9cada 1991 ata 2009:"}
{"id": "141042", "revid": "23204", "url": "https://gl.wikipedia.org/wiki?curid=141042", "title": "Algoritmo de compresi\u00f3n sen perda", "text": "Denom\u00ednase algoritmo de compresi\u00f3n sen perda a calquera procedemento de codificaci\u00f3n que te\u00f1a como obxectivo representar certa cantidade de informaci\u00f3n sen utilizar unha menor cantidade da mesma, sendo posible unha reconstruci\u00f3n exacta dos datos orixinais.\nEste tipo de compresi\u00f3n t\u00f3rnase necesaria cando se require conservar integramente a informaci\u00f3n orixinal, en contraposici\u00f3n \u00f3 que suceder\u00eda cun algortimo de compresi\u00f3n con perda.\nEste sistema de compresi\u00f3n \u00fasase en compresores de arquivo (RAR, ZIP) e de disco, ademais de en imaxes (GIF, PNG, RLE) e nalg\u00fan formato de son (FLAC, WAV), en v\u00eddeo \u00e9 moi raro, adoita ser utilizado para captura."}
{"id": "141043", "revid": "56817", "url": "https://gl.wikipedia.org/wiki?curid=141043", "title": "Superisligaen", "text": "A AL-Bank Ligaen \u00e9 a m\u00e1xima competici\u00f3n do h\u00f3ckey sobre xeo de Dinamarca.\nTraxectoria.\nA liga \u00e9 tam\u00e9n co\u00f1ecida como Superligaen ou Eliteserien, que \u00e9 o nome co que se co\u00f1ec\u00eda anteriormente \u00e1 competici\u00f3n, cando non hab\u00eda dereitos de patrocinio.\nA liga dende a tempada 2007-08 consiste en dez equipos que xogan un total de 45 partidos na liga regular. Os oito mellores clasificados clasif\u00edcanse para os cuartos de final dos playoffs polo t\u00edtulo, do cal se xogan t\u00f3dalas fases ao mellor de sete partidos.\nNa tempada 2007-08 engadiuse un d\u00e9cimo equipo, o TOTEMPO HvIK. O equipo \u00e9 da cidade de Hvidovre, na \u00e1rea de Copenhagen. O nome \u00e9 o resultado dos seus esp\u00f3nsors.\nXogadores famosos.\nLista dos xogadores m\u00e1is famosos que xogaron na AL-Bank Ligaen."}
{"id": "141044", "revid": "22570", "url": "https://gl.wikipedia.org/wiki?curid=141044", "title": "Algoritmo de compresi\u00f3n con perda", "text": "Ch\u00e1mase algoritmo de compresi\u00f3n con perda a calquera procedemento dirixido a representar unha certa cantidade de informaci\u00f3n utilizando menos da mesma, facendo imposible unha reconstruci\u00f3n exacta dos datos orixinais.\nUso.\nA compresi\u00f3n con perda \u00e9 \u00fatil s\u00f3 cando a reconstruci\u00f3n exacta non \u00e9 esencial para a informaci\u00f3n significativa. A informaci\u00f3n reconstru\u00edda \u00e9 s\u00f3 unha aproximaci\u00f3n da informaci\u00f3n orixinal. Xeralmente restrinxida a informaci\u00f3n anal\u00f3xica que foi dixitalizada (imaxes, son, v\u00eddeo etc.), onde a informaci\u00f3n pode ser \"semellante\" e, \u00f3 mesmo tempo, ser subxectivamente a mesma. A s\u00faa maior vantaxe son as altas taxas de compresi\u00f3n ofrecida ao contrario dun algoritmo de compresi\u00f3n sen perdas.\nT\u00e9cnicas com\u00fans de compresi\u00f3n con perda.\nNalg\u00fans casos util\u00edzanse ambas, aplicando a transformaci\u00f3n \u00f3 resultado da codificaci\u00f3n preditiva.\nEste sistema de compresi\u00f3n \u00fasase en compresores de imaxes (JPEG), en formatos de v\u00eddeo (Flash, MP4, MPEG-1, MPEG-2, MPEG-4) e en formatos de son (AAC, MP2, MP3, WMA)."}
{"id": "141050", "revid": "5132", "url": "https://gl.wikipedia.org/wiki?curid=141050", "title": "Selecci\u00f3n de f\u00fatbol de Uni\u00f3n Sovi\u00e9tica", "text": ""}
{"id": "141051", "revid": "1131", "url": "https://gl.wikipedia.org/wiki?curid=141051", "title": "Goodison Park", "text": "Goodison Park \u00e9 un estadio de f\u00fatbol situado na cidade portuaria de Liverpool, Inglaterra no Reino Unido. A s\u00faa apertura foi o 24 de agosto de 1892. Ten capacidade para 40.157 espectadores e \u00e9 o estadio do Everton Football Club, equipo da Premier League, a s\u00faa direcci\u00f3n \u00e9 Goodison Road, Liverpool, L4 4O.\nHistoria.\nNeste estadio xogouse a final da Copa de Inglaterra de 1894 as\u00ed como a repetici\u00f3n da final de dita copa en 1910. Pero segundo a votaci\u00f3n dos afeccionados do Everton, o mellor partido xogado neste estadio foi a semifinal da Recopa de Europa entre o Everton e o Bayern de M\u00fanic xogada en 1985.\nPartidos do Mundial de 1966.\nNeste estadio xog\u00e1ronse cinco partidos do campionato do mundo."}
{"id": "141053", "revid": "22570", "url": "https://gl.wikipedia.org/wiki?curid=141053", "title": "Tratado de Niza", "text": "Co\u00f1\u00e9cese como Tratado de Niza o tratado discutido e acordado polo Consello de Europa entre os d\u00edas 7 e 9 de decembro de 2000 e asinado o 26 de febreiro de 2001, para modificar os tratados vixentes. Entrou en vigor o 1 de febreiro de 2003 tras ser ratificado polos 15 estados membros segundo o previsto nas s\u00faas respectivas normativas constitucionais.\nContidos.\nO prop\u00f3sito primario do tratado de Niza era reformar a estrutura institucional para afrontar a ampliaci\u00f3n da Uni\u00f3n Europea, unha tarefa que ter\u00eda que ter levado a cabo a Conferencia intergobernamental do Tratado de \u00c1msterdan, que non obstante, non puido resolver en case ning\u00fan punto.\nO Tratado adoptado polo Consello Europeo de Niza foi moi criticado. Alema\u00f1a esixira ter maior peso no voto por mor da s\u00faa maior poboaci\u00f3n, ao cal se opuxo Francia que insistiu en que se mantivese a tradicional paridade entre Francia e Alema\u00f1a. Unha proposta que simplificar\u00eda moito o sistema actual ser\u00eda a de introducir a dobre maior\u00eda de Estados membros e poboaci\u00f3n para substitu\u00edr o sistema actual de maior\u00eda cualificada, ao cal tam\u00e9n se opuxo Francia por raz\u00f3ns semellantes. Finalmente acadouse un compromiso que consist\u00eda nunha dobre maior\u00eda de estados membros e votos. Ademais un Estado membro poder\u00eda solicitar opcionalmente que se verificase que os pa\u00edses de voto afirmativo representaban unha proporci\u00f3n suficiente da poboaci\u00f3n da Uni\u00f3n.\nO Tratado estableceu que se aumentase o n\u00famero de escanos no Parlamento Europeo ata alcanzar os 732, o que exced\u00eda \u00f3 disposto no Tratado de Amsterdam. A cuesti\u00f3n da reduci\u00f3n do tama\u00f1o da Comisi\u00f3n Europea resolveuse establecendo que, unha vez que o n\u00famero de Estados membros chegase a 27, o n\u00famero de comisarios nomeados na seguinte Comisi\u00f3n ser\u00eda reducido por baixo dos 27 polo Consello, sen chegar a especificar como se realizar\u00eda esa reduci\u00f3n. Como medida transitoria especifica que despois do 1 de xaneiro de 2005, Alema\u00f1a, Francia, o Reino Unido, Italia e Espa\u00f1a renunciar\u00edan ao seu segundo comisario.\nO Tratado establec\u00eda a creaci\u00f3n de tribunais subsidiarios de rango inferior ao Tribunal de Xustiza da Uni\u00f3n Europea e o Tribunal de Primeira Instancia para as \u00e1reas xur\u00eddicas de especial interese como a de patentes.\nO Tratado de Niza creou novas normas para regular unha colaboraci\u00f3n m\u00e1is estreita, xa que considera inaplicables as normas introducidas no Tratado de Amsterdam e destacou que estas normas a\u00ednda non foron empregadas. En resposta \u00e1s fracasadas sanci\u00f3ns contra Austria, impostas despois de que unha coalici\u00f3n que inclu\u00eda ao partido de J\u00f6rg Haider chegase ao goberno, e a causa do temor de que os novos Estados membros puidesen no futuro p\u00f3r en perigo a estabilidade da Uni\u00f3n, o Tratado de Niza adoptou por primeira vez normas formais para aplicar sanci\u00f3ns a un Estado membro.\nO Tratado tam\u00e9n estableceu disposici\u00f3ns sobre as consecuencias financeiras da expiraci\u00f3n do Tratado de Par\u00eds ou da Comunidade Europea do Carb\u00f3n e do Aceiro.\nConsiderouse que o Tratado de Niza non tratara a cuesti\u00f3n b\u00e1sica da reforma institucional, xa que as instituci\u00f3ns da Uni\u00f3n Europea segu\u00edan sendo demasiado complexas, polo que en Niza acordouse o establecemento da Convenci\u00f3n Europea que conducir\u00eda a unha Conferencia Intergobernamental en 2004.\nA Comisi\u00f3n e o Parlamento Europeo mostraron a s\u00faa decepci\u00f3n polo feito de que a Conferencia Intergobernamental de Niza non adoptou moitas das s\u00faas propostas no que respecta \u00e1 reforma da estrutura institucional ou a introduci\u00f3n de novos poderes, como o nomeamento do Fiscal Europeo. O Parlamento Europeo ameazou con aprobar unha resoluci\u00f3n contra o Tratado, a\u00ednda que non ten capacidade formal de veto. Ademais o Parlamento italiano ameazou con non ratificalo, se o Tratado non contaba co apoio do Parlamento Europeo. Con todo, nada disto chegou a suceder e o Parlamento Europeo aprobou o Tratado.\nMoitos argumentan que a estrutura de piares, que se mantivo no Tratado, \u00e9 demasiado complicada, que os diferentes tratados deber\u00edan fusionarse nun, que o tres (agora dous) personalidades legais das Comunidades deber\u00edan fusionarse e que a Comunidade Europea e a Uni\u00f3n Europea deber\u00edan fusionarse nunha \u00fanica Uni\u00f3n Europea cunha \u00fanica personalidade xur\u00eddica. As rexi\u00f3ns alem\u00e1s tam\u00e9n demandaron unha separaci\u00f3n de poderes clara entre a Uni\u00f3n e os Estados membros.\nPor outra banda, o Tratado de Niza tampouco incorpora a Carta de Dereitos Fundamentais, xa que este aspecto tam\u00e9n quedou para a Conferencia Intergobernamental de 2004 tras a oposici\u00f3n do Reino Unido."}
{"id": "141055", "revid": "56817", "url": "https://gl.wikipedia.org/wiki?curid=141055", "title": "I Am One", "text": "\"I Am One\" \u00e9 o primeiro sinxelo de The Smashing Pumpkins. Foi a primeira edici\u00f3n da banda e foi escrito por Billy Corgan e James Iha. Entrou na lista brit\u00e1nica de sinxelos acadando o posto 73.\nEdit\u00e1ronse d\u00faas versi\u00f3ns da canci\u00f3n. Unha foi gravada en 1990 e foi o primeiro lanzamento da banda, a trav\u00e9s do selo Limited Potential. Esta gravaci\u00f3n foi financiada cos cartos que lle deu a avoa de Corgan para pagar a matr\u00edcula da universidade. \"I Am One\" foi re-gravada para o \u00e1lbum \"Gish\" e un novo sinxelo foi lanzado polos selos Caroline Records e Hut Recordings."}
{"id": "141057", "revid": "25871", "url": "https://gl.wikipedia.org/wiki?curid=141057", "title": "Siva", "text": "\"Siva\" \u00e9 un sinxelo da banda estadounidense de rock alternativo The Smashing Pumpkins. Tr\u00e1tase do primeiro sinxelo do seu \u00e1lbum de debut \"Gish\", lanzado no mes de agosto de 1991. Foi escrita por Billy Corgan. \"Siva\" foi tam\u00e9n o primeiro v\u00eddeo musical filmado pola banda.\nNunha entrevista Billy Corgan admitiu que el pensara o nome do tema antes de compo\u00f1elo, tendo etiquetadas ducias de cintas co mesmo, e tam\u00e9n considerou bautizar \u00e1 banda como \"Siva\" en vez de \"Smashing Pumpkins\". Corgan afirmou que o riff do tema foi concibido cunha guitarra ac\u00fastica mentres traballaba nunha tenda de discos en Chicago."}
{"id": "141063", "revid": "51040", "url": "https://gl.wikipedia.org/wiki?curid=141063", "title": "\u010cesk\u00fd sen", "text": "\u010cesk\u00fd sen (en checo \"O so\u00f1o checo\") \u00e9 un filme documental dirixido por V\u00edt Klus\u00e1k e Filip Remunda, estreado en febreiro de 2004. Narra un engano a grande escala levado a cabo polos propios directores entre a sociedade de Praga, culminando no evento de apertura dun falso hipermercado. O filme era o seu proxecto final para a escola de filme na que estudaban.\nO filme acadou premios en festivais en Cracovia, Jihlava, Liubliana e \u00c5rhus.\nO proxecto.\nA idea do engano veu desde un estudo feito en 2002, informando que o 30 % dos checos mercaba principalmente nos hipermercados. Houbo unha crecente preocupaci\u00f3n no pa\u00eds sobre o aumento da publicidade e do consumismo. Ao xeito dun espello que reflectise a sociedade, o filme tam\u00e9n mostra o traballo das empresas publicitarias e os seus m\u00e9todos e trucos.\nTrama.\nA pel\u00edcula comeza con imaxes de arquivo de 1989, cando a ca\u00edda do comunismo en Checoslovaquia.\nPublicidade.\nRemunda e Klus\u00e1k inventaron o Hipermercado \"\u010cesk\u00fd sen\" e crearon unha campa\u00f1a publicitaria masiva arredor del. Vestidos coma empresarios, os dous estudantes contrataron unha axencia de publicidade e unha axencia de relaci\u00f3ns p\u00fablicas para crearen unha campa\u00f1a para eles. Instal\u00e1ronse carteis grandes e paneis luminosos nas estradas e r\u00faas checas, e 200.000 panfletos foron distribu\u00eddos en Praga. Gravouse un \"jingle\" e f\u00edxose unha serie de anuncios televisivos. A campa\u00f1a publicitaria buscaba un impacto no lector, con \"slogans\" coma \"non ve\u00f1a\" ou \"non gaste\".\nOs directores lograron levar a 3.000 compradores a unha chaira baleira para a s\u00faa \"apertura espl\u00e9ndida\" o 31 de maio de 2003. O que parec\u00eda un edificio enorme desde unha certa distancia, era s\u00f3 unha fachada de tea apoiada por estadais.\nMalia que a inauguraci\u00f3n estaba prevista para as 10 da ma\u00f1\u00e1, a primeira clienta chegou 3 horas antes. A afluencia de xente foi aumentando, debido \u00e1 coincidencia cun eclipse de Sol que tivo lugar esa ma\u00f1\u00e1 e que animou \u00e1 xente a sa\u00edr da casa.\nA revelaci\u00f3n do engano.\nAntes da inauguraci\u00f3n repart\u00edronse agasallos entre os asistentes (bandeiras e chaveiros), e un mestre de cerimonias desde unha palestra animaba a concorrencia a cantar o \"jingle\". Os directores, ficticios xerentes do hipermercado, cortaron unha fita e a xente comezou a dirixirse cara ao hipermercado (algunhas persoas mesmo correndo), situado a uns 300 metros.\nAo se decataren os clientes do engano, as reacci\u00f3ns foron moi diferentes. Houbo quen entendeu a mensaxe da pel\u00edcula e quen non. Alg\u00fans tomaron a brincadeira con bo humor, mais a maior\u00eda estaba enfadada, e moitos culpaban mesmo ao goberno e \u00e1 Uni\u00f3n Europea."}
{"id": "141076", "revid": "85894", "url": "https://gl.wikipedia.org/wiki?curid=141076", "title": "Vilela, A R\u00faa de Valdeorras, A R\u00faa", "text": "Vilela \u00e9 un lugar da parroquia da R\u00faa de Valdeorras, no concello da R\u00faa. Ten 200 habitantes. As zonas m\u00e1is representativas son A capela de San Blas, As Pinguelas e a casa rural."}
{"id": "141077", "revid": "25871", "url": "https://gl.wikipedia.org/wiki?curid=141077", "title": "Festa do cogomelo de Soutelo de Montes", "text": "A festa do cogomelo de Soutelo de Montes \u00e9 un evento gastron\u00f3mico que ten lugar na localidade de Soutelo de Montes no concello de Forcarei (provincia de Pontevedra).\nA festa.\nTen lugar no outono, normalmente un domingo no mes de outubro ou novembro. Xunto ca degustaci\u00f3n de cogomelos tam\u00e9n te\u00f1en lugar outras actividades como rutas de ciclismo e sendeirismo, unha feira de artesan\u00eda, concurso de cestas de cogomelos e de produtos da terra.\nAo mediod\u00eda os asistentes te\u00f1en a oportunidade de degustar os fungos, entre os que se poden atopar n\u00edscaros, boletus e \"cantharellus\" entre outros. \u00c1 parte dos cogomelos tam\u00e9n se serven outros produtos como xabar\u00edn ou callos.\nPara culminar a festa ofr\u00e9cense sobremesas elaborados polos veci\u00f1os (rosquillas, filloas...)"}
{"id": "141079", "revid": "10599", "url": "https://gl.wikipedia.org/wiki?curid=141079", "title": "SD Burela", "text": ""}
{"id": "141080", "revid": "27249", "url": "https://gl.wikipedia.org/wiki?curid=141080", "title": "Lora del R\u00edo", "text": "Lora del R\u00edo \u00e9 un concello da provincia de Sevilla na comunidade de Andaluc\u00eda. No ano 2009 viv\u00edan 19.352 habitantes.\nDemograf\u00eda.\nEvoluci\u00f3n da poboaci\u00f3n desde a d\u00e9cada dos 1930 a 2009:"}
{"id": "141082", "revid": "98629", "url": "https://gl.wikipedia.org/wiki?curid=141082", "title": "Sociedade Deportiva Chantada", "text": "A Sociedade Deportiva Chantada \u00e9 un club de f\u00fatbol galego, da vila de Chantada, na provincia de Lugo. Foi fundado en 1969 e actualmente compite no Grupo 3 da Primeira Auton\u00f3mica de Galicia. Xoga os seus partidos coma local no campo municipal do Sango\u00f1edo. \u00c9 un club que conta ademais con varios equipos, un equipo m\u00e1is en s\u00e9nior, Chantada B, un equipo de xuven\u00eds, un cadete e un equipo feminino.\nEstadio.\nO Chantada xoga no campo de Sango\u00f1edo."}
{"id": "141083", "revid": "85894", "url": "https://gl.wikipedia.org/wiki?curid=141083", "title": "Casardeita, Casardeita, Ramir\u00e1s", "text": "Casardeita \u00e9 un lugar da parroquia de Casardeita, no concello ourens\u00e1n de Ramir\u00e1s. Segundo o IGE do 2009 ti\u00f1a 16 habitantes dos que 8 eran homes e 8 eran mulleres, o que sup\u00f3n unha perda de habitantes con respecto a 2008."}
{"id": "141084", "revid": "22570", "url": "https://gl.wikipedia.org/wiki?curid=141084", "title": "Coveli\u00f1as, Casardeita, Ramir\u00e1s", "text": "Coveli\u00f1as \u00e9 un lugar da parroquia de Casardeita, no concello ourens\u00e1n de Ramir\u00e1s. Segundo o IGE do 2009 ti\u00f1a 4 habitantes dos que 1 era home e 3 eran mulleres, o que sup\u00f3n un mantemento de habitantes con respecto a 2008."}
{"id": "141085", "revid": "85894", "url": "https://gl.wikipedia.org/wiki?curid=141085", "title": "Ludeiros, Casardeita, Ramir\u00e1s", "text": "Ludeiros \u00e9 un lugar da parroquia de Casardeita, no concello ourens\u00e1n de Ramir\u00e1s. Segundo o IGE do 2009 ti\u00f1a 11 habitantes dos que 8 eran homes e 3 eran mulleres, o que sup\u00f3n un mantemento de habitantes con respecto a 2008."}
{"id": "141086", "revid": "2338", "url": "https://gl.wikipedia.org/wiki?curid=141086", "title": "Pambre, Casardeita, Ramir\u00e1s", "text": "Pambre \u00e9 un lugar da parroquia de Casardeita, no concello ourens\u00e1n de Ramir\u00e1s. Segundo o IGE do 2009 ti\u00f1a 32 habitantes dos que 12 eran homes e 20 eran mulleres, o que sup\u00f3n un mantemento de habitantes con respecto a 2008."}
{"id": "141087", "revid": "2338", "url": "https://gl.wikipedia.org/wiki?curid=141087", "title": "O Pazo, Casardeita, Ramir\u00e1s", "text": "O Pazo \u00e9 un lugar da parroquia de Casardeita, no concello ourens\u00e1n de Ramir\u00e1s. Segundo o IGE do 2009 ti\u00f1a 16 habitantes dos que 6 eran homes e 10 eran mulleres, o que sup\u00f3n un mantemento de habitantes con respecto a 2008."}
{"id": "141088", "revid": "54488", "url": "https://gl.wikipedia.org/wiki?curid=141088", "title": "O Rial, Casardeita, Ramir\u00e1s", "text": "O Rial \u00e9 un lugar da parroquia de Casardeita, no concello ourens\u00e1n de Ramir\u00e1s. Segundo o IGE do 2009 ti\u00f1a 15 habitantes dos que 5 eran homes e 5 eran mulleres, o que sup\u00f3n un aumento de habitantes con respecto a 2008."}
{"id": "141089", "revid": "85894", "url": "https://gl.wikipedia.org/wiki?curid=141089", "title": "Ver, Casardeita, Ramir\u00e1s", "text": "Ver \u00e9 un lugar da parroquia de Casardeita, no concello ourens\u00e1n de Ramir\u00e1s. Segundo o IGE do 2009 ti\u00f1a 38 habitantes dos que 18 eran homes e 20 eran mulleres, o que sup\u00f3n unha mantemento de habitantes con respecto a 2008."}
{"id": "141090", "revid": "2338", "url": "https://gl.wikipedia.org/wiki?curid=141090", "title": "Escudeiros, Escudeiros, Ramir\u00e1s", "text": "Escudeiros \u00e9 o \u00fanico lugar da parroquia de Escudeiros, no concello ourens\u00e1n de Ramir\u00e1s. Segundo o IGE do 2009 ti\u00f1a 64 habitantes dos que 24 eran homes e 40 eran mulleres, o que sup\u00f3n unha perda de habitantes con respecto a 2008."}
{"id": "141091", "revid": "85894", "url": "https://gl.wikipedia.org/wiki?curid=141091", "title": "Fre\u00e1s de Eiras, Fre\u00e1s de Eiras, Ramir\u00e1s", "text": "Fre\u00e1s de Eiras \u00e9 un lugar da parroquia de Fre\u00e1s de Eiras, no concello ourens\u00e1n de Ramir\u00e1s. Segundo o IGE do 2009 ti\u00f1a 67 habitantes dos que 35 eran homes e 32 eran mulleres, o que sup\u00f3n un mantemento de habitantes con respecto a 2008."}
{"id": "141092", "revid": "1131", "url": "https://gl.wikipedia.org/wiki?curid=141092", "title": "O Picouto, Fre\u00e1s de Eiras, Ramir\u00e1s", "text": "O Picouto \u00e9 un lugar da parroquia de Fre\u00e1s de Eiras, no concello ourens\u00e1n de Ramir\u00e1s. Segundo o IGE en 2009 ti\u00f1a 171 habitantes (85 homes e 86 mulleres)."}
{"id": "141093", "revid": "85894", "url": "https://gl.wikipedia.org/wiki?curid=141093", "title": "Ponte dos Madeiros, Fre\u00e1s de Eiras, Ramir\u00e1s", "text": "Ponte dos Madeiros \u00e9 un lugar da parroquia de Fre\u00e1s de Eiras, no concello ourens\u00e1n de Ramir\u00e1s. Segundo o IGE en 2009 ti\u00f1a cinco habitantes (tres homes e d\u00faas mulleres), os mesmos ca en 2008."}
{"id": "141094", "revid": "85894", "url": "https://gl.wikipedia.org/wiki?curid=141094", "title": "Ramir\u00e1s, Fre\u00e1s de Eiras, Ramir\u00e1s", "text": "Ramir\u00e1s \u00e9 un lugar da parroquia de Fre\u00e1s de Eiras, no concello ourens\u00e1n de Ramir\u00e1s."}
{"id": "141095", "revid": "85894", "url": "https://gl.wikipedia.org/wiki?curid=141095", "title": "San Tom\u00e9, Fre\u00e1s de Eiras, Ramir\u00e1s", "text": "San Tom\u00e9 \u00e9 un lugar da parroquia de Fre\u00e1s de Eiras, no concello ourens\u00e1n de Ramir\u00e1s. Segundo o IGE do 2009 ti\u00f1a 20 habitantes dos que 10 eran homes e 10 eran mulleres, o que sup\u00f3n un mantemento de habitantes con respecto a 2008."}
{"id": "141096", "revid": "2338", "url": "https://gl.wikipedia.org/wiki?curid=141096", "title": "Grix\u00f3, Grix\u00f3, Ramir\u00e1s", "text": "Grix\u00f3 \u00e9 un lugar da parroquia de Grix\u00f3, no concello ourens\u00e1n de Ramir\u00e1s. Segundo o IGE do 2009 ti\u00f1a 60 habitantes dos que 32 eran homes e 28 eran mulleres, o que sup\u00f3n unha perda de habitantes con respecto a 2008."}
{"id": "141097", "revid": "85894", "url": "https://gl.wikipedia.org/wiki?curid=141097", "title": "Quinta, Grix\u00f3, Ramir\u00e1s", "text": "Quinta \u00e9 un lugar da parroquia de Grix\u00f3, no concello ourens\u00e1n de Ramir\u00e1s. Segundo o IGE do 2009 ti\u00f1a 69 habitantes dos que 32 eran homes e 37 eran mulleres, o que sup\u00f3n un mantemento de habitantes con respecto a 2008."}
{"id": "141098", "revid": "85894", "url": "https://gl.wikipedia.org/wiki?curid=141098", "title": "A Costa, Mosteiro, Ramir\u00e1s", "text": "A Costa \u00e9 un lugar da parroquia de Mosteiro, no concello ourens\u00e1n de Ramir\u00e1s. Segundo o IGE do 2009 ti\u00f1a 10 habitantes dos que 4 eran homes e 6 eran mulleres, o que sup\u00f3n unha perda de habitantes con respecto a 2008."}
{"id": "141099", "revid": "2338", "url": "https://gl.wikipedia.org/wiki?curid=141099", "title": "Mosteiro, Mosteiro, Ramir\u00e1s", "text": "Mosteiro \u00e9 un lugar da parroquia de Mosteiro, no concello ourens\u00e1n de Ramir\u00e1s. Segundo o IGE do 2009 ti\u00f1a 60 habitantes dos que 24 eran homes e 36 eran mulleres, o que sup\u00f3n unha perda de habitantes con respecto a 2008."}
{"id": "141100", "revid": "85894", "url": "https://gl.wikipedia.org/wiki?curid=141100", "title": "O Outeiro, Mosteiro, Ramir\u00e1s", "text": "O Outeiro \u00e9 un lugar da parroquia de Mosteiro, no concello ourens\u00e1n de Ramir\u00e1s. Segundo o IGE do 2009 ti\u00f1a 9 habitantes dos que 4 eran homes e 5 eran mulleres, o que sup\u00f3n un incremento de habitantes con respecto a 2008.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "141101", "revid": "85894", "url": "https://gl.wikipedia.org/wiki?curid=141101", "title": "Pi\u00f1eiro, Mosteiro, Ramir\u00e1s", "text": "Pi\u00f1eiro \u00e9 un lugar da parroquia de Mosteiro, no concello ourens\u00e1n de Ramir\u00e1s na comarca da Terra de Celanova. Segundo o IGE do 2009 ti\u00f1a 5 habitantes dos que 4 eran homes e 1 era muller, o que sup\u00f3n unha perda de habitantes con respecto a 2008."}
{"id": "141102", "revid": "85894", "url": "https://gl.wikipedia.org/wiki?curid=141102", "title": "Santa Marta, Mosteiro, Ramir\u00e1s", "text": "Santa Marta \u00e9 un lugar da parroquia de Mosteiro, no concello ourens\u00e1n de Ramir\u00e1s. Segundo o IGE do 2009 ti\u00f1a 10 habitantes dos que 4 eran homes e 6 eran mulleres, o que sup\u00f3n unha perda de habitantes con respecto a 2008."}
{"id": "141104", "revid": "54488", "url": "https://gl.wikipedia.org/wiki?curid=141104", "title": "O Terrado, Mosteiro, Ramir\u00e1s", "text": "O Terrado \u00e9 un lugar da parroquia de Mosteiro, no concello ourens\u00e1n de Ramir\u00e1s. Segundo o IGE do 2009 ti\u00f1a 2 habitantes dos que 1 era home e 1 era muller, o que sup\u00f3n unha perda de habitantes con respecto a 2008."}
{"id": "141105", "revid": "85894", "url": "https://gl.wikipedia.org/wiki?curid=141105", "title": "A Corredoira, Paiz\u00e1s, Ramir\u00e1s", "text": "A Corredoira \u00e9 un lugar da parroquia de Paiz\u00e1s, no concello ourens\u00e1n de Ramir\u00e1s. Segundo o IGE do 2020 ti\u00f1a 38 habitantes dos que 18 eran homes e 20 eran mulleres.\nTop\u00f3nimo.\nO top\u00f3nimo \"Corredoira\" fai referencia a un cami\u00f1o para carros."}
{"id": "141106", "revid": "85894", "url": "https://gl.wikipedia.org/wiki?curid=141106", "title": "Covelas, Paiz\u00e1s, Ramir\u00e1s", "text": "Covelas \u00e9 un lugar da parroquia de Paiz\u00e1s, no concello ourens\u00e1n de Ramir\u00e1s. Segundo o IGE do 2009 ti\u00f1a 40 habitantes dos que 15 eran homes e 25 eran mulleres, o que sup\u00f3n unha perda de habitantes con respecto a 2008."}
{"id": "141107", "revid": "85894", "url": "https://gl.wikipedia.org/wiki?curid=141107", "title": "Fraguas, Paiz\u00e1s, Ramir\u00e1s", "text": "Fraguas \u00e9 un lugar da parroquia de Paiz\u00e1s, no concello ourens\u00e1n de Ramir\u00e1s. Segundo o IGE do 2009 ti\u00f1a 32 habitantes dos que 15 eran homes e 17 eran mulleres, o que sup\u00f3n un mantemento de habitantes con respecto a 2008."}
{"id": "141108", "revid": "23204", "url": "https://gl.wikipedia.org/wiki?curid=141108", "title": "O Outeiro, Paiz\u00e1s, Ramir\u00e1s", "text": "O Outeiro \u00e9 un lugar da parroquia de Paiz\u00e1s, no concello ourens\u00e1n de Ramir\u00e1s. Segundo o IGE do 2009 ti\u00f1a 19 habitantes dos que 7 eran homes e 12 eran mulleres, o que sup\u00f3n un mantemento de habitantes con respecto a 2008.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "141109", "revid": "85894", "url": "https://gl.wikipedia.org/wiki?curid=141109", "title": "Paiz\u00e1s, Paiz\u00e1s, Ramir\u00e1s", "text": "Paiz\u00e1s \u00e9 un lugar da parroquia de Paiz\u00e1s, no concello ourens\u00e1n de Ramir\u00e1s. Segundo o IGE do 2009 ti\u00f1a 24 habitantes dos que 11 eran homes e 13 eran mulleres, o que sup\u00f3n un aumento de habitantes con respecto a 2008."}
{"id": "141110", "revid": "2338", "url": "https://gl.wikipedia.org/wiki?curid=141110", "title": "Pazos, Paiz\u00e1s, Ramir\u00e1s", "text": "Pazos \u00e9 un lugar da parroquia de Paiz\u00e1s, no concello ourens\u00e1n de Ramir\u00e1s. Segundo o IGE do 2009 ti\u00f1a 5 habitantes dos que 2 eran homes e 3 eran mulleres, o que sup\u00f3n un mantemento de habitantes con respecto a 2008."}
{"id": "141111", "revid": "85894", "url": "https://gl.wikipedia.org/wiki?curid=141111", "title": "Pereira, Paiz\u00e1s, Ramir\u00e1s", "text": "Pereira \u00e9 un lugar da parroquia de Paiz\u00e1s, no concello ourens\u00e1n de Ramir\u00e1s. Segundo o IGE do 2009 ti\u00f1a 4 habitantes dos que 3 eran homes e 1 era muller, o que sup\u00f3n un mantemento de habitantes con respecto a 2008."}
{"id": "141112", "revid": "85894", "url": "https://gl.wikipedia.org/wiki?curid=141112", "title": "San Cristovo, Paiz\u00e1s, Ramir\u00e1s", "text": "San Cristovo \u00e9 un lugar da parroquia de Paiz\u00e1s, no concello ourens\u00e1n de Ramir\u00e1s. Segundo o IGE do 2010 ti\u00f1a 21 habitantes dos que 15 eran homes e 6 eran mulleres.\nSituado na estrada nacional entre Celanova e Vilavidal, est\u00e1 condicionado pola pequena industria dos aluminios.\nO nome San Cristovo corrompeuse durante o franquismo a \"San Cristobo\" por influencia do castel\u00e1n, como pode verse en sinais antigos \u00e1 entrada da aldea. Nesta \u00e9poca, a poboaci\u00f3n viuse menguada por unha forte emigraci\u00f3n e vive un continuo despoboamento e envellecemento dende hai anos, como no caso de moitos lugares do interior ourens\u00e1n, o que provocou que a meirande parte das antigas vivendas se atopen abandonadas ou en estado ruinoso."}
{"id": "141113", "revid": "85894", "url": "https://gl.wikipedia.org/wiki?curid=141113", "title": "A Silva, Paiz\u00e1s, Ramir\u00e1s", "text": "A Silva \u00e9 un lugar da parroquia de Paiz\u00e1s, no concello ourens\u00e1n de Ramir\u00e1s. Segundo o IGE do 2009 ti\u00f1a 3 habitantes dos que 2 eran homes e 1 era muller, o que sup\u00f3n un mantemento de habitantes con respecto a 2008."}
{"id": "141114", "revid": "54488", "url": "https://gl.wikipedia.org/wiki?curid=141114", "title": "Tu\u00f1o, Paiz\u00e1s, Ramir\u00e1s", "text": "Tu\u00f1o \u00e9 un lugar da parroquia de Paiz\u00e1s, no concello ourens\u00e1n de Ramir\u00e1s. Segundo o IGE do 2009 ti\u00f1a 2 habitantes dos que 0 eran homes e 2 eran mulleres, o que sup\u00f3n un mantemento de habitantes con respecto a 2008."}
{"id": "141115", "revid": "85894", "url": "https://gl.wikipedia.org/wiki?curid=141115", "title": "Vilaboa, Paiz\u00e1s, Ramir\u00e1s", "text": "A Corredoira \u00e9 un lugar da parroquia de Paiz\u00e1s, no concello ourens\u00e1n de Ramir\u00e1s. Segundo o IGE do 2009 ti\u00f1a 7 habitantes dos que 3 eran homes e 4 eran mulleres, o que sup\u00f3n un mantemento de habitantes con respecto a 2008."}
{"id": "141116", "revid": "85894", "url": "https://gl.wikipedia.org/wiki?curid=141116", "title": "Vilaflor, Paiz\u00e1s, Ramir\u00e1s", "text": "Vilaflor \u00e9 un lugar da parroquia de Paiz\u00e1s, no concello ourens\u00e1n de Ramir\u00e1s. Segundo o IGE do 2009 ti\u00f1a 16 habitantes dos que 11 eran homes e 5 eran mulleres, o que sup\u00f3n unha perda de habitantes con respecto a 2008."}
{"id": "141117", "revid": "85894", "url": "https://gl.wikipedia.org/wiki?curid=141117", "title": "Vilagarc\u00eda, Paiz\u00e1s, Ramir\u00e1s", "text": "Vilagarc\u00eda \u00e9 un lugar da parroquia de Paiz\u00e1s, no concello ourens\u00e1n de Ramir\u00e1s. Segundo o IGE en 2009 ti\u00f1a 28 habitantes (catorce homes e catorce mulleres), menos poboaci\u00f3n ca no ano anterior."}
{"id": "141118", "revid": "54488", "url": "https://gl.wikipedia.org/wiki?curid=141118", "title": "Vilari\u00f1o, Paiz\u00e1s, Ramir\u00e1s", "text": "Vilari\u00f1o \u00e9 un lugar da parroquia de Paiz\u00e1s, no concello ourens\u00e1n de Ramir\u00e1s. Segundo o IGE do 2009 ti\u00f1a 29 habitantes dos que 12 eran homes e 17 eran mulleres, o que sup\u00f3n un aumento de habitantes con respecto a 2008."}
{"id": "141119", "revid": "109216", "url": "https://gl.wikipedia.org/wiki?curid=141119", "title": "Tarvos (l\u00faa)", "text": "Tarvos , ou tam\u00e9n co\u00f1ecido coma Saturno\u00a0XXI, \u00e9 un sat\u00e9lite irregular de movemento directo de Saturno. Foi descuberto por John J. Kavelaars, e o seu equipo o 23 de setembro do 2000 e recibiu a designaci\u00f3n temporal de S/2000\u00a0S\u00a04. O nome oficial outorg\u00f3uselle en agosto do 2003, Tarvos era unha deidade da mitolox\u00eda gala vista coma un touro que portaba tres gr\u00faas \u00f3 longo do seu lombo.\nTarvos orbita Saturno a unha distancia media de 18 mill\u00f3ns de km en 926 d\u00edas e ten un di\u00e1metro aproximado de 15 km (asumindo un albedo do 0,04). Ten a \u00f3rbita m\u00e1is exc\u00e9ntrica entre os sat\u00e9lites de Saturno.\nMembro do grupo de sat\u00e9lites irregulares Gallic, que amosan caracter\u00edsticas orbitais semellantes as\u00ed coma unha cor \"vermella clara\", pensase que \u00e9 posible que Tarvos nacese da fragmentaci\u00f3n do corpo proxenitor do grupo ou que sexa un fragmento de Albiorix."}
{"id": "141122", "revid": "10599", "url": "https://gl.wikipedia.org/wiki?curid=141122", "title": "SD Chantada", "text": ""}
{"id": "141130", "revid": "1131", "url": "https://gl.wikipedia.org/wiki?curid=141130", "title": "Galer\u00eda de imaxes de Vences, Monterrei", "text": "Vences \u00e9 unha parroquia do concello de Monterrei"}
{"id": "141141", "revid": "23204", "url": "https://gl.wikipedia.org/wiki?curid=141141", "title": "Cunca", "text": "Unha cunca \u00e9 un recipiente. Este recipiente non s\u00f3 se emprega para conter tanto l\u00edquidos como grans, sen\u00f3n que tam\u00e9n para beber. Algunhas coci\u00f1as internacionais, tal \u00e9 as\u00ed nas coci\u00f1as asi\u00e1ticas coma a coci\u00f1a xaponesa e a coci\u00f1a chinesa, fan uso extensivo e intensivo da cunca como prato que pode conter unha sopa, infusi\u00f3n etc.\nHistoria.\nS\u00e1bese polas escavaci\u00f3ns arqueol\u00f3xicas que as cuncas foron empregadas desde tempos inmemoriais. Os materiais m\u00e1is empregados nas primeiras \u00e9pocas eran de pedra ou madeira, e m\u00e1is tarde de cer\u00e1mica e finalmente vidro. Hoxe en d\u00eda existen de pl\u00e1stico, porcelana, cer\u00e1mica e metal.\nTam\u00e9n hai cuncas que te\u00f1en unha soa asa que permite collelas con m\u00e1is facilidade.\nGalicia.\nEn Galicia son t\u00edpicas as cuncas para beber o vi\u00f1o, xeralmente feitas de barro."}
{"id": "141142", "revid": "22570", "url": "https://gl.wikipedia.org/wiki?curid=141142", "title": "Xerra", "text": "Unha xerra \u00e9 unha vasilla de barro, cristal ou outro material co pescozo e boca anchos e unha ou m\u00e1is asas. Difer\u00e9ncianse das canecas en que, xeralmente, as xerras son de maior tama\u00f1o e pos\u00faen bico.\nUsos.\nHainas de diferentes materiais e de elegantes figuras e constit\u00faen tam\u00e9n un adorno arquitect\u00f3cnico. As xerras empr\u00e9ganse xa para conservar auga, xa para p\u00f3r nelas toda sorte de l\u00edquidos como vi\u00f1o, aceite etc.\nAs xerras util\u00edzanse para servir a auga e o vi\u00f1o na mesa. As fabricadas en cristal te\u00f1en a virtude de conservar o l\u00edquido fresco na neveira antes de sacalo para beber.\nAlgunhas xerras ofrecen funcionalidades adicionais. Tal \u00e9 o caso das xerras purificadoras que incorporan un filtro na s\u00faa tapa de modo que ao verter a auga ten que pasar obrigatoriamente a trav\u00e9s do mesmo.\nAs xerras de cer\u00e1mica convert\u00e9ronse ademais nun obxecto promocional a trav\u00e9s do seu dese\u00f1o gr\u00e1fico polo que est\u00e1n presentes na maior\u00eda das tendas de \"merchandising\". \u00c9 habitual atopar tam\u00e9n xerras con lendas humor\u00edsticas, alusivas ou picantes polo que se converten a mi\u00fado en obxecto de agasallo.\nXerras de cervexa.\nUn modelo cl\u00e1sico e popular en moitos pa\u00edses constit\u00faeno as xerras de cervexa. As xerras tradicionais est\u00e1n fabricadas en cer\u00e1mica con variados motivos, constan dunha s\u00f3 asa e te\u00f1en volumes variables chegando tipicamente at\u00e9 un litro. A orixinalidade dos seus dese\u00f1os converteunas en obxecto de coleccionista.\nA \"xerra toby\" constit\u00fae un caso particular entre as xerras de cervexa. Reepresenta a un home sentado que suxeita unha xerra nunha man e unha pipa na outra e vai vestido con indumentaria do s\u00e9culo XVIII: un abrigo longo e un tricornio. O tricornio forma unha canle para verter a cervexa, xeralmente cunha tapa m\u00f3bil.\nA \"xerra toby\" orixinal foi desenvolvida e popularizada polos ceramistas de Staffordshire na d\u00e9cada de 1760. Ralph Wood \u00e9 o primeiro candidato. P\u00e9nsase que houbo un desenvolvemento similar nas xerras de Delft que se produciron nesta cidade dos Pa\u00edses Baixos. Outros dese\u00f1os similares fabric\u00e1ronse por outros ceramistas ao longo de Inglaterra e finalmente noutros pa\u00edses."}
{"id": "141143", "revid": "22570", "url": "https://gl.wikipedia.org/wiki?curid=141143", "title": "Decantador", "text": "Un decantador \u00e9 unha especie de recipiente en forma de botella cun amplo corpo co obxecto dobre de decantar os restos s\u00f3lidos do vi\u00f1o, ademais de permitir \"respirar\" e que desta forma mostre mellor as s\u00faas aromas. Os decantadores poden variar en volume, forma e dese\u00f1o. Poden elaborarse por regra xeral de materiais inertes (tales como vidro) e poden conter en volume unha botella est\u00e1ndar de vi\u00f1o (0.75 litros)."}
{"id": "141144", "revid": "1131", "url": "https://gl.wikipedia.org/wiki?curid=141144", "title": "Pousavasos", "text": "Os pousavasos, apoiavasos ou portavasos son uns utensilios sobre os que se apoian os vasos e outros obxectos de cristalar\u00eda para evitar manchar o mantel, a mesa ou a barra.\nUso, forma e coleccionismo.\nOs pousavasos poden ser redondos ou cuadrangulares. Xeralmente est\u00e1n fabricados de cart\u00f3n e son desbotables, elimin\u00e1ndose tras varios usos. Con todo, no servizo de mesa en restaurantes e nos fogares util\u00edzanse elementos de materiais m\u00e1is duradeiros como pl\u00e1stico ou madeira.\nNos bares e cafetar\u00edas, os pousavasos col\u00f3canse cando se serve a bebida coloc\u00e1ndose sobre a barra ou nas mesas debaixo do vaso. Con todo, nos restaurantes, col\u00f3canse baixo as copas desde un primeiro momento. As\u00ed se fai igualmente, ao organizar unha reuni\u00f3n con auga ou montar unha mesa presidencial. Os pousavasos est\u00e1n decorados polo xeral cunha imaxe personalizada que adoita representar a marca dunha cervexa, refresco ou outro tipo de bebida. P\u00f3dense utilizar para promocionar un establecemento, unha cadea franquiciada ou un evento en concreto. Constit\u00faen, por tanto, un obxecto de \"merchandising\".\nOs pousavasos impresos son obxecto de coleccionismo existindo asociaci\u00f3ns de coleccionistas en numerosos pa\u00edses do mundo. Por exemplo a Sociedade de Coleccionistas de Pousavasos Brit\u00e1nica foi fundada en 1960 e organiza encontros peri\u00f3dicos entre os seus socios, xeralmente en pubs, para intercambiar pousavasos."}
{"id": "141147", "revid": "85894", "url": "https://gl.wikipedia.org/wiki?curid=141147", "title": "Dunedin", "text": "Dunedin \u00e9 unha cidade de Nova Zelandia situada na ba\u00eda de Otago (\"Otago Harbour\"), un entrante do oc\u00e9ano Pac\u00edfico que separa \u00e1 cidade da pen\u00ednsula de Otago. A cidade fundouse en 1848, e despois de 1861 creceu rapidamente polo descubrimento de ouro.\nAs industrias principais de Dunedin, outrora n\u00facleo ferroviario, son a enxe\u00f1ar\u00eda, a enxe\u00f1ar\u00eda do software, a biotecnolox\u00eda e a moda. Nos arredores da cidade cr\u00edase gando ovino e vac\u00fan. Otago \u00e9 tam\u00e9n un notable centro do ecoturismo, grazas \u00e1 diversidade biol\u00f3xica da pen\u00ednsula de Otago. Conta co estadio de Rugby (Carisbrook), onde se disputan entre outros, alg\u00fans partidos do tri nations, campionato triangular anual que disputan o equipo dos All Blacks, os Wallabies australianos e os Sprinboks surafricanos.\nEn Dunedin est\u00e1 situada a Universidade de Otago, que ten facultades de arte e m\u00fasica, dereito, medicina e teolox\u00eda, e da Escola Polit\u00e9cnica de Otago.\nNesta cidade esta situada a Baldwin Street considerada a r\u00faa con m\u00e1is pendente do mundo segundo o Libro Guinness dos R\u00e9cords.\nA s\u00faa poboaci\u00f3n actual \u00e9 de 121\u00a0000 habitantes e \u00e9 a segunda cidade en importancia da illa do sur, logo de Christchurch."}
{"id": "141149", "revid": "56817", "url": "https://gl.wikipedia.org/wiki?curid=141149", "title": "Cherub Rock", "text": "\"Cherub Rock\" \u00e9 unha canci\u00f3n de The Smashing Pumpkins. Foi o primeiro sinxelo do seu segundo \u00e1lbum, \"Siamese Dream\", e foi composta polo vocalista e guitarrista da banda Billy Corgan.\n\"Cherub Rock\" foi unha das \u00faltimas canci\u00f3ns escritas para o \u00e1lbum, e a letra fala da percepci\u00f3n que ten Corgan da relaci\u00f3n entre a comunidade do rock independente e os grandes medios.\nLista de canci\u00f3ns.\nCD / 12\" vinyl version\n7\" vinyl version "}
{"id": "141150", "revid": "56817", "url": "https://gl.wikipedia.org/wiki?curid=141150", "title": "Today", "text": "\"Today\" \u00e9 unha canci\u00f3n da banda de rock alternativo The Smashing Pumpkins, composta polo seu vocalista e guitarrista Billy Corgan. A canci\u00f3n, a\u00ednda que aparentemente optimista, cont\u00e9n letras escuras. Corgan escribiu a canci\u00f3n sobre un d\u00eda no que estaba tendo pensamentos suicidas, exemplificados pola referencia \u00e1 auto-mutilaci\u00f3n no estribillo.\nLista de canci\u00f3ns.\nCD single\n7\" single\nJapanese CD single"}
{"id": "141151", "revid": "2248", "url": "https://gl.wikipedia.org/wiki?curid=141151", "title": "Queremos Galego", "text": ""}
{"id": "141152", "revid": "23204", "url": "https://gl.wikipedia.org/wiki?curid=141152", "title": "Afric\u00e1ner", "text": ""}
{"id": "141153", "revid": "96302", "url": "https://gl.wikipedia.org/wiki?curid=141153", "title": "Depeche Mode", "text": "Depeche Mode [\"d\u0268\u02c8p\u025b\u0283mo\u028ad\"] \u00e9 unha banda inglesa formada no ano 1980 en Basildon, Essex. A formaci\u00f3n orixinal do grupo estaba composta por Dave Gahan (voces), Martin Gore (teclado, guitarra e voces), Andrew Fletcher (teclado) e Vince Clarke (teclado). Vince Clarke deixou a banda despois da edici\u00f3n do seu \u00e1lbum de debut en 1981, e foi substitu\u00eddo por Alan Wilder que foi membro da banda dende 1982 ata 1995. Despois da partida de Wilder, Gahan, Gore e Fletcher continuar\u00edan coma tr\u00edo.\nTraxectoria.\nDepeche Mode tivo 48 temas nas listas brit\u00e1nicas de sinxelos e 12 discos no \"top 10\" brit\u00e1nico de \u00e1lbums, dos cales dous estre\u00e1ronse no n\u00famero 1. Segundo EMI, a banda leva vendidos ao redor dos 100 mill\u00f3ns de discos e sinxelos en todo o mundo, sendo a banda de m\u00fasica electr\u00f3nica m\u00e1is exitosa da historia.\nO 13 de xullo de 1993 tocaron no Estadio de Pasar\u00f3n de Pontevedra, no marco da s\u00faa xira Devotional Tour."}
{"id": "141156", "revid": "56817", "url": "https://gl.wikipedia.org/wiki?curid=141156", "title": "Cunca (hom\u00f3nimos)", "text": "O termo cunca pode referirse a:"}
{"id": "141162", "revid": "4413260", "url": "https://gl.wikipedia.org/wiki?curid=141162", "title": "Trazo (hom\u00f3nimos)", "text": "Trazo pode referirse a:"}
{"id": "141166", "revid": "5863", "url": "https://gl.wikipedia.org/wiki?curid=141166", "title": "The Codename", "text": "The Codename \u00e9 unha banda de Funk Metal de Santiago de Compostela, formado en 1998.\nTraxectoria.\nEn 2005 gravaron unha Demo con catro canci\u00f3ns con letras en ingl\u00e9s, chamada \"Demo \u00b405\". No ano 2009 publicouse o seu primeiro disco, \"Ciudadano Zero\". Gravado e producido nos estudios \"PousadaSon\" conta con 10 temas en castel\u00e1n que conforman unha obra conceptual. \"Ciudadano Zero\" supuxo para \"The Codename\" seren seleccionados, con dous dos seus temas, para a final do concurso \"M\u00fasicaXove'09\", organizado polo Concello de Santiago e que abrangue a todos os grupos de locais de \"Ensaio\" de Galicia, resultando vencedores do concurso na final en directo.\nNo 2008 foron votados como o mellor directo na rede social Metalicia.\nThe Codename compartiron escenario con grupos coma Bar\u00f3n Rojo, M\u00e4go de Oz, Warcry, El \u00faltimo ke Zierre, Def con Dos ou Aphonnic."}
{"id": "141167", "revid": "1131", "url": "https://gl.wikipedia.org/wiki?curid=141167", "title": "The codename", "text": ""}
{"id": "141176", "revid": "1131", "url": "https://gl.wikipedia.org/wiki?curid=141176", "title": "Galer\u00eda de imaxes da Feira Medieval da Coru\u00f1a", "text": "Feira Medieval da Coru\u00f1a"}
{"id": "141183", "revid": "1131", "url": "https://gl.wikipedia.org/wiki?curid=141183", "title": "Vilagarc\u00eda", "text": "O top\u00f3nimo galego Vilagarc\u00eda pode referirse a:"}
{"id": "141186", "revid": "1131", "url": "https://gl.wikipedia.org/wiki?curid=141186", "title": "Castro de Castrill\u00f3n", "text": "O Castro de Castrill\u00f3n \u00e9 un castro galaico ou galaico-romano de mediana extensi\u00f3n. Est\u00e1 na parroquia de Meir\u00e1s, no concello de Valdovi\u00f1o, na provincia da Coru\u00f1a. Est\u00e1 situado a 300 metros da estrada AC-116, de Ferrol a Cedeira.\nA escasos 400 metros sit\u00faase o campo de m\u00e1moas de Canteiros ou Cimadevila, que marca o linde entre as parroquias de San Vicente de Meir\u00e1s (Valdovi\u00f1o) e Santa Mar\u00eda a Maior do Val (Nar\u00f3n).\nMorfolox\u00eda.\nO castro mide de Norte a Sur 97 metros e de leste para oeste 83 metros, componse na actualidade dunha croa conc\u00e9ntrica que foi parcialmente deteriorada nos anos 90, e uns terrazos a xeito de antecastro de grandes dimensi\u00f3ns en niveis inferiores. As\u00ed, o castro pres\u00e9ntase como un aterrazamento artificial de tres niveis. Un primeiro nivel cunha pendente natural moderada de 8 metros de altura, un segundo nivel formado dun terrapl\u00e9n de gran pendente e duns 5 metros de altura, e por fin unha croa elevada e conc\u00e9ntrica respecto ao per\u00edmetro dos niveis previos. Mant\u00e9n unha localizaci\u00f3n estrat\u00e9xica dentro do val que forma o r\u00edo San Vicenzo ou San Vicente, e \u00e9 na s\u00faa cara norte onde o castro presenta un maior artellamento defensivo.\nCarece de estruturas dom\u00e9sticas vis\u00edbeis no seu interior, apenas os restos dun pequeno muro posterior de cachoter\u00eda, e pequenos restos de murallas rectil\u00edneas medio soterradas.\nDurante d\u00e9cadas sufriu espolio tanto de pedra para material de construci\u00f3n, como de curiosos na procura de pezas de valor econ\u00f3mico. Nel non se levou a cabo ningunha campa\u00f1a arqueol\u00f3xica nin prospecci\u00f3n legal. Nos anos 70 perdeu uns tres metros de altura por traballos feitos dentro da croa."}
{"id": "141193", "revid": "88215", "url": "https://gl.wikipedia.org/wiki?curid=141193", "title": "Copa da Liga de Espa\u00f1a", "text": "A Copa da Liga foi unha competici\u00f3n espa\u00f1ola de f\u00fatbol por eliminaci\u00f3n directa que se celebrou anualmente entre 1982 e 1986, organizada pola Real Federaci\u00f3n Espa\u00f1ola de F\u00fatbol.\nInicialmente s\u00f3 participaban os equipos de Primeira Divisi\u00f3n, a\u00ednda que tam\u00e9n se realizaron edici\u00f3ns en Segunda, Segunda B e Terceira.\nHistoria.\nA Copa da Liga foi impulsada polo presidente do FC Barcelona Josep Llu\u00eds N\u00fa\u00f1ez, co fin de crear unha nova competici\u00f3n que xerase novos ingresos econ\u00f3micos aos clubs, tanto en concepto de despacho de billetes como polos dereitos de televisi\u00f3n.\nEn 1986, cando tan s\u00f3 se celebraron catro edici\u00f3ns, os clubs pux\u00e9ronse de acordo en cancelar a competici\u00f3n por mor da saturaci\u00f3n do calendario de partidos.\nFormato.\nParticipaban os oito primeiros clasificados da Liga espa\u00f1ola de f\u00fatbol, que se enfrontaban en eliminatorias a dobre partido, un no feudo de cada equipo. A final tam\u00e9n se disputaba a dobre partido.\nO campi\u00f3n da Copa da Liga de Primeira Divisi\u00f3n obti\u00f1a unha praza para disputar a Copa da UEFA da seguinte tempada. No resto de torneos, os campi\u00f3ns pod\u00edan disputar a seguinte edici\u00f3n da Copa da Liga cos equipos de categor\u00eda superior."}
{"id": "141194", "revid": "197", "url": "https://gl.wikipedia.org/wiki?curid=141194", "title": "H\u00f3rreo asturiano", "text": "O h\u00f3rreo asturiano \u00e9 unha tipolox\u00eda de h\u00f3rreo caracter\u00edstico de Asturias e que est\u00e1 presnte tam\u00e9n en certas orientais de Galiza e occidentais da provincia de Le\u00f3n."}
{"id": "141195", "revid": "5865420", "url": "https://gl.wikipedia.org/wiki?curid=141195", "title": "Real Federaci\u00f3n Espa\u00f1ola de F\u00fatbol", "text": "A Real Federaci\u00f3n Espa\u00f1ola de F\u00fatbol (RFEF) \u00e9 o organismo reitor do f\u00fatbol en Espa\u00f1a. Foi fundada en 1913, a\u00ednda que ten o seu antecedente directo na Federaci\u00f3n Espa\u00f1ola de Clubs de Football, constitu\u00edda en 1909. Est\u00e1 afiliada \u00e1 FIFA, UEFA, COI e COE.\nA 30 de xu\u00f1o de 2007 ti\u00f1a 18.286 clubs inscritos e 697.195 futbolistas federados, o que a converte na federaci\u00f3n deportiva con m\u00e1is licenzas de Espa\u00f1a.\nHistoricamente, desde a s\u00faa fundaci\u00f3n, a s\u00faa sede estaba en Madrid. Desde 2003 trasladouse \u00e1 veci\u00f1a localidade de Las Rozas, onde se atopa a Cidade do F\u00fatbol.\nFederaci\u00f3ns territoriais.\nA RFEF est\u00e1 integrada por 19 federaci\u00f3ns rexionais ou territoriais, que se encargan da organizaci\u00f3n do f\u00fatbol nas distintas comunidades aut\u00f3nomas de Espa\u00f1a. Algunhas destas federaci\u00f3ns territoriais son ata m\u00e1is antigas que a propia RFEF, como a Federaci\u00f3n catal\u00e1."}
{"id": "141196", "revid": "10599", "url": "https://gl.wikipedia.org/wiki?curid=141196", "title": "RFEF", "text": ""}
{"id": "141197", "revid": "1987", "url": "https://gl.wikipedia.org/wiki?curid=141197", "title": "Albres, Cuns, Coristanco", "text": "Albres \u00e9 un lugar da parroquia de Cuns no concello coru\u00f1\u00e9s de Coristanco na comarca de Berganti\u00f1os. Ti\u00f1a 8 habitantes no ano 2018 segundo datos do Instituto Nacional de Estad\u00edstica dos cales eran 5 homes e 3 mulleres."}
{"id": "141198", "revid": "1987", "url": "https://gl.wikipedia.org/wiki?curid=141198", "title": "A Balsa, Cuns, Coristanco", "text": "A Balsa \u00e9 un lugar da parroquia de Cuns no concello coru\u00f1\u00e9s de Coristanco na comarca de Berganti\u00f1os. Ti\u00f1a 33 habitantes no ano 2018 segundo datos do Instituto Nacional de Estad\u00edstica dos cales eran 12 homes e 21 mulleres."}
{"id": "141199", "revid": "131998", "url": "https://gl.wikipedia.org/wiki?curid=141199", "title": "LaLiga", "text": "A Liga de F\u00fatbol Profesional (LFP), co\u00f1ecida comercialmente como LaLiga e oficialmente como Liga Nacional de F\u00fatbol Profesional, \u00e9 unha asociaci\u00f3n deportiva integrada polos clubs e as sociedades an\u00f3nimas deportivas que participan nas categor\u00edas profesionais da liga espa\u00f1ola de f\u00fatbol, isto \u00e9, a Primeira e a Segunda Divisi\u00f3n. Foi creada en 1984 e forma parte da Real Federaci\u00f3n Espa\u00f1ola de F\u00fatbol (RFEF), a\u00ednda que ten personalidade xur\u00eddica propia e goza de autonom\u00eda para o seu funcionamento.\nA s\u00faa principal funci\u00f3n, ademais de defender os intereses dos seus asociados, \u00e9 a organizaci\u00f3n do Campionato Nacional de Liga na categor\u00eda profesional (Primeira e Segunda Divisi\u00f3n) en coordinaci\u00f3n coa RFEF.\nHistoria.\nEn 1977 os clubs FC Barcelona, Athletic Club, Atl\u00e9tico de Madrid e Real Sociedad tentaron crear unha Liga Profesional pero o intento foi freado polo daquela presidente da Real Federaci\u00f3n Espa\u00f1ola de F\u00fatbol, Pablo Porta, coa creaci\u00f3n dun Comit\u00e9 Nacional de F\u00fatbol Profesional, o cal ficar\u00eda dentro da RFEF sen constitu\u00edr un \u00f3rgano xuridicamente independente. Este comit\u00e9 ser\u00eda o xermolo do que m\u00e1is tarde ser\u00eda a LFP.\nO primeiro comit\u00e9 executivo da LFP tomou posesi\u00f3n o 30 de decembro de 1983 na sede da Real Federaci\u00f3n Espa\u00f1ola de F\u00fatbol.\nA primeira directiva formouse polos seguintes presidentes de clubs profesionais, cos seguintes cargos na LFP: \nContratouse como secretario xeral a Jes\u00fas Samper Vidal, que organizou a primeira estrutura econ\u00f3mica e administrativa da LFP, e que elaborou os primeiros estatutos, que se aprobaron en 1984. Por mor da aprobaci\u00f3n deses estatutos, a LFP f\u00fandase oficialmente o 26 de xullo de 1984.\nEn 1987 contr\u00e1tase a Antonio Fern\u00e1ndez Fidalgo como director de relaci\u00f3ns externas, e en 1991 a Pedro Tom\u00e1s Marqu\u00e9s como xerente e a Carlos del Campo Col\u00e1s como asesor xur\u00eddico.\nO 11 de decembro de 1984 Antonio Bar\u00f3 Armengol sucede a Manuel Vega-Arango na presidencia, que ocupa ata o seu falecemento, o 11 de febreiro de 2001. Real\u00edzanse ent\u00f3n unhas elecci\u00f3ns \u00e1 presidencia, que ga\u00f1a Pedro Tom\u00e1s Marqu\u00e9s.\nEn 1997 a Real Federaci\u00f3n Espa\u00f1ola de F\u00fatbol propuxo a supresi\u00f3n da Liga Nacional de F\u00fatbol Profesional e a s\u00faa transformaci\u00f3n nun comit\u00e9 de f\u00fatbol profesional dentro da RFEF. \nSen esgotar o seu mandato, Tom\u00e1s deixou o cargo e o 9 de xu\u00f1o de 2004 o vicepresidente primeiro da LFP, Jos\u00e9 Luis Astiazar\u00e1n -presidente da Real Sociedad de F\u00fatbol- asumiu a presidencia en funci\u00f3ns. Tras un ano, Astiazar\u00e1n deixou o seu posto ante a convocatoria de elecci\u00f3ns, sendo substitu\u00eddo na presidencia interina o 22 de xu\u00f1o de 2005 por Guillermo Cabello Valero, vicepresidente segundo da LFP e presidente do Terrassa FC. Por\u00e9n, o descenso deste club a Segunda Divisi\u00f3n B obrigoulle a Cabelo a ceder a presidencia en funci\u00f3ns a Carlos del Campo Col\u00e1s, secretario xeral da LFP. As elecci\u00f3ns celebr\u00e1ronse finalmente o 15 de xullo de 2005, sendo elixido Jos\u00e9 Luis Astiazar\u00e1n como novo presidente, ao obter o aval de 39 dos 42 clubs afiliados \u00e1 LFP.\nO 14 de abril de 2009 Astiazar\u00e1n dimitiu para anticipar as elecci\u00f3ns, exercendo como presidentes interinos os dous vicepresidentes, Javier Tebas e Jaime Barriuso, xunto ao secretario xeral, Carlos del Campo. Finalmente, o 27 de abril de 2009 Astiazar\u00e1n foi reelixido presidente tras ser a s\u00faa a \u00fanica candidatura presentada.\nO 26 de abril de 2013 foi sucedido no cargo por Javier Tebas, que foi o \u00fanico candidato que se presentou \u00e1s elecci\u00f3ns no seguinte mandato.\u200b O 11 de outubro de 2016 Tebas foi reelixido co aval de 37 dos 42 clubs con dereito a voto para un segundo mandato. A finais de 2019 foi reelixido para un terceiro mandato ata 2024."}
{"id": "141200", "revid": "17467", "url": "https://gl.wikipedia.org/wiki?curid=141200", "title": "LFP", "text": ""}
{"id": "141201", "revid": "1987", "url": "https://gl.wikipedia.org/wiki?curid=141201", "title": "A Gandri\u00f1a, Cuns, Coristanco", "text": "A Gandri\u00f1a \u00e9 un lugar da parroquia de Cuns no concello coru\u00f1\u00e9s de Coristanco na comarca de Berganti\u00f1os. Ti\u00f1a 31 habitantes no ano 2018 segundo datos do Instituto Nacional de Estad\u00edstica dos cales eran 17 homes e 14 mulleres."}
{"id": "141202", "revid": "85894", "url": "https://gl.wikipedia.org/wiki?curid=141202", "title": "O Igrexario, Cuns, Coristanco", "text": "O Igrexario \u00e9 un lugar da parroquia de Cuns no concello coru\u00f1\u00e9s de Coristanco na comarca de Berganti\u00f1os. Ti\u00f1a 7 habitantes no ano 2018 segundo datos do Instituto Nacional de Estad\u00edstica dos cales eran 2 homes e 5 mulleres."}
{"id": "141203", "revid": "1987", "url": "https://gl.wikipedia.org/wiki?curid=141203", "title": "Moucos, Cuns, Coristanco", "text": "Moucos \u00e9 un lugar da parroquia de Cuns no concello coru\u00f1\u00e9s de Coristanco na comarca de Berganti\u00f1os. Ti\u00f1a 17 habitantes no ano 2018 segundo datos do Instituto Nacional de Estad\u00edstica dos cales eran 10 homes e 7 mulleres."}
{"id": "141204", "revid": "85894", "url": "https://gl.wikipedia.org/wiki?curid=141204", "title": "O Pazo da Trabe, Cuns, Coristanco", "text": "O Pazo da Trabe \u00e9 un lugar da parroquia de Cuns no concello coru\u00f1\u00e9s de Coristanco na Comarca de Berganti\u00f1os. Ti\u00f1a 40 habitantes no ano 2018 segundo datos do Instituto Nacional de Estad\u00edstica dos cales eran 18 homes e 22 mulleres."}
{"id": "141205", "revid": "89787", "url": "https://gl.wikipedia.org/wiki?curid=141205", "title": "Consello Europeo", "text": "O Consello Europeo \u00e9 unha das sete altas Instituci\u00f3ns da Uni\u00f3n Europea, integrada polos vinte e sete Xefes de Estado ou de Goberno dos Estados da Uni\u00f3n, m\u00e1is o seu Presidente e o Presidente da Comisi\u00f3n Europea. A s\u00faa composici\u00f3n e a l\u00f3xica do seu funcionamento conv\u00e9rteno nun \u00f3rgano de natureza predominantemente intergubernamental. As s\u00faas funci\u00f3ns son de orientaci\u00f3n pol\u00edtica, fixando as grandes directrices e obxectivos da Uni\u00f3n nos \u00e1mbitos m\u00e1is relevantes; a potestade lexislativa estalle expresamente vedada polos Tratados. As s\u00faas reuni\u00f3ns, de car\u00e1cter ordinariamente trimestral, adoitan chamarse como \"cumes europeas\" ou \"reuni\u00f3ns na cume\" debido \u00e1 importancia dos seus asistentes, pero dende a entrada en vigor do Tratado de Lisboa, o 1 de decembro do 2009, o Consello Europeo \u00e9 unha instituci\u00f3n constitucional comunitaria de pleno Dereito e como tal debe actuar, ao servizo do acordo e integraci\u00f3n dos intereses nacionais cos europeos. Non debe confundirse co Consello da Uni\u00f3n Europea, instituci\u00f3n da Uni\u00f3n, colexisladora xunto ao Parlamento Europeo e integrada polos ministros dos EE.mm. m\u00e1is un Comisario, nin tampouco co Consello de Europa, organizaci\u00f3n internacional de \u00e1mbito europeo allea \u00e1 Uni\u00f3n Europea. As s\u00faas oficinas enc\u00f3ntranse no edificio \"Justus Lipsus\" de Bruxelas, sede do Consello da Uni\u00f3n Europea, a\u00ednda que se est\u00e1 a constru\u00edr unha sede institucional propia e aut\u00f3noma no \"Residence Palace\" de Bruxelas.\nHistoria.\nO Consello Europeo creouse por decisi\u00f3n dos Xefes de Estado ou de Goberno dos estados membros das ent\u00f3n Comunidades Europeas reunidos nunha conferencia celebrada en Par\u00eds os d\u00edas 9 e 10 de decembro de 1974. A iniciativa partiu do presidente franc\u00e9s Val\u00e9ry Giscard d'Estaign e do chanceler alem\u00e1n Helmut Schmidt que propuxeron aos outros Xefes de Goberno institucionalizar as cumes que ata ent\u00f3n se realizaran de forma irregular a petici\u00f3n dalg\u00fan dos estados membros e as\u00ed acordaron reunirse polo menos d\u00faas veces por ano, e adicionalmente, todas as que foran necesarias.\nO primeiro Consello Europeo celebrouse en Dubl\u00edn, en marzo de 1975, baixo Presidencia irlandesa da Uni\u00f3n.\nA primeira vez que o \u00f3rgano se mencionou nun tratado foi coa Acta \u00danica Europea asinada en febreiro de 1986. Foi institucionalizado, con matices, polo Tratado de Maastricht de 1991 que lle adicou un artigo no Tratado da Uni\u00f3n Europea.\nCompetencias.\nOficialmente enc\u00e1rgase de dar \u00e1 Uni\u00f3n os impulsos necesarios para o seu desenvolvemento e define as orientaci\u00f3ns pol\u00edticas xerais.\nTen un car\u00e1cter eminentemente pol\u00edtico. No seu seo tam\u00e9n se discuten todos os temas importantes que concirnen \u00e1 UE e \u00e1s s\u00faas pol\u00edticas e dec\u00eddense ou prop\u00f3\u00f1ense os nomeamentos importantes. As\u00ed, \u00e9 o Consello Europeo quen prop\u00f3n ao Parlamento europeo, a trav\u00e9s do seu Presidente, un candidato \u00e1 presidencia da Comisi\u00f3n Europea, e \u00e9 ao Consello Europeo a quen corresponde, co acordo do Presidente da Comisi\u00f3n Europea, ao Alto Representante da Uni\u00f3n para Asuntos Exteriores.\nAo final de cada reuni\u00f3n oficial do Consello Europeo publ\u00edcanse as Conclusi\u00f3ns da Presidencia onde aparece todo o acordado na reuni\u00f3n. Sobre a base do devandito informe, o Presidente do Consello Europeo comparece para dar conta da presidencia ante o Parlamento Europeo.\nComposici\u00f3n.\nSon membros natos do Consello Europeo os Xefes de Estado e/ou de Goberno dos Estados da Uni\u00f3n, as\u00ed como o Presidente da Comisi\u00f3n Europea, que pos\u00fae voz, pero non voto. Participa nas s\u00faas reuni\u00f3ns o Alto Representante da Uni\u00f3n para Asuntos Exteriores e Pol\u00edtica de Seguridade.\nOs Xefes de Estado ou de Goberno poder\u00e1n, por convite do Presidente cando a situaci\u00f3n o esixa, verse asistidos nas reuni\u00f3ns polos seus ministros de Asuntos Exteriores, e o Presidente da Comisi\u00f3n Europea polo seu Vicepresidente para Asuntos Exteriores, o Alto Representante.\nExcepcionalmente, cando se deliberou sobre materias relacionadas coa Uni\u00f3n Econ\u00f3mica e Monetaria, tam\u00e9n foron invitados os ministros de Econom\u00eda e Facenda, tal e como est\u00e1 previsto na Declaraci\u00f3n 4\u00aa do Tratado da Uni\u00f3n Europea. As s\u00faas reuni\u00f3ns de traballo sep\u00e1ranse en d\u00faas sesi\u00f3ns. \u00c1 primeira sesi\u00f3n o Presidente do Consello Europeo invita o Presidente do Parlamento Europeo a comparecer e, no seu caso, a outras personalidades senlleiras.\nPresidencia.\nDende a entrada en vigor do Tratado de Lisboa o 1 de decembro de 2009, o Consello Europeo est\u00e1 dirixido e coordinado por un Presidente estable, conclu\u00edndose deste modo as antigas presidencias semestrais, que en diante lim\u00edtanse s\u00f3 ao Consello da Uni\u00f3n Europea e serven tan s\u00f3 de apoio pol\u00edtico e lox\u00edstico \u00e1s actividades e responsabilidades do Presidente no Consello Europeo. A s\u00faa designaci\u00f3n corresponde ao pleno, e o seu mandato establ\u00e9cese por un per\u00edodo de dous anos e medio, renovables unha soa vez. As s\u00faas funci\u00f3ns son presidir as reuni\u00f3ns, impulsar a s\u00faa actividade favorecendo os acordos e o consenso no seu seo, coordinar e soster a direcci\u00f3n dos seus traballos, e representar \u00e1 Uni\u00f3n Europea no \u00e1mbito das relaci\u00f3ns internacionais no nivel que lle \u00e9 propio, isto \u00e9: nas cumes, conferencias e reuni\u00f3ns nas que participen xefes de Estado e de Goberno estranxeiros. Tam\u00e9n lle corresponde no \u00e1mbito interno, como \u00e9 natural, a m\u00e1xima representaci\u00f3n da Instituci\u00f3n que preside.\nO Presidente do Consello Europeo \u00e1chase asistido en todo momento por tres \u00f3rganos que, pertencendo ao Consello da Uni\u00f3n Europea, estenden non obstante as s\u00faas funci\u00f3ns de asistencia ao Consello Europeo, por imperativo legal: a Secretar\u00eda Xeral do Consello, que act\u00faa como infraestrutura administrativa; a Presidencia rotatoria, que debe apoiar e facilitar as s\u00faas tarefas ao servizo do Presidente do Consello Europeo; e o Consello de Asuntos Xerais, formaci\u00f3n do Consello da UE cuxa funci\u00f3n \u00e9, entre outras de \u00edndole lexislativa e de coordinaci\u00f3n deste, a de garantir co seu apoio a continuidade e preparaci\u00f3n dos traballos e reuni\u00f3ns do Consello Europeo.\nO actual Presidente do Consello Europeo \u00e9 o ex-Primeiro Ministro federal de B\u00e9lxica Herman Van Rompuy, pertencente \u00e1 corrente democristi\u00e1 do Partido Popular Europeo.\nSede.\nEn principio as reuni\u00f3ns celebr\u00e1banse s\u00f3 ao final de cada presidencia e no territorio do Estado que a ostentara, pero f\u00f3ronse engadindo reuni\u00f3ns extraordinarias a mediados da presidencia que se celebraban en Bruxelas. Por \u00faltimo en 2003 e dadas as dimensi\u00f3ns que colleron est\u00e1s reuni\u00f3ns, decidiuse que as reuni\u00f3ns oficiais se celebrasen sempre en Bruxelas, no edificio Justus Lipsius."}
{"id": "141206", "revid": "13367", "url": "https://gl.wikipedia.org/wiki?curid=141206", "title": "Consello europeo", "text": ""}
{"id": "141207", "revid": "85894", "url": "https://gl.wikipedia.org/wiki?curid=141207", "title": "O Pazo Vello, Cuns, Coristanco", "text": "O Pazo Vello \u00e9 un lugar da parroquia de Cuns no concello coru\u00f1\u00e9s de Coristanco na Comarca de Berganti\u00f1os. Ti\u00f1a 13 habitantes no ano 2018 segundo datos do Instituto Nacional de Estad\u00edstica dos cales eran 8 homes e 5 mulleres."}
{"id": "141208", "revid": "85894", "url": "https://gl.wikipedia.org/wiki?curid=141208", "title": "Rial, Cuns, Coristanco", "text": "Rial \u00e9 un lugar da parroquia de Cuns no concello coru\u00f1\u00e9s de Coristanco na Comarca de Berganti\u00f1os. Ti\u00f1a 59 habitantes no ano 2018 segundo datos do Instituto Nacional de Estad\u00edstica dos cales eran 30 homes e 29 mulleres."}
{"id": "141209", "revid": "1987", "url": "https://gl.wikipedia.org/wiki?curid=141209", "title": "O Rueiro, Cuns, Coristanco", "text": "O Rueiro \u00e9 un lugar da parroquia de Cuns no concello coru\u00f1\u00e9s de Coristanco na Comarca de Berganti\u00f1os. Ti\u00f1a 16 habitantes no ano 2018 segundo datos do Instituto Nacional de Estad\u00edstica dos cales eran 10 homes e 6 mulleres."}
{"id": "141210", "revid": "1987", "url": "https://gl.wikipedia.org/wiki?curid=141210", "title": "Sord\u00edns, Cuns, Coristanco", "text": "Sord\u00edns \u00e9 un lugar da parroquia de Cuns no concello coru\u00f1\u00e9s de Coristanco na Comarca de Berganti\u00f1os. Ti\u00f1a 19 habitantes no ano 2018 segundo datos do Instituto Nacional de Estad\u00edstica dos cales eran 8 homes e 11 mulleres."}
{"id": "141211", "revid": "98629", "url": "https://gl.wikipedia.org/wiki?curid=141211", "title": "A Abelenda, Erbecedo, Coristanco", "text": "A Abelenda \u00e9 un lugar da parroquia de Erbecedo, no concello coru\u00f1\u00e9s de Coristanco na comarca de Berganti\u00f1os. Ti\u00f1a 49 habitantes no ano 2018 segundo datos do Instituto Nacional de Estad\u00edstica dos cales eran 22 homes e 27 mulleres.\nEste lugar dista da capital do concello 14,6 quil\u00f3metros."}
{"id": "141213", "revid": "17467", "url": "https://gl.wikipedia.org/wiki?curid=141213", "title": "Liga Nacional de F\u00fatbol Profesional", "text": ""}
{"id": "141215", "revid": "85894", "url": "https://gl.wikipedia.org/wiki?curid=141215", "title": "A Bra\u00f1a, Erbecedo, Coristanco", "text": "A Bra\u00f1a \u00e9 un lugar da parroquia de Erbecedo, no concello coru\u00f1\u00e9s de Coristanco na comarca de Berganti\u00f1os. Ti\u00f1a 145 habitantes no ano 2018 segundo datos do Instituto Nacional de Estad\u00edstica dos cales eran 69 homes e 76 mulleres.\nLugares e parroquias.\nParroquias de Coristanco.\n "}
{"id": "141216", "revid": "1987", "url": "https://gl.wikipedia.org/wiki?curid=141216", "title": "O Carball\u00e1s, Erbecedo, Coristanco", "text": "O Carball\u00e1s \u00e9 un lugar da parroquia de Erbecedo, no concello coru\u00f1\u00e9s de Coristanco na comarca de Berganti\u00f1os. Ti\u00f1a 9 habitantes no ano 2018 segundo datos do Instituto Nacional de Estad\u00edstica dos cales eran 3 homes e 6 mulleres."}
{"id": "141217", "revid": "1987", "url": "https://gl.wikipedia.org/wiki?curid=141217", "title": "A Cepa, Erbecedo, Coristanco", "text": "A Cepa \u00e9 un lugar da parroquia de Erbecedo, no concello coru\u00f1\u00e9s de Coristanco na comarca de Berganti\u00f1os. Ti\u00f1a 7 habitantes no ano 2018 segundo datos do Instituto Nacional de Estad\u00edstica dos cales eran 4 homes e 3 mulleres."}
{"id": "141218", "revid": "1987", "url": "https://gl.wikipedia.org/wiki?curid=141218", "title": "Cereixa, Erbecedo, Coristanco", "text": "Cereixa \u00e9 un lugar da parroquia de Erbecedo, no concello coru\u00f1\u00e9s de Coristanco na Comarca de Berganti\u00f1os. Ti\u00f1a 46 habitantes no ano 2018 segundo datos do Instituto Nacional de Estad\u00edstica dos cales eran 26 homes e 20 mulleres."}
{"id": "141221", "revid": "1987", "url": "https://gl.wikipedia.org/wiki?curid=141221", "title": "Os Cucheiros, Erbecedo, Coristanco", "text": "Os Cucheiros \u00e9 un lugar da parroquia de Erbecedo, no concello coru\u00f1\u00e9s de Coristanco na Comarca de Berganti\u00f1os. Ti\u00f1a 8 habitantes no ano 2018 segundo datos do Instituto Nacional de Estad\u00edstica dos cales eran 3 homes e 5 mulleres."}
{"id": "141222", "revid": "85894", "url": "https://gl.wikipedia.org/wiki?curid=141222", "title": "Figueiras, Erbecedo, Coristanco", "text": "Figueiras \u00e9 un lugar da parroquia de Erbecedo, no concello coru\u00f1\u00e9s de Coristanco na Comarca de Berganti\u00f1os. Ti\u00f1a 7 habitantes no ano 2018 segundo datos do Instituto Nacional de Estad\u00edstica dos cales eran 4 homes e 3 mulleres."}
{"id": "141224", "revid": "85894", "url": "https://gl.wikipedia.org/wiki?curid=141224", "title": "Os Loureiros, Erbecedo, Coristanco", "text": "Os Loureiros \u00e9 un lugar da parroquia de Erbecedo, no concello coru\u00f1\u00e9s de Coristanco na Comarca de Berganti\u00f1os. Ti\u00f1a 26 habitantes no ano 2018 segundo datos do Instituto Nacional de Estad\u00edstica dos cales eran 10 homes e 16 mulleres."}
{"id": "141226", "revid": "85894", "url": "https://gl.wikipedia.org/wiki?curid=141226", "title": "A Pedreira, Erbecedo, Coristanco", "text": "A Pedreira \u00e9 un lugar da parroquia de Erbecedo, no concello coru\u00f1\u00e9s de Coristanco na comarca de Berganti\u00f1os. Ti\u00f1a 44 habitantes no ano 2018 segundo datos do Instituto Nacional de Estad\u00edstica dos cales eran 19 homes e 25 mulleres."}
{"id": "141228", "revid": "98629", "url": "https://gl.wikipedia.org/wiki?curid=141228", "title": "Bolshoy Lyakhovsky", "text": "A illa Bolshoy Lyakhovsky (en ruso: \u0411\u043e\u043b\u044c\u0448\u043e\u0439 \u041b\u044f\u0445\u043e\u0432\u0441\u043a\u0438\u0439 \u043e\u0441\u0442\u0440\u043e\u0432) ou \"Gran Lyakhovsky\" \u00e9 unha illa do \u00e1rtico ruso, localizada entre o mar de Laptev e o mar de Siberia Oriental.\nAdministrativamente, a illa, como o resto do arquip\u00e9lago, pertence \u00e1 Rep\u00fablica de Sakha (Yakutia) da Federaci\u00f3n Rusa.\nAs illas \"de Liajov\" (Liajovski) levan o seu nome en honra de Iv\u00e1n Liajov, que as explorou en 1773.\nXeograf\u00eda.\nA illa Gran Liajovski \u00e9 a illa maior do grupo das illas de Liajov, un grupo pertencente ao arquip\u00e9lago de Nova Siberia. Ten unha superficie de 4.600\u00a0km\u00b2 e unha altitude m\u00e1xima de 270 m. (Emy Tas).\nA illa est\u00e1 separada do continente polo Estreito de Dmitri Laptev, estreito duns 50\u00a0km de anchura que conecta as augas do mar de Laptev coas do mar de Siberia Oriental. A illa Pequena Liajovski est\u00e1 situada fronte \u00e1s s\u00faas costas noroccidentales, a tan s\u00f3 13\u00a0km.\nClima.\nA estaci\u00f3n meteorol\u00f3xica do cabo Shalaurova, que se atopa na costa sueste da illa Bolshoy Lyakhovsky, nos 73\u00b0 11'N 143\u00b0 56' E proporciona rexistros do clima da illa. A media de precipitaci\u00f3ns \u00e9 de 184\u00a0mm/ano, calculada nun per\u00edodo de 7 anos, entre abril de 1994 e setembro de 2000, calculado a partir dos datos da \u00abAdministraci\u00f3n nacional oc\u00e9anica e atmosf\u00e9rica\u00bb. A maior precipitaci\u00f3n, ao redor de dous terzos do total anual, prod\u00facese entre xu\u00f1o e setembro. No mesmo per\u00edodo de tempo e con similares datos, a temperatura media en cabo Shalaurova \u00e9 -13\u00b46\u00a0\u00b0C. Xaneiro \u00e9 o mes m\u00e1is fr\u00edo cunha temperatura media de -31\u00b40\u00a0\u00b0C e agosto \u00e9 o mes m\u00e1is caloroso cunha temperatura media de 2\u00b44\u00a0\u00b0C. O intervalo medio diario de temperaturas \u00e9 de -40\u00b45\u00a0\u00b0C a 9\u00b44\u00b0.\nHistoria.\nEn 1710, mentres navegaba do r\u00edo Lena ao r\u00edo Kolyma, Yakov Permyakov observou a silueta de dous grupos de illas desco\u00f1ecidos no mar. Esas illas eran, Bolshoy Lyakhovsky e as illas Medvyezhi.\nEn 1712, Permyakov e o seu compa\u00f1eiro Merkury Vagin cruzaron sobre o xeo a ba\u00eda do Yana, partindo desde a boca do r\u00edo Yana ata a illa Bolshoy Lyakhovsky e exploraron a ent\u00f3n desco\u00f1ecida illa.\nPermyakov e Vagin foron asasinados no cami\u00f1o de regreso da s\u00faa exploraci\u00f3n polos membros amotinados da expedici\u00f3n. Os cosacos tomaron o cad\u00e1ver de Permyakov e prend\u00e9ronlle lume. Non se sabe que fixeron os rebeldes coas cinzas, pero os restos de Permyakov nunca foron atopados."}
{"id": "141229", "revid": "1987", "url": "https://gl.wikipedia.org/wiki?curid=141229", "title": "A Pomba, Erbecedo, Coristanco", "text": "A Pomba \u00e9 un lugar da parroquia de Erbecedo, no concello coru\u00f1\u00e9s de Coristanco na comarca de Berganti\u00f1os. Ti\u00f1a 73 habitantes no ano 2018 segundo datos do Instituto Nacional de Estad\u00edstica dos cales eran 34 homes e 39 mulleres."}
{"id": "141233", "revid": "1987", "url": "https://gl.wikipedia.org/wiki?curid=141233", "title": "O Pumari\u00f1o, Erbecedo, Coristanco", "text": "O Pumari\u00f1o \u00e9 un lugar da parroquia de Erbecedo, no concello coru\u00f1\u00e9s de Coristanco na Comarca de Berganti\u00f1os. Ti\u00f1a 22 habitantes no ano 2018 segundo datos do Instituto Nacional de Estad\u00edstica dos cales eran 11 homes e 11 mulleres."}
{"id": "141234", "revid": "85894", "url": "https://gl.wikipedia.org/wiki?curid=141234", "title": "O Ribeiro, Erbecedo, Coristanco", "text": "O Ribeiro \u00e9 un lugar da parroquia de Erbecedo, no concello coru\u00f1\u00e9s de Coristanco na Comarca de Berganti\u00f1os. Ti\u00f1a 96 habitantes no ano 2018 segundo datos do Instituto Nacional de Estad\u00edstica dos cales eran 45 homes e 51 mulleres."}
{"id": "141235", "revid": "85894", "url": "https://gl.wikipedia.org/wiki?curid=141235", "title": "Silv\u00e1n, Erbecedo, Coristanco", "text": "Silv\u00e1n \u00e9 un lugar da parroquia de Erbecedo, no concello coru\u00f1\u00e9s de Coristanco na Comarca de Berganti\u00f1os. Ti\u00f1a 30 habitantes no ano 2018 segundo datos do Instituto Nacional de Estad\u00edstica dos cales eran 15 homes e 15 mulleres."}
{"id": "141237", "revid": "85894", "url": "https://gl.wikipedia.org/wiki?curid=141237", "title": "Soutullo, Erbecedo, Coristanco", "text": "Soutullo \u00e9 un lugar da parroquia de Erbecedo, no concello coru\u00f1\u00e9s de Coristanco na Comarca de Berganti\u00f1os. Ti\u00f1a 34 habitantes no ano 2018 segundo datos do Instituto Nacional de Estad\u00edstica dos cales eran 15 homes e 19 mulleres."}
{"id": "141238", "revid": "85894", "url": "https://gl.wikipedia.org/wiki?curid=141238", "title": "A Torre, Erbecedo, Coristanco", "text": "A Torre \u00e9 un lugar da parroquia de Erbecedo, no concello coru\u00f1\u00e9s de Coristanco na comarca de Berganti\u00f1os. Ti\u00f1a 69 habitantes no ano 2018 segundo datos do Instituto Nacional de Estad\u00edstica dos cales eran 32 homes e 37 mulleres."}
{"id": "141248", "revid": "1131", "url": "https://gl.wikipedia.org/wiki?curid=141248", "title": "Galer\u00eda de imaxes do Seminario Menor de Santiago de Compostela", "text": "Galer\u00eda de imaxes do Seminario Menor de Santiago de Compostela."}
{"id": "141255", "revid": "1131", "url": "https://gl.wikipedia.org/wiki?curid=141255", "title": "Galer\u00eda de imaxes de barcos remolcadores en Galicia", "text": "Galer\u00eda de imaxes de barcos remolcadores en Galicia."}
{"id": "141256", "revid": "56817", "url": "https://gl.wikipedia.org/wiki?curid=141256", "title": "Disarm", "text": "\"Disarm\" \u00e9 unha canci\u00f3n de The Smashing Pumpkins. Foi o terceiro sinxelo e o sexto tema do seu segundo \u00e1lbum, \"Siamese Dream\". \"Disarm\" foi escrita por Billy Corgan e \u00e9 unha das canci\u00f3ns m\u00e1is co\u00f1ecidas da banda. Corgan consid\u00e9raa persoalmente a canci\u00f3n m\u00e1is importante de \"Siamese Dream\".\nA BBC prohibiu que a canci\u00f3n sa\u00edse no seu programa \"Top of the Pops\" debido \u00e1 letra \"cut that little child\", e foi moi pouco radiada no Reino Unido. Esa letra, xunto con \"what I choose is my choice\" e \"the killer in me is the killer in you\", tam\u00e9n deron lugar a certa controversia, e alg\u00fans o leron coma que o aborto \u00e9 asasinato. Por\u00e9n, incluso coa prohibici\u00f3n e tempo limitado na radio, acadou o n\u00famero 11 na lista de sinxelos do Reino Unido debido \u00e1s s\u00faas fortes vendas.\nLista de canci\u00f3ns.\nUK 7\" vinyl single\nUK CD single 1\nUK CD single 2"}
{"id": "141263", "revid": "56817", "url": "https://gl.wikipedia.org/wiki?curid=141263", "title": "Ava Adore", "text": "\"Ava Adore\" \u00e9 unha canci\u00f3n da banda estadounidense de rock alternativo The Smashing Pumpkins. Foi editada como primeiro sinxelo do seu \u00e1lbum \"Adore\" o 18 de maio de 1998."}
{"id": "141265", "revid": "47401", "url": "https://gl.wikipedia.org/wiki?curid=141265", "title": "Tarantula", "text": "\"Tarantula\" \u00e9 unha canci\u00f3n de The Smashing Pumpkins. Foi o primeiro sinxelo do seu s\u00e9timo \u00e1lbum, \"Zeitgeist\", e a s\u00faa primeira edici\u00f3n dende a s\u00faa reuni\u00f3n no ano 2006.\nUn fragmento de 30 segundos puido escoitarse por vez primeira o d\u00eda 14 de maio do 2007. O tema emitiuse na s\u00faa totalidade na radio o 18 de maio, na s\u00faa estrea na emisora KROQ. Ser\u00eda filtrada a internet pouco despois. O 21 de maio do 2007 o sinxelo foi editado en iTunes para os Estados Unidos, e o d\u00eda seguinte no Reino Unido e no Canad\u00e1. Nesa data o tema foi tocado por primeira vez en directo en Par\u00eds, no primeiro concerto da banda en sete anos.\nBilly Corgan mencionou durante un concerto o 5 de xu\u00f1o en Berl\u00edn que \"Tarantula\" foi titulada as\u00ed honrando a banda alem\u00e1 Scorpions, coa cal Corgan colaborara recentemente co seu tema \"The Cross\".\nO 2 de xullo editouse en CD e en 7\" no Reino Unido contendo a cara-b \"Death From Above\". Ambas as portadas te\u00f1en unha fotograf\u00eda en branco e negro de Paris Hilton agarrando un BlackBerry coa capa do \u00e1lbum \"Zeitgeist\" na s\u00faa pantalla, e unha imaxe dunha nube en forma de cogumelo no fondo."}
{"id": "141266", "revid": "56817", "url": "https://gl.wikipedia.org/wiki?curid=141266", "title": "Rocket", "text": "\"Rocket\" \u00e9 unha canci\u00f3n da banda estadounidense de rock alternativo The Smashing Pumpkins. Foi o cuarto e derradeiro sinxelo do seu segundo \u00e1lbum, \"Siamese Dream\", e foi escrita por Billy Corgan. O sinxelo en CD \u00e9 unha rareza valiosa para os seguidores da banda, xa que s\u00f3 foi editado en Australia. \"Rocket\" foi un dos poucos sinxelos que non apareceron no recompilatorio da banda \"Rotten Apples\"."}
{"id": "141267", "revid": "23204", "url": "https://gl.wikipedia.org/wiki?curid=141267", "title": "Bullet with Butterfly Wings", "text": "\"Bullet with Butterfly Wings\" \u00e9 unha canci\u00f3n de The Smashing Pumpkins. Apareceu orixinalmente no seu \u00e1lbum de 1995 \"Mellon Collie and the Infinite Sadness\", do cal foi o seu principal sinxelo. Este sinxelo formou parte posteriormente do \"box set\" \"The Aeroplane Flies High\", e o tema aparece tam\u00e9n no \u00e1lbum de grandes \u00e9xitos \"Rotten Apples\". A canci\u00f3n ga\u00f1ou en 1997 o Grammy \u00e1 mellor actuaci\u00f3n de Hard Rock. \"Bullet with Butterfly Wings\" foi o primeiro hit da banda en entrar no Top 40 estadounidense, chegando ao n\u00famero 22 na Billboard Hot 100.\nV\u00eddeo.\nO v\u00eddeo musical da canci\u00f3n, dirixido por Samuel Bayer, ten fortes elementos conceptuais. A parte visual do v\u00eddeo est\u00e1 inspirada en documentais sobre minas de diamantes, mentres que, en contraste, a banda usa o v\u00eddeo para estrear o seu novo aspecto glam rock, destacando Billy Corgan coa s\u00faa camisela negra coa palabra \"Zero\" en prata, e os seus pantal\u00f3ns prateados. O v\u00eddeo tam\u00e9n \u00e9 o \u00faltimo antes de que Corgan decidise raparse a cabeza.\nListaxe de canci\u00f3ns.\nListaxe do sinxelo.\nOs seguintes temas aparecen no sinxelo orixinal:\nAparici\u00f3n noutros medios.\nA canci\u00f3n foi usada lixeiramente modificada como cabeceira do programa de televisi\u00f3n \"Animal Planet\" na s\u00faa serie \"Whale Wars\", o cal segu\u00eda \u00e1 tripulaci\u00f3n do barco da Sea Shepherd Conservation Society Steve Irwin na s\u00faa persecuci\u00f3n ao cazadores de baleas xaponeses. O tema tam\u00e9n se incl\u00fae no cap\u00edtulo de \"South Park\" \"Whale Whores\" que parodia a \"Whale Wars'.\n\"Weird Al\" Yankovic parodiou a canci\u00f3n en \"The Alternative Polka\" do se \u00e1lbum \"Bad Hair Day\"."}
{"id": "141269", "revid": "1131", "url": "https://gl.wikipedia.org/wiki?curid=141269", "title": "Ununbio", "text": ""}
{"id": "141271", "revid": "2248", "url": "https://gl.wikipedia.org/wiki?curid=141271", "title": "Rianxi\u00f1o", "text": ""}
{"id": "141272", "revid": "89787", "url": "https://gl.wikipedia.org/wiki?curid=141272", "title": "Anthe (l\u00faa)", "text": "Anthe (en grego \"\u0386\u03bd\u03b8\u03b7\") \u00e9 unha l\u00faa moi pequena de Saturno que descansa entre as \u00f3rbitas de Mimas e Encelado. Co\u00f1ecida tam\u00e9n coma Saturno XLIX; a s\u00faa designaci\u00f3n temporal foi S/2007 S 4. Recibir\u00eda o nome dunha das fillas de Alcioneo; significa \"florida\". \u00c9 a 60\u00aa l\u00faa confirmada de Saturno.\nFoi descuberta polo Equipo de Imaxes da Cassini a partir de imaxes tomadas o 30 de maio do 2007. Unha vez descuberta, unha procura en imaxes m\u00e1is vellas tomadas pola propia Cassini revelaron a pequena l\u00faa en observaci\u00f3ns feitas en xu\u00f1o do 2004. O seu descubrimento foi anunciado o 18 de xullo do 2007.\nAnthe est\u00e1 visiblemente afectada por unha resonancia de lonxitude media coa moito m\u00e1is grande e masiva Mimas. Isto causa unha perturbaci\u00f3n orbital no semieixo maior duns 20 kms de variaci\u00f3n respecto da lonxitude do citado semieixo, se este non estivese perturbado, est\u00e1 variaci\u00f3n ten lugar \u00f3 longo duns dous anos (anos terrestres). A proximidade \u00e1s \u00f3rbitas de Pallene e Methone suxire que estas l\u00faas poder\u00edan formar parte dun grupo din\u00e1mico.\nV\u00e9xase tam\u00e9n.\nOutros artigos.\n&lt;br&gt;"}
{"id": "141276", "revid": "2248", "url": "https://gl.wikipedia.org/wiki?curid=141276", "title": "Pasamento", "text": ""}
{"id": "141296", "revid": "89787", "url": "https://gl.wikipedia.org/wiki?curid=141296", "title": "Los Berrones", "text": "Los Berrones \u00e9 un grupo musical espa\u00f1ol, formado en Asturias en 1987. Autodenominados creadores do x\u00e9nero agro-rock, caracter\u00edzanse polos seus temas ir\u00f3nicos, cantados en asturiano."}
{"id": "141302", "revid": "89787", "url": "https://gl.wikipedia.org/wiki?curid=141302", "title": "Methone (l\u00faa)", "text": "Methone (en grego \"\u039c\u03b5\u03b8\u03c9\u03bd\u03b7\") \u00e9 unha l\u00faa moi pequena de Saturno que descansa entre as \u00f3rbitas de Mimas e Encelado.\nFoi vista por primeira vez polo Equipo de Imaxes da Cassini e recibiu a designaci\u00f3n temporal de S/2004 S 1. Methone \u00e9 tam\u00e9n co\u00f1ecida coma Saturno XXXII.\nMethone est\u00e1 visiblemente afectada por unha resonancia de lonxitude media coa moito m\u00e1is grande e masiva Mimas. Isto causa unha perturbaci\u00f3n orbital no semieixo maior duns 20 kms de variaci\u00f3n respecto da lonxitude do citado semieixo, se este non estivese perturbado, e ademais 5\u00b0 na lonxitude, estas variaci\u00f3ns te\u00f1en lugar \u00f3 longo duns 450 d\u00edas terrestres. A excentricidade e inclinaci\u00f3n tam\u00e9n var\u00edan pero en diferentes escalas de tempo, var\u00eda entre 0,0011 e 0,0037 para a excentricidade e entre 0,003\u00b0 e 0,020\u00b0 para a inclinaci\u00f3n. A proximidade \u00e1s \u00f3rbitas de Pallene e Anthe suxire que estas l\u00faas poder\u00edan formar parte dun grupo din\u00e1mico.\nO nome de Methone foi aprobado pola UAI o 21 de xaneiro do 2005 e ratificado na Asemblea Xeral da UAI do 2006. Methone recibir\u00eda o nome dunha das sete fillas do xigante Alcioneo."}
{"id": "141304", "revid": "1308", "url": "https://gl.wikipedia.org/wiki?curid=141304", "title": "Orellas", "text": ""}
{"id": "141316", "revid": "85894", "url": "https://gl.wikipedia.org/wiki?curid=141316", "title": "Bieite de Abaixo, Ferreira, Coristanco", "text": "Bieite de Abaixo \u00e9 un lugar da parroquia de Erbecedo, no concello coru\u00f1\u00e9s de Coristanco na comarca de Berganti\u00f1os. Ti\u00f1a 32 habitantes no ano 2018 segundo datos do Instituto Nacional de Estad\u00edstica dos cales eran 14 homes e 18 mulleres.\nEst\u00e1 situado entre Coristanco e a Agualada."}
{"id": "141317", "revid": "85894", "url": "https://gl.wikipedia.org/wiki?curid=141317", "title": "Bieite de Arriba, Ferreira, Coristanco", "text": "Bieite de Arriba \u00e9 un lugar da parroquia de Erbecedo, no concello coru\u00f1\u00e9s de Coristanco na Comarca de Berganti\u00f1os. Ti\u00f1a 35 habitantes no ano 2018 segundo datos do Instituto Nacional de Estad\u00edstica dos cales eran 15 homes e 20 mulleres. Est\u00e1 situado xusto ao lado de Bieite de Abaixo."}
{"id": "141318", "revid": "1987", "url": "https://gl.wikipedia.org/wiki?curid=141318", "title": "Ferreira, Ferreira, Coristanco", "text": "Ferreira \u00e9 un lugar da parroquia de Erbecedo, no concello coru\u00f1\u00e9s de Coristanco na Comarca de Berganti\u00f1os. Ti\u00f1a 17 habitantes no ano 2018 segundo datos do Instituto Nacional de Estad\u00edstica dos cales eran 7 homes e 10 mulleres."}
{"id": "141319", "revid": "1987", "url": "https://gl.wikipedia.org/wiki?curid=141319", "title": "Figueiras, Ferreira, Coristanco", "text": "Figueiras \u00e9 un lugar da parroquia de Erbecedo, no concello coru\u00f1\u00e9s de Coristanco na Comarca de Berganti\u00f1os. Ti\u00f1a 6 habitantes no ano 2018 segundo datos do Instituto Nacional de Estad\u00edstica dos cales eran 2 homes e 4 mulleres."}
{"id": "141320", "revid": "85894", "url": "https://gl.wikipedia.org/wiki?curid=141320", "title": "O Pi\u00f1eiro, Ferreira, Coristanco", "text": "O Pi\u00f1eiro \u00e9 un lugar da parroquia de Erbecedo, no concello coru\u00f1\u00e9s de Coristanco na Comarca de Berganti\u00f1os. Ti\u00f1a 54 habitantes no ano 2018 segundo datos do Instituto Nacional de Estad\u00edstica dos cales eran 22 homes e 32 mulleres."}
{"id": "141322", "revid": "85894", "url": "https://gl.wikipedia.org/wiki?curid=141322", "title": "As Teixoeiras, Ferreira, Coristanco", "text": "As Teixoeiras \u00e9 un lugar da parroquia de Erbecedo, no concello coru\u00f1\u00e9s de Coristanco na comarca de Berganti\u00f1os. Ti\u00f1a 18 habitantes no ano 2018 segundo datos do Instituto Nacional de Estad\u00edstica dos cales eran 9 homes e 9 mulleres."}
{"id": "141323", "revid": "2248", "url": "https://gl.wikipedia.org/wiki?curid=141323", "title": "Encarna Otero", "text": ""}
{"id": "141324", "revid": "85894", "url": "https://gl.wikipedia.org/wiki?curid=141324", "title": "O Canal, Oca, Coristanco", "text": "O Canal \u00e9 un lugar da parroquia de Oca, no concello coru\u00f1\u00e9s de Coristanco na Comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a 5 habitantes (3 homes e 2 mulleres)."}
{"id": "141328", "revid": "85894", "url": "https://gl.wikipedia.org/wiki?curid=141328", "title": "O Capel\u00e1n, Oca, Coristanco", "text": "O Capel\u00e1n \u00e9 un lugar da parroquia de Oca, no concello coru\u00f1\u00e9s de Coristanco na Comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a 63 habitantes (29 homes e 34 mulleres)."}
{"id": "141329", "revid": "1987", "url": "https://gl.wikipedia.org/wiki?curid=141329", "title": "Carantos, Oca, Coristanco", "text": "Carantos \u00e9 un lugar da parroquia de Oca, no concello coru\u00f1\u00e9s de Coristanco na Comarca de Berganti\u00f1os. Ti\u00f1a 51 habitantes no ano 2018 segundo datos do Instituto Nacional de Estad\u00edstica dos cales eran 26 homes e 25 mulleres."}
{"id": "141330", "revid": "98629", "url": "https://gl.wikipedia.org/wiki?curid=141330", "title": "Codesido, Oca, Coristanco", "text": "Codesido \u00e9 un lugar da parroquia de Oca, no concello coru\u00f1\u00e9s de Coristanco na Comarca de Berganti\u00f1os. Ti\u00f1a 88 habitantes no ano 2018 segundo datos do Instituto Nacional de Estad\u00edstica dos cales eran 47 homes e 41 mulleres.\nToponimia.\nO top\u00f3nimo \u00e9 un fit\u00f3nimo que indica a existencia de codesos."}
{"id": "141332", "revid": "1987", "url": "https://gl.wikipedia.org/wiki?curid=141332", "title": "A Mi\u00f1ata, Oca, Coristanco", "text": "A Mi\u00f1ata \u00e9 un lugar da parroquia de Oca no concello coru\u00f1\u00e9s de Coristanco na Comarca de Berganti\u00f1os. Ti\u00f1a 80 habitantes no ano 2018 segundo datos do Instituto Nacional de Estad\u00edstica dos cales eran 40 homes e 40 mulleres."}
{"id": "141334", "revid": "1987", "url": "https://gl.wikipedia.org/wiki?curid=141334", "title": "Montecelo, Oca, Coristanco", "text": "Montecelo \u00e9 un lugar da parroquia de Oca, no concello coru\u00f1\u00e9s de Coristanco na Comarca de Berganti\u00f1os. Ti\u00f1a 87 habitantes no ano 2018 segundo datos do Instituto Nacional de Estad\u00edstica dos cales eran 42 homes e 45 mulleres."}
{"id": "141336", "revid": "1987", "url": "https://gl.wikipedia.org/wiki?curid=141336", "title": "Oca, Oca, Coristanco", "text": "Oca \u00e9 un lugar da parroquia de Oca, no concello coru\u00f1\u00e9s de Coristanco na Comarca de Berganti\u00f1os. Ti\u00f1a 84 habitantes no ano 2018 segundo datos do Instituto Nacional de Estad\u00edstica dos cales eran 39 homes e 45 mulleres."}
{"id": "141337", "revid": "336", "url": "https://gl.wikipedia.org/wiki?curid=141337", "title": "Cabaleiros da Mesa Redonda", "text": ""}
{"id": "141338", "revid": "336", "url": "https://gl.wikipedia.org/wiki?curid=141338", "title": "Ciclo Art\u00farico", "text": ""}
{"id": "141339", "revid": "1987", "url": "https://gl.wikipedia.org/wiki?curid=141339", "title": "Podrizo, Oca, Coristanco", "text": "Podrizo \u00e9 un lugar da parroquia de Oca, no concello coru\u00f1\u00e9s de Coristanco na Comarca de Berganti\u00f1os. Ti\u00f1a 24 habitantes no ano 2018 segundo datos do Instituto Nacional de Estad\u00edstica dos cales eran 13 homes e 11 mulleres."}
{"id": "141340", "revid": "85894", "url": "https://gl.wikipedia.org/wiki?curid=141340", "title": "A Cuca, San Xusto, Coristanco", "text": "A Cucal \u00e9 un lugar da parroquia de San Xusto no concello coru\u00f1\u00e9s de Coristanco na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a 107 habitantes (43 homes e 64 mulleres)."}
{"id": "141341", "revid": "1987", "url": "https://gl.wikipedia.org/wiki?curid=141341", "title": "Lume, San Xusto, Coristanco", "text": "Lume \u00e9 un lugar da parroquia de San Xusto no concello coru\u00f1\u00e9s de Coristanco na comarca de Berganti\u00f1os. Ti\u00f1a 9 habitantes no ano 2018 segundo datos do Instituto Nacional de Estad\u00edstica dos cales eran 3 homes e 6 mulleres."}
{"id": "141343", "revid": "1987", "url": "https://gl.wikipedia.org/wiki?curid=141343", "title": "Rececinde, San Xusto, Coristanco", "text": "Rececinde \u00e9 un lugar da parroquia de San Xusto no concello coru\u00f1\u00e9s de Coristanco na Comarca de Berganti\u00f1os. Ti\u00f1a 57 habitantes no ano 2018 segundo datos do Instituto Nacional de Estad\u00edstica dos cales eran 29 homes e 28 mulleres."}
{"id": "141346", "revid": "85894", "url": "https://gl.wikipedia.org/wiki?curid=141346", "title": "San Xusto, San Xusto, Coristanco", "text": "San Xusto \u00e9 un lugar da parroquia de San Xusto no concello coru\u00f1\u00e9s de Coristanco na Comarca de Berganti\u00f1os. Ti\u00f1a 9 habitantes no ano 2018 segundo datos do Instituto Nacional de Estad\u00edstica dos cales eran 6 homes e 3 mulleres."}
{"id": "141348", "revid": "85894", "url": "https://gl.wikipedia.org/wiki?curid=141348", "title": "Amboade, Seavia, Coristanco", "text": "Amboade \u00e9 un lugar da parroquia de Seavia no concello coru\u00f1\u00e9s de Coristanco na comarca de Berganti\u00f1os. Ti\u00f1a 44 habitantes no ano 2018 segundo datos do Instituto Nacional de Estad\u00edstica dos cales eran 24 homes e 20 mulleres."}
{"id": "141350", "revid": "1987", "url": "https://gl.wikipedia.org/wiki?curid=141350", "title": "Arix\u00f3n, Seavia, Coristanco", "text": "Arix\u00f3n \u00e9 un lugar da parroquia de Seavia no concello coru\u00f1\u00e9s de Coristanco na comarca de Berganti\u00f1os. Ti\u00f1a 29 habitantes no ano 2018 segundo datos do Instituto Nacional de Estad\u00edstica dos cales eran 11 homes e 18 mulleres.\nEn Arix\u00f3n, hai un pazo fundado, ao parecer, por Gonzalo Cancela."}
{"id": "141351", "revid": "1987", "url": "https://gl.wikipedia.org/wiki?curid=141351", "title": "Bux\u00e1n, Seavia, Coristanco", "text": "Bux\u00e1n \u00e9 un lugar da parroquia de Seavia no concello coru\u00f1\u00e9s de Coristanco na comarca de Berganti\u00f1os. Ti\u00f1a 84 habitantes no ano 2018 segundo datos do Instituto Nacional de Estad\u00edstica dos cales eran 41 homes e 43 mulleres."}
{"id": "141352", "revid": "1987", "url": "https://gl.wikipedia.org/wiki?curid=141352", "title": "O Campelo, Seavia, Coristanco", "text": "O Campelo \u00e9 un lugar da parroquia de Seavia no concello coru\u00f1\u00e9s de Coristanco na Comarca de Berganti\u00f1os. Ti\u00f1a 18 habitantes no ano 2018 segundo datos do Instituto Nacional de Estad\u00edstica dos cales eran 9 homes e 9 mulleres."}
{"id": "141354", "revid": "85894", "url": "https://gl.wikipedia.org/wiki?curid=141354", "title": "Cerqueir\u00e1s de Arriba, Seavia, Coristanco", "text": "Cerqueir\u00e1s de Arriba \u00e9 un lugar da parroquia de Seavia no concello coru\u00f1\u00e9s de Coristanco na Comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a 39 habitantes (20 homes e 19 mulleres)."}
{"id": "141355", "revid": "98629", "url": "https://gl.wikipedia.org/wiki?curid=141355", "title": "Illa St. Lawrence", "text": "A Illa St. Lawrence (iupik: Sivuqaq) est\u00e1 situada ao oeste do territorio continental de Alasca no mar de Bering, ao sur do Estreito de Bering. \u00c9 parte de Alasca, pero est\u00e1 m\u00e1is preto de Rusia que da parte continental de Alasca. A illa San Lorenzo, consid\u00e9rase unha das \u00faltimas porci\u00f3ns emerxidas da ponte de terra que unha vez uniu a Asia con Am\u00e9rica do Norte durante o per\u00edodo Plistoceno.\nXeograf\u00eda.\nNo censo do 2000 hab\u00eda 1.292 persoas que viven nunha superficie de 4.640,12\u00a0km\u00b2. A illa ten uns 145\u00a0km de longo e 13-36 quil\u00f3metros de ancho. A illa non ten \u00e1rbores, e as \u00fanicas plantas le\u00f1osas son Salgueiros do \u00c1rtico, de non te\u00f1en m\u00e1is de 30\u00a0cm de altura.\nA abundancia na illa de ave mari\u00f1as e de mam\u00edferos mari\u00f1os d\u00e9bese en gran parte \u00e1 influencia da corrente Anadyr, unha corrente oce\u00e1nica fr\u00eda que trae, unha auga rica en nutrientes das augas profundas do Mar de Bering.\nAo sur da illa formase unha pol\u00ednia persistente, cando os ventos do norte e leste empurran o xeo \u00e1 deriva lonxe da costa.\nHistoria.\nForon atopadas pegadas da ocupaci\u00f3n da illa de hai 2.000 anos, que consiste en obxectos de estilo Okvik. A ocupaci\u00f3n da illa non foi continua, e a an\u00e1lise dos esqueletos mostra per\u00edodos de fame. A illa serviu de base regular para a caza.\nOrixinalmente, a illa cham\u00e1base Sivuqaq polo pobo iupik que nel habitan. Con todo, cando o explorador dan\u00e9s ao servizo dos Tsares rusos, a visitou o 10 de agosto de 1728, d\u00eda de San Lorenzo, pasou a ser co\u00f1ecida polo nome actual, de acordo co mito do santo cristi\u00e1n. Crese que a illa foi a primeira en ser explorada polos europeos na rexi\u00f3n de Alasca.\nO reno introduciuse na illa en 1900 para mellorar a econom\u00eda local. A manda chegou a 10.000 cabezas en 1917, pero desde ent\u00f3n diminu\u00edu. Hoxe en d\u00eda, os renos son criados pola s\u00faa carne.\nAldeas.\nA illa na actualidade consta de d\u00faas aldeas: Savoonga e Gambell. Aos dous pobos d\u00e9uselles a propiedade da maior parte da terra na illa de San Lorenzo. Como resultado de ter a propiedade da terra, os iupik son xuridicamente capaces de vender o marfil f\u00f3sil e outros obxectos atopados na illa de San Lorenzo.\nA illa est\u00e1 habitada principalmente por iupik que se dedicaban \u00e1 caza, a pesca e a cr\u00eda de renos. Os iupik da illa de St. Lawrence tam\u00e9n son co\u00f1ecidos pola s\u00faa habilidade na talla, na s\u00faa maior\u00eda con materiais de mam\u00edferos mari\u00f1os (marfil de morsa e o \u00f3so de balea).\nCabo Nord\u00e9s e a contaminaci\u00f3n por PCB.\nNortheast Cape Air Force Station (AFS) foi unha base Forza A\u00e9rea dos Estados Unidos. Operou desde 1952 ata aproximadamente 1972. Na zona que rodea a base houbo durante s\u00e9culos un campamento tradicional de varias familias iupik. Logo de que a base fose pechada na d\u00e9cada de 1970, moitas destas persoas comezaron a experimentar problemas de sa\u00fade. Ata hoxe en d\u00eda, as persoas que creceron al\u00ed te\u00f1en altos \u00edndices de cancro e outras enfermidades, posiblemente debido \u00e1 exposici\u00f3n ao PCB do lugar."}
{"id": "141361", "revid": "5132", "url": "https://gl.wikipedia.org/wiki?curid=141361", "title": "Paulo \u00c1lvarez", "text": ""}
{"id": "141372", "revid": "98629", "url": "https://gl.wikipedia.org/wiki?curid=141372", "title": "Illa Riesco", "text": "A illa Riesco \u00e9 unha illa de Chile localizada no extremo meridional de Am\u00e9rica do Sur, na ribeira setentrional do estreito de Magallanes. Administrativamente, a illa pertence \u00e1 comuna de R\u00edo Verde, Rexi\u00f3n de Magallanes e da Ant\u00e1rtica Chilena. Ten unha superficie de 5.005\u00a0km\u00b2, que a converten na cuarta illa maior do pa\u00eds.\nXeograf\u00eda.\nA illa ten os seguintes l\u00edmites: \nNa s\u00faa porci\u00f3n occidental at\u00f3pase a Reserva Nacional Alacalufes.\nHabitada primeiramente polos kaw\u00e9skar, hoxe a illa caracter\u00edzase por unha decena de estancias, todas en mans de particulares, nas que a crianza de ovellas \u00e9 unha das principais labores que al\u00ed se realiza. Isto grazas \u00e1s s\u00faas amplas chairas, sen prexu\u00edzo de que alg\u00fans dos sectores, como cabo Le\u00f3n, pos\u00faen relevo irregular que mestura a paisaxe monta\u00f1osa dos Andes patag\u00f3nicos, bosque de coig\u00fce de Magallanes e planicie. Ademais, na illa hai un importante reduto de huemules en estado salvaxe.\nNa historia da illa tam\u00e9n figura que alg\u00fans sectores serviron como campos de concentraci\u00f3n durante o goberno militar, segundo consta nalg\u00fans testemu\u00f1os de persoas que viviron esa \u00e9poca.\nMiner\u00eda.\nA illa pos\u00fae grandes reservas de carb\u00f3n. Ao norte da illa at\u00f3pase a mina Elena, que comezou a ser explotada por un franc\u00e9s a finais do s\u00e9culo XIX. Logo de anos de abandono, o noruegu\u00e9s Ove Larsen Gude abriu a mina en 1921. Nos anos 1930, a produci\u00f3n de carb\u00f3n ascend\u00eda a dous mil toneladas mensuais e sum\u00e1base ao extra\u00eddo desde os xacementos Magdalena e Josefina, tam\u00e9n na illa.\nO xacemento Estancia Invierno foi estudado polo Comit\u00e9 de Carb\u00f3ns da Corporaci\u00f3n de Fomento da Produci\u00f3n (CORFO) entre os anos 1978 e 1981. No lugar, que abarca 4.030 hect\u00e1reas, se cubicaron reservas por un total de 670 mill\u00f3ns de toneladas de carb\u00f3n, das cales preto de 280 mill\u00f3ns de toneladas corresponden \u00e1 categor\u00eda de reservas probadas e o resto \u00e1 categor\u00eda de probables.\nDurante os anos 2000, a sociedade mineira Illa Riesco, constitu\u00edda por capitais de Empresas Copec e Ultramar, adxudicouse as minas Elena e R\u00edo Eduardo e Estancia Invierno, este \u00faltimo xacemento manterase en poder de BHP Billiton ata o ano 2017, data en que expira o seu contrato de concesi\u00f3n."}
{"id": "141374", "revid": "98629", "url": "https://gl.wikipedia.org/wiki?curid=141374", "title": "Edge\u00f8ya", "text": "Edge\u00f8xa (\u00e1s veces anglicizada como illa Edge) \u00e9 unha illa deshabitada do arquip\u00e9lago das illas Svalbard, localizada ao leste de Spitsbergen e ao sur da illa de Barents. Administrativamente, pertence a Svalbard, un territorio dependente de Noruega.\nXeograf\u00eda.\nA illa ten unha superficie de 5.074\u00a0km\u00b2, que a converten por tama\u00f1o na 3\u00aa do arquip\u00e9lago. Deles, 2.102\u00a0km\u00b2 est\u00e1n cubertos por glaciares, sendo o principal o Edge\u00f8yj\u00f8kulen.\nEst\u00e1 separada de Spitsbergen ao oeste polo Storfjorden, e, ao norte, o Freemansundet sep\u00e1raa da illa de Barents; na parte sur occidental local\u00edzase o Tjuvfjorden.\nA illa \u00e9 unha reserva natural protexida de Svalbard. \u00c9 un sitio de conservaci\u00f3n do oso polar e do reno de Svalbard."}
{"id": "141376", "revid": "98629", "url": "https://gl.wikipedia.org/wiki?curid=141376", "title": "Belitung", "text": "Belitung (en indonesio, \"Pulau Belitung\" e en ingl\u00e9s, \"Billiton\") \u00e9 unha illa de Indonesia localizada na costa oriental de Sumatra, no mar de Xava. A illa \u00e9 famosa polos seus pementos e polo seu esta\u00f1o. Foi posesi\u00f3n dos brit\u00e1nicos desde 1812 ata que cedeu o control brit\u00e1nico aos neerlandeses polo tratado anglo-neerland\u00e9s de 1824. A s\u00faa principal cidade \u00e9 Tanjung Pandan.\nXeograf\u00eda.\nBelitung est\u00e1 situada no estreito de Karimata, no l\u00edmite entre o mar de Xava, ao sur, e o Mar da China Meridional, ao norte. \u00c1 s\u00faa vez, o estreito de Gaspar, ao oeste, a separa da veci\u00f1a illa de Bangka.\nAdministrativamente, Belitung div\u00eddese en dous \"kabupaten\" (rexencias) na provincia de Bangka-Belitung:\nTr\u00e1tase dunha illa de tama\u00f1o medio, de 4478\u00a0km\u00b2, cun relevo moderadamente abrupto, con varias monta\u00f1as. A m\u00e1is alta \u00e9 o monte Tajam, cunha altura de s\u00f3 500 m. Belitung \u00e9 popular polas s\u00faas abstractas rocas de granito e as s\u00faas brillantes praias de area branca en Tanjung Tinggi, Tanjung Kelayang, Tanjung Binga e a illa de Lengkuas. O seu mar azul turquesa \u00e9 moderadamente tranquilo e pouco profundo, adecuado para navegar a vela, o mergullo e a nataci\u00f3n.\nDemograf\u00eda.\nA poboaci\u00f3n, de aproximadamente 200\u00a0000 habitantes, conc\u00e9ntrase en pequenas localidades, sendo as maiores Tanjung Pandan, no oeste, e Mangar, no leste. A etnia malaia \u00e9 a principal de Belitung, a\u00ednda que hai representaci\u00f3n importante de bugis, sundan\u00e9s e etnia chinesa, que anteriormente traballaron para os neerlandeses na miner\u00eda do esta\u00f1o. Tam\u00e9n hai grandes poboaci\u00f3ns de balineses e maduraneses, que se asentaron al\u00ed na transmigraci\u00f3n na \u00e9ra de Suharto.\nEconom\u00eda.\nBelitung \u00e9 fonte de esta\u00f1o, arxila, caol\u00edn, mineral de ferro e areas de s\u00edlice. A empresa mineira australiana, BHP Billiton, deriva o seu nome desta illa. Tam\u00e9n \u00e9 un produtor de pementa, coco, aceite de palma e produtos da pesca. Os seus habitantes traballan como agricultores, pescadores e mineiros. A illa \u00e9 de f\u00e1cil acceso, con 4 voos diarios de 50 minutos desde Iacarta. Debido \u00e1s fant\u00e1sticas praias de area branca, o turismo est\u00e1 comezando a converterse nunha parte importante da econom\u00eda local.\nHistoria.\nCakraningrat III ou K. A. Gending (1696-1700) dividiu o principado en 4 \"ngabehi\" : Badau, Sijuk, Belantu e Buding.\nCakraninggrat VI (1755-1785), irm\u00e1n m\u00e1is novo de Abudin, solicitou a axuda do sult\u00e1n de Palembang.\nA illa foi cedida aos brit\u00e1nicos en 1812 polo sult\u00e1n de Palembang. Estes, \u00e1 s\u00faa vez, ced\u00e9rona aos neerlandeses no marco do tratado anglo-neerland\u00e9s de 1824 subscrito en Londres. A illa nesa \u00e9poca, ti\u00f1a grandes reservas de esta\u00f1o, cuxa extracci\u00f3n iniciouse en 1851 cando Cakraningrat VIII asinou un convenio cos neerlandeses. Para as actividades mineiras estableceuse en 1869 na Haia, a empresa Billiton, a actual BHP Billiton. Para o traballo nas minas utiliz\u00e1ronse mineiros chineses, cuxos descendentes constit\u00faen a segunda comunidade na illa logo da comunidade malaia.\nCoa independencia de Indonesia, as actividades mineiras dos neerlandeses pasaron a Timah, unha empresa estatal indonesa.\nPr\u00edncipes de Belitung.\nLevaban o t\u00edtulo de Depati (do xavan\u00e9s, adipati, \"gobernador\"):"}
{"id": "141377", "revid": "25871", "url": "https://gl.wikipedia.org/wiki?curid=141377", "title": "Illa Stefansson", "text": "Illa Stefansson (Stefansson Island) \u00e9 unha illa do arquip\u00e9lago \u00e1rtico canadense, pertencente ao territorio de Nunavut, Canad\u00e1.\nTen unha superficie de 4.463\u00a0km\u00b2. A illa, polo norte, est\u00e1 ba\u00f1ada polas augas do Estreito Vizconde Melville (Viscount Melville Sound); e, polo leste, polas augas da Canle M'Clintock. At\u00f3pase xusto \u00e1 beira da Pen\u00ednsula Storkerson da Illa Victoria, separada pola Canle de Goldsmith. O punto m\u00e1is elevado de Illa Stefansson ten unha altitude \u00e9 290 m.\nA illa leva o seu nome en honra do explorador do Canad\u00e1 Vilhjalmur Stefansson (1879-1962)."}
{"id": "141379", "revid": "98629", "url": "https://gl.wikipedia.org/wiki?curid=141379", "title": "Nikolai Semenov", "text": "Nikolai Nikolaevich Semenov (en ), nado o 15 de abril de 1896 en Saratov, (Uni\u00f3n Sovi\u00e9tica) e finado o 25 de setembro de 1986, foi un qu\u00edmico e profesor universitario ruso/sovi\u00e9tico galardoado co Premio Nobel de Qu\u00edmica de 1956.\nTraxectoria.\nEstudou f\u00edsica, qu\u00edmica e matem\u00e1ticas na Universidade de San Petersburgo e foi nomeado profesor de f\u00edsica do Instituto Polit\u00e9cnico de Leningrado logo de participar na guerra civil rusa, sendo Semyonov o introductor da qu\u00edmica f\u00edsica no seu pa\u00eds.\nDirixiu o Instituto de Qu\u00edmica F\u00edsica da Academia de Ciencias desde 1931, e o Instituto de Qu\u00edmica F\u00edsica da Universidade de Moscova desde 1944.\nInvestigaci\u00f3ns cient\u00edficas.\nInteresado inicialmente no estudo da f\u00edsica molecular e dos fen\u00f3menos electr\u00f3nicos, xunto a Petr Kapitsa descubriu en 1922 un m\u00e9todo para medir o campo magn\u00e9tico dun n\u00facleo at\u00f3mico, que posteriormente ser\u00eda modificado e mellorado por Otto Stern e Walter Gerlach, e co\u00f1ecido como experimento de Stern-Gerlach.\nEn 1925 xunto a Iakov Frenkel estudou a cin\u00e9tica da condensaci\u00f3n e absorci\u00f3n dos vapores. En 1927 estudou a ionizaci\u00f3n dos gases as\u00ed como a qu\u00edmica do electr\u00f3n, e en 1928 xunto a Vladimir Fok creou a teor\u00eda da descarga rota de diel\u00e9ctricos.\nPosteriormente dedicouse completamente \u00e1 cin\u00e9tica qu\u00edmica, ao desenvolvemento da cal contribu\u00edu notablemente. A s\u00faa tarefa foi especialmente intensa durante a segunda guerra mundial, cando os problemas de combusti\u00f3n e explosi\u00f3n adquiriron extraordinaria importancia. O goberno sovi\u00e9tico premiouno en 1941 co Premio Stalin e en 1945 coa Orde de Lenin.\nPosteriormente traballou no campo das reacci\u00f3ns qu\u00edmicas en cadea, o co\u00f1ecemento da cal contribu\u00edu de xeito moi considerable do mesmo xeito que o qu\u00edmico ingl\u00e9s Cyril Norman Hinshelwood co cal mantivo estreitas relaci\u00f3ns cient\u00edficas e compartiu o Premio Nobel de Qu\u00edmica do ano 1956.\nEntre as s\u00faas principais obras at\u00f3panse \"Reacci\u00f3ns en Cadea\" (1934) e \"Suma de Problemas de Qu\u00edmica Cin\u00e9tica e Radioactividade\" (1954)"}
{"id": "141388", "revid": "23204", "url": "https://gl.wikipedia.org/wiki?curid=141388", "title": "Alexander Robertus Todd", "text": "Alexander Robertus Todd, Bar\u00f3n de Todd (PC, OM, FRS), nado o 2 de outubro de 1907 en Glasgow e finado o 10 de xaneiro de 1997 en Cambridge (Inglaterra), foi un qu\u00edmico e profesor universitario escoc\u00e9s galardoado co Premio Nobel de Qu\u00edmica en 1957.\nTraxectoria.\nIniciou os seus estudos na \"Allen Glenns School\" e licenciouse en qu\u00edmica na Universidade de Glasgow en 1928. Posteriormente ampliou os seus estudos na Universidade de Frankfurt, onde se doutorou en 1931.\nEn 1933 realizou un novo doutoramento na Universidade de Oxford, e en 1938 foi nomeado profesor de qu\u00edmica na Universidade de M\u00e1nchester, cargo que desenvolveu ata 1944 cando aceptou o seu nomeamento como profesor de qu\u00edmica org\u00e1nica na Universidade de Cambridge, onde tivo baixo a s\u00faa tutela ao bioqu\u00edmico canario Antonio Gonz\u00e1lez Gonz\u00e1lez.\nEntre 1952 e 1964 foi membro consultivo do Goberno Brit\u00e1nico, en 1954 foi nomeado cabaleiro do Imperio Brit\u00e1nico pola ra\u00ed\u00f1a Isabel II e en 1962 foille concedido o t\u00edtulo honor\u00edfico de bar\u00f3n. Membro da Royal Society de Londres, foi o seu presidente entre os anos 1975 e 1980.\nInvestigaci\u00f3ns cient\u00edficas.\nEntre 1935 e 1936 foi membro do equipo investigador da Universidade de Edimburgo onde realizou investigaci\u00f3ns sobre a vitamina B1 ou aneurina, da cal elaborou diversos procedementos de obtenci\u00f3n por s\u00edntese, un dos cales utilizase para preparala industrialmente. Durante a s\u00faa estancia no Instituto Lister de Londres entre 1936 e 1938 proseguiu os seus traballos de s\u00ednteses da tiamina e outras substancias relacionadas.\nA partir de 1955 iniciou as s\u00faas investigaci\u00f3ns sobre os nucle\u00f3tidos (os compostos que forman as unidades estruturais dos \u00e1cidos nucleicos ADN e ARN), coenzimas e compostos de f\u00f3sforo, as\u00ed mesmo efectuou outros estudos que permitiron esclarecer a complicada estrutura da vitamina B12 e vitamina E, a antocianina (pigmento vexetal causante das coloracions vermellas, moradas e azuis das flores). Estudou tam\u00e9n os alcaloides atopados no haxix e no c\u00e1nnabis.\nO 1957 foi galardoado co Premio Nobel de Qu\u00edmica \"polo seu traballo sobre nucle\u00f3tidos e coenzimas\"."}
{"id": "141391", "revid": "98629", "url": "https://gl.wikipedia.org/wiki?curid=141391", "title": "Forza conservativa", "text": "En f\u00edsica, as forzas conservativas son aquelas nas que o traballo realizado \u00f3 desplazarse un corpo entre dous puntos non depende da traxectoria percorrida. As forzas conservativas te\u00f1en lugar nos \"campos conservativos\", que son as rexi\u00f3ns do espazo que cumpren co devandito. O nome conservativo d\u00e9bese a que para un campo de forzas dese tipo existe un xeito especialmente sixelo da lei de conservaci\u00f3n da enerx\u00eda.\nCriterios de caracterizaci\u00f3n dunha forza conservativa.\nPode demostrarse que un campo \u00e9 conservativo se presenta algunha das propiedades seguintes (de feito, se cumpre unha delas, cumprir\u00e1 as outras xa que matematicamente son equivalentes):\nUn exemplo de forza conservativa \u00e9 o campo gravitatorio da mec\u00e1nica newtoniana. O contrario a unha forza conservativa \u00e9 unha \"forza non-conservativa\", que realiza m\u00e1is traballo cando aumenta a lonxitude do cami\u00f1o percorrido. Un exemplo disto \u00e9 a forza de rozamento. A maior\u00eda dos sistemas f\u00edsicos son non-conservativos; neles a enerx\u00eda p\u00e9rdese pola fricci\u00f3n ou pola acci\u00f3n dun campo de forzas non-conservativas. Un campo non conservativo p\u00f3dese describir a trav\u00e9s dun campo conservativo facendo algunhas consideraci\u00f3ns."}
{"id": "141397", "revid": "1131", "url": "https://gl.wikipedia.org/wiki?curid=141397", "title": "Galer\u00eda de imaxes de armas de fogo de Galicia", "text": "Armas de fogo de Galicia"}
{"id": "141402", "revid": "1131", "url": "https://gl.wikipedia.org/wiki?curid=141402", "title": "Galer\u00eda de imaxes do castelo de Monterreal", "text": "O castelo de Monterreal \u00e9 un castelo situado no concello de Baiona."}
{"id": "141456", "revid": "6939", "url": "https://gl.wikipedia.org/wiki?curid=141456", "title": "Lingua ligur", "text": ""}
{"id": "141457", "revid": "6939", "url": "https://gl.wikipedia.org/wiki?curid=141457", "title": "L\u00edgur", "text": ""}
{"id": "141458", "revid": "1131", "url": "https://gl.wikipedia.org/wiki?curid=141458", "title": "Nigueiro\u00e1", "text": "O top\u00f3nimo galego Nigueiro\u00e1 pode referirse a:"}
{"id": "141461", "revid": "56817", "url": "https://gl.wikipedia.org/wiki?curid=141461", "title": "Stand Inside Your Love", "text": "\"Stand Inside Your Love\"' \u00e9 unha canci\u00f3n de The Smashing Pumpkins. Foi o primeiro sinxelo oficial do seu quinto \u00e1lbum, \"Machina/The Machines of God\", e tam\u00e9n o primeiro editado con Jimmy Chamberlin de volta na banda. O tema foi composto por Billy Corgan. O sinxelo cont\u00e9n unha cara-b, \"Speed Kills\", que aparece de xeito acurtado no vinilo e versi\u00f3ns do CD de importaci\u00f3n do \"Machina\", e nunha versi\u00f3n m\u00e1is pesada no seguinte \u00e1lbum da banda, \"Machina II/The Friends &amp; Enemies of Modern Music\".\nLista de canci\u00f3ns.\nTodos os temas compostos por Billy Corgan."}
{"id": "141462", "revid": "865", "url": "https://gl.wikipedia.org/wiki?curid=141462", "title": "Machina/The Machines of God", "text": ""}
{"id": "141463", "revid": "865", "url": "https://gl.wikipedia.org/wiki?curid=141463", "title": "Machina II/The Friends &amp; Enemies of Modern Music", "text": ""}
{"id": "141464", "revid": "56817", "url": "https://gl.wikipedia.org/wiki?curid=141464", "title": "Perfect", "text": "\"Perfect\" \u00e9 unha canci\u00f3n de The Smashing Pumpkins. Foi o segundo sinxelo do seu cuarto \u00e1lbum, \"Adore\", editado o 7 de setembro de 1998."}
{"id": "141465", "revid": "56817", "url": "https://gl.wikipedia.org/wiki?curid=141465", "title": "Rotten Apples", "text": "Rotten Apples \u00e9 un recompilatorio de grandes \u00e9xitos da banda The Smashing Pumpkins. Foi editado o 20 de novembro do 2001 conxuntamente co \"Judas 0\".\nListaxe de canci\u00f3ns.\nExisten d\u00faas versi\u00f3ns de \"Rotten Apples\", unha delas exclusiva para os Estados Unidos. Na versi\u00f3s dos Estados Unidos incl\u00faese a canci\u00f3n \"Landslide\" que \u00e9 substitu\u00edda por \"Try, Try, Try\" na versi\u00f3n internacional."}
{"id": "141483", "revid": "89787", "url": "https://gl.wikipedia.org/wiki?curid=141483", "title": "Yvain, o Cabaleiro do Le\u00f3n", "text": "Yvain, o Cabaleiro do Le\u00f3n (en franc\u00e9s: \"Yvain, le Chevalier au Lion\") \u00e9 unha novela de cabalar\u00edas de Chr\u00e9tien de Troyes. Foi escrita probabelmente en 1170, simultaneamente con \"Lanzarote ou o Cabaleiro da Carreta\", e incl\u00fae varias referencias aos acontecementos daquel poema. O personaxe principal, Yvain, bas\u00e9ase nunha figura hist\u00f3rica, Owain mab Urien.\nArgumento.\nUn d\u00eda, na Corte do Rei Artur, Calogrenant conta a s\u00faa aventura: atopa unha fonte m\u00e1xica, e dinlle que se consegue verter a s\u00faa auga nunha gran pedra, se expor\u00e1 a moitos perigos, en particular a unha terrible tempestade, pero tam\u00e9n a sucesos marabillosos. Cando o fai, desencad\u00e9ase unha tempestade que destr\u00fae as colleitas e mata a xente do lugar. Pero despois, ocorre a marabilla: moitos paxaros de cantos melodiosos se pousan sobre a \u00e1rbore. De pronto, un cabaleiro negro combate a Calogrenant e v\u00e9nceo. Yvain decide vingar o seu primo. Chega \u00f3 castelo, mata o seu dono e nam\u00f3rase de Laudine, a vi\u00fava. Casa con ela pero despois, convencido por Galv\u00e1n, volve \u00e1s s\u00faas aventuras, e incumpre a s\u00faa promesa de volver \u00f3 cabo dun ano. Ela escr\u00edbelle e dille que non o quere volver a ver, co que el tolea e vaga errante polos bosques. Al\u00ed bate cun le\u00f3n a pelexar cun drag\u00f3n. Decide axudar o le\u00f3n e s\u00e1lvao. Como agradecemento, este fica ao seu lado, polo que ser\u00e1 chamado de a\u00ed en diante o Cabaleiro do Le\u00f3n, e ambos vivir\u00e1n unha serie de aventuras que terminar\u00e1n por lle ensinar a Yvain o verdadeiro significado da honra, a amizade e o amor. Coa axuda dunha doncela da dona, recupera o amor da s\u00faa esposa e consegue o seu perd\u00f3n. \nA lenda do Cabaleiro do Le\u00f3n en Galicia.\nA\u00ednda que na literatura galega medieval non se conservan textos con esta historia, non hai d\u00fabida que se co\u00f1ec\u00eda. Un testemu\u00f1o moi claro \u00e9 o t\u00edmpano do mosteiro de Santa Mar\u00eda de Penamaior (cisterciense), labrado contra 1255\".\" Al\u00ed aparece Yvain, o cabaleiro triunfante levando as rendas do cabaleiro vencido, a fonte milagreira, representada polas ondas do c\u00edrculo central, a \u00e1rbore chea de paxaros, o cadrado \u00f3 p\u00e9 da fonte onde se vert\u00eda a auga que desencadeaba tormentas e o le\u00f3n, co rabo bifurcado."}
{"id": "141487", "revid": "336", "url": "https://gl.wikipedia.org/wiki?curid=141487", "title": "Yvain, o cabaleiro do le\u00f3n", "text": ""}
{"id": "141499", "revid": "17347", "url": "https://gl.wikipedia.org/wiki?curid=141499", "title": "Arciprestado de Trasdeza", "text": "O arciprestado de Trasdeza foi un dos 29 arciprestados da diocese de Lugo, que comprend\u00eda 31 das 33 parroquias do concello pontevedr\u00e9s de Silleda xunto coa parroquia de Merza do concello de Vila de Cruces, quedando desde 2010 inclu\u00eddo no arciprestado de Deza-Trasdeza. O seu nome d\u00e9bese ao nome que daban os xe\u00f3grafos de Lugo \u00e1s terras de Silleda, antiga xurisdisci\u00f3n de Trasdeza (tras Deza = al\u00e9n do Deza).\nSituaci\u00f3n.\nSituado na franxa m\u00e1is occidental da diocese lucense, engloba a pr\u00e1ctica totalidade do concello de Silleda. Co arciprestado de Ulla polo norte, o de Deza polo leste e sur, o de Montes polo sur e o de Tabeir\u00f3s polo oeste, o arciprestado de Trasdeza enc\u00e1ixase nun paraxe con abundantes monumentos eclesi\u00e1sticos.\nHistoria.\nA denominaci\u00f3n de Trasdeza aparece xa mencionada na Alta Idade Media e a parroquia de Santa Mar\u00eda de Cortegada en Trasdeza, figura en documentos.\nNo s\u00e9culo XVII menci\u00f3nase o arciprestado de Trasdeza como dependente do arcediagado de Deza, da diocese de Lugo. Trasdeza aparece, polo tanto, como a denominaci\u00f3n eclesi\u00e1stica que en 1645 designa o arciprestado dese nome.\nParroquias.\nF\u00f3rmano as seguintes parroquias: Santa Mar\u00eda de Abades, San Pedro de Ansemil, Santiago de Breixa, Santa Mar\u00eda de Carboeiro, San Mamede do Castro, San Salvador de Cerva\u00f1a, San Cibrao de Chapa, Santa Mar\u00eda de Cortegada, San Salvador de Escuadro, San Marti\u00f1o de Fiestras, Santa Mar\u00eda de Graba, San Miguel de Lamela, San Salvador de Laro, San Tirso de Manduas, San Fiz de Margaride, San Cristovo de Martixe, Santa Mar\u00eda de Merza, San Mamede de Moalde, San Marti\u00f1o de Negreiros, San Miguel de Oleiros, San Tom\u00e9 de Parada, San Marti\u00f1o de Pazos, San Xiao de Pi\u00f1eiro, San Miguel de Ponte, San Paio de Refoxos, San Marti\u00f1o de Rellas, San Xo\u00e1n de Sa\u00eddres, San Miguel de Siador, Santa Baia de Silleda, Santiago de Taboada, San Marti\u00f1o de Vilar e Santa Mar\u00eda de Xestoso."}
{"id": "141500", "revid": "89787", "url": "https://gl.wikipedia.org/wiki?curid=141500", "title": "Historia do rexistro do son", "text": " \nA historia do rexistro do son, a gravaci\u00f3n do son de forma artificial, comezou o 25 de marzo de 1857, cando Edouard-L\u00e9on Scott de Martinville patentou o seu fonoaut\u00f3grafo, o primeiro invento para o rexistro sonoro. S\u00e1bese que o 9 de abril de 1860 se realizou con este artefacto a primeira gravaci\u00f3n da que se ten noticia.\nEn 1877 Thomas Edison creou o seu fon\u00f3grafo, o cal se converteu no primeiro aparello en poder reproducir o son gravado. Cando aparec\u00eda o fon\u00f3grafo xa se estaba pensando na idea da gravaci\u00f3n magn\u00e9tica mediante un arame. No entanto, \u00f3 magnet\u00f3fono de arame sucedeulle o mesmo que \u00f3 fon\u00f3grafo, sendo substitu\u00eddo polo magnet\u00f3fono. A comezos de 1950 comezouse a fabricar este artefacto para o uso dom\u00e9stico. M\u00e1is tarde vi\u00f1eron os discos de vinilo a 78 RPM. Coa chegada do microsuco e a nova velocidade de 33 RPM estes foron substitu\u00eddos, xa que os anteriores ti\u00f1an moi pouca duraci\u00f3n.\nEn 1979 inventouse o CD, o primeiro formato dixital para o son, o cal desprazou de inmediato o disco de vinilo e tam\u00e9n o casete de son. Xa en 1986 comezou a desenvolverse o formato mp3 polos cient\u00edficos Karlheinz Brandenburg, Popp e Grill. Moito m\u00e1is tarde, en 1995, Brandenburg usouno por primeira vez no seu propio computador e un ano despois o seu instituto xa ti\u00f1a 1,2 mill\u00f3ns de euros grazas \u00e1 patente do formato. Dez anos m\u00e1is tarde esa cantidade alcanzara os 26,1 mill\u00f3ns. No s\u00e9culo XX aparecen os discman xunto \u00f3s reprodutores aut\u00f3nomos ou tam\u00e9n chamados mp3, por que son capaces de reproducir o devandito formato, desprazando os walkman.\nNa actualidade, a maior\u00eda dos formatos de gravaci\u00f3n e reproduci\u00f3n de son te\u00f1en formato dixital, a\u00ednda que moita xente prefire as gravaci\u00f3ns e reproduci\u00f3ns anal\u00f3xicas.\nO fonoaut\u00f3grafo.\nA primeira invenci\u00f3n co\u00f1ecida dun dispositivo capaz de gravar son foi o fonoaut\u00f3grafo, do franc\u00e9s Leon Scott, patentado o 25 de marzo de 1857. Este pod\u00eda transcribir son a un medio visible, pero non ti\u00f1a un modo de reproducilo despois.\nO aparello consist\u00eda nun corno ou un barril, o cal recoll\u00eda as ondas sonoras cara a unha membrana, \u00e1 que estaba atada unha corda. Cando chegaba o son, esta vibraba e mov\u00edase e o son pod\u00eda gravarse nun medio visible. O fonoaut\u00f3grafo era considerado como unha curiosidade de laboratorio para o estudo da ac\u00fastica. Era usado para determinar a frecuencia dun ton musical, e para estudar o son e a fala.\nNon se entendeu at\u00e9 despois do descubrimento do fon\u00f3grafo que a onda gravada polo fonoaut\u00f3grafo era, de feito, unha gravaci\u00f3n do son que tan s\u00f3 precisaba dun medio de reproduci\u00f3n adecuado para soar, e ser escoitada por un usuario.\nA primeira gravaci\u00f3n da historia.\nUn equipo logrou ter acceso \u00e1s gravaci\u00f3ns do fonoaut\u00f3grafo de Leon Scott, que estaban gardadas na oficina de patentes da Academia das Ciencias de Francia. Escanearon o papel en relevo, cun sofisticado programa de computador desenvolto anos antes pola Biblioteca do Congreso estadounidense. As ondas do papel foron traducidas por un computador a sons audibles e reco\u00f1ecibles. Un deles, creado o 9 de abril de 1860, resultou ser unha gravaci\u00f3n de 10 segundos (de moi baixa fidelidade, pero reco\u00f1ecible) de algu\u00e9n cantando a canci\u00f3n popular francesa \"Au Clair da Lune\". Este fonoautograma \u00e9 a primeira gravaci\u00f3n de son co\u00f1ecida, as\u00ed como a primeira gravaci\u00f3n que \u00e9 empiricamente reproducible, moi anterior \u00e1 gravaci\u00f3n do reloxo parlante de Frank Lambert e a dun concerto de H\u00e4ndel realizada pola Compa\u00f1\u00eda Edison, que datan de d\u00faas e tres d\u00e9cadas despois, respectivamente.\nA invenci\u00f3n do fon\u00f3grafo por Edison.\nO fon\u00f3grafo emprega un sistema de gravaci\u00f3n mec\u00e1nica anal\u00f3xica no cal as ondas sonoras, que poden ser producidas pola voz ou por outros medios, son transformadas en vibraci\u00f3ns e estas crean un suco na superficie, polo que m\u00e1is tarde pasar\u00e1 unha agulla, a cal recoller\u00e1 as vibraci\u00f3ns no cilindro do fon\u00f3grafo. O fon\u00f3grafo, de xeito diferente ao fonoaut\u00f3grafo (que non pod\u00eda reproducir as s\u00faas gravaci\u00f3ns realizadas), foi o primeiro que puido tanto gravar como reproducir sons.\nThomas Alva Edison anunciou a invenci\u00f3n do seu primeiro fon\u00f3grafo o 21 de novembro de 1877, mostrouno por primeira vez o 29 de novembro dese mesmo ano e patentouno o 19 de febreiro de 1878. Un pouco m\u00e1is tarde patentou o meg\u00e1fono. Inicialmente empreg\u00e1ronse cilindros de cart\u00f3n recubertos de esta\u00f1o; m\u00e1is tarde de cart\u00f3n parafinado e finalmente de cera s\u00f3lida. O cilindro de cera, de maior calidade e durabilidade, comercializouse desde 1889, un ano despois de que aparecese o gram\u00f3fono.\nO disco de vinilo.\nO disco de vinilo apareceu en 1888 xunto \u00f3 gram\u00f3fono. \u00d3 principio grav\u00e1ronse discos de 5 polgadas a 78 ou 80 RPM. Para a \u00e9poca os gram\u00f3fonos usaban motores de corda, que non eran capaces de controlar unha velocidade constante de 78 RPM. Houbo que esperar \u00e1 aparici\u00f3n dos motores as\u00edncronos. Axi\u00f1a, en 1900, comezouse a gravar en ambas as d\u00faas caras.\nAproximadamente en 1934 apareceron os discos de acetato, os cales permit\u00edan unha gravaci\u00f3n m\u00e1is r\u00e1pida, coa vantaxe de que non precisar\u00eda ning\u00fan tratado qu\u00edmico. O seu principal inconveniente era que s\u00f3 duraban cinco ou seis reproduci\u00f3ns.\nEn 1931 inventouse a reproduci\u00f3n a 33 RPM, a cal \u00f3 ser menor daba m\u00e1is duraci\u00f3n ao disco, duns quince a uns vinte minutos. En 1945 cr\u00e9ase a maneira de facer m\u00e1is pequenos os sucos e as\u00ed facer que entren m\u00e1is sucos que antes. Denominouse \"microsuco\" e era capaz de chegar a entrar case dez sucos nun mil\u00edmetro, o cal grazas a esta nova tecnolox\u00eda e \u00e1 velocidade de 33 RPM, os discos de vinilo agora poden chegar a durar de trinta a m\u00e1is de corenta minutos.\nO gram\u00f3fono.\nO gram\u00f3fono de Berliner foi patentado en 1887 ou 1888. Consta dun prato xiratorio, un brazo, unha agulla ou p\u00faa, un amplificador ou bucina e un motor a corda, o cal viraba a 78 ou 80 RPM.\nNun principio os gram\u00f3fonos utilizaron discos de 5\" con goma endurecida, o chamado \"vulcanite\". Estes discos estiveron dispo\u00f1ibles por un prazo moi curto, xa que era unha medida experimental. En novembro de 1894 apareceron os discos de 7\". Pese a todo os discos de goma endurecida non ti\u00f1an un son tal fiel como os do fon\u00f3grafo e isto produciu a s\u00faa baixa comercializaci\u00f3n. O gram\u00f3fono, igual que o fon\u00f3grafo, emprega un sistema de gravaci\u00f3n mec\u00e1nica anal\u00f3xica no cal as ondas sonoras son transformadas en vibraci\u00f3ns mec\u00e1nicas que fan mover unha p\u00faa, a cal traza sucos que conforman unha espiral sobre a superficie dun disco met\u00e1lico que foi tratado quimicamente. En forma inversa, \u00f3 percorrer o suco dun disco cunha p\u00faa x\u00e9ranse vibraci\u00f3ns mec\u00e1nicas, as cales se transforman en sons que son emitidos pola bucina.\nO gram\u00f3fono acabou impo\u00f1\u00e9ndose sobre o fon\u00f3grafo polo menor custo de produci\u00f3n das gravaci\u00f3ns destinadas a este dispositivo, dado que a partir dun \u00fanico molde orixinal pod\u00edan realizarse miles de copias. Para facer gravaci\u00f3ns de fon\u00f3grafo en masa precis\u00e1banse varios fon\u00f3grafos gravando os cilindros. Tam\u00e9n o mecanismo do gram\u00f3fono era m\u00e1is sinxelo, m\u00e1is barato e ti\u00f1a maior duraci\u00f3n, por esas raz\u00f3ns este permaneceu e desprazou ao fon\u00f3grafo.\nO tocadiscos.\nO tocadiscos apareceu por primeira vez en 1925, cando aparecen os primeiros amplificadores de v\u00e1lvulas e nace o \"pick-up\". Ademais, coa idea de reproducir os discos de forma el\u00e9ctrica e non electroac\u00fastica, a reproduci\u00f3n el\u00e9ctrica dos discos tra\u00eda moitas vantaxes, como poder posu\u00edr o control de volume da reproduci\u00f3n. O tocadiscos agora posu\u00eda un motor el\u00e9ctrico que permite que o prato xiradiscos rote a unha velocidade m\u00e1is constante de 78 RPM ou 33 RPM, logrando as\u00ed mellor calidade e menor desgaste do disco polo peso do brazo, entre outros beneficios.\nM\u00e1is tarde apareceron tocadiscos m\u00e1is sofisticados: Os semiautom\u00e1ticos, cando se terminaba o disco eran capaces de retornar o brazo fonocaptor automaticamente ao seu lugar e apagar o motor e a corrente do aparello. Os autom\u00e1ticos, eran capaces de mover o brazo por si mesmos para reproducir o disco, as\u00ed tam\u00e9n se se pu\u00f1an varios discos \u00e1 vez pod\u00edase reproducir varios discos (s\u00f3 unha cara), e terminar automaticamente a reproduci\u00f3n de todos. Non obstante estes tocadiscos retir\u00e1ronse do mercado porque gastaban o disco debido \u00f3 peso do brazo. Estes tocadiscos recibiron o nome de Wincofono nalg\u00fans pa\u00edses, xa que Winco era a marca que os produc\u00eda.\nEste artefacto converter\u00edase no sistema reprodutor de son que se manter\u00eda por m\u00e1is tempo at\u00e9 a actualidade, tanto para a venda como para o uso. En 1950 aparecen os chamados \"combinados\", xeralmente tocadiscos con radio e en 1958 empez\u00e1ronse a publicar os primeiros discos con son est\u00e9reo.\nA discorola.\nEn 1950, en Chile, apareceu a discorola, que era un simple tocadiscos pero sen o circu\u00edto el\u00e9ctrico de amplificaci\u00f3n, o cal comezou a fabricarse a fins dos anos cincuenta at\u00e9 fins dos anos sesenta pola Corporaci\u00f3n de Radio de Chile (CRC), comercializado baixo a s\u00faa propia marca CRC, e tam\u00e9n coa marca RCA Victor. A discorola levaba un cable de sa\u00edda de son monof\u00f3nico (unha soa canle), este cable sae da c\u00e1psula e pasa por un potenci\u00f3metro de axuste de sa\u00edda, que se conecta \u00e1 entrada situada detr\u00e1s dun receptor de radio, tam\u00e9n monof\u00f3nico (xeralmente da mesma marca), mediante conectores RCA. O receptor de radio levaba a entrada de son etiquetada como \"enchufe de pick-up da discorola\" indicando ao usuario que al\u00ed pod\u00eda conectarse unha discorola, e \u00e1 vez a modo de propaganda, recomendarlle a compra deste artigo. Este tipo de tocadiscos comezaron a fabricarse sen cuberta protectora e s\u00f3 para usarse con discos de 78 RPM. Posteriormente adapt\u00e1ronse \u00e1s velocidades 33 e 45 RPM dos discos microsuco, debido \u00e1 s\u00faa alta demanda e a posterior decadencia dos discos de goma laca. As discorolas foron pensadas principalmente para a xente de clase popular, xa que moitas persoas non ti\u00f1an medios para adquirir radios e tocadiscos amplificados por separado. Ent\u00f3n a discorola converteuse no engadido de baixo custo ideal para transformar a radio da casa, moitas veces o \u00fanico, nun radiofon\u00f3grafo capaz de reproducir calquera disco de venda no comercio a un prezo m\u00e1is accesible.\nO rexistro magn\u00e9tico.\nNa \u00e9poca en que Edison patentou o fon\u00f3grafo, no ano 1878, o sistema de gravaci\u00f3n magn\u00e9tica estaba a xestarse grazas a que Oberlin Smith comezou a gravar conversas de tel\u00e9fono nunha corda de piano. Este proxecto quedou estancado, xa que a tecnolox\u00eda electr\u00f3nica non estaba desenvolta o suficientemente como para amplificar as d\u00e9biles correntes que produc\u00eda o campo magn\u00e9tico gravado. Con todo Smith seguiu experimentando cun artefacto parecido ao fon\u00f3grafo, chamado telegr\u00e1fono.\nSmith publicou en 1888 un artigo relacionado con isto na revista \"Electronic World\" titulado \"Algunhas posibles aplicaci\u00f3ns do fon\u00f3grafo. Proxecto para utilizar bandas de tea que conte\u00f1an limaduras de ferro\". Con isto est\u00e1base referindo \u00e1 investigaci\u00f3n do magnet\u00f3fono de arame. Na revista publicou unha idea similar \u00e1 de gravar son en arame, era a de gravar o son por un arame enrolado nun cilindro cun electroim\u00e1n, o cal estaba conectado a un micr\u00f3fono de carb\u00f3n cunha bater\u00eda, todo este conxunto integrado nun circu\u00edto en serie. O funcionamento era similar ao do fon\u00f3grafo, pero este era m\u00e1is el\u00e9ctrico que ac\u00fastico. As oscilaci\u00f3ns el\u00e9ctricas do micr\u00f3fono, que son provocadas pola diferenza potencial da bater\u00eda, fan que o electroim\u00e1n xere campos magn\u00e9ticos que son gravados no arame enrolado no cilindro. Este invento presentouno na Exposici\u00f3n Universal de Par\u00eds en 1900, espertando a curiosidade nos visitantes.\nEn 1903 Valdemar Poulsen perfeccionou ese invento ao introducirlle a polarizaci\u00f3n por campo continuo. Con todo isto pasa inadvertido, xa que o p\u00fablico se adaptou aos discos fonogr\u00e1ficos. Como consecuencia, o rexistro magn\u00e9tico caeu no esquecemento, como evidencia a quebra de Telegraphone Company. A pesar de todo isto, os laboratorios seguiron experimentando co rexistro magn\u00e9tico. En Estados Unidos dous f\u00edsicos, Carlson e Carpenter, proxectaban utilizar o procedemento magn\u00e9tico a alta velocidade, e as\u00ed descubriron a polarizaci\u00f3n magn\u00e9tica por campo alterno de alta frecuencia, este invento foi patentado en agosto de 1927.\nO magnet\u00f3fono de arame.\nRecentemente, en 1911, cun simple invento, o tubo Audi\u00f3n (m\u00e1is tarde foi mellor desenvolvido e co\u00f1ecido como tr\u00edodo), un invento de Le DeForest foi posible amplificar estes campos magn\u00e9ticos e facer realidade o magnet\u00f3fono de arame, o primeiro sistema magn\u00e9tico de son. Non foi at\u00e9 1930, que se puido crear un \"gravador de arame\" coa suficiente fidelidade para lanzalo ao mercado.\nAntes de comezar a segunda guerra mundial, os aliados usaron durante todo o conflito b\u00e9lico os gravadores de arame, ou fac\u00edan gravaci\u00f3ns en pasta, Shellac ou goma laca en discos de 78 a 80 RPM. A posibilidade de regravar o arame fac\u00eda que este tipo de m\u00e1quina fose un dispositivo importante \u00e1 hora de enviar mensaxes. Inicialmente, a gravadora utilizouse para rexistrar o alfabeto Morse, pois os equipos eran capaces de reproducir estados de \"magnetismo\" e \"non-magnetismo\" unicamente. Logo foi posible gravar sons. A diferenza das versi\u00f3ns militares, estas versi\u00f3ns fabricaban o arame con material antioxidante (particularmente engadindo cromo), pero as versi\u00f3ns civ\u00eds non, por iso \u00e9 que en pouco tempo o \u00f3xido encarg\u00e1base de destru\u00edlas. Era un problema de custos e de competencia, posto que a gravadora de cinta xa estaba no mercado para uso comercial.\nA\u00ednda que o arame adoitaba enredarse e romper, a maneira m\u00e1is inmediata de reparalo era simplemente anud\u00e1ndoo, a\u00ednda que dunha forma particular, cousa imposible de facer coas cintas de gravaci\u00f3n modernas.\nO magnet\u00f3fono de bobina aberta.\nEn 1928 o alem\u00e1n Fritz Pfleumer solicitou unha patente similar en canto ao principio do gravador de arame. Este emprega tiras de papel ou material pl\u00e1stico recubertas en substancias poeirentas. No ano 1930 pat\u00e9ntase na Arxentina o fotolipt\u00f3fono, un sistema de gravaci\u00f3n que grava e reproduce son en papel imprenta, coa intenci\u00f3n de facilitar a moi baixo custo o acceso do gran p\u00fablico \u00e1 m\u00fasica reproducida. Nese mesmo ano prod\u00facese a fusi\u00f3n da compa\u00f1\u00eda inglesa Marconi, o que xera a creaci\u00f3n de Marconi-Stille, destinado a BBC.\nA finais de 1930, os magnet\u00f3fonos foron empregados por emisoras alem\u00e1s de radio para gravar con anterioridade os seus programas e evitar os erros da transmisi\u00f3n en directo, anticip\u00e1ndose \u00e1 tendencia actual da transmisi\u00f3n diferida de programas. A aparici\u00f3n do magnet\u00f3fono supuxo unha aut\u00e9ntica revoluci\u00f3n t\u00e9cnica no \u00e1mbito da radiodifusi\u00f3n, pois permit\u00eda, ademais da captaci\u00f3n dos sons, a s\u00faa inmediata reproduci\u00f3n.\nEn 1932, AEG e IG realizou os primeiros ensaios para a construci\u00f3n de gravadoras de cinta magn\u00e9tica. AEG comercializou os primeiros magnet\u00f3fonos de arame en 1933. AEG quer\u00eda descartar as cintas de papel recubertas de \u00f3xido de metal, porque se deterioraban con gran rapidez, por iso asociouse coa firma qu\u00edmica alem\u00e1 IG Fabenindustrie (I. G. Farben), filial da multinacional qu\u00edmica alem\u00e1 BASF (Badische Anilin Und Soda Fabrik, polo seu nome en alem\u00e1n), para desenvolver unha cinta conveniente. Trat\u00e1base dunha cinta flexible de acetato de celulosa (material portador) cuberta cunha pintura (laca) de \u00f3xido f\u00e9rrico (Fe3Ou4). Estas cintas pl\u00e1sticas eran moito m\u00e1is lixeiras que as anteriores de metal s\u00f3lido, o que permitiu que se fabricasen magnet\u00f3fonos m\u00e1is pequenos e menos custosos. BASF, en 1934, xa producira uns 50.000 metros da nova cinta magn\u00e9tica.\nEn 1936 a empresa BASF fixo a primeira gravaci\u00f3n p\u00fablica que usaba o magnet\u00f3fono AEG sobre cinta magn\u00e9tica. Trat\u00e1base dun concerto durante unha visita a Alema\u00f1a da Orquestra Filarm\u00f3nica de Londres. A gravaci\u00f3n tivo lugar no propio sal\u00f3n de concertos da empresa BASF en Ludwigshaven, o 19 de novembro de 1936. Sir Thomas Beecham dirix\u00eda \u00e1 orquestra que interpretaba temas de Mozart. Os resultados foron decepcionantes debido \u00e1 baixa calidade deste novo artefacto, AEG tivo que facer modificaci\u00f3ns e mellorar o seu artefacto para solucionar estes problemas.\nEn 1941 obtiv\u00e9ronse mellor\u00edas na relaci\u00f3n sinal/ru\u00eddo e a reduci\u00f3n nas distorsi\u00f3ns, isto logrouse empregando campos alternos de alta frecuencia para a fase de borrado e a polarizaci\u00f3n magn\u00e9tica do medio de rexistro. Os primeiros magnet\u00f3fonos de afeccionados ou para uso dom\u00e9stico apareceron en 1950 e eran de carrete de cinta aberta. O modelo comercial de magnet\u00f3fono m\u00e1is difundido foi o soado Revox. Tam\u00e9n far\u00edan a s\u00faa aparici\u00f3n os magnet\u00f3fonos para estudos discogr\u00e1ficos, mediante os cales se eliminaba o proceso de gravaci\u00f3n directa de son sobre discos mestres feitos de cera r\u00edxida ou de aluminio con cobertura de laca negra. Este proceso asegurou unha mellor calidade sonora, como o demostran as reedici\u00f3ns de materiais de son desa \u00e9poca en soportes dixitais.\nEn 1947, nos Laboratorios Bell dos Estados Unidos, inv\u00e9ntase o transistor. A\u00ednda que pese a que non se usase para nada, m\u00e1is tarde ser\u00eda un elemento indispensable e dar\u00eda lugar a unha revoluci\u00f3n tecnol\u00f3xica.\nO casete compacto.\nO casete compacto introduciuno a empresa Philips en Europa no ano 1963 e nos Estados Unidos en 1964, baixo marca rexistrada co nome de Compact Casete, coa idea de reducir o tama\u00f1o tanto dos magnet\u00f3fonos como das cintas. O casete \u00e9 unha caixa pl\u00e1stica o m\u00e1is pechada posible para que non entre po na cinta magn\u00e9tica, cun carrete cuns 100 metros (depende da duraci\u00f3n) de cinta pl\u00e1stica recuberta en \u00f3xido f\u00e9rrico ou \u00f3xido de cromo, e outro carrete receptor da cinta que circula.\nNon obstante a reduci\u00f3n do ancho da cinta e da s\u00faa velocidade fixeron que o casete perdese algo de fidelidade, o maior problema pola reduci\u00f3n da velocidade ser\u00eda o ru\u00eddo branco. Na cinta est\u00e1n dispo\u00f1ibles dous pares de pistas estereof\u00f3nicas, un por cada cara (unha cara reprod\u00facese cando o casete se insire cos seus revestimentos laterais de cara A para arriba e a outra cando se lle d\u00e1 a volta para reproducir a cara B). Con todo, este fora inicialmente dese\u00f1ado para ditado e uso port\u00e1til e a calidade dos primeiros reprodutores non era adecuada para a m\u00fasica. Ademais os primeiros modelos ti\u00f1an fallos de dese\u00f1o mec\u00e1nico.\nEn 1965 aparecen as casetes virxes comercializados por Maxell. A finais dos anos 1970, Maxell e TDK repart\u00edanse o mercado das cintas virxes. En 1980 apareceu a cinta de metal de maior calidade, e as compa\u00f1\u00edas discogr\u00e1ficas empezaron a lanzar simultaneamente os Long Play e as cintas de casete. En 1971 Advent Corporation introduciu o seu modelo 201, que combinou a reduci\u00f3n de ru\u00eddos Dolby tipo B cunha cinta de di\u00f3xido de cromo (CrO2). O resultado foi un formato apto para o uso musical e o comezo da era de casetes e reprodutores de alta fidelidade. Durante os anos 1980 a popularidade do casete creceu m\u00e1is como resultado das gravadoras port\u00e1tiles de peto e os reprodutores HI-FI como o Walkman de Sony, cuxo tama\u00f1o non era moito maior que o do propio casete.\nO casete de son serviu de inspiraci\u00f3n para outros inventos como oVHS, o Casete Compacto Dixital, o Mini DV, o Microcasete, o Minicassette, ou outros que consistan nunha caixa pl\u00e1stica con d\u00faas carretes e unha cinta magn\u00e9tica basicamente.\nA era dixital.\nA era dixital foi un cambio moi radical para o rexistro do son. Deuse unha gran revoluci\u00f3n, xa que esta fixo que a gravaci\u00f3n do son sexa m\u00e1is econ\u00f3mica, a\u00ednda que entre outras cousas tam\u00e9n se debe destacar que tanto a gravaci\u00f3n como a reproduci\u00f3n do son dixital en comparaci\u00f3n ao anal\u00f3xico fai que se reduza o tama\u00f1o do soporte gravado. A reproduci\u00f3n t\u00f3rnase m\u00e1is simple, ademais case todos os dispositivos dixitais tenden a ter maior vida \u00fatil, tam\u00e9n os soportes te\u00f1en m\u00e1is duraci\u00f3n e mellor calidade. A\u00ednda que ao principio do xurdimento dos medios dixitais para a reproduci\u00f3n eran moi custosos, e a xente quizais tardou en adaptarse aos mesmos, nuns poucos anos o medio dixital desprazou aos discos de vinilo. Anos m\u00e1is tarde o xurdimento de gravadores e reprodutores dixitais desprazar\u00edan \u00f3 casete polas mesmas raz\u00f3ns.\nO primeiro sistema \u00f3ptico.\nO 15 de decembro de 1978 sa\u00edu \u00e1 venda o primeiro sistema \u00f3ptico, o Laserdisc, dous meses despois sair\u00eda \u00e1 venda as primeiras cintas VHS, e cinco anos despois aparece o CD baseado na tecnolox\u00eda do Laserdisc.\nA\u00ednda que apareceu en 1978 foi patentada en 1961, e antes de 1969 Philips desenvolvera un disco de v\u00eddeo de modo reflexivo que ti\u00f1a grandes vantaxes sobre o transparente.\nA cooperaci\u00f3n de Philips e MCA non tivo \u00e9xito e interrompeuse despois dalg\u00fans anos. Varios dos cient\u00edficos responsables da investigaci\u00f3n inicial (Richard Wilkinson, Ray Deakin e John Winslow) fundaron Optical Disc Corporation (hoxe ODC Nimbus), compa\u00f1\u00eda que \u00e9, hoxe en d\u00eda, o l\u00edder mundial en discos \u00f3pticos.\nA cinta de son magn\u00e9tica.\nA mediados de 1980, Sony desenvolveu o primeiro sistema de casete dixital, co\u00f1ecido como DAT (polas s\u00faas siglas en \u00edngl\u00e9s Digital Audio Tape). Este casete dixital utiliza cinta magn\u00e9tica de 4\u00a0mm, encapsulada nunha carcasa protectora, pero aproximadamente \u00e1 metade do tama\u00f1o. Como o seu nome indica a gravaci\u00f3n se realiza de forma dixital en lugar de anal\u00f3xica. Como moitos formatos de v\u00eddeo casete, un casete DAT s\u00f3 pode ser gravado por unha banda, a diferenza dun casete de son an\u00e1logo compacto.\nO ProDigi.\nEn 1980 apareceu o ProDigi, un formato multipista dixital que utilizou profusamente marcas como Mitsubishi, Otari e AEG desde finais da d\u00e9cada de 1980 at\u00e9 principios do s\u00e9culo XXI, cando foi retirado do mercado. O ProDigi, no seu funcionamento b\u00e1sico, \u00e9 similar aos magnet\u00f3fonos multipista anal\u00f3xicos, permitindo tanto a edici\u00f3n f\u00edsica \"a tesoira\" como a edici\u00f3n electr\u00f3nica. O ProDigi \u00e9 moi similar \u00f3 DASH, a principal diferenza \u00e9 que permite un n\u00famero m\u00e1ximo de pistas inferior (32 pistas ProDigi, fronte a 48 DASH).\nO DASH.\nUn novo formato dixital apareceu por 1982 denominado DASH, que nas s\u00faas siglas traducidas indica que \u00e9 un magnet\u00f3fono con cabeza estacionaria, ou sexa, que tanto na gravaci\u00f3n como na reproduci\u00f3n s\u00f3 a cinta m\u00f3vese (como tam\u00e9n o \u00e9 o S-DAT, en cinta de casete). En 1988 Sony e Tascam adoptaron o formato DASH como formato est\u00e1ndar para o magnet\u00f3fono multipista dixital.\nO DASH, no seu funcionamento b\u00e1sico, \u00e9 similar aos magnet\u00f3fonos multipista anal\u00f3xicos, permitindo tanto a edici\u00f3n f\u00edsica \"a tesoira \" como a edici\u00f3n electr\u00f3nica. O DASH proporciona grandes prestaci\u00f3ns dirixidas \u00f3 campo profesional. Permite desde 2 ata 48 pistas de son, cunha sincronizaci\u00f3n fiable, e admite unha variaci\u00f3n na velocidade de 12,5 %, por enriba ou por debaixo.\nOs DASH multipista foron moi aceptados polos estudos de gravaci\u00f3n, onde a\u00ednda est\u00e1n en uso.\nA revoluci\u00f3n do disco compacto (CD).\nAs primeiras aproximaci\u00f3ns \u00f3 que hoxe en d\u00eda se co\u00f1ece como disco compacto realiz\u00e1ronse a finais dos anos 1970. Durante esta \u00e9poca apareceron diversos sistemas de videodisco de lectura mec\u00e1nica e capacitiva, pero destes prototipos o \u00fanico que persistiu at\u00e9 a actualidade foi o videoscopio \u00f3ptico, maiormente co\u00f1ecido agora como Laser Vision (LV). O disco compacto foi creado polo holand\u00e9s Kees Schouhamer Immink, de Philips, e o xapon\u00e9s Toshitada Doi, de Sony, en 1979.\nO sistema \u00f3ptico foi dese\u00f1ado por Philips , mentres que a lectura e codificaci\u00f3n dixital foi desenvolta por Sony. Lanzouse en xu\u00f1o de 1980 \u00e1 industria e adher\u00edronse \u00f3 novo produto 40 compa\u00f1\u00edas de todo o mundo mediante a obtenci\u00f3n das licenzas correspondentes para a produci\u00f3n de reprodutores e discos. Os primeiros prototipos de tocadiscos LV (nada que ver cos reprodutores de discos de vinilo) apareceron nos laboratorios \u00f3 redor dos anos 1970, e nos anos seguintes varias empresas, como Philips, Disco Vision e Pioneer, investiron para desenvolver un produto viable, que se presentou en 1978.\nEn 1981, o director de orquestra Herbert von Karajan convencido do valor dos discos compactos, promoveunos durante o festival de Salzburgo e desde ese momento comezou o seu \u00e9xito. Os primeiros t\u00edtulos gravados en discos compactos en Europa foron a Sinfon\u00eda alpina de Richard Strauss, os valses de Fr\u00e9d\u00e9ric Chopin interpretados polo pianista chileno Claudio Arrau e o \u00e1lbum The Visitors de ABBA. En 1983 producir\u00edase o primeiro disco compacto nos Estados Unidos por CBS (Hoxe Sony Music), sendo o primeiro t\u00edtulo no mercado un \u00e1lbum de Billy Joel. A produci\u00f3n de discos compactos centralizouse por varios anos nos Estados Unidos e en Alema\u00f1a, dende onde eran distribu\u00eddos por todo o mundo, e xa entrada a d\u00e9cada de 1990 instal\u00e1ronse fabricas en diversos pa\u00edses, como exemplo en 1992 Sonopress produciu en M\u00e9xico o primeiro CD de t\u00edtulo \"De Mil Colores\" de Daniela Romo.\nO di\u00e1metro da perforaci\u00f3n central dos discos compactos foi determinado en 15 mm, xa que os creadores se inspiraron no di\u00e1metro da moeda de 10 centavos de flor\u00edn de Holanda. En cambio, o di\u00e1metro dos discos compactos, que \u00e9 de 12 cm, corresponde \u00e1 anchura dos petos superiores das camisas para homes, porque segundo a filosof\u00eda de Sony, todo deb\u00eda caber al\u00ed.\nFormatos dixitais.\nmp3.\nA tecnolox\u00eda do formato de son mp3 foi desenvolvida en Alema\u00f1a por tres cient\u00edficos do instituto tecnol\u00f3xico de Fraunhofer, Brandenburg (director de tecnolox\u00edas), Popp e Gril, no ano 1986. M\u00e1is tarde, en 1992, a Moving Picture Experts Group (de al\u00ed o famoso MPEG) aprobou oficialmente a tecnolox\u00eda. Pero non foi ata xullo de 1995 cando Brandenburg usou por primeira vez a extensi\u00f3n .mp3 para os arquivos relacionados co mp3 que gardaba no seu computador. Un ano despois o seu instituto ingresaba en concepto de patentes 1,2 mill\u00f3ns de euros e tan so dez anos m\u00e1is tarde esta cantidade alcanzou os 26,1 mill\u00f3ns.\nO formato mp3 converteuse no est\u00e1ndar utilizado pola compresi\u00f3n de son de alta calidade (con perda en equipos de alta fidelidade), grazas \u00e1 posibilidade de axustar a calidade da compresi\u00f3n, proporcional ao tama\u00f1o por segundo (bitrate), e por tanto o tama\u00f1o final do arquivo, que pod\u00eda chegar a ocupar de 12 a 15 veces menos que o arquivo orixinal sen comprimir. Foi o primeiro formato de compresi\u00f3n de son popularizado grazas a Internet, xa que fixo posible o intercambio de ficheiros musicais. Os procesos xudiciais contra empresas como Napster e AudioGalaxy son resultado da facilidade con que se comparten este tipo de ficheiros.\nAo principio o formato mp3 utiliz\u00e1base pola s\u00faa difusi\u00f3n en redes de intercambio de m\u00fasica, como Internet. Pero m\u00e1is tarde, cando os reprodutores de mp3 se fixeron m\u00e1is populares, o p\u00fablico empezou a co\u00f1ecer m\u00e1is o formato mp3 e as s\u00faas vantaxes cos reprodutores de mp3 e a versatilidade de Internet facilitou que se estandarizase na sociedade.\nO disco Blu-ray.\nO disco Blu-ray empezou a desenvolverse a partir do 19 de maio de 2005, cando TDK anunciou un prototipo de disco Blu-ray de catro capas de 100GB. O 3 de outubro de 2007, Hitachi anunciou que desenvolvera un prototipo de BD-ROM de 100 GB que, a diferenza da versi\u00f3n de TDK e Panasonic, era compatible cos lectores dispo\u00f1ibles no mercado e s\u00f3 requir\u00edan unha actualizaci\u00f3n de firmware. Hitachi tam\u00e9n comentou que est\u00e1 a desenvolver unha versi\u00f3n de 200 GB.\nO recente avance de Pioneer permitiulle crear un disco blu-ray de 20 capas cunha capacidade total de 500 GB, a\u00ednda que non ser\u00eda compatible coas unidades lectoras xa dispo\u00f1ibles no mercado, como far\u00eda Hitachi.\nEstes discos us\u00e1ronse para a consola de v\u00eddeoxogos Playstation 3. Os discos blu-ray incorporan cinco sistemas anticopia: AACS, BD+ e Rom Mark, SPDG e ICT."}
{"id": "141527", "revid": "23204", "url": "https://gl.wikipedia.org/wiki?curid=141527", "title": "Sir Gawain e o Cabaleiro Verde", "text": "Sir Gawain e o Cabaleiro Verde \u00e9 un romance m\u00e9trico de finais do s\u00e9culo XIV escrito nun \u00fanico manuscrito, que tam\u00e9n cont\u00e9n outras tres obras de orientaci\u00f3n m\u00e1is cristi\u00e1. Os catro poemas est\u00e1n nun dialecto com\u00fan, a variedade dialectal dos Midlands do noroeste do ingl\u00e9s medio. As\u00ed e todo, o tema central da historia de \"Sir Gawain e o Cabaleiro Verde\" \u00e9 m\u00e1is antigo e comprende moitos elementos, sendo o principal o tema da decapitaci\u00f3n, central na mitolox\u00eda celta, mais tam\u00e9n incl\u00fae elementos do seu tempo, sendo o m\u00e1is importante o da peste negra.\nO manuscrito Cotton Nero A.x est\u00e1 no Museo Brit\u00e1nico. A primeira edici\u00f3n moderna foi publicada por J. R. R. Tolkien e E. V. Gordon en 1925.\nO poeta.\nAs outras tres pezas encontradas xunto con \"Gawain\", a pesar de que non est\u00e1n tituladas, chegaron a ser co\u00f1ecidas como \"Perla\", \"Paciencia\" e \"Limpeza\" (alternativamente \"Pureza\"). Considerase que o manuscrito Cotton \u00e9 unha copia manuscrita e non o orixinal. Por tanto, non hai ningunha proba expl\u00edcita que indique que os catros poemas foron escritos polo mesmo poeta. Con todo, tras realizar unha an\u00e1lise comparativa do dialecto e da forma dos versos, chegouse a unha aceptaci\u00f3n xeral de que os catros poemas son do mesmo autor, co\u00f1ecido como o poeta Perla ou o poeta Gawain. A\u00ednda que o nome deste poeta \u00e9 desco\u00f1ecido, dunha lectura detallada dos seus traballos ch\u00e9gase a co\u00f1ecer algo sobre a persoa. Tolkien, na introduci\u00f3n \u00e1s s\u00faas traduci\u00f3ns p\u00f3stumas, escribe\nO manuscrito datouse cerca do ano 1400 e crese que o poeta floreceu pouco tempo antes, sendo, por tanto, contempor\u00e1neo de Chaucer, a\u00ednda que estaba lonxe del en case calquera outro aspecto. Antes de que o manuscrito pasase a ser unha posesi\u00f3n de Robert Cotton, encontrou un lugar na librar\u00eda de Henry Savile de Bank en Yorkshire, que viviu de 1568 a 1617. Nada se sabe do manuscrito ou do seu autor antes disto.\nA pesar de existir menos unanimidade, o poeta Perla pode que tam\u00e9n escribise o poema aliterativo \"San Erkenwald\", o cal se compuxo probabelmente en 1386, a\u00ednda que moitos estudosos opinan que isto non \u00e9 as\u00ed.\nAdaptaci\u00f3ns Modernas.\nLibros.\nJohn Ronald Ruel Tolkien e Eric Valentine Gordon publicaron unha edici\u00f3n acad\u00e9mica do texto de \"Sir Gawain e o Cabaleiro Verde\" en 1925. Unha segunda edici\u00f3n deste texto realizouna Norman Davis en 1967. Este libro con texto en ingl\u00e9s medio con extensas notas de investigaci\u00f3n \u00e9 frecuentemente confundido cunha traduci\u00f3n ao ingl\u00e9s moderno preparada por \"Tolkien\" publicada xunto coas traduci\u00f3ns de Pearl e Sir Orfeo. Moitas edici\u00f3ns desta \u00faltima obra, publicada por primeira vez en 1975, nomean a \"Tolkien\" como autor e non como tradutor da obra. Por tanto, \u00e9 com\u00fan que se cite erroneamente a \"Tolkien\" como o autor orixinal da obra. M\u00e1is recentemente, Simon Armitage chamou a atenci\u00f3n dos medios nos Estados Unidos e no Reino Unido coa s\u00faa traduci\u00f3n do poema publicado en 2007. \n\u00d3pera.\n\"Sir Gawain e o Cabaleiro Verde\" adaptouna como \u00f3pera en 1978 o compositor Richard Blackford por encarga da aldea de \"Blewbury\", en \"Oxforshire\". O libreto da adaptaci\u00f3n foi escrito polos fillos do novelista John Emlyn Edwards. A \u00f3pera en seis escenas gravouna a DECCA entre marzo e xu\u00f1o e publicada por ARGO Label en novembro de 1979. \"Sir Gawain e o Cabaleiro Verde\" tam\u00e9n a adaptou Harrison Birtwistle na \u00f3pera titulada \"Gawain\", estreada en 1991. A \u00f3pera de \"Birtwistle\" foi louvada por manter a complexidade do poema e por traducir a l\u00edrica en forma musical. Outra adaptaci\u00f3n en \u00f3pera foi \"Gwyneth e o Cabaleiro Verde\" de Lynne Plowman, estreada en 2002. Nesta \u00f3pera Sir Gawain s\u00f3 \u00e9 un elemento secundario, pois a historia est\u00e1 enfocada en Gwyneth -a escudeira de Gawain-, quen desexa converterse en cabaleiro. A versi\u00f3n de \"Plowman\" foi louvada pola s\u00faa accesibilidade, xa que est\u00e1 enfocada a meni\u00f1os e p\u00fablico familiar (mais tam\u00e9n se critica dela que use ingl\u00e9s moderno e serm\u00f3ns).\nCine e Televisi\u00f3n.\nO poema adaptouse ao cine en d\u00faas ocasi\u00f3ns: \nPara televisi\u00f3n realiz\u00e1ronse d\u00faas adaptaci\u00f3ns: \"Gawain e o Cabaleiro Verde\" (1991) e a serie animada \"Sir Gawain e o Cabaleiro Verde\" (2002).\nV\u00e9xase tam\u00e9n.\nLigaz\u00f3ns externas.\nTexto Online \nInformaci\u00f3n xeral"}
{"id": "141545", "revid": "22570", "url": "https://gl.wikipedia.org/wiki?curid=141545", "title": "Papel mach\u00e9", "text": "O papel mach\u00e9 \u00e9 unha t\u00e9cnica escult\u00f3rica que consiste en elaborar cunha pasta feita de papel figuras modeladas ou reproducidas mediante un molde de escaiola.\nTen a s\u00faa orixe na China, na India e Persia. A denominaci\u00f3n prov\u00e9n da expresi\u00f3n francesa \"papier mach\u00e9\" (papel mastigado ou machacado), pois, antes de existir mu\u00ed\u00f1os e batedores, a pasta elabor\u00e1base mastigando os anacos de papel.\nVariedades.\nEn Italia a t\u00e9cnica \u00e9 chamada \"carta pesta\", expresi\u00f3n que designa m\u00e1is especificamente a t\u00e9cnica de formar capas con anacos de papel engomados, ou usando engrudo d\u00e1ndolle a forma deseaxada, xeralmente sobre unha base ou molde.\nSe a pasta se combina con xeso ou escaiola, usualmente para elaborar escenarios de teatro ou cine, denom\u00ednase cart\u00f3n pedra.\nD\u00e9bese distinguir do \"decoupage\", t\u00e9cnica que tam\u00e9n usa anacos de teas delgadas.\nUsos.\nAd\u00f3itase usar para facer obxectos decorativos e utilitarios, e para decoraci\u00f3n en relevo, ou para elaborar m\u00e1scaras, disfraces e utiler\u00eda ou esculturas de entroido ou para teatro e cine.\nElaboraci\u00f3n da pasta de papel.\nO papel t\u00e1llase en anacos dun tama\u00f1o aproximado de 3\u00a0cm de lado, mellor \u00e1 man ca cunha tesoira para non cortar as fibras. O primeiro corte debe facerse no sentido das fibras (de feito que o corte das tiras sexa dereito e estas queden alongadas), e despois as tiras c\u00f3rtanse en cadradi\u00f1os. Os anacos b\u00f3tanse nun caldeiro con auga, preferiblemente quente, onde se deben deixar un par de d\u00edas, para que sexa m\u00e1is doado de bater, e faga mellor pasta. En caso de urxencia, o batido pode ser instant\u00e1neo, ag\u00e1s que sexa para facer pezas pequenas, que requiren unha pasta m\u00e1is fina, con menos grumos.\nSe se fai moita cantidade, non se bate no mesmo caldeiro, \u00e9 mellor ir po\u00f1endo porci\u00f3ns deste papel remollado noutro caldeiro m\u00e1is pequeno e ir batendo por porci\u00f3ns, deixando arrefriar a batedora frecuentemente para que non se queime. A masa xa batida vaise coando cun coador grande, sen estrullar a masa, axit\u00e1ndoa no coador para que escorra, e como moito, presion\u00e1ndoa suavemente coa palma da man enriba cando xa non escorre soa. Logo d\u00e9ixase nun coador grande de pl\u00e1stico (chamados coadores chineses ou de lavar verduras) para que siga escorrendo soa un pouco m\u00e1is.\nEnchido do molde.\nC\u00f3llese un pegote da pasta escorrida, e d\u00e1ndolle golpes coas xemas dos dedos, mentres se sost\u00e9n na palma da outra man, t\u00e9ntase facer unha pequena placa cos bordos m\u00e1is ou menos feiti\u00f1os e de grosor uniforme. Logo espr\u00e9mese esta pasta entre as palmas das mans, sen estrullala en exceso, para evitar que se esmiuce ou rompa. Ponse esta primeira placa no molde, na zona m\u00e1is profunda (exemplo, se \u00e9 un molde dunha m\u00e1scara, \u00e9 mellor empezar polo nariz). Ad\u00e1ptase al\u00ed primeiro cos dedos, ou usando unha ferramenta de madeira, coma un pau de modelar, e logo ponse un trapo absorbente enriba (met\u00e9ndoo no burato do nariz) e ap\u00e9rtase con forza controlada, para quitar o exceso de auga. Logo ten que apertarse m\u00e1is para que colla ben \u00e1 forma do nariz. Logo c\u00f3llese outro pegote de pasta, rep\u00edtese o proceso, e col\u00f3case empatando o bordo enriba do bordo desta primeira plaqui\u00f1a do nariz, e as\u00ed sucesivamente, ata ter todo o molde cheo. Nos bordos do final da m\u00e1scara conv\u00e9n facelos planos (seguindo o nivel do molde) e un pouco m\u00e1is grosos, para que a m\u00e1scara ou peza quede m\u00e1is consistente no seu remate.\nD\u00e9ixase secar o molde e a carga (m\u00e1scara neste caso) ao Sol ou ante unha fonte de calor non moi forte, para evitar que o molde se agrete. Conv\u00e9n darlle voltas para evitar que se requente de m\u00e1is nunha zona e o resto quede fr\u00edo.\nCando a peza comeza a despegarse, d\u00e9bese tirar con delicadez dela para sacala do molde. Rec\u00f3rtanse cunha coitela os bordos e demais imperfecci\u00f3ns, e d\u00e1selle unha capa de cola con po de xiz (na primeira capa lic\u00faase un pouco m\u00e1is esta mestura). Ao secar d\u00e1nselle novas capas, coa mestura un pouco m\u00e1is espesa, e estend\u00e9ndoa ben, sobre todo nas zonas afundidas, lixando entre capa e capa. Tam\u00e9n poden corrixirse pequenos defectos ench\u00e9ndoos con pequenas porci\u00f3ns dunha mestura a base de pasta de papel con crema de cola, defacendo ben cunha esp\u00e1tula os grumos do papel, para obter unha pasta m\u00e1is fina.\nComo acabado, antes de pintar e despois de lixar, p\u00f3dese aplicar unha capa de cola rebaixada con auga\nPasta de papel para modelar.\nFaise igual que a anterior, pero non \u00e9 preciso escorrela tanto, pois levar\u00e1 m\u00e1is proporci\u00f3n de xiz. Conv\u00e9n deixala m\u00e1is tempo no remollo, e batela m\u00e1is para que saia unha pasta m\u00e1is fina. Unha vez coada (pero que pingue e sen apertala nada para que non se apelmace) ponse nun caldeiro, eng\u00e1dese unha boa cantidade de cola, espach\u00farrase entre os dedos para que se mesture coa cola, e logo v\u00e1iselle engadindo o xiz segundo se amasa, e un corro de aceite de li\u00f1aza. P\u00f3dese engadir auga se se ve que non acepta m\u00e1is xiz por falla de humidade. P\u00f3dese engadir po de barro, para darlle m\u00e1is plasticidade, e serraduras, area, ou mesmo cemento para que endureza antes e quede m\u00e1is duro (para unha modelaxe \u00e1xil e pouco perfeccionista, debido ao cemento).\nA pasta b\u00e1sica (a que non leva cemento) mod\u00e9lase, en macizo ou en oco (usando unha forma interior de papel enrolado ou calquera estrutura extra\u00edble, ou non putrefacta se ha de quedar dentro -t\u00e9\u00f1ase en conta \u00e1 contracci\u00f3n no secado-). Nunca se aplicar\u00e1 sobre molde, pois pegar\u00edase, e se se usa un obxecto a xeito de molde (unha cunca, por exemplo) hai que untala con vaselina, aceite, ou simplemente po\u00f1\u00e9ndolle un pl\u00e1stico fino, para que non se adhira."}
{"id": "141549", "revid": "23204", "url": "https://gl.wikipedia.org/wiki?curid=141549", "title": "Frederick Sanger", "text": "Frederick Sanger, OM, FRS, nado o 13 de agosto de 1918 en Rendcomb (Gloucestershire, Inglaterra) e finado en Cambridge o 19 de novembro de 2013, foi un bioqu\u00edmico ingl\u00e9s d\u00faas veces laureado co Premio Nobel de Qu\u00edmica. Foi a cuarta persoa do mundo en recibir dous premios Nobel (os tres anteriores foron Marie Curie, Linus Pauling e John Bardeen).\nBiograf\u00eda.\nSanger educouse na escola Bryanston e m\u00e1is tarde obtivo o t\u00edtulo de bacharel en Ciencias naturais no St John's College, Cambridge. Orixinalmente pensou en estudar medicina, pero empezou a interesarse en bioqu\u00edmica por mor de que alg\u00fans dos mellores bioqu\u00edmicos do momento atop\u00e1banse en Cambridge naquela \u00e9poca. Obtivo o seu doutoramento en 1943 e pasou a ser un investigador do Laboratorio de Bioqu\u00edmica.\nDescubriu a estrutura das prote\u00ednas, en especial foi importante o seu descubrimento da estrutura da insulina. Tam\u00e9n contribu\u00edu \u00e1s t\u00e9cnicas para determinar a secuencia de bases do ADN.\nFoi membro da Academia de Ciencias Francesa.\nInvestigaci\u00f3ns cient\u00edficas.\nSanger determinou a secuencia dos amino\u00e1cidos da insulina en 1955. Ao facelo, demostrou que as prote\u00ednas te\u00f1en estruturas espec\u00edficas. Empezou degradando insulina en pequenos fragmentos mesturando a encima tripsina (que separa a prote\u00edna) cunha soluci\u00f3n de insulina. Ent\u00f3n aplicou un pouco da mestura nunha folla de papel vexetal. Aplicou un disolvente ao papel vexetal nunha direcci\u00f3n, e aplicou unha corrente el\u00e9ctrica ao longo do papel na direcci\u00f3n contraria. Dependendo da s\u00faa solubilidade e da s\u00faa carga el\u00e9ctrica, os diferentes fragmentos traslad\u00e1ronse a posici\u00f3ns distintas do papel, creando un patr\u00f3n caracter\u00edstico. Sanger chamou a estes patr\u00f3ns \"impresi\u00f3ns dixitais\". Como as impresi\u00f3ns dixitais humanas, estes patr\u00f3ns p\u00f3dense empregar para identificar cada prote\u00edna. Reagrupou os pequenos fragmentos en secuencias para deducir a estrutura completa da insulina. Sanger conclu\u00edu que a prote\u00edna da insulina ti\u00f1a unha secuencia precisa de amino\u00e1cidos. Este resultado valeulle o seu primeiro Premio Nobel de qu\u00edmica en 1958.\nEn 1975 desenvolveu o m\u00e9todo de secuenciado do ADN, co\u00f1ecido tam\u00e9n como M\u00e9todo de Sanger. Dous anos m\u00e1is tarde empregou esta t\u00e9cnica para secuenciar o xenoma do bacteri\u00f3fago \u03a6X174, o primeiro organismo do que se secuenciou totalmente o xenoma. Realizou este traballo manualmente, sen axuda de ning\u00fan automatismo. Este taballo foi a base fundamental para proxectos tan ambiciosos como o Proxecto Xenoma Humano, e por el conced\u00e9uselle o seu segundo Premio Nobel en 1980, que compartiu con Walter Gilbert e Paul Berg.\nEn 1992 o Wellcome Trust e o Medical Research Council fundaron o Sanger Centre (posteriormente chamouse Instituto Sanger) preto de Cambridge, bautizado na s\u00faa honra."}
{"id": "141552", "revid": "56817", "url": "https://gl.wikipedia.org/wiki?curid=141552", "title": "Frank Wilczek", "text": "Frank Wilczek, nado en Mineola (Nova York) o 15 de maio de 1951, \u00e9 un f\u00edsico te\u00f3rico estadounidense.\nTraxectoria.\nRecibiu, xunto con David Gross e H. David Politzer o Nobel de F\u00edsica no 2004, pola descoberta da liberdade asint\u00f3tica na teor\u00eda da interacci\u00f3n forte.\nActualmente ocupa a c\u00e1tedra Herman Feshbach de f\u00edsica no Instituto de Tecnolox\u00eda de Massachusetts (MIT)."}
{"id": "141570", "revid": "22570", "url": "https://gl.wikipedia.org/wiki?curid=141570", "title": "Hebe Camargo", "text": "Hebe Maria Camargo, nada en Taubat\u00e9 o 8 de marzo de 1929 e finada en S\u00e3o Paulo o 29 de setembro de 2012, foi unha presentadora de televisi\u00f3n, cantante e actriz brasileira."}
{"id": "141590", "revid": "1131", "url": "https://gl.wikipedia.org/wiki?curid=141590", "title": "Galer\u00eda de imaxes de Redes, Caamouco, Ares", "text": "Redes \u00e9 un lugar da parroquia de San Vicente de Caamouco no concello de Ares na provincia da Coru\u00f1a."}
{"id": "141614", "revid": "5312", "url": "https://gl.wikipedia.org/wiki?curid=141614", "title": "Nord\u00e9s", "text": "Nord\u00e9s ou nordeste \u00e9 unha coordenada cartogr\u00e1fica situada entre o norte e o leste (ou este). Por tanto, \u00e9 un dos puntos colaterais da rosa dos ventos. As palabras sin\u00f3nimas nordeste e nord\u00e9s form\u00e1ronse a partir de norte con leste."}
{"id": "141615", "revid": "6939", "url": "https://gl.wikipedia.org/wiki?curid=141615", "title": "\u00c1frica Subsahariana", "text": ""}
{"id": "141621", "revid": "2248", "url": "https://gl.wikipedia.org/wiki?curid=141621", "title": "Capela da Confrar\u00eda Xeral de \u00c1nimas", "text": ""}
{"id": "141630", "revid": "5863", "url": "https://gl.wikipedia.org/wiki?curid=141630", "title": "Reactable", "text": "A Reactable \u00e9 un instrumento musical electr\u00f3nico cun dese\u00f1o simple que utiliza unha interface t\u00e1ctil sobre a que o m\u00fasico controla o sistema manipulando obxectos tanxibles. O instrumento est\u00e1 baseado nunha mesa redonda luminosa e transl\u00facida: colocando, movendo e conectando estas pezas entre elas sobre a s\u00faa superficie, os int\u00e9rpretes poden combinar diferentes elementos como sintetizadores, efectos, \"loops\" de mostras ou outros elementos de control. As pezas da Reactable representan os bloques b\u00e1sicos da m\u00fasica electr\u00f3nica, cada un cunha funcionalidade distinta na xeraci\u00f3n de son ou o procesamento de efectos, dalgunha maneira inspirados polos sintetizadores anal\u00f3xicos modulares como os que Bob Moog desenvolveu a principios do sesenta.\nObxectivos did\u00e1cticos.\nEntre outras cousas, Reactable tenta ser:\nFuncionamento.\nHardware.\nA Reactable consta dun taboleiro semi transl\u00facido iluminado directamente con d\u00faas c\u00e1maras situadas baixo o taboleiro que analiza de cando en vez a superficie e segue os movementos, a natureza, a posici\u00f3n e a orientaci\u00f3n dos diferentes obxectos f\u00edsicos e l\u00f3xicos que est\u00e1n situados sobre o taboleiro por medio de visi\u00f3n artificial.\nSimultaneamente, o proxector mostra a actividade e as caracter\u00edsticas principais do son producido, outorg\u00e1ndolle desta forma a necesaria retroalimentaci\u00f3n ao executante.\nSoftware.\nEst\u00e1 conformado pola mesa multitouch, pezas fiduciales tanxibles, unha c\u00e1mara, un proxector, software Open Source reacTIVision e unha aplicaci\u00f3n TUIO, explicados m\u00e1is adiante.\nO reacTIVision \u00e9 un software de c\u00f3digo aberto, \u00e9 dicir, corresponde \u00e1s instruci\u00f3ns l\u00f3xicas que dan unha funci\u00f3n espec\u00edfica a alg\u00fan sistema computarizado.\nEsta aplicaci\u00f3n env\u00eda mensaxes OSC (Open Sound Control), un protocolo de comunicaci\u00f3n entre computadoras, sintetizadores de son e outros aparellos multimedia. a trav\u00e9s doutro protocolo TUIO dese\u00f1ado para transmitir a posici\u00f3n de cada unha das pezas. Unha vez lido o estado dos obxectos por este \u00faltimo, manda a imaxe procesada proxect\u00e1ndoa sobre a mesa. \u00c9 dicir, decodifica a linguaxe contida por casa peza e env\u00edao fac\u00eda o proxector para mostrar as frecuencias sobre o taboleiro trasl\u00facido. Do mesmo xeito, \u00e9 capaz de identificar a posici\u00f3n das mans humanas, -mesmo das s\u00faas pegadas dixitais-, e lograr con iso o concepto de touch.\nO protocolo TUIO permite a transmisi\u00f3n dunha descrici\u00f3n abstracta entre interfaces interactivas inclu\u00edndo os elementos tanxibles. Codifica informaci\u00f3n de control dunha aplicaci\u00f3n e m\u00e1ndao a unha aplicaci\u00f3n cliente capaz de decodificar. Neste caso o decodificador ser\u00eda o proxector. Baseado no OSC busca a interacci\u00f3n de calquera plataforma que utilice o Open Sound Control.\nO proxector serve unicamente para facer visibles a interacci\u00f3n de frecuencias entre os obxectos sobre a superficie da mesa trasl\u00facida.\nCreadores e premios.\nSergi Jord\u00e0, Martin Kaltenbrunner, G\u00fcnter Geiger e Marcos Alonso son os creadores deste trebello.\nrecibiron unha menci\u00f3n no Ars Electr\u00f3nica dentro da categor\u00eda Comunicades Dixitais por Free Sound, un portal de son libre que crearon, onde unha comunidade de xente sobe os seus efectos sonoros."}
{"id": "141633", "revid": "89787", "url": "https://gl.wikipedia.org/wiki?curid=141633", "title": "National League A", "text": "A National League A (NLA) \u00e9 a m\u00e1xima categor\u00eda do h\u00f3ckey sobre xeo en Su\u00edza. Antes da tempada 2007-08, a liga era denominada oficialmente \"Nationalliga A\" (en Alem\u00e1n, Ligue Nationale A (LNA) (en franc\u00e9s), Lega Nazionale A (en italiano).\nEsta liga consta normalmente de 12 equipos. Os oito mellores clasificados logo da liga regular clasif\u00edcanse para os play-offs polo t\u00edtulo, que son disputados ao mellor de sete partidos en t\u00f3dalas roldas. Os catro \u00faltimos clasificados te\u00f1en que xogar para evitar o descenso no chamado play-outs. O perdedor da playout-final xoga un play-off ao mellor de sete partidos contra o ga\u00f1ador da National League B para continuar na NLA.\nHistoria.\nDa tempada 1908-09 \u00e1 1932-33 exist\u00eda un \"Championnat International\" su\u00edzo serie A que non ti\u00f1a ning\u00fan l\u00edmite de xogadores estranxeiros. Dende a tempada 1915-16 tr\u00f3case o \"Championnat International\" de serie A por un \"Championnat National\" de serie A que limita o n\u00famero de xogadores internaci\u00f3nais. O \"Championnat International\" desapareceu definitivamente na tempada 1932-33 para deixar paso ao Campionato Nacional. Na tempada 1937-38, o Campionato Nacional desaparece para deixar paso \u00e1 Liga Nacional A.\nPalmar\u00e9s.\nPalmar\u00e9s por equipo.\nA seguinte t\u00e1boa amosa o n\u00famero total de campionatos acadados por cada club dende 1916. En letra grosa o t\u00edtulos dende a implantaci\u00f3n dos \"play-offs\", e dicir, os acadados dende 1986:"}
{"id": "141641", "revid": "1410", "url": "https://gl.wikipedia.org/wiki?curid=141641", "title": "Anadolu Efes S.K.", "text": "O Anadolu Efes Spor Kul\u00fcb\u00fc (antes co\u00f1ecido como \"Efes Pilsen\") \u00e9 un equipo de baloncesto da cidade de Istambul (Turqu\u00eda) que por palmar\u00e9s \u00e9 considerado como un dos equipos m\u00e1is importantes na historia do baloncesto turco, xa que ga\u00f1ou o t\u00edtulo de liga en 15 ocasi\u00f3ns. A nivel europeo, destacan os seus t\u00edtulo da Euroliga nos anos 2021 e 2022. O pavill\u00f3n no que xoga os seus partidos como local \u00e9 o Sinan Erdem Spor Salonu, cunha capacidade para 16\u00a0000 espectadores.\nHistoria.\nO club foi fundado no ano 1976 co nome de \"Efes Pilsen Spor Kul\u00fcb\u00fc\" tras a compra dos dereitos do Kad\u0131k\u00f6yspor, equipo da Segunda Divisi\u00f3n turca que contaba con numeroros problemas econ\u00f3micos. Encabezados por Tuncay \u00d6zilhan, o corpo t\u00e9cnico do equipo estar\u00eda formado por Pano Natof na direcci\u00f3n xeral, Berna Sirmen na presidencia, Talat \u00d6ztoprak na administraci\u00f3n e Faruk Akag\u00fcn como adestrador. O seu primeiro patrocinador foi a cervexa Efes Pilsen, unha subsidiar\u00eda do Grupo Anadolu. En 1978, dous anos despois da s\u00faa fundaci\u00f3n, o club ga\u00f1a o t\u00edtulo de campi\u00f3n da Segunda Divisi\u00f3n turca, finalizando o campionato sen co\u00f1ecer a derrota e ascendendo \u00e1 m\u00e1xima categor\u00eda do baloncesto turco, onde permanece desde aquela.\nNa s\u00faa primeira tempada na elite (1978\u201379), o Efes Pilsen ga\u00f1a o seu primeiro t\u00edtulo de liga, situ\u00e1ndose dende aquela como un dos equipos punteiros do baloncesto turco. Despois de finalizar como subcampi\u00f3ns da Copa Saporta de 1993, o club ga\u00f1a o seu primeiro t\u00edtulo europeo en 1996, ano no que conseguen a Copa Kora\u0107 tras vencer na final ao Stefanel Milano italiano. Este t\u00edtulo supuxo o primeiro t\u00edtulo continental para un club turco en calquera deporte. Posterioemte, o Efes Pilsen converter\u00edase nun dos equipos fixos da Euroliga, sendo as s\u00faas mellores clasificaci\u00f3n as acadadas en 2000 e 2001 ao acabar en terceiro lugar. En ambas ocasi\u00f3ns perder\u00edan nas semifinais da Final Four ante o Panathinaikos grego, ga\u00f1ando posteriormente no partido polo terceiro lugar ao FC Barcelona (2000) e ao CSKA Moscova (2001).\nNa ano 2006, o club converteuse no primeiro equipo turco convidado a xogar contra un equipo da NBA. Os partidos foron contra os Denver Nuggets en Denver (Colorado) o 10 de outubro e contra os Golden State Warriors en Oakland (California) o 12 de outubro. Ambos encontros sald\u00e1ronse con vitoria para os equipos estadounidenses. Ao ano seguinte ser\u00eda un equipo da NBA o que visitar\u00eda a casa do Efes Pilsen. No encontro, disputado no Abdi \u0130pek\u00e7i Arena, os Minnesota Timberwolves vencer\u00edan ao equipo local por 84\u201381. En 2011 o club vese obrigado a mudar ao seu nome a \"Anadolu Efes Spor Kul\u00fcb\u00fc\" por mor da TAPDK, unha lei que prohibe o uso de publicidade de tabaco e alcol en equipos deportivos.\nNa temporada 2018\u221219, o Efes tivo conseuguiu finalizar co cuarto lugar de cabeza de serie nos playoffs. Nas eliminatorias conseguiron eliminar ao FC Barcelona para pasar \u00e1 s\u00faa primeira final a catro da Euroliga en 19 anos. Na semifinal, o Efes ga\u00f1ou aos seus grandes rivais, o Fenerbah\u00e7e por 92\u201373 para acadar a s\u00faa primeira final da Euroliga da historia. Por\u00e9n, na final o Efes foiderrotado polo CSKA Moscova, ficando finalmente como subcampi\u00f3ns. A nivel dom\u00e9stico, con todo, ga\u00f1aron o seu primeiro campionato da Basketbol S\u00fcper Ligi desde 2009. O destino na Euroliga mudar\u00eda nas temporadas 2020\u221221 e 2021\u221222, xa que o Anadolu Efes conseguiu dous campionatos consecutivos da Euroliga. No primeiro ving\u00e1ronse en semifinais do CSKA Moscova (86\u221289) e na final venceron ao FC Barcelona por 86\u221281. No segundo venceron nas semifinais ao Olympiacos (77\u221274) e na final ao Real Madrid (58\u221257).\nT\u00edtulos.\nCampetici\u00f3ns europeas.\nEuroliga\nCopa Saporta\nCopa Kora\u0107\nCompetici\u00f3ns dom\u00e9sticas.\nLiga de Turqu\u00eda\nCopa de Turqu\u00eda\nSupercopa de Turqu\u00eda"}
{"id": "141652", "revid": "98629", "url": "https://gl.wikipedia.org/wiki?curid=141652", "title": "Descolonizaci\u00f3n", "text": "Descolonizaci\u00f3n \u00e9 o proceso polo cal unha ou varias colonias adquiren ou recuperan a s\u00faa independencia, xeralmente por acordo entre a potencia colonial e un partido pol\u00edtico (ou coalici\u00f3n) ou movemento de liberaci\u00f3n. Tr\u00e1tase dun proceso oposto ao do colonialismo.\nCaracter\u00edsticas.\nA descolonizaci\u00f3n prod\u00facese mediante a independencia, mediante a integraci\u00f3n dentro dun poder administrativo ou dentro doutro estado, ou mediante o estabelecemento dun status de \"libre asociaci\u00f3n\". A Organizaci\u00f3n das Naci\u00f3ns Unidas estabeleceu que no proceso de descolonizaci\u00f3n non hai alternativa ao principio de autodeterminaci\u00f3n. A descolonizaci\u00f3n pode comportar unha negociaci\u00f3n pac\u00edfica e/ou unha revolta violenta por parte da poboaci\u00f3n nativa. A descolonizaci\u00f3n, no sentido estrito do termo, \u00e9 diferente da desmembraci\u00f3n dos imperios tradicionais, e no discurso acad\u00e9mico moderno o per\u00edodo de descolonizaci\u00f3n ref\u00edrese xeralmente a d\u00faas grandes ondadas de independencia dos imperios coloniais europeos:\n1.Dende finais do s\u00e9culo XVIII e durante todo o XIX, a descolonizaci\u00f3n produciuse en Am\u00e9rica, comezando pola chamada Revoluci\u00f3n Americana contra o Imperio Brit\u00e1nico, que deu lugar aos actuais Estados Unidos de Am\u00e9rica, a Guerra de Independencia Hispanoamericana e a constituci\u00f3n do Imperio do Brasil ao dividirse o Portugu\u00e9s.\n2.Nos s\u00e9culos XX e XXI, a descolonizaci\u00f3n ref\u00edrese, habitualmente, aos logros independentistas de varias colonias e protectorados europeos en Asia e \u00c1frica tras a segunda guerra mundial. Este proceso deu lugar, ademais, a un movemento intelectual denominado poscolonialismo. Un per\u00edodo especialmente activo de descolonizaci\u00f3n tivo lugar entre 1945 e 1960, empezando coa independencia de Paquist\u00e1n e a India do Reino Unido en 1947.\nHistoria.\nAntecedentes.\nO crecemento de poboaci\u00f3n e econ\u00f3mico en varios pa\u00edses de Europa, fundamentalmente, levou a un tipo de colonizaci\u00f3n, co car\u00e1cter de dominaci\u00f3n (e, \u00e1s veces, exterminio) de pobos que ocupaban amplos territorios, e dos seus recursos naturais, creando grandes imperios coloniais. Un dos aspectos m\u00e1is importantes desta colonizaci\u00f3n foi a escravitude, coa exportaci\u00f3n dunha gran parte da poboaci\u00f3n africana para as Am\u00e9ricas, con consecuencias nefastas, tanto para o Continente Africano, como para os descendentes dos escravos, que perduran at\u00e9 hoxe.\nSer\u00e1 dende mediados do s\u00e9culo XIX, sobre todo a partir de 1880, e tralo proceso de grande expansi\u00f3n econ\u00f3mica que tivo lugar en Europa, cando moitos pa\u00edses europeos, especialmente Gran Breta\u00f1a, estend\u00e9ronse, primeiro de forma non oficial e m\u00e1is tarde anexionando territorios e formando colonias en \u00c1frica, Asia e o Pac\u00edfico. As\u00ed se constitu\u00edron inmensos imperios coloniais abranguendo practicamente todo o mundo. Esta expansi\u00f3n foi consecuencia da procura f\u00f3ra de Europa de mercados e materias primas para a revoluci\u00f3n industrial e deuse ata o comezo da primeira guerra mundial, en 1914 e permaneceron os seus vestixios ata a descolonizaci\u00f3n, nos anos 60.\nCausas da descolonizaci\u00f3n.\nOs resultados da primeira guerra mundial non deixaran indiferentes \u00e1s colonias, non s\u00f3 pola pol\u00edtica de mandatos estabelecida nos tratados de paz, sen\u00f3n polo reforzo que experimentou a administraci\u00f3n colonial. Nos anos seguintes \u00f3 final da guerra foi o momento hist\u00f3rico no que occidente controlou maior espazo do planeta coa desaparici\u00f3n do Imperio Otom\u00e1n. Por\u00e9n despois duns anos de espoliaci\u00f3n sistem\u00e1tica dos recursos coloniais, as relaci\u00f3ns entre as metr\u00f3poles e as s\u00faas colonias f\u00edxose m\u00e1is dif\u00edcil.\nCausas econ\u00f3micas.\nCo crack do 29 e a Gran Depresi\u00f3n deuse unha gran crise econ\u00f3mica a nivel mundial que determinar\u00eda o comezo do proceso de cambio. En efecto, vaise producir o empobrecemento progresivo das econom\u00edas coloniais \u00f3 estaren, fundamentalmente, especializadas na produci\u00f3n de produtos de monocultivo (cacao, arroz, caucho ou azucre), destinadas \u00e1 exportaci\u00f3n, \u00f3 descenderen os prezos das materias primas no mercado mundial, e, pola contra, mant\u00e9rense os prezos dos bens industriais. Comeza a quebrar pois a relaci\u00f3n entre as metr\u00f3poles industrializadas europeas e os pa\u00edses produtores de materias primas. A isto cabe engadir a irrupci\u00f3n nos mercados coloniais de novas potencias econ\u00f3micas como EEUU ou Xap\u00f3n. O declive econ\u00f3mico dos imperios europeos e un feito decisivo da \u00e9poca de entreguerras, tendo cada vez menos protagonismo no conxunto da econom\u00eda mundial.\nEsta deterioraci\u00f3n dos termos de intercambio entre as colonias e as metr\u00f3poles levou a estas a reduciren os presupostos destinados a manteren as administraci\u00f3ns coloniais e nalg\u00fans casos procederen a s\u00faa transferencia a mans de funcionarios aut\u00f3ctonos. E o que fai sobre todo, o imperio brit\u00e1nico coa s\u00faa pol\u00edtica de concesi\u00f3n de autonom\u00eda e elaboraci\u00f3n de estatutos tendentes a organizar un autogoberno dentro da Commonwealth. Ceil\u00e1n en 1920, India en 1935 e Nixeria en 1922 son alg\u00fans dos exemplos deste proceso. Asemade o desenvolvemento social e pol\u00edtico producido tanto nos pa\u00edses europeos como nas colonias influ\u00edu na toma de conciencia das metr\u00f3poles a prol das reivindicaci\u00f3ns das colonias.\nCausas sociais e ideol\u00f3xicas.\nA expansi\u00f3n colonial levou a unha paulatina transformaci\u00f3n nas sociedades dominadas. A oligarqu\u00eda local, antes composta por propietarios agr\u00edcolas na s\u00faa maior\u00eda, conforman agora unha clase burguesa comercial ou administrativa que elabora as principais manifestaci\u00f3ns de car\u00e1cter nacionalista e de onde xorden os principais l\u00edderes que act\u00faan a modo de pais fundadores dos pa\u00edses descolonizados. As transformaci\u00f3ns do Terceiro Mundo son obra de minor\u00edas ilustradas, que deben actuar no seo de sociedades profundamente atrasadas e iletradas.\nAs ideolox\u00edas de car\u00e1cter anticolonial toman diversas formas, debendo combinar do modo m\u00e1is eficaz tradici\u00f3n e modernidade. Nuns casos, as ideolox\u00edas emancipadoras fundam\u00e9ntanse na defensa e recuperaci\u00f3n dos valores propios da cultura aut\u00f3ctona, sexa da \"negritude\" na definici\u00f3n do poeta Sedar Senghor, sexa a trav\u00e9s do panafricanismo e panislamismo ou na defensa das tradici\u00f3ns da civilizaci\u00f3n hind\u00fa no caso da India.\nPero tam\u00e9n exercen enorme influencia as ideas anticolonialistas forxadas en Europa dende a \u00e9poca da II Internacional e que logo difundir\u00e1n os partidos comunistas a partir do triunfo da revoluci\u00f3n sovi\u00e9tica. As posici\u00f3ns anticoloniais da III Internacional animan a creaci\u00f3n de partidos comunistas de tanta influencia na descolonizaci\u00f3n como o de Indonesia (creado en 1920) ou o de Indochina. En xeral, pode dicirse que t\u00f3dolos movementos de liberaci\u00f3n nacional que triunfaron no mundo colonizado antes de 1960 non estaban inspirados por ideolox\u00edas de car\u00e1cter tradicional, a\u00ednda que houberon de buscar o seu apoio no seo dunha poboaci\u00f3n analfabeta, apegada a valores tradicionais culturais e relixiosos e \u00e1s veces profundamente antioccidentais. No entanto, predominaron as ideas de car\u00e1cter occidental, de ra\u00edz liberal, socialista ou nacionalista, o mesmo que moitos dos m\u00e9todos empregados: uso dos medios de comunicaci\u00f3n, campa\u00f1as de masas e socializaci\u00f3n dos valores pol\u00edticos. Os dirixentes dos pa\u00edses colonizados deberon aplicar na s\u00faa estratexia algo semellante o que acontec\u00eda no mundo occidental, como era a adaptaci\u00f3n das s\u00faas propostas a unha sociedade de masas. Incluso un caso tan excepcional como o de Gandhi, baseado na pasividade e a non violencia das s\u00faas acci\u00f3ns fronte \u00f3s brit\u00e1nicos, fundamentouse na pr\u00e1ctica dun ascetismo persoal e un trato cos grupos sociais m\u00e1is desfavorecidos que lle outorgou unha inmensa popularidade.\nA segunda guerra mundial e a nova orde internacional.\nA influencia da Segunda guerra mundial foi decisiva en varios aspectos. Por unha banda contribu\u00edu a debilitar as potencias coloniais europeas, que ficaron illadas das s\u00faas colonias asi\u00e1ticas. Os holandeses perderon decontado Indonesia, as\u00ed como os franceses Indochina. De forma indirecta, a ocupaci\u00f3n xaponesa destas colonias exerceu unha grande influencia, xa que alentou as aspiraci\u00f3ns de independencia dos territorios invadidos, mediante a defensa dun antioccidentalismo radical e a proposta dunha solidariedade \u00e9tnica e cultural. Ademais a guerra amosou pola v\u00eda dos feitos que as potencias coloniais non eran invencibles e foi escola de formaci\u00f3n de guerrillas contra os ocupantes e de l\u00edderes populares coma Ho Chi Minh na Indochina francesa.\nDe t\u00f3dolos xeitos a guerra non tivo efectos universais e transformou moito m\u00e1is profundamente o Imperio brit\u00e1nico que o franc\u00e9s. Quizais isto explique a evoluci\u00f3n posterior: a descolonizaci\u00f3n pactada e r\u00e1pida das posesi\u00f3ns brit\u00e1nicas en contraste coa resistencia dos franceses. No caso do Imperio franc\u00e9s no continente africano, as colonias exerceron un papel decisivo \u00f3 convert\u00e9rense na reserva principal da Francia libre do xeneral De Gaulle como puxo de manifesto a Conferencia de Brazzaville de 1944.\nPero a maior influencia que a segunda guerra mundial exerceu sobre o mundo colonial foi a conversi\u00f3n de Francia e Inglaterra en potencias de segunda orde, fronte as d\u00faas superpotencias do mundo bipolar dese\u00f1ado a partir de Ialta. Hai dous factores que interve\u00f1en neste proceso. O primeiro e a posici\u00f3n anticolonialista das d\u00faas grandes potencias, no caso de EEUU por raz\u00f3ns hist\u00f3ricas (a tradici\u00f3n \"wilsoniana\" asumida por Roosevelt) e tam\u00e9n de car\u00e1cter econ\u00f3mico e comercial, e no caso da URSS, por cuesti\u00f3ns ideol\u00f3xicas. O segundo factor decisivo foi a creaci\u00f3n da ONU, cuxos principios fundacionais proclaman a igualdade entre os pobos e reco\u00f1ece o dereito a s\u00faa autodeterminaci\u00f3n. Na medida en que a ONU, a pesar do dereito de veto dos cinco grandes, acolle cada vez m\u00e1is pa\u00edses do Terceiro Mundo, serve como gran forza lexitimadora dos movementos de descolonizaci\u00f3n.\nA estes dous factores haber\u00eda que engadir a capacidade organizativa dos pa\u00edses descolonizados a trav\u00e9s da creaci\u00f3n dun Movemento de Pa\u00edses non Ali\u00f1ados. A grande expresi\u00f3n desta emerxencia diplom\u00e1tica dos pa\u00edses afroasi\u00e1ticos foi a Conferencia de Bandung, celebrada en 1955.\nO papel dos l\u00edderes.\nO papel desenvolvido polos l\u00edderes xurdidos das elites locais foi decisivo na construci\u00f3n do proceso descolonizador. A maior\u00eda deles foran formados nos valores occidentais nas universidades europeas. Mais o seu denominador com\u00fan \u00e9 que de volta a s\u00faa patria redescobren os valores culturais da s\u00faa civilizaci\u00f3n e rematan fundamentando sobre ela os seus movementos pol\u00edticos. Ghandi e Nehru, a\u00ednda que formados en universidades inglesas, redescobren a cultura hind\u00fa, as s\u00faas tradici\u00f3ns e as s\u00faas linguas, Senghor, formado en universidades francesas postula os valores da negritude e reclama un trato de igualdade por parte de Francia, ap\u00f3s a s\u00faa liberaci\u00f3n en 1944... O legado da cultura occidental e m\u00e1is forte do que puidera pensarse, sobre todo na divisi\u00f3n artificial dos territorios que logo se converteron en estados independentes. Ser\u00e1 coa gran depresi\u00f3n cando estes l\u00edderes e minor\u00edas ilustradas conectan coas masas populares das colonias duramente golpeadas pola ca\u00edda dos prezos dos seus produtos de exportaci\u00f3n.\nO caso m\u00e1is paradigm\u00e1tico constit\u00faeo o conxunto dos pa\u00edses asi\u00e1ticos. Tanto os l\u00edderes indios (Gandhi e Nehru) como Ho Chi Minh en Indochina ou Sukarno en Indonesia afrontan nesta \u00e9poca a tarefa de difusi\u00f3n masiva das s\u00faas propostas pol\u00edticas. Os cami\u00f1os que conduc\u00edan a descolonizaci\u00f3n xa estaban abertos, o estalido da Segunda guerra mundial acabou por consolidalos.\nDescolonizaci\u00f3n de Am\u00e9rica.\nNo s\u00e9culo XIX as colonias europeas no continente americano comezan a se independizar das potencias coloniais. A descolonizaci\u00f3n de Am\u00e9rica iniciou un proceso de descolonizaci\u00f3n mundial que se completou no s\u00e9culo XX dando orixe aos Estados modernos.\nDescolonizaci\u00f3n de \u00c1frica.\nCando os estados de Europa ao final da Idade Media comezaron a \"descubrir\" \u00c1frica, atoparon reinos ou estados, ben de tipo \u00e1rabe ou islamizados, principalmente no norte e occidente daquel continente, ou ben de tradici\u00f3n bant\u00fa. Os primeiros contactos entre estes pobos non foron inmediatamente de dominaci\u00f3n, sen\u00f3n de car\u00e1cter comercial. No entanto, os conflitos orixinados pola competici\u00f3n entre as diferentes potencias europeas levaron \u00e1 dominaci\u00f3n pol\u00edtica deses reinos, que culminou coa repartici\u00f3n do Continente africano polos estados europeos na Conferencia de Berl\u00edn, en 1885.\nAs\u00ed e todo, as d\u00faas grandes guerras que fustrigaran Europa durante a primeira metade do s\u00e9culo XX deixaron aqueles pa\u00edses sen condici\u00f3ns para manteren un dominio econ\u00f3mico e militar nas s\u00faas colonias. Estes problemas, asociados a un movemento independentista que tomou unha forma m\u00e1is organizada na Conferencia de Bandung, levou as antigas potencias coloniais a negociaren a independencia das colonias.\nDescolonizaci\u00f3n da Asia e Oceania.\nA descolonizaci\u00f3n de Asia e de Ocean\u00eda deuse axi\u00f1a tras a segunda guerra mundial, que debilitou os pa\u00edses participantes, que ficaron sen recursos dabondo como para manteren as s\u00faas colonias, tanto en \u00c1frica canto en Asia. Outro factor importante foi a desobediencia civil na India, influenciada por un dos maiores l\u00edderes pacifistas do mundo, Mahatma Gandhi. Os indios deixaron de pagar impostos \u00e1 coroa inglesa e deixaron de cumprir as s\u00faas obrigas para coa metr\u00f3pole, atinxindo os seus obxectivos fronte a Inglaterra polo cansazo e desgaste desta."}
{"id": "141653", "revid": "98629", "url": "https://gl.wikipedia.org/wiki?curid=141653", "title": "KK Partizan", "text": "O Ko\u0161arka\u0161ki klub Partizan (en serbio: \"\u041a\u043e\u0448\u0430\u0440\u043a\u0430\u0448\u043a\u0438 \u043a\u043b\u0443\u0431 \u041f\u0430\u0440\u0442\u0438\u0437\u0430\u043d\" ou \"\u041a\u041a \u041f\u0430\u0440\u0442\u0438\u0437\u0430\u043d\") \u00e9 un club profesional de baloncesto da cidade de Belgrado, Serbia. O KK Partizan forma parte do club polideportivo Partizan, que conta con outras moitas secci\u00f3ns, entre as que destaca a de f\u00fatbol. O club compite na Ko\u0161arka\u0161ka liga Srbije, m\u00e1xima categor\u00eda do baloncesto serbio, na Liga do Adri\u00e1tico e na Euroliga. Desde 1945, o Partizan ga\u00f1ou 48 trofeos, entre os cales ha 21 t\u00edtulos de liga. Tam\u00e9n pos\u00faen 16 copas nacionais de baloncesto, seis ligas do Adri\u00e1tico, unha Supercopa do Adri\u00e1tico, tres Copas Kora\u0107 e, o m\u00e1is importante, un Campionato de Europa conseguido na Final Four de Istambul de 1992.\nHistoria.\nO Partizan, fundado o 4 de outubro de 1945, \u00e9 o club de baloncesto con maior \u00e9xito de Serbia. Durante os seus m\u00e1is de seis d\u00e9cadas longa historia, o Partizan ga\u00f1ou non menos de 40 trofeos, inclu\u00eddos dezaseis de campi\u00f3n nacional, dos cales o \u00faltimos oito foron ga\u00f1ados de forma consecutiva. Tam\u00e9n ga\u00f1aron once copas e cinco Ligas do Adri\u00e1tico consecutivas en 2007, 2008, 2009, 2010 e 2011.\nO trofeo m\u00e1is importante que o club ga\u00f1ou \u00e9 o trofeo de Campi\u00f3n de Europa na Final Four da Euroliga en Istambul en 1992. O KK Partizan foi o campi\u00f3n europeo en 1992 coa curiosidade de que ga\u00f1aron o t\u00edtulo xogando t\u00f3dolos partidos menos un, o de cuartos de final fronte ao Knorr, en cachas visitantes. Isto debeuse a que FIBA decidiu non permitir que os equipos da ex-Iugoslavia xogar os seus partidos de local al\u00ed por mor das hostilidades que hab\u00eda na rexi\u00f3n neses anos. Esa mesma tempada, o club ga\u00f1ou o campionato nacional e a copa, conseguindo at\u00e9 o de agora a s\u00faa \u00fanica o tripla coroa. Por\u00e9n, ao Partizan non se lle permitiu defender o t\u00edtulo na tempada 1992-93 por mor dunha sanci\u00f3n da ONU. Tam\u00e9n ga\u00f1aron tres Copas Radivoj Kora\u0107 en 1978, 1979 e 1989.\nAs\u00ed, o KK Partizan converteuse na marca m\u00e1is famosa do baloncesto de Serbia e un equipo aclamada tanto a nivel europeo e mundial. Partizan ga\u00f1ou o respecto non s\u00f3 por ga\u00f1ar e participar constantemente nas competici\u00f3ns europeas, sen\u00f3n tam\u00e9n grazas a gran parte dos seus xogadores que vestiron a camiseta do equipo nacional, o equipo que conquistou o mundo ga\u00f1ando fama e trofeos para o seu pa\u00eds. O Partizan converteuse no primeiro equipo serbio que xoga un partido oficial contra equipos da NBA, en setembro de 2009. Nos dous encontros que xogou, ambos nos Estados Unidos, perdeu, o primeiro 102 a 70 contra Denver Nuggets e o segundo 111 a 80 contra Phoenix Suns. Alg\u00fans dos xogadores m\u00e1is co\u00f1ecidos que sa\u00edron do equipo foron Aleksandar Djordjevic, Vlade Divac, Predrag Danilovic ou Zarko Paspalj.\nPavill\u00f3n.\nO Pavill\u00f3n Hala Pionir foi constru\u00eddo en 1973, en tan s\u00f3 once meses, pola empresa construtora \"Energoprojekt\". Nesa \u00e9poca, o baloncesto iugoslavo estaba en pleno apoxeo, e a\u00ednda que Pionir ten organizado moitos eventos deportivos diferentes, como voleibol ou balonm\u00e1n, rapidamente se fixo co\u00f1ecido como un santuario do baloncesto.\nO equipo nacional de Iugoslavia ga\u00f1ou o ouro europeo en 1975, baixo o seu teito, e tam\u00e9n trouxo sorte aos campi\u00f3ns de Lituania, o \u017dalgiris Kaunas, en 1998 cando ga\u00f1aron a Copa Saporta. O Partizan trasladouse ao Pionir en 1992, despois de deixar ao seu antigo pavill\u00f3n, o \"Hala sportova\", xa que se quedara obsoleto para un club que estaba a piques de tomar o trono europeo.\nO Pionir \u00e9 hoxe un moderno polideportivo totalmente equipado, que pode cumprir satisfactoriamente as normas b\u00e1sicas das competici\u00f3ns europeas. Na tempada 2008-09 Partizan xogou os seus encontros do Top 16 de Euroliga no Beogradska Arena, un pavill\u00f3n multi\u00fasos inaugurado o 31 de xullo de 2004 con capacidade para 23.000 espectadores. O 5 de marzo de 2009 contra o Panathinaikos grego marcou un r\u00e9cord de asistencia a un partido de baloncesto en Europa con 22.567 asistentes.\nEuroliga de 1992.\nA Euroliga da tempada 1991-92 foi o t\u00edtulo conseguido polo club m\u00e1is importante da s\u00faa historia. Os resultados dos partidos do Partizan do ano da vitoria foron:\nRivalidade.\nUn dos encontros m\u00e1is importantes do baloncesto serbio \u00e9 o \"derby eterno\" (en serbio: \u0412\u0435\u0447\u0438\u0442\u0438 \u0434\u0435\u0440\u0431\u0438, \"Ve\u010diti derbi\") que enfronta ao KK Partizan e ao KK Crvena zvezda (Estrela Vermella)."}
{"id": "141656", "revid": "25871", "url": "https://gl.wikipedia.org/wiki?curid=141656", "title": "Descolonizaci\u00f3n de Asia", "text": "Ag\u00e1s nos imperios de China e Xap\u00f3n a penetraci\u00f3n europea na Asia central e oriental conclu\u00edra a fins do s\u00e9culo XIX, coa integraci\u00f3n de extensos territorios, densamente poboados na organizaci\u00f3n dos imperios coloniais europeos. Tres grandes rexi\u00f3ns asi\u00e1ticas pertenc\u00edan a tres imperios europeos. Todo o subcontinente do Indost\u00e1n incorpor\u00e1rase dende o s\u00e9culo XVII \u00f3 Reino Unido; Indonesia depend\u00eda a s\u00faa vez dos Pa\u00edses Baixos dende a mesma \u00e9poca. A terceira rexi\u00f3n colonial asi\u00e1tica era Indochina, que fora integrada dende mediados do XIX no Imperio franc\u00e9s.\nHab\u00eda en Asia oriental alg\u00fans outros territorios coloniais, herdanza dos vellos imperios ib\u00e9ricos, pero o protagonismo do proceso de conquista da independencia pol\u00edtica ost\u00e9ntano os pa\u00edses xurdidos desas tres rexi\u00f3ns. De todos eles o de maior influencia en todo o mundo colonial foi o da India a xoia da coroa brit\u00e1nica.\nAs colonias brit\u00e1nicas: Independencia do Indost\u00e1n.\nA independencia pol\u00edtica da pen\u00ednsula do Indost\u00e1n foi, salvando o illado caso das Illas Filipinas, que se liberou do protectorado americano en 1946, o primeiro paso decisivo da descolonizaci\u00f3n no continente asi\u00e1tico. Tr\u00e1tase dun proceso r\u00e1pido, que se fai consonte co goberno brit\u00e1nico. En febreiro de 1947 o propio presidente brit\u00e1nico, o laborista Clement Attlee, fixa a data de transmisi\u00f3n do goberno a mans indias po\u00f1endo o ano seguinte como l\u00edmite. Esta posici\u00f3n oficial acelera os acontecementos que culminan coa sinatura dos acordos de transmisi\u00f3n de poderes entre o derradeiro vicerrei da India, lord Mountbatten e os l\u00edderes dos dous grandes partidos indios: o Partido do Congreso de Gandhi e Nehru e a Liga Musulm\u00e1 de Ali Jinnah, coa consecuci\u00f3n ese mesmo ano da independencia oficial da India.\nPor\u00e9n, eran enormes os problemas que deb\u00eda afrontar o proceso de descolonizaci\u00f3n. O primeiro deles foi resolver a partici\u00f3n da India brit\u00e1nica, o que trouxo consigo a aparici\u00f3n de dous estados definidos por raz\u00f3ns relixiosas: A Uni\u00f3n India, de maior\u00eda hind\u00fa e Paquist\u00e1n de maior\u00eda musulm\u00e1. Do goberno da India ocupouse Nehru e de Paquist\u00e1n Ali Jinnah, a\u00ednda que por alg\u00fan tempo se mantiveron ambos os pa\u00edses no seo da Commonwealth brit\u00e1nica. O estado paquistan\u00ed atop\u00e1base dividido en dous territorio, \u00f3 oeste e leste da India separados por m\u00e1is de dous mil quil\u00f3metros de distancia. Isto provocou non poucas dificultades, ata que en 1971 constitu\u00eduse na secci\u00f3n oriental un novo estado independente co nome de Bangladesh. A India rematou dividida en tres territorios. A formaci\u00f3n dos dous estados na antiga India brit\u00e1nica foi o resultado das tensi\u00f3ns relixiosas acumuladas durante a segunda guerra mundial e da proposta de partici\u00f3n efectuada polo goberno laborista ingl\u00e9s. A partici\u00f3n deste inmenso territorio foi, en certo modo, un resultado das diverxencias fomentadas polos brit\u00e1nicos no seu goberno da India, especialmente durante a segunda guerra mundial. Dado que os dirixentes do Partido do Congreso reclamaban unha India independente como condici\u00f3n para loitaren a prol dos brit\u00e1nicos, estes propiciaron unha pol\u00edtica de divide e vencer\u00e1s, apoiando as reivindicaci\u00f3ns dos musulm\u00e1ns. A pesar dos esforzos de Gandhi por integrar baixo un mesmo teito pol\u00edtico as d\u00faas comunidades relixiosas, \u00f3 termo da guerra a Liga Musulm\u00e1 de Jinnah estaba moi fortalecida e convencida de que s\u00f3 no momento da independencia ser\u00eda viable a formaci\u00f3n do estado de Paquist\u00e1n.\nO segundo problema estribaba en xestionar os efectos inmediatos da independencia. Os costos da partici\u00f3n foron enormes xa que abondaron conflitos territoriais e relixiosos. Por unha banda, produc\u00edronse sanguentos enfrontamentos civ\u00eds en rexi\u00f3ns, como Bengala ou o Punjab, onde cohabitaban hind\u00fas e musulm\u00e1ns. Por outra banda, o fundamentalismo relixioso no que naceron ambos os estados provocou unha ondada de refuxiados en ambas as direcci\u00f3ns, co conseguinte intercambio. Al\u00e9n de todo isto quedaron por resolver alg\u00fans litixios fronteirizos, especialmente na rexi\u00f3n de Caxemira, onde se mantivo a tensi\u00f3n ata os anos 70, co estalido intermitente de guerras nas que interveu frecuentemente a ONU.\nO goberno da India independente benef\u00edciase dunha grande estabilidade pol\u00edtica asegurada en parte por unha continuidade familiar. O P\u00e1ndit Nehru, pai da independencia xunto con Gandhi, goberna ata a s\u00faa morte en 1964 co apoio do Partido do Congreso. Tras dous anos de goberno de Shastri accede \u00f3 poder a filla de Nehru Indira G\u0101ndhi que, \u00e1 s\u00faa vez foi continuada polo seu fillo Rajiv Gandhi, ambos os dous foron asasinados por extremistas pol\u00edticos en 1984 e 1991 respectivamente. India viviu a partir da independencia un per\u00edodo de enorme expansi\u00f3n econ\u00f3mica e de gobernos de ra\u00edz democr\u00e1tica, o que contrasta coa evoluci\u00f3n pol\u00edtica de Paquist\u00e1n, onde foron m\u00e1is frecuentes os gobernos de ditadura militar.\nA independencia da India tivo efectos inmediatos noutras posesi\u00f3ns brit\u00e1nicas de Asia, como Birmania, Sri Lanka e Malaisia. Nun espazo de 10 anos produciuse a descolonizaci\u00f3n dos territorios brit\u00e1nicos no continente asi\u00e1tico. Do inmenso imperio colonial forxado no s\u00e9culo XIX, constitu\u00eddo por varios centos de mill\u00f3ns de habitantes, s\u00f3 quedou adscrito \u00f3 Reino unido a cidade de Hong Kong, preto da cidade china de Cant\u00f3n que rematou definitivamente coa devoluci\u00f3n desta cidade a China, realizada a fins do ano 1997.\nA independencia das colonias holandesas: Indonesia.\nA descolonizaci\u00f3n de Indonesia, que sup\u00f3n a liquidaci\u00f3n do Imperio colonial holand\u00e9s, foi tam\u00e9n r\u00e1pida. A finais do ano 1949 quedaron constitu\u00eddos os Estados Unidos de Indonesia, con Sukarno como presidente. Pouco tempo despois transf\u00f3rmase nun estado unitario, coa denominaci\u00f3n de Rep\u00fablica de Indonesia. Pero o proceso seguido polos holandeses foi m\u00e1is parecido \u00f3 dos franceses en Indochina que \u00f3 dos brit\u00e1nicos na india. A influencia da ocupaci\u00f3n xaponesa dende 1942 e a internacionalizaci\u00f3n do conflito indonesio proporcionaron diferenzas substantivas.\nA ocupaci\u00f3n das Indias holandesas polos xaponeses produciuse no curso de poucas semanas, dado que foi moi feble a resistencia do ex\u00e9rcito holand\u00e9s. A presenza nipoa no arquip\u00e9lago indonesio favoreceu a difusi\u00f3n dunha campa\u00f1a fortemente antioccidental, asemade puideron desenvolverse as actividades dos nacionalistas indonesios dirixidas por Hatta e Sukarno, que non s\u00f3 foron apoiados polos xaponeses, sen\u00f3n que gozaron da s\u00faa tolerancia para crearen un ex\u00e9rcito indonesio. A ocupaci\u00f3n xaponesa fixera posible concibir a independencia \u00f3s dous d\u00edas da rendici\u00f3n xaponesa na segunda guerra mundial, Sukarno proclama a rep\u00fablica de Indonesia.\nAs\u00ed e todo, os Pa\u00edses Baixos non aceptaron esta situaci\u00f3n. Coa axuda do ex\u00e9rcito brit\u00e1nico, recuperou o control sobre Indonesia, pero malia os sucesivos intentos de crear unha federaci\u00f3n entre Holanda e as s\u00faas posesi\u00f3ns ultramarinas, imp\u00faxose pouco a pouco a doutrina do abandono de Indonesia. Nesta situaci\u00f3n influ\u00edron varios factores. Por unha banda a fortaleza do nacionalismo indonesio, que despregou unha guerra de guerrillas contra o exercito holand\u00e9s, por outra a presi\u00f3n internacional a prol da descolonizaci\u00f3n, tanto entre os novos estados xa independizados como nos organismos internacionais como a ONU. Tras d\u00faas \"operaci\u00f3ns de polic\u00eda\" en 1947 e 1948 contra a guerrilla, o apoio internacional a causa dos indonesios e un movemento de desobediencia civil levaron \u00f3 traspaso final da soberan\u00eda \u00e1 Rep\u00fablica de Indonesia. A partir desta data, Indonesia desenvolver\u00eda un rol protagonista na organizaci\u00f3n pol\u00edtica do Terceiro Mundo, acollendo a decisiva Conferencia de Bandung. Sukarno mant\u00edvose no poder ata 1965 no que unha revolta militar coloca no mesmo \u00f3 xeneral Suharto.\nA independencia das colonias francesas: Indochina.\nO curso seguido por Indochina foi moi diferente dos casos anteriores tanto pola natureza pol\u00edtica dos diversos pobos integrados so a mesma denominaci\u00f3n, como pola peculiaridade da administraci\u00f3n colonial imposta pola metr\u00f3pole francesa. Na posguerra Francia, ensaiou unha estratexia moi diferente da brit\u00e1nica \u00f3 prever na constituci\u00f3n de 1946 a constituci\u00f3n dunha Uni\u00f3n Francesa. Trat\u00e1base de integrar so a soberan\u00eda de Francia a diversidade de pa\u00edses que formaban parte do seu imperio. Mais esta opci\u00f3n tivo pouco \u00e9xito. A primeira fenda aberta foi precisamente a independencia de Indochina xoia asi\u00e1tica da rep\u00fablica gala.\nTam\u00e9n neste caso foi fundamental a experiencia na guerra e a ocupaci\u00f3n xaponesa do territorio indochino, o que propiciou a formaci\u00f3n dunha Liga para a independencia do Vietnam dirixida por Ho Chi Minh, que desembocou na proclamaci\u00f3n da Rep\u00fablica Democr\u00e1tica de Vietnam en 1946. \u00d3 igual que fixeran os holandeses en Indonesia, tam\u00e9n os franceses tentaron recuperar militarmente o territorio de Indochina. O problema radicaba na zona norte onde se constitu\u00edra a RDV. As resistencias dos colonos franceses da Cochinchina (Vietnam do sur) a se uniren co Vietnam do norte, a cuxos dirixentes consideraban axitadores antifranceses, provocaron o fracaso dos intentos de integrar na uni\u00f3n francesa \u00e1 Rep\u00fablica vietnamita. Comeza as\u00ed unha guerra de oito anos (1946-1954) que remata coa derrota francesa. A partir de 1950 o conflito adquire dimensi\u00f3ns internacionais. As milicias do Viet-Minh son apoiadas pola Rep\u00fablica Comunista da China, mentres que os franceses comezan a ser axudados polos EEUU na s\u00faa loita contra o avance comunista, para evitaren as consecuencias da co\u00f1ecida teor\u00eda do efecto domin\u00f3.\nReproduc\u00edase en Indochina o bipolarismo que levara a guerra de Corea ou a partici\u00f3n de Alema\u00f1a. Tam\u00e9n neste caso a soluci\u00f3n ser\u00eda a divisi\u00f3n do Vietnam tralo abandono da presenza francesa en Indochina. A sa\u00edda dos franceses prod\u00facese trala Conferencia de Xenebra (1954) na que se acorda conceder plena independencia \u00f3s tres estados resultantes da descolonizaci\u00f3n: Laos, Camboxa e Vietnam. Isto supo\u00f1\u00eda a destruci\u00f3n de toda a pol\u00edtica de acordos que os franceses desenvolveran dende 1946 para fortaleceren a uni\u00f3n en Indochina. Pola s\u00faa banda o estado vietnamita div\u00eddese en d\u00faas zonas \u00e1 espera dun referendo previsto para 1956 con vistas \u00e1 posible reunificaci\u00f3n de ambas as d\u00faas zonas. O referendo non chegou a celebrarse porque era previsible a vitoria de Ho chi Minh. Para evitar esta consulta proclamouse antes a Rep\u00fablica de Vietnam do sur, apoiada polos EUA. A unificaci\u00f3n das d\u00faas zonas vietnamitas tardou a\u00ednda vinte anos, dado que non se vai producir ata o abandono do Vietnam polos estadounidenses (1973) e a entrada das tropas norvietnamitas en Saig\u00f3n capital de Vietnam do sur (1975).\nA descolonizaci\u00f3n de Indochina non rematou, pois coa ausencia francesa do sueste asi\u00e1tico. Ademais da guerra civil que viviu Vietnam, con fortes apoios internacionais de China e Estados Unidos o resto dos estados de Indochina independizados a partir dos acordos de Xenebra (Laos e Camboxa) sufriron durante moitos anos os vaiv\u00e9ns pol\u00edticos derivados do conflito b\u00e9lico desenvolvido preto das s\u00faas fronteiras. Pero a guerra en Indochina puxo claramente de relevo as fendas que ti\u00f1a o colonialismo europeo en Asia, impotente ante a emerxencia de movementos nacionais de liberaci\u00f3n e desautorizado polas regras da nova orde mundial establecida polas grandes potencias da posguerra. Setenta anos despois o dominio colonial de Francia no sueste asi\u00e1tico rematou en parte como comezara: cunha guerra no golfo de Tonkin. A primeira minou a credibilidade do goberno de Jules Ferry, grande ada\u00edl da expansi\u00f3n ultramarina. A segunda guerra en Indochina deixou debilitado \u00f3 r\u00e9xime da IV Rep\u00fablica que a guerra de Alxeria rematar\u00eda por enterrar."}
{"id": "141658", "revid": "98629", "url": "https://gl.wikipedia.org/wiki?curid=141658", "title": "KK FMP", "text": "O Ko\u0161arka\u0161ki klub FMP (en serbio cir\u00edlico: \u041a\u043e\u0448\u0430\u0440\u043a\u0430\u0448\u043a\u0438 \u043a\u043b\u0443\u0431 \u0424M\u041f), co\u00f1ecido por motivos de patrocinio como FMP Meridian, \u00e9 un club profesional de baloncesto con sede na cidade de Belgrado, Serbia. Fundado en 1970 co nome e KK Radni\u010dki Basket, en 2015 toma o seu nome actual, o cal non ten que ver co antigo FMP \u017deleznik, club que se fusionaou co Crvena zvezda en 2011. Actualmente o equipo compite na Ko\u0161arka\u0161ka liga Srbije, m\u00e1xima categor\u00eda do baloncesto serbio, na Liga do Adri\u00e1tico e Basketball Champions League. O FMP xoga os seus encontros como local no Dvorana \u017deleznik, un pavill\u00f3n con capacidade para 3\u00a0000 espectadores.\nHistoria.\nHistoria do FMP orixinal.\nO KK FMP orixinal club estableceuse baixo o nome de KK ILR \u017deleznik o 26 de marzo de 1975 por iniciativa conxunta da compa\u00f1\u00eda de maquinaria local Ivo Lola Ribar (ILR) e o consello de administraci\u00f3n local de \u017deleznik. Inicialmente, o club foi parte da Sociedade Deportiva Ivo Lola Ribar, que, ademais de baloncesto, contaba con equipos de f\u00fatbol, balonm\u00e1n, voleibol, boxeo, birlos, tiro con arco e xadrez. Nos seus modestos comezos, o club competiu na liga municipal de Belgrado, xogando os seus partidos como local na cancha descuberta de chan de cemento da escola primaria Bra\u0107a Jerkovi\u0107. a\u00ednda que a liga municipal funcionaba durante o per\u00edodo de primavera-ver\u00e1n, o ILR \u017deleznik tam\u00e9n disputaba \u00e1 liga de inverno de Belgrado co fin de manter o nivel de condici\u00f3n f\u00edsica at\u00e9 o comezo da seguinte tempada. O novo club foi ben recibido polos residentes do barrio de \u017deleznik, que a mi\u00fado ench\u00edan a pequena cancha, e mesmo fac\u00edan viaxes para moitos partidos f\u00f3ra de casa. Co tempo, como o interese no baloncesto creceu en toda a comunidade, e o club comezou a desenvolver un sistema para que puidesen participar mozos de t\u00f3dalas idades.\nNa d\u00e9cada de 1980, con m\u00e1is experiencia no seu haber, o primeiro equipo do \u017deleznik comezou a acadar notables resultados, avanzando o club dende as categor\u00edas inferiores. A mediados da d\u00e9cada de 1980, chegou \u00e1 liga provincial serbia. Con todo, o ascenso a un nivel m\u00e1is alto supo\u00f1\u00eda tam\u00e9n uns custos m\u00e1is altos, e non se pod\u00edan cubrir os gastos de alugueiro dun pavill\u00f3n de baloncesto no que competir. As\u00ed, o ILR \u017deleznik cesar\u00eda as s\u00faas actividades de baloncesto en 1986. O club estivo basicamente inactivo at\u00e9 1991, ano no que conseguiu reactivarse como \"FMP \u017deleznik\", baixo a iniciativa da compa\u00f1\u00eda sider\u00farxica \"Fabrika metalnih proizvoda AD\" (FMP), que se converteu na propietaria do club de facto. Case de inmediato, o club continuou onde o deixara en 1986, e tras unha tempada na Segunda Provincial ga\u00f1ouse o ascenso \u00e1 Primeira Provincial. Na tempada 1994-95, o FMP chegou \u00e1 Segunda Divisi\u00f3n da liga Federal de Iugoslavia, o segundo nivel m\u00e1is alto do baloncesto iugoslavo. Ese ano, nunha tempada memorable, conseguiron o primeiro posto da liga tan s\u00f3 perdendo catro encontros, ga\u00f1ando o ascenso ao m\u00e1is alto da liga iugoslava.\nCelebrando o seu vix\u00e9simo aniversario, \u017deleznik comezou a tempada 1995\u221296 competindo contra equipos como o KK Crvena zvezda, KK Vojvodina, Beobanka, Bobanik, KK Lov\u0107en, Mladost ou Gorstak no nivel m\u00e1is alto do pa\u00eds. Amosando a madurez conseguida ao longo dos anos, o club terminou a tempada regular no terceiro lugar, ga\u00f1ando as\u00ed a entrada \u00e1 YUBA Super Liga onde, fronte os equipos m\u00e1is potentes do pa\u00eds, arranx\u00e1ronse para evitar o descenso finalizando en novena posici\u00f3n. A tempada 1996\u221297 foi a\u00ednda m\u00e1is exitosa, acabado no terceiro ligar e a primeira aparici\u00f3n nos playoffs na historia do club. Sorprendentemente para moitos, o \u017deleznik chegaron \u00e1 postempada cando se toparon co KK Partizan. Nunha serie ao mellor de cinco, os xogadores \u017deleznik lograron dar a sorpresa no segundo encontro, ga\u00f1ando 82-76 f\u00f3ra da casa, mais non conseguiron finalmente pasar a pesar de ter os dous seguintes partidos en casa. O Partizan ga\u00f1arou a serie 3 xogos a 1. Con todo, ese ano chegou o seu primeiro t\u00edtulo, ao ga\u00f1ar a Copa.\nO KK Radni\u010dki.\nO KK Radni\u010dki foi fundado en 1970 en Novi Sad, conseguindo ascender \u00e1 Primeira Divisi\u00f3n serbia en 2007, xogando na competici\u00f3n os seus \u00faltimos dous anos como equipo da cidade Novi Sad.Nesta \u00faltima temporada destaca o labor de Zlatko Boli\u0107, quen consegue anotar unha media de 22,8 puntos por partido. En 2009 o equipo trasl\u00e1dase a Belgrado, mudando o seu nome a KK Radni\u010dki Basket para distinguirse do xa existente Radni\u010dki Beograd. Tan s\u00f3 dous anos despois volve mudar de nome, esta vez a KK Radni\u010dki FMP.\nPor outra banda, o FMP orixinal consegue os seus maiores de toda a s\u00faa historia, conseguindo tres copas m\u00e1is, en 2003, 2005 e 2007, e d\u00faas Ligas do Adri\u00e1tico, en 2004 e 2006. Entre 2003 e 2005 o club muda o seu nome a KK Reflex, para pasar a chamarse finalmente KK FMP. En agosto de 2011 o equipo chega a un acordo co KK Crvena zvezda, de forma que o equipo compite co nome, escudo e cores do equipo de Belgrado durante cinco anos. O acordo estipulaba que todos o resultados do club, inclu\u00eddos os trofeos, ser\u00eda atribu\u00eddos ao Crvena zvezda. Tras o final do trato, o acordo estipulaba que o Crvena zvezda continuar\u00eda onde ficase o KK FMP. Finalmente, o pacto remata un ano antes do agardado. Mentres tanto, o KK Radni\u010dki muda o seu nome a KK FMP, po\u00f1endo a s\u00faa sede no mesmo enderezo que o FMP orixinal. Adopta o escudo do orixinal, modific\u00e1ndoo lixeiramente. No ano 2016\u221217 o equipo debuta na Liga do Adri\u00e1tico, conseguindo finalizar en novena posici\u00f3n. O 18 de novembro de 2021 o club chega a un acordo de patrocinio, polo que adopta o nome de FMP Meridian. Co novo nome, o equipo consegue chegar \u00e1 final da liga serbia, onde perderon por 2\u22120 ante o KK Crvena zvezda. En setembro de 2022 o club alberegar\u00e1 a fase previa da Basketball Champions League, onde se enfrontar\u00e1n ao R\u00edo Breog\u00e1n da Liga ACB.\nPavill\u00f3n.\nO \u017deleznik Hall \u00e9 o pavill\u00f3n onde xogaba so seus encontros como local o FMP. A cancha de baloncesto ten tres niveis e unha \u00e1rea de 4.500 metros cadrados. Con varias estruturas asociadas, representan un complexo deportivo e de negocios moderno. \u00c1 parte dunha cancha con capacidade para 3.000 espectadores, hai un bloque de hidromasaxe, un centro especializado en diagn\u00f3stico m\u00e9dico e un moderno ximnasio de 200 metros cadrados. O estadio conta con iluminaci\u00f3n esc\u00e9nica e altofalantes de 6\u00a0kW. Tam\u00e9n unha sala de trofeos, sala de prensa con capacidade para 40 persoas e un hotel cunha superficie de 1.000 metros cadrados para o aloxamento dos xogadores de baloncesto.\nHistorial.\nA KLS 1, ref\u00edrese \u00e1 primeira fase da liga serbia, mentres que a KLS SL ref\u00edrese \u00e1 Super Liga, segunda fase da competici\u00f3n. Os equipos que participan na Liga do Adri\u00e1tico entran directamente nesta segunda fase. Para m\u00e1is informaci\u00f3n sobre o formato de competici\u00f3n da liga, prema aqu\u00ed."}
{"id": "141668", "revid": "5863", "url": "https://gl.wikipedia.org/wiki?curid=141668", "title": "Arquivo-Biblioteca da Catedral de Santiago de Compostela", "text": "O Arquivo-Biblioteca da Catedral de Santiago de Compostela \u00e9 a instituci\u00f3n encargada de custodiar o patrimonio documental e bibliogr\u00e1fico do Cabido e a Catedral de Santiago de Compostela, integrado por volumes e documentos dende a Idade Media at\u00e9 a actualidade.\nEst\u00e1 situado nun dos brazos do claustro da Catedral, e ofrece servizos de consulta e documentaci\u00f3n. \u00c9 un dos principais centros de investigaci\u00f3n xacobea do mundo.\nUn grave incendio ocorrido en 1751 afectou seriamente a sala capitular e a biblioteca, estancias que foron reconstru\u00eddas por Lucas Ferro Caaveiro (disc\u00edpulo de Casas Novoa). No teito da biblioteca cons\u00e9rvanse frescos da vida do Ap\u00f3stolo, realizados por Arias Varela en 1756. O da sala capitular mostra unha policrom\u00eda de ouros sobre branco.\nO arquivo foi constru\u00eddo por Clemente Fern\u00e1ndez Sarela.\nHistoria.\nA orixe do Arquivo da Catedral compostel\u00e1 enc\u00f3ntrase no \"thesaurum\" medieval e nas organizaci\u00f3ns documentais que foron desenvolvidas polos arcebispos Diego Xelm\u00edrez (na primeira metade do s\u00e9culo XII), e Berenguel de Landoira (no primeiro cuarto do XIV). Desde o mesmo momento da \"inventio\", ou descubrimento no s\u00e9culo IX da tumba apost\u00f3lica, o enorme desenvolvemento pol\u00edtico e socioecon\u00f3mico da nova instituci\u00f3n eclesi\u00e1stica que velaba polo enclave foi impondo a conservaci\u00f3n, como garante dos seus dereitos, de todo tipo de documentaci\u00f3n: real, pontificia, eclesi\u00e1stica e civil; unha documentaci\u00f3n integrada, canda os volumes e c\u00f3dices existentes, no Tesouro.\nAos poucos, co paso dos s\u00e9culos foise conformando unha masa documental integrada por documentaci\u00f3n en tombos, documentos soltos, e posteriormente atados de \u00e9poca moderna e contempor\u00e1nea. Foi o primeiro bispo e arcebispo da sede, Diego Xelm\u00edrez, cara ao primeiro terzo do s\u00e9culo XII, o primeiro que desenvolveu unha ordenaci\u00f3n minimamente arquiv\u00edstica do conxunto, cunha selecci\u00f3n de documentaci\u00f3n, organizaci\u00f3n da mesma e copia en novos soportes, dando lugar a volumes como o Tombo A (s\u00e9culos XII-XIII) na s\u00faa primeira fase, cartulario coa documentaci\u00f3n rexia dos s\u00e9culos IX-XIII e cunha galer\u00eda de miniaturas de reis, ra\u00ed\u00f1as e infantas de Castela e Le\u00f3n. Desta centuria destaca tam\u00e9n o C\u00f3dice Calixtino, pedra angular da historia medieval xacobea.\nDous s\u00e9culos despois o arcebispo Berenguel de Landoira, tras sufocar unha revolta urbana en Santiago de Compostela, emprende unha segunda labor de ordenaci\u00f3n, sobre a mesma base de selecci\u00f3n, ordenaci\u00f3n, organizaci\u00f3n e copia de documentaci\u00f3n para renovar o soporte. As\u00ed, prod\u00facense os tombos B e C, con documentaci\u00f3n real, pontificia, eclesi\u00e1stica e civil.\nDocumentaci\u00f3n.\nNa actualidade os fondos do Arquivo-Biblioteca est\u00e1n integrados por m\u00e1is de 11.000 documentos medievais, gran cantidade de documentaci\u00f3n de \u00e9poca Moderna e Contempor\u00e1nea, m\u00e1is de 4.000 volumes na Biblioteca Antiga, desde o s\u00e9culo XV ata o XIX, e unha Biblioteca Xacobea de apoio a investigadores.\nDocumentaci\u00f3n medieval.\nEntre os documentos medievais, destacan os seguintes:"}
{"id": "141670", "revid": "98629", "url": "https://gl.wikipedia.org/wiki?curid=141670", "title": "Galway Corinthians RFC", "text": "O Galway Corinthians Rugby Football Club \u00e9 un equipo de rugby irland\u00e9s da cidade de Galway, Connacht (Irlanda). O club foi fundado en 1932 e actualmente xoga na Divisi\u00f3n Two da AIB League, a terceira categor\u00eda do rugby irland\u00e9s. O seu estadio \u00e9 Corinthian Park, en Cloonacauneen, Condado de Galway.\nO club forma parte da federaci\u00f3n de Connacht, por tradici\u00f3n a m\u00e1is feble das catro federaci\u00f3ns da Illa.\nHistoria.\nO 13 de setembro de 1932 unha breve nova no Connacht Sentinel anunciou a formaci\u00f3n dun novo club de rugby en Galway. Os seus membros eran na s\u00faa meirande parte do centro da cidade e pertencentes \u00e1 clase traballadora e estaba composto por estudantes e xogadores do St. Joseph's Patrician College (The Bish) e a Escola de Gram\u00e1tica de Galway. A primeira reuni\u00f3n do club foi no Instituto de Mec\u00e1nica de Middle Street.\nNa tempada 2008-09 acadou o ascenso \u00e1 Division Two da AIB League, a terceira categor\u00eda do rugby irland\u00e9s."}
{"id": "141673", "revid": "1888", "url": "https://gl.wikipedia.org/wiki?curid=141673", "title": "Calzada romana", "text": ""}
{"id": "141681", "revid": "56817", "url": "https://gl.wikipedia.org/wiki?curid=141681", "title": "De La Salle Palmerston", "text": "O De La Salle Palmerston RFC \u00e9 un equipo de rugby irland\u00e9s da localidade de Dubl\u00edn, Condado de Dubl\u00edn (Leinster). Actualmente compite na Divisi\u00f3n 2 da AIB League, terceira categor\u00eda do rugby irland\u00e9s. O equipo s\u00e9nior tivo unha breve experiencia na Division 1 na tempada 1998-1999. Os campos do club, Kirwan Park est\u00e1n localizados en Stepaside e Kilternan.\nO club actual foi fundado en 1985, logo da fusi\u00f3n dos clubs De La Salle (1965) e Palmerston (1899)."}
{"id": "141683", "revid": "53535", "url": "https://gl.wikipedia.org/wiki?curid=141683", "title": "Galer\u00eda de imaxes de igrexas da Coru\u00f1a", "text": "Igrexas da Coru\u00f1a"}
{"id": "141684", "revid": "5863", "url": "https://gl.wikipedia.org/wiki?curid=141684", "title": "Galer\u00eda de imaxes de igrexas de Santiago de Compostela", "text": ""}
{"id": "141694", "revid": "1131", "url": "https://gl.wikipedia.org/wiki?curid=141694", "title": "Galer\u00eda de imaxes da igrexa de San Marti\u00f1o de Noia", "text": ""}
{"id": "141696", "revid": "1131", "url": "https://gl.wikipedia.org/wiki?curid=141696", "title": "Perceval", "text": "Perceval (Percival, Parsifal ou a\u00ednda Peredur na literatura galesa) \u00e9 un dos cabaleiros da T\u00e1boa Redonda nas lendas do Ciclo Art\u00farico. \u00c9 co\u00f1ecido, principalmente, pola s\u00faa participaci\u00f3n na Demanda do Santo Graal.\nLenda.\nExisten numerosas versi\u00f3ns sobre a orixe de Perceval. Na maior\u00eda das historias el \u00e9 de orixe nobre, sendo fillo de Pelinore, cabaleiro valoroso e rei de Listenoise. A s\u00faa nai, habitualmente an\u00f3nima, desempe\u00f1a un papel importante na historia. Ela vai vivir a unha fraga solitaria para impedir o fillo de se tornar cabaleiro. A s\u00faa irm\u00e1, portadora do Santo Graal, \u00e9 ocasionalmente chamada Dandrane. Nas versi\u00f3ns da historia en que Perceval \u00e9 fillo de Pelinore, os seus irm\u00e1ns son Tor, Agloval, Lamorat e Dornar.\nDespois da morte do pai de Perceval, a s\u00faa nai l\u00e9vao para estaren ambos so\u00ed\u00f1os nunha fraga illada do mundo, conseguindo que ignore at\u00e9 os quince anos como se comportan os homes. Un d\u00eda, ao brincar con dardos na fraga, o raparigo Perceval atopa cinco cabaleiros con armaduras tan brillantes que os toma por anxos. Despois adquire o desexo de se tornar cabaleiro e dir\u00edxese \u00e1 corte do Rei Artur. Despois de se ter revelado un excelente guerreiro, \u00e9 convidado a se xuntar aos Cabaleiros da T\u00e1boa Redonda.\nNos contos mais antigos, Perceval participa na busca do Santo Graal. Na versi\u00f3n de Chr\u00e9tien de Troyes el atopa o Rei Pescador ferido e olla o Graal, mais abstense de facer a pregunta que ir\u00eda traer a cura do soberano. Apercib\u00edndose do seu erro, el esf\u00f3rzase por volver ao Castelo do Graal e terminar a s\u00faa demanda.\nAs historias posteriores fan de Galaaz, fillo de Lancelot, o verdadeiro heroe do Santo Graal. Mais mesmo que o seu papel te\u00f1a sido diminu\u00eddo, Perceval mantense como un importante personaxe e \u00e9 un dos dous cabaleiros (xuntamente con Boors) que acompa\u00f1a a Galaaz ao Castelo do Graal, terminando con el a s\u00faa demanda.\nNas versi\u00f3ns primitivas da historia, a amada de Perceval \u00e9 Floribranca e el t\u00f3rnase rei de Corbenic despois de ter curado o Rei Pescador. Xa nas versi\u00f3ns posteriores, mantense virxe e morre despois de encontrar o Graal. Na versi\u00f3n de Wolfram von Eschenbach o fillo de Perceval \u00e9 Lohengrin, o Cabaleiro do Cisne.\nAlg\u00fans investigadores defenden que Perceval, xuntamente coa lenda do Santo Graal, son de orixe persa, mais esas teor\u00edas foron rexeitadas por outros eruditos."}
{"id": "141697", "revid": "1131", "url": "https://gl.wikipedia.org/wiki?curid=141697", "title": "Galer\u00eda de imaxes da igrexa de Santa Mar\u00eda a Nova de Noia", "text": ""}
{"id": "141708", "revid": "1131", "url": "https://gl.wikipedia.org/wiki?curid=141708", "title": "Galer\u00eda de imaxes do mosteiro de San Miguel de Xagoaza", "text": "Galer\u00eda de imaxes do mosteiro de San Miguel de Xagoaza na parroquia de Xagoaza no Barco de Valdeorras."}
{"id": "141709", "revid": "6939", "url": "https://gl.wikipedia.org/wiki?curid=141709", "title": "Carlos Xes\u00fas Varela Aenlle", "text": ""}
{"id": "141711", "revid": "865", "url": "https://gl.wikipedia.org/wiki?curid=141711", "title": "Jimmy Chamberlin Complex", "text": ""}
{"id": "141715", "revid": "22570", "url": "https://gl.wikipedia.org/wiki?curid=141715", "title": "Olentzero", "text": "O olentzero ou olentzaro \u00e9 un personaxe da tradici\u00f3n do Nadal vasca. Tr\u00e1tase dun carboeiro mitol\u00f3xico que trae os agasallos o d\u00eda de Nadal. Sobre da s\u00faa orixe, a hip\u00f3tese m\u00e1is estendida \u00e9 que o olentzero \u00e9 anterior \u00e1 cristianizaci\u00f3n do Pa\u00eds Vasco e que, como indica Claude Labat \"o personaxe do Olentzero debe ser situado dentro das celebraci\u00f3ns do solsticio de inverno\". Estar\u00eda ligado \u00e1 tradici\u00f3n do Apalpador en Galiza."}
{"id": "141716", "revid": "1451603", "url": "https://gl.wikipedia.org/wiki?curid=141716", "title": "Canle de San Xurxo", "text": ""}
{"id": "141717", "revid": "89787", "url": "https://gl.wikipedia.org/wiki?curid=141717", "title": "Kontinental Hockey League", "text": "A Kontinental Hockey League (KHL; en ruso: \u041a\u043e\u043d\u0442\u0438\u043d\u0435\u043d\u0442\u0430\u043b\u044c\u043d\u0430\u044f \u0425\u043e\u043a\u043a\u0435\u0439\u043d\u0430\u044f \u041b\u0438\u0433\u0430 (\u041a\u0425\u041b), \"Kontinental'naya khokkeynaya liga\", en galego: \"Liga Continental de H\u00f3ckey\") \u00e9 un campionato internacional profesional de h\u00f3ckey sobre xeo fundado no ano 2008. Est\u00e1 formado por equipos con sede en Belar\u00fas (1), Casaquist\u00e1n (1), China (1) e Rusia (19), para un total de 22. \nA KHL est\u00e1 considerado como a principal competici\u00f3n de h\u00f3ckey sobre xeo en Europa e Asia, as\u00ed como a segunda m\u00e1is forte do mundo despois da National Hockey League norteamericana. A nivel de p\u00fablico, a KHL \u00e9 a terceira competici\u00f3n europea deste deporte en asistencia de p\u00fablico por partido, tendo unha media de 6\u00a0121 espectadores por encontro en liga regular, e a primeira en espectadores totais cun acumulado anual de 5,32 mill\u00f3ns. O t\u00edtulo de campi\u00f3n da KHL leva o nome de Copa Gagarin, sendo tem\u00e9n outorgado o t\u00edtulo de Campi\u00f3n de Rusia ao equipo deste pa\u00eds mellor clasificado.\nHistoria.\nO campionato KHL creouse no ano 2008 coa intenci\u00f3n de substitu\u00edr o anterior campionato, a Superliga Rusa, e subir o nivel do h\u00f3ckey europeo en xeral e o ruso en particular, tentando mellorar unha liga considerada como a segunda mellor do mundo por detr\u00e1s da NHL. e mesmo competir directamente cos norteamericanos, para o que os equipos realizaron fortes investimentos en xogadores da National Hockey League que motivaron unha disputa entre as d\u00faas ligas que rematou solucion\u00e1ndose coa sinatura de varios acordos sobre fichaxes e drafts. A nova liga contou na s\u00faa primeira tempada, a 2008-09, cos 20 equipos que formaban a Super Liga, sumados ao Khimik Voskresensk, que ga\u00f1ara a Vysshaya hokkeinaya liga (Segunda Divisi\u00f3n) a tempada 2007-08. Ademais outros tres equipos estranxeiros apunt\u00e1ronse para participar: o HC Dinamo Minsk de Belar\u00fas, o Dinamo Riga de Letonia, e o Barys Astana de Casaquist\u00e1n. O 12 de abril de 2008 disputouse o s\u00e9timo e definitivo partido das series finais, que finalizou coa vitoria por 1 gol a 0 do Ak Bars Kazan sobre o Lokomotiv Yaroslavl, alz\u00e1ndose o equipo de Kaz\u00e1n como o primeiro campi\u00f3n da Copa Gagarin.\nPara a tempada 2009-10 a KHL poder\u00eda contar con 30 equipos. Entre os clubs convidados pola Liga constan formaci\u00f3ns coma o Fr\u00f6lunda HC e F\u00e4rjestads BK de Suecia, o Oulun K\u00e4rp\u00e4t de Finlandia, o Sokil Kyiv de Ucra\u00edna e o EC Red Bull Salzburg de Austria entroutros, a\u00ednda que estes non confirmaron o seu ingreso. Para a tempada 2009 participar\u00e1 o Avtomobilist Ekaterinburg de Rusia (que non puido ingresar en 2008 por problemas financeiros).\nFormato.\nDesde 2009, a liga est\u00e1 dividida en d\u00faas en conferencias, a Leste e Oeste. Actualmente cada conferencia est\u00e1 formada por doce equipos dividios en d\u00faas divisi\u00f3ns de seis equipos cada unha. Cada equipo xoga catro xogos contra cada opo\u00f1ente da divisi\u00f3n (20), tres xogos contra cada opo\u00f1ente de conferencia que non \u00e9 da divisi\u00f3n (18) e dous xogos contra cada opo\u00f1ente que non \u00e9 da conferencia (24), facendo isto un total de 62 xogos.\nOs oito equipos mellor clasificados de cada conferencia clasif\u00edcanse para disputar os playoffs polo t\u00edtulo de campi\u00f3n. As roldas eliminatorias disp\u00fatanse entre equipos da mesma conferencia. Deste xeito, en cada conferencia disp\u00fatanse eliminatorias de cuertos de final, semifinais e finais, de onde saen os dous equipos que xogar\u00e1n a gran final pola Copa Gagarin. C\u00f3mpre destacar que os ga\u00f1adores de cada divisi\u00f3n obte\u00f1en consideraci\u00f3n de cabezas de serie. Desta forma, ocupan o primeiro e segundo postos cabeza de serie en funci\u00f3n do seu balance en temporada regular. Todas as roldas de playoffs x\u00f3ganse como series ao mellor de sete encontros.\nNa temporada 2012\u221213, introduciuse a Copa Nadezhda (\"Copa da Esperanza\"), un torneo de consolaci\u00f3n para os equipos que non se clasificaron para os playoffs. O equipo ga\u00f1ador do torneo ga\u00f1a a primeira selecci\u00f3n xeral no Draft da KHL. O torneo ten como obxectivo estender a temporada e axudar a manter o interese no hockey nas cidades destes equipos.\nXogadores.\nPor nacionalidade.\nA nacionalidade dun xogador \u00e9 \u00e1s veces ambigua por diversas raz\u00f3ns. Para a t\u00e1boa que se presenta a continuaci\u00f3n, a nacionalidade \"determ\u00ednase en funci\u00f3n do \u00faltimo pa\u00eds que o xogador representou nunha competici\u00f3n internacional. Se un xogador nunca xogou para un equipo nacional, xeralmente el\u00edxese o pa\u00eds de nacemento como a nacionalidade do xogador, a menos que haxa probas s\u00f3lidas que indiquen o contrario\". Para os xogadores nados en antigas rep\u00fablicas sovi\u00e9ticas, a situaci\u00f3n adoita ser m\u00e1is complexa debido \u00e1 dobre cidadan\u00eda e a naturalizaci\u00f3n. O xogadores non rusos representan ao redor do 30-35% dos xogadores da KHL, sendo na s\u00faa maior\u00eda centroeuropeos, n\u00f3rdicos e norteamericanos. C\u00f3mpre destacar que os equipos rusos est\u00e1n limitados a un m\u00e1ximo de cinco xogadores estranxeiros por equipo.\nEstat\u00edsticas de xogadores.\nR\u00e9cords nunha temporada.\nLiga regular.\nA seguinte \u00e9 unha lista cos mellores rexistros acadados por xogadores de forma individual.\nEstat\u00edsticas de equipos.\nDesde a s\u00faa fundaci\u00f3n en ano 2008 te\u00f1en xogado 35 equipos diferentes na KHL, con 32 deles conseguindo nalgunha ocasi\u00f3n clasificarse para os play-offs. Dos 24 equipos actuais, tan s\u00f3 o Metallurg Novokuznetsk e o Khimik Voskresensk nunca conseguiron disputar as eliminatorias pola Copa Gagarin. Actualmente, ning\u00fan deses dous equipos forman parte da competici\u00f3n. A t\u00e1boa mostra a clasificaci\u00f3n final da liga regular de todos os equipos, coa s\u00faa actuaci\u00f3n nos play-offs indicada por medio de cores. Os equipos est\u00e1n ordenados en funci\u00f3n dos seus mellores resultados no campionato.\nDatos de asistencia.\nDende a s\u00faa creaci\u00f3n no 2008, a KHL foi acadando unha maior popularidade que se traduciu nun aumento na asistencia do p\u00fablico aos pavill\u00f3ns, produc\u00edndose un aumento de case 1\u00a0000 espectadores na audiencia media dende a tempada inaugural at\u00e9 a temporada 2012\u221213\u00a0 a pesar de producirse un aumento no n\u00famero de equipos. A continuaci\u00f3n pres\u00e9ntanse os datos de asistencia total e media aos partidos da KHL por tempada."}
{"id": "141718", "revid": "98629", "url": "https://gl.wikipedia.org/wiki?curid=141718", "title": "Pozo", "text": "Un pozo () \u00e9 un orificio ou t\u00fanel vertical perforado na terra, at\u00e9 unha profundidade suficiente para alcanzar o que se busca, normalmente unha reserva de auga subterr\u00e1nea do nivel fre\u00e1tico ou materias como o petr\u00f3leo (pozo petrol\u00edfero). Xeralmente de forma cil\u00edndrica, ad\u00f3itase tomar a precauci\u00f3n de asegurar as s\u00faas paredes con pedra, cemento ou madeira para evitar o seu derrube.\nOs pozos tradicionais para buscar auga est\u00e1n nas eiras e currais das casas te\u00f1en un brocal (parede que sobresae do nivel do chan at\u00e9 unha altura suficiente para que ningu\u00e9n caia dentro), un cig\u00fce\u00f1o ou unha polea para subir o caldeiro e unha tapadeira para protexelo da sucidade.\nNas cidades o nivel fre\u00e1tico pode estar contaminado por filtraci\u00f3n de augas residuais, polo que non se considera potable. Na actualidade, os pozos son obxecto de estudos hidroxeol\u00f3xicos para a xesti\u00f3n de augas subterr\u00e1neas, tanto para o seu aproveitamento como recurso h\u00eddrico como para a prevenci\u00f3n de contaminaci\u00f3ns.\nMitolox\u00eda.\nOs pozos tam\u00e9n te\u00f1en unha importante presenza na historia e na mitolox\u00eda de moitas culturas. Son frecuentemente considerados s\u00edmbolos de sabedor\u00eda e de conexi\u00f3n co inconsciente ou co divino. \nNa Antig\u00fcidade cl\u00e1sica, en Roma e Grecia, por exemplo, os pozos sagrados eran sitios de or\u00e1culo onde se pod\u00eda consultar aos deuses. \nNa tradici\u00f3n chinesa, os pozos son un elemento importante, e est\u00e1n representados nun dos hexagramas do i Ching.\nNa mitolox\u00eda n\u00f3rdica, o Ur\u00f0arbrunnr at\u00f3pase baixo a \u00e1rbore do mundo Yggdrasil. Na \"Edda prosaica\", Ur\u00f0arbrunnr \u00e9 citado como un dos tres pozos que existen baixo as ra\u00edces de Yggdrasil, que est\u00e1n localizados en tres terras diferentes; os outros dous pozos son Hvergelmir, localizado baixo a ra\u00edz en Niflheim, e M\u00edmisbrunnr, localizado preto do fogar dos j\u00f6tnar de xeo.\nEn Galiza existen moitas lendas e mitos asociados aos pozos. Dende tempos remotos, os pozos foron considerados lugares de culto e rituais, e crese que pos\u00faen propiedades curativas e m\u00edsticas. Unha lenda particularmente famosa \u00e9 a do Pozo da Ferida, entre Xove e Viveiro, na Mari\u00f1a lucense. Segundo a lenda, un cabaleiro ferido foi curado tras ba\u00f1arse nas s\u00faas augas, de a\u00ed o nome do pozo. Outra lenda do mesmo lugar conta que conta que o pozo non ten fondo e que as augas te\u00f1en a cor do esterco porque caeu al\u00ed unha vella xigante que levaba ao lombo este material e xa nunca se puido levantar. Outros mitos vinculan a meigas e mouras \u00e1s augas dos pozos ou r\u00edos, \u00e1s veces aparecen ao amencer e ao anoitecer para peinarse cun pente de ouro \u00e1 beira dun pozo."}
{"id": "141719", "revid": "98629", "url": "https://gl.wikipedia.org/wiki?curid=141719", "title": "Antracita", "text": "A antracita \u00e9 o carb\u00f3n mineral de m\u00e1is alto rango e o que presenta maior contido en carbono, at\u00e9 un 95%. \u00c9 negro, brillante e moi duro, con iridaci\u00f3ns e sonoro \u00e1 percusi\u00f3n.\nA s\u00faa densidade var\u00eda entre 1,2 e 1,8 g/cm3.\nDebido ao seu baixo contido en materia vol\u00e1til, a antracita presenta unha ignici\u00f3n dificultosa. Arde dando unha chama azul curta e con pouco fume. O seu poder calor\u00edfico var\u00eda entre 23 e 69 MJ/kg, lixeiramente inferior ao dos carb\u00f3ns bituminosos.\nProcede da transformaci\u00f3n da hulla e formouse hai uns 250 mill\u00f3ns de anos, durante os per\u00edodos Carbon\u00edfero e Permiano, na era Primaria. \u00c9 por tanto o carb\u00f3n m\u00e1is antigo e case sempre est\u00e1 metamorfizado.\nEste carb\u00f3n f\u00f3sil est\u00e1 formado no paleozoico. Os principais dep\u00f3sitos de antracita \u00e1chanse na China e en Rusia."}
{"id": "141721", "revid": "98629", "url": "https://gl.wikipedia.org/wiki?curid=141721", "title": "El Lobo", "text": "El Lobo \u00e9 un filme espa\u00f1ola de espionaxe dirixido por Miguel Courtois, estreada no 2004. Bas\u00e9ase na historia real de Mikel Lejarza, infiltrado en ETA. No 2006, o mesmo director dirixiu o filme \"GAL\".\nArgumento.\nNarra a historia dun axente do servizo secreto espa\u00f1ol que se infiltrou nas filas de ETA nos derradeiros anos do franquismo."}
{"id": "141722", "revid": "89787", "url": "https://gl.wikipedia.org/wiki?curid=141722", "title": "Garza boieira", "text": "A garza boieira, ou garza mediana (\"Bubulcus ibis\") \u00e9 unha especie de ave Ciconiforme da familia Ardeidae, a \u00fanica do x\u00e9nero \"Bubulcus\".\nO nome de boieira v\u00e9nlle do seu costume de pousarse preto dos animais de pasto coma os bois, buscando os insectos que son escorrentados por estes animais.\n\u00c9 unha garza cosmopolita, e unha das aves m\u00e1is espalladas por todo o planeta. Orixinaria do Vello Mundo, s\u00f3 deixou sen colonizar \u00e1 Ant\u00e1rtida.\nSubespecies.\nCo\u00f1\u00e9cense d\u00faas subespecies da \"Bubulcus ibis\":"}
{"id": "141723", "revid": "1308", "url": "https://gl.wikipedia.org/wiki?curid=141723", "title": "Bubulcus ibis", "text": ""}
{"id": "141724", "revid": "1308", "url": "https://gl.wikipedia.org/wiki?curid=141724", "title": "Garza mediana", "text": ""}
{"id": "141734", "revid": "3054", "url": "https://gl.wikipedia.org/wiki?curid=141734", "title": "Bank of China Tower", "text": ""}
{"id": "141739", "revid": "1131", "url": "https://gl.wikipedia.org/wiki?curid=141739", "title": "Galer\u00eda de imaxes do castelo de Moeche", "text": "O castelo de Moeche \u00e9 un castelo medieval do s\u00e9culo XIV, un dos escenarios principais das revoltas irmandi\u00f1as situado en San Xurxo, no concello de Moeche."}
{"id": "141743", "revid": "89787", "url": "https://gl.wikipedia.org/wiki?curid=141743", "title": "European Rugby Challenge Cup", "text": "A European Challenge Cup, co\u00f1ecida como a Parker Pen Shield do 2001 ao 2003 e como Parker Pen Challenge Cup de 2003 a 2005, \u00e9 a segunda competici\u00f3n europea de rugby en importancia, trala Heineken Cup. Nela compiten equipos de Inglaterra, Francia, Gales, Irlanda, Italia, Roman\u00eda, e \u00e1s veces Portugal e Espa\u00f1a, en cinco grupos de catro equipos cada un, e logo en enfrontamentos directos nunha fase final. Dende a disoluci\u00f3n do terceiro equipo profesional de Escocia, este pa\u00eds no foi reprensentado m\u00e1is, a\u00ednda que os seus dous equipos profesionais, o Glasgow Warriors e o Edinburgh Rugby compiten na Heineken Cup. O ga\u00f1ador actual da temporada 2008-2009, \u00e9 o club ingl\u00e9s dos Northampton Saints, quen venceu os franceses do Bourgoin por 15-3 na final celebrada no estadio Twickenham Stoop de Londres o 22 de maio de 2009.\nNa tempada 2009-2010 imponse un novo regulamento de acceso \u00e1 fase final polo cal s\u00f3 se clasifican os cinco mellores equipos da European Challenge Cup e os 3 mellores equipos eliminados da Heineken Cup.\nActualmente est\u00e1 en curso a tempada 2010/11.\nHistoria.\nA European Challenge Cup foi creada en 1996, un ano despois da creaci\u00f3n da Heineken Cup como unha competici\u00f3n de menor entidade que esta. Na actualidade, ambas as d\u00faas son as \u00fanicas competici\u00f3ns europeas de clubs. A Challenge constitu\u00eduse como unha segunda Copa de Europa que permitise aos equipos das primeiras divisi\u00f3ns inglesa e francesa disputar encontros internacionais. Esta competici\u00f3n atravesou varias etapas dende a s\u00faa creaci\u00f3n:\nDominio Franc\u00e9s: 1996-1999.\nA Challenge Cup comezou como \"European Conference\" (m\u00e1is tarde volveuse cambiar o nome polo de \"European Shield\") en 1996 con 24 equipos de Inglaterra, Francia, Italia, Roman\u00eda, Escocia e Gales divididos en catro grupos de seis equipos cada un. Trala fase de grupos pas\u00e1base a unhas roldas finais, pasando os sete equipos franceses (nesta primeira tempada) aos cuartos de final xunto co club ingl\u00e9s Northampton Saints, sendo este o \u00fanico non franc\u00e9s que accedeu a esta fase. Como era de esperar, esta primeira edici\u00f3n rematou cunha final francesa, entre o Bourgoin e o Castres Olympique, con vitoria dos primeiros por 18-9.\nAo ano seguinte, a competici\u00f3n aumentou coa entrada de novos equipos, facendo un total de 32 divididos en oito grupos de catro equipos cada un. O Colomiers continuou co dominio franc\u00e9s na European Shield, ga\u00f1ando ao Agen (tam\u00e9n franc\u00e9s) por 43 a 8 na final.\nNa tempada 1998-99 destacou a ausencia dos equipos ingleses e escoceses, reducindo a competici\u00f3n a 21 equipos, divididos en tres grupos de sete cada un, e coa inclusi\u00f3n das selecci\u00f3ns nacionais de Espa\u00f1a e Portugal. Por\u00e9n, isto non foi impedimento para que un equipo franc\u00e9s fose de novo campi\u00f3n, con Montferrand ga\u00f1ando ao Bourgoin por 35 a 16 na final que tivo lugar en Li\u00f3n (Francia).\nA seguinte tempada (1999-2000) v\u00e9n marcada pola volta \u00e1 competici\u00f3n dos clubs ingleses e escoceses, co que fan un total de 28 equipos divididos en sete grupos de catro. Nesta tempada, por primeira vez, dous equipos ingleses acadan as semifinais: London Irish e Bristol, mais non poden evitar outra final completamente francesa na que Pau se converte en campi\u00f3n tras vencer a Castres Olympique na final por 34 a 21.\nUnha nova era: A fin do dominio franc\u00e9s (dende o 2000 ata a actualidade).\nNa tempada 2000-2001 na que por primeira vez non hab\u00eda trocos no formato da competici\u00f3n, a pesar de que non xogou ning\u00fan equipo roman\u00e9s. As semifinais foron, unha completamente inglesa e a outra completamente francesa co que se aseguraba unha final cun equipo ingl\u00e9s e un franc\u00e9s por primeira vez dende o comezo da competici\u00f3n en 1996. A devandita final in\u00e9dita, xog\u00e1rona o NEC Harlequins fronte ao Narbonne, na que ga\u00f1aron os ingleses rematando as\u00ed co dominio franc\u00e9s na European Shield, tras unha final moi disputada que rematou con 27-26 logo de xogarse un tempo suplementario.\nA seguinte tempada chegou co desembarco dun novo patrocinador, co que pasou a denominarse: \"Parker Pen Shield\". Participaron 32 equipos divididos en oito grupos de catro coa novidade de que participaron dous clubs espa\u00f1ois e Roman\u00eda tam\u00e9n estaba representada. Nesta ocasi\u00f3n s\u00f3 un equipo franc\u00e9s acadou os cuartos de final, xunto con 5 ingleses e 2 galeses. E ademais, este equipo franc\u00e9s de Pau non superou esta fase tras perder contra London Irish, co que se deron unhas semifinais at\u00edpicas con s\u00f3 equipos ingleses e galeses. Ademais, o equipo gal\u00e9s Pontypridd chegou \u00e1 final, que perdeu ante os Sale Sharks no Kassam Stadium de Oxford cun marcador final de 25-22 a favor dos ingleses.\nUn novo troco no formato foi levado a cabo na tempada 2002-2003, eliminouse o formato de liga e transformouse nun torneo con enfrontamentos directos entre equipos. Nesta ocasi\u00f3n participaron 32 equipos de oito pa\u00edses distintos, a metade deles divididos segundo a s\u00faa calidade e enfront\u00e1ndose contra outros de menor calidade (deportivamente falando) nun choque de ida e volta. O nome de \"Parker Pen Shield\" foi aplicado ao torneo de repesca para aqueles equipos que non se clasificaban para a segunda rolda da Parker Pen Challenge Cup. O galador desta competici\u00f3n ademais, ga\u00f1aba unha praza automaticamente para a Heineken Cup da seguinte tempada. Neste caso foron os London Wasps os que venceron na final ao Bath por 48-30 no Madejski Stadium, de Reading (Inglaterra).\nA tempada 2003-2004 a competici\u00f3n sofre outro troco, mais desta vez propiciado porque a Welsh Rugby Union votou a favor da creaci\u00f3n de rexi\u00f3ns que participasen na Liga Celta e que estes novos equipos representasen a Gales dentro das competici\u00f3ns europeas. Esta reduci\u00f3n do n\u00famero de clubs profesionais galeses de nove a cinco fixo que non houbese representaci\u00f3n nesta tempada de equipos galeses. Ademais, Roman\u00eda tampouco tomou parte nesta edici\u00f3n, que por outra banda non sufriu grandes trocos no formato de competici\u00f3n. En termos deportivos, os NEC Harlequins proclam\u00e1ronse campi\u00f3ns tras ga\u00f1aren no \u00faltimo segundo por 27 a 26 a Montferrand no Madejski Stadium, ga\u00f1ando as\u00ed o campionato por segunda vez.\nA nova tempada 2004-2005, non sufriu trocos e Sale Sharks consegue unha f\u00e1cil vitoria na final de 2005 por 27-3 sobre Pau.\nFinalmente, na tempada 2005-2006 aband\u00f3nase a \"Parker Pen Shield\" reestruturando a European Challenge Cup outra vez nun formato de liga seguido de eliminatorias. Fix\u00e9ronse cinco grupos de catro equipos que participar\u00edan en partidos de ida e volta. Ademais, volveu o interese roman\u00e9s pola competici\u00f3n cun combinado de xogadores da liga romanesa que participan no equipo Bucure\u015fti Oaks formado \"ex-profeso\" para representar a Roman\u00eda na competici\u00f3n europea, con todo, non houbo representaci\u00f3n espa\u00f1ola nin portuguesa. Esta tempada deparou a final m\u00e1is igualada ata o momento, na que Gloucester adiantou no tempo extra aos London Irish e venceu por 36-34.\nNa tempada 2006-2007 o formato da competici\u00f3n seguiu sendo de cinco grupos de catro equipos cada un, co que fan un total de 20 equipos de seis pa\u00edses diferentes. A competici\u00f3n en si non sofre moitas variaci\u00f3ns m\u00e1is, si que sofre a sorpresa do retorno \u00e1 vitoria dun equipo franc\u00e9s, o Montferrand que derrotou na final celebrada en Twickenham Stoop de Londres (Inglaterra) por 22 a 16 ao Bath Rugby ingl\u00e9s, convert\u00e9ndose as\u00ed no primeiro equipo franc\u00e9s que ga\u00f1aba d\u00faas European Challenge Cup.\nA tempada 2007-2008, trae de volta a un equipo espa\u00f1ol \u00e1 competici\u00f3n, o Club de Rugby El Salvador vencedor da Divisi\u00f3n de Honra espa\u00f1ola en calidade de convidado. No entanto, non hai modificaci\u00f3ns no formato que leva a xogar a t\u00f3dolos equipos seis encontros da fase de grupos. Non hai sorpresas con respecto \u00e1 clasificaci\u00f3n para as seguintes fases e na final de Gloucester (Inglaterra) enfr\u00f3ntanse: Bath Rugby contra Worcester Warriors nunha final que ga\u00f1aron os primeiros cun marcador final de 24-16.\nDurante a temporada 2008-2009, volve ser convidado o equipo espa\u00f1ol de \"El Salvador\" tras ter vencido, de novo, a liga espa\u00f1ola na tempada anterior. Trala fase de grupos pasan 5 clubs ingleses, 2 franceses e o participante irland\u00e9s. Na fase final destaca a clasificaci\u00f3n, inesperada polas s\u00faas malas tempadas nas s\u00faas ligas nacionais, dos Northampton Saints ingleses e o club franc\u00e9s CS Bourgoin-Jallieu. Vencendo os primeiros por 15-3 na final disputada no estadio londiniense de Twickenham Stoop.\nNa fala com\u00fan, \u00e1 European Challenge Cup a equiparan coa Copa da UEFA de f\u00fatbol, e \u00e1 Heineken Cup coa Liga de Campi\u00f3ns.\nParticipaci\u00f3n na European Challenge Cup.\nNa European Challenge Cup participan 20 equipos de sete pa\u00edses, divididos en cinco grupos de catro equipos cada un.\nOs 20 equipos que participan no torneo de 2009-2010 est\u00e1n compostos de:\nC\u00f3mpre salientar que como Escocia perdeu a un dos seus equipos profesionais convidouse a participar ao campi\u00f3n da liga espa\u00f1ola dende a tempada 2007-2008. Na tempada 2009-2010 esa praza foi parar a un equipo nado da fusi\u00f3n de xogadores internacionais espa\u00f1ois xunto con xogadores do campi\u00f3n da liga, o CRC Madrid, chamando a este equipo Olympus Rugby XV Madrid. O equipo gal\u00e9s tam\u00e9n perdeu a s\u00faa praza debido \u00e1 reduci\u00f3n do n\u00famero de equipos desta nacionalidade na Magners League pasando de 5 a 4 e participando todos eles na Heineken Cup e deixando esa praza a outro conxunto italiano, esta praza disp\u00fatase nun partido entre o cuarto equipo gal\u00e9s e o terceiro italiano, xogando o ga\u00f1ador a Heineken Cup e o perdedor a Challenge. A praza adxudicada a Roman\u00eda disp\u00fataa unha selecci\u00f3n romanesa de xogadores chamada Bucure\u015fti Oaks.\nO sistema de formaci\u00f3n dos grupos real\u00edzase por sorteo segundo o r\u00e1nking europeo de cada equipo, dividindo aos mesmos en catro divisi\u00f3ns de equipos e tentando que non haxa 2 equipos dun mesmo pa\u00eds por grupo sendo imposible, na tempoda 2009-2010, no caso dos equipos franceses, mais permitindo que haxa 2 equipos do devandito pa\u00eds no seu grupo. Tampouco \u00e9 posible que haxa 2 equipos da mesma divisi\u00f3n dentro do mesmo grupo. As divisi\u00f3ns para esta tempada quedaron do seguinte xeito:\nEquipos 2009-2010.\nTralo sorteo realizado o 15 de xu\u00f1o de 2009 na sede da European Rugby Cup en Irlanda, estes equipos son os que compo\u00f1en os grupos:\nNotas.\nEn Ingl\u00e9s:"}
{"id": "141745", "revid": "1131", "url": "https://gl.wikipedia.org/wiki?curid=141745", "title": "Ra\u00fal G\u00f3mez Pato", "text": "Ra\u00fal G\u00f3mez Pato, nado en Ourense en 1966, \u00e9 un poeta e tradutor galego. Dende finais de 2020 ocupa a presidencia da Asociaci\u00f3n de Tradutores Galegos.\nTraxectoria.\nLicenciado en Filolox\u00eda Cl\u00e1sica pola Universidade de Santiago de Compostela, imparte clase de Lat\u00edn e Grego. Realizou varias exposici\u00f3ns como pintor e gravador, e ilustrou libros e revistas. Como poeta publicou cinco libros. Traduciu ao galego un bestiario medieval, a obra completa de Safo, unha antolox\u00eda do poeta escoc\u00e9s Robert Burns, e a primeira parte da obra de Nicol\u00e1s Chamfort, \"Produtos da civilizaci\u00f3n perfeccionada\".\nDesde 2015 dirixe a colecci\u00f3n Vetera da Editorial Rinoceronte, destinada \u00e1 traduci\u00f3n \u00e1 lingua galega de textos anteriores ao ano 1900."}
{"id": "141746", "revid": "89787", "url": "https://gl.wikipedia.org/wiki?curid=141746", "title": "La Bandina", "text": "La Bandina \u00e9 un grupo musical espa\u00f1ol de folk asturiano, formado en Asturias en 1996. O repertorio do grupo incl\u00fae pezas tradicionais, pero tam\u00e9n moitas composici\u00f3ns propias, e sempre cantan en asturiano.\nHistoria.\nComezaron a s\u00faa andaina en 1996 coa intenci\u00f3n de recrear as tradici\u00f3ns \"bandines\" de principios do s\u00e9culo XX en Asturias, que tocaban pezas tradicionais dedicadas esencialmente ao baile. Ao primeiro cham\u00e1banse \"La Bandina les 47\", facendo referencia \u00e1s 47.000 pesetas coas que presupostaban por ent\u00f3n calquera actuaci\u00f3n o Concello de Aller. Cando nun cartel do Festival Folk de Plasencia o nome apareceu acurtado como \"La Bandina\" gustoulles e decidiron deixalo as\u00ed.\nEn 2002 editan o seu primeiro \u00e1lbum, \"Pa bai\u1e37\u1e37ar\" (FonoAstur). En xu\u00f1o de 2005, tam\u00e9n en Fonoastur, publican o seu segundo disco, \"...de romandela\". Nel apr\u00e9ciase unha evoluci\u00f3n que o leva a ser un \u00e9xito de p\u00fablico e cr\u00edtica, chegando a ser considerado por alg\u00fans como un dos mellores \u00e1lbums da historia do folk asturiano, e consolidando a La Bandina como un dos grupos m\u00e1is reco\u00f1ecidos no seu x\u00e9nero.\nO grupo celebrou en agosto de 2006 o seu d\u00e9cimo aniversario ampliando a s\u00faa formaci\u00f3n e celebrando un concerto especial en Xix\u00f3n, que ser\u00eda editado nun CD-DVD.\nActuaron no Festival Interc\u00e9ltico de Lorient (Breta\u00f1a), a Rua Viva en \u00c9vora (Portugal), o Festival Interceltique de Provenza, (Francia), o Cornemuses d\u2019Europe de Borgo\u00f1a (Francia) e a F\u00eate de la Vielle de Anost (Francia).\nEstilo.\nO son de La Bandina \u00e9 orixinal e diferente dos estilos m\u00e1is frecuentes no folk asturiano, con instrumentos pouco usuais, como a zanfona, ademais dunha orixinal secci\u00f3n de percusi\u00f3n con bombo, tambor, congas e darbukas. Os seus discos incl\u00faen diversas colaboraci\u00f3ns vocais (entre as que destaca a de Anabel Santiago), e tam\u00e9n instrumentais. A s\u00faa aposta m\u00e1is rompedora at\u00e9 agora foi un remix electr\u00f3nico do tema \"Na caleya\", do que se realizou un videoclip que conseguiu bastante popularidade."}
{"id": "141747", "revid": "22795", "url": "https://gl.wikipedia.org/wiki?curid=141747", "title": "Avenoiteiras", "text": "As avenoiteiras, noitebras ou noitaregas \u00e9 o nome co que se co\u00f1ecen popularmente as aves da orde dos caprimulxiformes pertencentes \u00e1 familia dos caprim\u00falxidos.\nEstes nomes d\u00e9bense aos seus h\u00e1bitos nocturnos. Son aves de \u00e1s longas e patas curtas, que normalmente fan o seu ni\u00f1o no chan e que se alimentan de insectos voadores, como bolboretas e mosquitos. Os membros deste grupo at\u00f3panse amplamente espallados no mundo.\nOs caprim\u00falxidos son aves pouco co\u00f1ecidas, sobre todo debido aos seus h\u00e1bitos nocturnos e \u00e1 s\u00faa plumaxe cr\u00edptica. Por\u00e9n, est\u00e1n espallados por todo o planeta, principalmente nas rexi\u00f3ns m\u00e1is quentes. Te\u00f1en o costume de vivir preto de raba\u00f1os, xa que estes lles garanten unha boa concentraci\u00f3n de insectos.\nClasificaci\u00f3n.\nSubfamilia Chordeilinae\nSubfamilia Caprimulginae \nSubfamilia Eurostopodidae "}
{"id": "141749", "revid": "48203", "url": "https://gl.wikipedia.org/wiki?curid=141749", "title": "Teutates", "text": "Teutates (tam\u00e9n chamado \"Tutatis\") era o deus celta protector da tribo na Galia e as Illas Brit\u00e1nicas. Foi o antecesor dos homes e o seu lexislador, gardi\u00e1n, \u00e1rbitro e defensor dos seus pobos. Formaba parte dos \"Deuses da Noite\" (os m\u00e1is importantes da Galia) xunto a Esus e Taranis. A palabra Teutates ou Toutatis \u00e9 aut\u00e9ntica e con testemu\u00f1as escritas.\nActualmente \u00e9 co\u00f1ecido como Toutatis (pronunciado [tow\u02c8ta\u02d0tis] en galo). \u00c9 co\u00f1ecido por ser unha expresi\u00f3n usual (\"\u00a1Por Tutatis!\") para os galos das historietas de Ast\u00e9rix, de Ren\u00e9 Goscinny e Albert Uderzo.\nEtimolox\u00eda.\nTeutates pode derivar do proto-c\u00e9ltico \"*teut\u0101to-\", que significa \"unidos tribalmente\". Suxeriuse que o nome significa \"pai da tribo\", formado \"teut-\" (deus) e \"-tat\" (pai) , mais se fora as\u00ed, o nome esperado ser\u00eda *\"Teutahatres\".\nCulto.\nEra visto como esp\u00edrito de guerra, produtividade, construtividade e riqueza. Tam\u00e9n \u00e9 co\u00f1ecido como Albiorix (\"rei do mundo\") e Caturix (\"rei da batalla\"). Ofrec\u00edanselle sacrificios humanos para apacigualo e como medio de redenci\u00f3n. Parece ter sido m\u00e1is ben un esp\u00edrito da unidade e harmon\u00eda da tribo (\u00e1s veces confundido con Ogmios). Cada tribo ti\u00f1a o seu propio Teutates. En t\u00f3dalas inscrici\u00f3ns \u00e1s que se lle fai referencia se lle asocia a Marte, polo que non se sabe se Teutates era un cualificativo divino aplicado a este planeta, ou ben era o equivalente ao Deus Romano Marte e era como el unha divindade guerreira.\nNos seus rituais era com\u00fan facer un sacrificio humano, onde as v\u00edtimas ofrecidas eran consumidas polo lume en actos que se realizaban sobre todo na guerra. Xeralmente ditas v\u00edtimas eran cativos de guerra, que se ofrec\u00edan a este Deus nun acto soamente relixioso, queim\u00e1ndoo xunto a t\u00f3dolos bot\u00edns de guerra que obtiveran na batalla.\nCentros de culto.\nTeutates foi venerado especialmente na Galia e na Breta\u00f1a romana. A el se lle alzaron altares de pedra."}
{"id": "141750", "revid": "56817", "url": "https://gl.wikipedia.org/wiki?curid=141750", "title": "Anticapitalismo", "text": "O anticapitalista ref\u00edrese \u00e1 oposici\u00f3n, total ou parcialmente, \u00f3 capitalismo. O termo abrangue unha extensa colecci\u00f3n de ideolox\u00edas. En xeral, alg\u00fans anticapitalistas poden estar a favor dalg\u00fan tipo de colectivismo ou comunitarismo econ\u00f3mico ou social, mais non todos e non necesariamente (existen anticapitalistas que defenden diferentes niveis de propiedade privada).\nIdeolox\u00edas anticapitalistas.\nO seguinte \u00e9 unha breve descrici\u00f3n das ideolox\u00edas, dos puntos de vista e das tendencias m\u00e1is notables do contra-capitalismo.\nSocialismo.\nO socialismo, na s\u00faa versi\u00f3n m\u00e1is usual, apoia a idea dun control estatal extensivo da econom\u00eda, o cal pode ou non estar asociado co control democr\u00e1tico das persoas sobre o estado (se un estado-naci\u00f3n existe nun sistema as\u00ed)."}
{"id": "141751", "revid": "29407", "url": "https://gl.wikipedia.org/wiki?curid=141751", "title": "Perceval ou le Conte du Graal", "text": "Perceval ou le Conte du Graal (en galego Perceval, o Conto do Graal) \u00e9 un romance inacabado de Chr\u00e9tien de Troyes. Escrito probabelmente entre 1181 e 1191, foi dedicado ao patr\u00f3n do escritor, Filipe da Alsacia, conde de Flandres. \nChr\u00e9tien traballara na obra a partir de escrituras fornecidas por Filipe. O poema relata as aventuras do mozo cabaleiro Perceval.\nSinopse.\nA aprendizaxe como cabaleiro de Perceval.\nO poema comeza cun Perceval mozo encontrando cabaleiros e percibindo que a el tam\u00e9n lle gustar\u00eda ser un. S\u00faa mai cri\u00e1rao f\u00f3ra dos dominios da civilizaci\u00f3n, nas forestas do Pa\u00eds de Gales, desde a morte de seu pai. A contragusto de s\u00faa mai, o rapaz parte para a corte do rei Artur, onde unha rapaza prev\u00e9 grandes conquistas na vida del. Kay b\u00farlase del, mais t\u00f3rnase cabaleiro e encom\u00e9ndanlle derrotar o malvado Cabaleiro vermello, encarga que Perceval consegue cunha lanza. Despois, Perceval vai ao castelo de Gornemant de Goor, un experimentado cabaleiro, co cal aprende con rapidez.\nNo castelo do Graal.\nO protagonista, xa armado cabaleiro por Gornemant, participa na defensa do castelo de Belrepeire, onde co\u00f1ece a fermosa Brancaflor, da cal se namora. Tras isto, Perceval acode ao castelo do Graal, invitado polo Rei Pescador. Durante unha escena, ve unha estra\u00f1a procesi\u00f3n onde se mostran tres elementos: unha lanza chea de sangue, un graal e un prato. Estes tres obxectos, as\u00ed como o feito de que Perceval non pregunte sobre o seu significado (pois as\u00ed fora aconsellado), est\u00e1n cargados de complexos simbolismos. A lanza representa a lanza sagrada, aquela que foi cravada no corpo de Cristo na cruz; o graal, a copa onde se recolleu o sangue de Cristo crucificado; e o prato alude ao que se utiliza para a eucarist\u00eda. Por outra parte, o silencio de Perceval ante a procesi\u00f3n ter\u00e1 terribles consecuencias para o Rei Pescador e para si mesmo (como lle explicar\u00e1 a s\u00faa prima). No d\u00eda seguinte, el volta para a corte do Rei Artur.\nGotas de sangue sobre a neve.\nPerceval contin\u00faa as s\u00faas aventuras, algunhas compartidas con Gawain, un cabaleiro que \u00e9 sobri\u00f1o do rei Artur, e que cobra moito protagonismo na segunda metade da novela. Perceval, como bo cabaleiro, est\u00e1 idilicamente namorado da doncela Brancaflor, feito que lle permite ao autor recrearse en fermosas e po\u00e9ticas pasaxes que testemu\u00f1an a paix\u00f3n do protagonista.\nPerceval e o ermit\u00e1n.\nTras narrar algunhas peripecias ocorridas a Gawain, Perceval encontra un ermit\u00e1n que lle explica certas cousas sobre el e ademais conf\u00edrmalle as palabras da s\u00faa curm\u00e1 sobre o seu err\u00f3neo comportamento no castelo do Graal.\nAdaptaci\u00f3n ao cine.\nA pesar de se realizaren varias adaptaci\u00f3ns ao cine co tema da lenda art\u00farica, \u00c9ric Rohmer filmou unha estra\u00f1a e bela adaptaci\u00f3n da obra de Chr\u00e9tien de Troyes en \"Perceval le Gallois\" (1978)."}
{"id": "141756", "revid": "23204", "url": "https://gl.wikipedia.org/wiki?curid=141756", "title": "Plasencia (hom\u00f3nimos)", "text": "O top\u00f3nimo Plasencia pode referirse a:"}
{"id": "141765", "revid": "27249", "url": "https://gl.wikipedia.org/wiki?curid=141765", "title": "Trujillo", "text": "O top\u00f3nimo Trujillo pode referirse a:\nO apelido Trujillo foi levado por:"}
{"id": "141770", "revid": "98629", "url": "https://gl.wikipedia.org/wiki?curid=141770", "title": "Flanger", "text": "O flanger \u00e9 un efecto de son que produce un son caracter\u00edstico metalizado oscilante, sobre todo en frecuencias medias e altas. O efecto \"flanger\" obtense duplicando a onda sonora orixinal; unha das ondas mantense limpa de procesado, mentres que \u00e1 segunda se lle aplica un \"delay\" (atraso) de entre 5 e 25 milisegundos, co que se crea un efecto de \"comb filter\" (filtro de peite), que act\u00faa respectando os harm\u00f3nicos.\nCaracter\u00edsticas.\nEste efecto ten a s\u00faa orixe nas gravaci\u00f3ns magnetof\u00f3nicas en cinta aberta. Consiste en mesturar o sinal orixinal cunha copia retardada no tempo, coa particularidade de que o retardo \u00e9 moi breve pero var\u00eda de forma peri\u00f3dica.\nOs controis m\u00e1is com\u00fans nos aparatos de procesado de \"flanger\" son:\nO flanger, debido ao seu son tan caracter\u00edstico \u00e9 denominado como o efecto de \u201cavi\u00f3n a reacci\u00f3n\u201d, a caracter\u00edstica do seu son a\u00ednda \u00e9 m\u00e1is evidente se se aplica a un ru\u00eddo branco.\nA\u00ednda que a orixe do \"flanger\" est\u00e1 nas gravaci\u00f3ns magnetof\u00f3nicas en cinta aberta, na d\u00e9cada dos 70 os avances tecnol\u00f3xicos fixeron posible crealo nun estado s\u00f3lido chamado pedal, utilizando a tecnolox\u00eda de circu\u00edtos integrados. Estes dispositivos div\u00eddense en d\u00faas categor\u00edas: anal\u00f3xica e dixital.\nO pedal de \"flanger\" m\u00e1is co\u00f1ecido \u00e9 o Electro Harmonix Mistress xunto co BOSS Flanger BF-3. O efecto \"flanger\" na maior\u00eda dos casos \u00e9 un efecto dixital e bas\u00e9ase na tecnolox\u00eda DSP.\nHistoria.\nEste \u00e9 un dos efectos m\u00e1is utilizados na actualidade tanto en guitarras coma en baixos el\u00e9ctricos, e incluso en voces. De feito segundo o historiador Mark Lewisohn foi Lennon o que lle puxo nome a este efecto durante unha gravaci\u00f3n, na que este comezou a chamar o proceso ADT como \"flanger\", para pedirlle as\u00ed a George Martin (produtor de \"The Beatles\") que dobrara a voz dunha canci\u00f3n e as\u00ed evitar ter que volver gravar outra voz por baixo. \"The Beatles\" tiveron tanta influencia que se foi estendendo o termo \"flanger\" ata a actualidade. A primeira pista dos Beatles na que se fixo uso deste efecto foi en Tomorrow Never Knows do disco Revolver, que foi gravado o 6 de abril de 1966.\nOutros din que foi George Chkiantz, un enxe\u00f1eiro empregado dos OLYMPIC STUDIOS en Londres. Nese mesmo ano The Small Faces utilizan na gravaci\u00f3n do seu sinxelo \"Itchcoo Park\" este efecto.\nAs\u00ed comezou a s\u00faa andaina o efecto \"flanger\" ata os nosos d\u00edas, nos que se converteu nun dos efectos m\u00e1is co\u00f1ecidos no mercado."}
{"id": "141778", "revid": "43749", "url": "https://gl.wikipedia.org/wiki?curid=141778", "title": "Nikolay Nikolaevich Semenov", "text": ""}
{"id": "141779", "revid": "1131", "url": "https://gl.wikipedia.org/wiki?curid=141779", "title": "Alexander R. Todd", "text": ""}
{"id": "141794", "revid": "89787", "url": "https://gl.wikipedia.org/wiki?curid=141794", "title": "Pallene (l\u00faa)", "text": "Pallene ( en grego \"\u03a0\u03b1\u03bb\u03bb\u03ae\u03bd\u03b7\")\u00e9 unha l\u00faa moi pequena de Saturno que descansa entre as \u00f3rbitas de Mimas e Encelado.\nFoi vista por primeira vez durante a misi\u00f3n da Cassini-Huygens polo Equipo de imaxes da Cassini no ano 2004, e recibiu a designaci\u00f3n temporal de S/2004 S 2. En realidade foi vista por primeira vez o 23 de agosto de 1981 pola \"Voyager 2\" nun \u00fanica fotograf\u00eda e recibiu a designaci\u00f3n provisional de S/1981 S 14 e a s\u00faa distancia respecto de Saturno foi estimada en 200.000\u00a0km. Dende ent\u00f3n non f\u00f3ra vista en m\u00e1is imaxes e a s\u00faa \u00f3rbita non puido ser calculada pero recentes comparaci\u00f3ns deron coma resultado que aquel corpo non identificado \u00e9 en realidade Pallene. Pallene tam\u00e9n \u00e9 co\u00f1ecida coma Saturno XXXIII.\nPallene est\u00e1 visiblemente afectada por unha resonancia de lonxitude media coa moito m\u00e1is grande e masiva Encelado, a\u00ednda que o efecto non \u00e9 tan notorio coma os efectos de Mimas sobre Methone. Isto causa unha perturbaci\u00f3n orbital no semi-eixo maior duns 4 kms de variaci\u00f3n respecto da lonxitude do citado semi-eixo, se este non estivese perturbado, e ademais 0,02\u00b0 na lonxitude (que corresponden aproximadamente a 75 kms). A excentricidade e inclinaci\u00f3n tam\u00e9n var\u00edan pero en diferentes escalas de tempo, var\u00eda entre 0,002 e 0,006 para a excentricidade e entre 0,178\u00b0 e 0,184\u00b0 para a inclinaci\u00f3n. A proximidade \u00e1s \u00f3rbitas de Methone e Anthe suxire que estas l\u00faas poder\u00edan formar parte dun grupo din\u00e1mico.\nOs nomes de Methone e Pallene foron provisionalmente aprobados pola 3\u00aa Divisi\u00f3n do Grupo de Traballo para o Sistema de Nomenclatura Planetaria da UAI no ano 2005 e foron ratificados pola Asemblea Xeral de UAI no ano 2006. Pallene era unha das sete fillas do xigante Alcioneo.\nO Anel de Pallene, \u00e9 un feble anel de po, descuberto tam\u00e9n polo Equipo de Imaxes da Cassini, o cal comparte a \u00f3rbita de Pallene, coma as\u00ed revelan a imaxes tomadas pola Cassini da \"luz dispersa\" deste anel no 2006. O anel ten unha extensi\u00f3n radial duns 2.500\u00a0km. A fonte do son as part\u00edculas arrincadas de Pallene polo impacto de micrometeoritos, o cal forma un anel moi difuso \u00f3 redor e o longo da ruta da \u00f3rbita de Pallene."}
{"id": "141797", "revid": "15490", "url": "https://gl.wikipedia.org/wiki?curid=141797", "title": "Monte de San Nomedio", "text": "O monte de San Nomedio local\u00edzase entre as parroquias de San Xos\u00e9 de Ribarteme e Taboexa, con cumio nesta \u00faltima, no concello das Neves, na comarca pontevedresa do Condado. Pertence ao sistema monta\u00f1oso dos montes da Paradanta. Acada unha altitude de 690 metros e el\u00e9vase entre os vales dos r\u00edos Termes ao sur, o Xuliana ao oeste e o Uma ao norte.\nNo seu cumio existe unha sinxela ermida dunha soa nave dedicada a San Mamede (Sandomedio, San do Meio, San Omedio ou Santo Amedio), festividade que cada 7 de agosto d\u00e1 lugar \u00e1 celebraci\u00f3n dunha romar\u00eda.\nLendas.\nExisten varias lendas que te\u00f1en a este monte das Neves como protagonista. A primeira \u00e9 a \"lenda dos Sete Irm\u00e1ns\" que, por outra parte, non \u00e9 exclusiva del, xa que se pode atopar noutros puntos da xeograf\u00eda galega como a comarca da Limia. Fala da existencia de sete irm\u00e1ns santos (Filipe, Fins, Marco, Xi\u00e1n, Tom\u00e9, Trega e propio Mamede) que te\u00f1en cada un deles a advocaci\u00f3n dun determinado monte da zona. A existencia de d\u00faas pedras con certa aparencia de cadeira, unha no monte de San Nomedio e outra no pr\u00f3ximo monte de San Fins \u00e9 interpretada pola lenda como os lugares onde se acomodan os dous irm\u00e1ns para falaren entre eles.\nA outra ten que ver cun Boi de Ouro que os mouros levaron ao monte para louvalo e que, seguindo a lenda, deixaron soterrado al\u00ed. O animal m\u00e1xico cobrou vida e permanece debaixo dunha laxe (co\u00f1ecida na zona co nome de \"Laxe Negra\") \u00e1 cal chega de xeito subterr\u00e1neo un brazo de mar. Ningu\u00e9n pode mover a laxe para intentar ver ou coller o Boi de Ouro; se o fixer, o mar asulagar\u00e1 todas as aldeas de arredor."}
{"id": "141802", "revid": "1131", "url": "https://gl.wikipedia.org/wiki?curid=141802", "title": "San Nomedio", "text": "San Nomedio pode referirse a:"}
{"id": "141803", "revid": "89787", "url": "https://gl.wikipedia.org/wiki?curid=141803", "title": "Literatura medieval", "text": "Literatura medieval \u00e9 un termo empregado para referirse a todos aqueles traballos escritos principalmente en Europa durante a Idade Media, isto \u00e9, durante os aproximadamente mil anos transcorridos desde a ca\u00edda do Imperio Romano de Occidente at\u00e9 os inicios do Renacemento a finais do s\u00e9culo XV. A literatura deste tempo estaba formada basicamente de escritos relixiosos e traballos segrares. Igual que na literatura moderna, \u00e9 un tema de estudo amplo e complexo, que abrangue desde os escritos m\u00e1is sagrados at\u00e9 os m\u00e1is profanos. Por mor da grande amplitude espacial e temporal deste per\u00edodo \u00e9 dif\u00edcil falar da literatura medieval en termos xerais sen caer en simplificaci\u00f3ns. Por esta raz\u00f3n, \u00e9 m\u00e1is axeitado caracterizar as obras literarias polo seu lugar de orixe, a s\u00faa lingua ou o seu x\u00e9nero.\nAnonimato.\nUnha gran cantidade de obras pertencentes \u00e1 literatura medieval son an\u00f3nimas. Isto non se debe unicamente \u00e1 falta de documentos deste per\u00edodo, sen\u00f3n tam\u00e9n a que o papel que xogaban os autores naquela \u00e9poca difire considerabelmente da interpretaci\u00f3n rom\u00e1ntica do termo na actualidade. Os autores medievais estaban sometidos con frecuencia aos escritores cl\u00e1sicos e aos Pais da Igrexacat\u00f3lica, e tend\u00edan a re-escribir historias, que ti\u00f1an ouvido ou lido, m\u00e1is que a crear historias novas. E incluso cando creaban unha nova historia, non adoita quedar claro quen era o autor, xa que atribu\u00edan certas ideas a outros libros doutros autores. Isto fai que o nome dos autores individuais sexa pouco ou nada importante, e por iso os grandes traballos da \u00e9poca nunca son atribu\u00eddos a unha persoa en concreto.\nLiteratura relixiosa.\nOs traballos relacionados coa teolox\u00eda foron o tipo de literatura dominante ao longo da Idade Media; o clero cat\u00f3lico era o centro intelectual da sociedade nesta \u00e9poca, raz\u00f3n pola que a s\u00faa produci\u00f3n literaria foi, con diferenza, a m\u00e1is produtiva.\nNumerosos himnos desta \u00e9poca sobreviviron o paso do tempo, tanto lit\u00farxicos como paralit\u00farxicos. A liturxia en si non estaba establecida e numerosos misais compet\u00edan e alegaban concepci\u00f3ns individuais da misa. Certos estudosos relixiosos como Anselmo de Canterbury, San Tom\u00e9 de Aquino e Pierre Ab\u00e9lard escribiron longos tratados sobre teolox\u00eda e filosof\u00eda, tratando de reconciliar as ensinanzas dos autores gregos e pag\u00e1ns romanos coas doutrinas da Igrexa cat\u00f3lica. As haxiograf\u00edas -ou \"as vidas dos Santos\"- tam\u00e9n se escribiron principalmente durante este per\u00edodo, a modo de est\u00edmulo para o devoto e de advertencia para o resto.\nA \"Lenda Dourada\" de Santiago de la Vor\u00e1gine alcanzou tal popularidade que, no seu tempo seguramente se leu m\u00e1is que a Biblia. San Francisco de As\u00eds foi outro prol\u00edfico poeta e os seguidores da s\u00faa orde, os franciscanos, acostumaban escribir poemas como unha expresi\u00f3n da s\u00faa piedade. As obras \"Dies Irae\" (D\u00eda da Ira) e \"Stabat Mater\" (Estaba a Mai) son probabelmente dous dos mellores poemas latinos en materia de relixi\u00f3n. A poes\u00eda goli\u00e1rdica (estrofas de catro li\u00f1as de versos sat\u00edricos) foi unha forma de arte utilizada por alg\u00fans cregos para expresaren o seu desacordo nalg\u00fan tema. O \u00fanico escrito relixioso amplamente estendido e non escrito por cregos foron os xogos misteriosos: perdendo co tempo promulgaci\u00f3ns simples do \"tableaux\" dunha escena b\u00edblica soa, cada auto relixioso converteuse na expresi\u00f3n do seu pobo dos acontecementos cruciais na Biblia. O texto destas obras teatrais normalmente control\u00e1bano as confrar\u00edas locais, e os autos relixiosos eran levados a cabo regularmente en d\u00edas festivos determinados, con frecuencia durando todo o d\u00eda e parte da noite.\nDurante a Idade Media, a poboaci\u00f3n xud\u00eda residente en Europa tam\u00e9n produciu un certo n\u00famero de escritores destacados. Maim\u00f3nides, nado en C\u00f3rdoba, e Rashi, nado en Troyes, son dous dos m\u00e1is co\u00f1ecidos e que m\u00e1is influencia tiveron entre os autores xudeus.\nLiteratura profana.\nA literatura laica neste per\u00edodo non foi tan produtiva como a literatura relixiosa, pero gran parte do material sobreviviu e posu\u00edmos hoxe unha gran cantidade de obras da \u00e9poca cr\u00edticas coa corrupci\u00f3n do clero.\nO tema do \"amor cort\u00e9s\" cobrou importancia no s\u00e9culo XI, especialmente nas linguas romances, principalmente o franc\u00e9s, o espa\u00f1ol, o provenzal, o galego e o catal\u00e1n, e nas linguas gregas, onde os cantantes ambulantes \u2014 os trobadores \u2014 ga\u00f1aban a vida coas s\u00faas canci\u00f3ns. Os escritos dos trobadores acostuman ir asociados ao amor non correspondido, pero non sempre \u00e9 as\u00ed, como se pode ver na \"Alborada\". En Alema\u00f1a, os Minnes\u00e4nger continuaron a tradici\u00f3n dos trobadores.\nAdemais dos poemas \u00e9picos t\u00edpicos da tradici\u00f3n alem\u00e1, como o \"Beowulf\" oo o \"Cantar dos nibelungos\", outros poemas \u00e9picos inclu\u00eddos dentro dos \"cantares de xesta\" como o \"Cantar de Rold\u00e1n\" e o \"Digenis Acritas\", que tratan sobre a Materia de Francia e as canci\u00f3ns acr\u00edticas respectivamente, e os amor\u00edos corteses \u00e1 maneira da cortes\u00eda romance, que tratan sobre a Materia de Breta\u00f1a e a Materia de Roma, lograron alcanzar unha gran popularidade. O \"romance cort\u00e9s\" non se distingue unicamente dos \"cantares de xesta\" polos temas tratados, sen\u00f3n tam\u00e9n pola s\u00faa \u00e9nfase no amor e no c\u00f3digo de honor da cabalar\u00eda, en lugar de se centrar en acci\u00f3ns de guerra.\nTam\u00e9n se poden encontrar neste per\u00edodo poes\u00edas pol\u00edticas, especialmente a finais da Idade Media, escritas tanto por cregos como por escritores laicos, que utilizaban a forma do goli\u00e1rdico. A literatura de viaxe tam\u00e9n foi moi popular nesta \u00e9poca, co obxectivo de entreteren a sociedade con historias de fabulosas terras m\u00e1is al\u00e1 das fronteiras que a maior\u00eda das persoas nunca cruzaran. Cabe salientar a importancia das peregrinaci\u00f3ns nesta \u00e9poca, especialmente a Santiago de Compostela, fonte de f\u00e1bulas e historias influ\u00eddas pola prominencia dos Contos de Canterbury de Geoffrey Chaucer.\nLiteratura escrita por mulleres.\nA pesar de non estaren as mulleres medievais en igualdade de condici\u00f3ns cos homes (pois incluso abundaban os folletos mis\u00f3xinos, a\u00ednda que moitas seitas -como os c\u00e1taros- ofrec\u00edan dereitos e un status maior \u00e1 muller), algunhas mulleres foron quen de utilizar a s\u00faa habilidade coa palabra escrita para ga\u00f1aren sona. A escritura relixiosa foi a opci\u00f3n m\u00e1is doada para elas \u2014 as mulleres que eran posteriormente canonizadas como santas adoitaban ter publicado as s\u00faas reflexi\u00f3ns, as s\u00faas revelaci\u00f3ns e as s\u00faas oraci\u00f3ns. A maior parte dos co\u00f1ecementos actuais sobre as mulleres na Idade Media consegu\u00edronse a trav\u00e9s dos traballos realizados por monxas como Clara de As\u00eds, Br\u00edxida de Suecia e Catarina de Siena.\nPor\u00e9n, as perspectivas relixiosas das mulleres foron frecuentemente cualificadas de pouco ortodoxas polo poder establecido, e as experiencias m\u00edsticas de autoras como Xuliana de Norwich e Hildegard de Bingen dannos unha visi\u00f3n dunha das experiencias medievais menos confort\u00e1beis para as instituci\u00f3ns que gobernaron Europa nesa \u00e9poca. As mulleres tam\u00e9n escribiron alg\u00fans textos influentes entre os escritos laicos \u2014 as reflexi\u00f3ns no \"amor cort\u00e9s\" e na sociedade por Marie de France e Christine de Pizan seguen sendo estudadas polos seus avanzados puntos de vista da sociedade medieval."}
{"id": "141804", "revid": "1131", "url": "https://gl.wikipedia.org/wiki?curid=141804", "title": "Cabeza de Manzaneda", "text": "O top\u00f3nimo Cabeza de Manzaneda pode referirse a:"}
{"id": "141805", "revid": "96271", "url": "https://gl.wikipedia.org/wiki?curid=141805", "title": "Monte de Cabeza de Manzaneda", "text": "O monte de Cabeza de Manzaneda (tam\u00e9n co\u00f1ecido como Cabeza Grande ou Cabeza Grande de Cabeza de Manzaneda) sit\u00faase na Serra da Queixa no Macizo Central ourens\u00e1n, concretamente nos municipios da Pobra de Trives, Manzaneda e Chandrexa de Queixa. O monte consta de dous cumios: a Cabeza Grande de 1781 metros (a cima principal e de maior cota, onde se atopa un v\u00e9rtice xeod\u00e9sico) e a Cabeza Pequena (tam\u00e9n co\u00f1ecido como Cabeza Pequena de Manzaneda ou Cabeza Pequena de Cabeza de Manzaneda de 1776 metros (a cima secundaria onde se atopa un centro de radiocomunicaci\u00f3n).\nO monte forma parte da estaci\u00f3n de monta\u00f1a Manzaneda, na que \u00e9 posible a pr\u00e1ctica do esqu\u00ed. "}
{"id": "141811", "revid": "22570", "url": "https://gl.wikipedia.org/wiki?curid=141811", "title": "Investimento parental", "text": "Na biolox\u00eda evolutiva, o investimento parental fai referencia a calquera esforzo (investimento de tempo, enerx\u00eda etc.) que beneficia \u00e1s cr\u00edas \u00e1 conta de que os pais invistan noutros compo\u00f1entes para o seu benestar (Clutton- Brock 1991: 9; Trivers 1972). Os compo\u00f1entes deste benestar incl\u00faen a sa\u00fade das cr\u00edas, as reproduci\u00f3ns futuras dos pais e o benestar que reciben os pais. O investimento parental non ha de confundirse co coidado ou esforzo por parte dos pais.\nEste potencial efecto negativo do investimento materno foi explicitamente formalizado por Trivers (1972), quen orixinariamente definiu o termo investimento materno para referirse a calquera investimento por parte do proxenitor que aumentase as posibilidades de supervivencia da cr\u00eda (e por tanto, o \u00e9xito na reproduci\u00f3n) en detrimento da capacidade dos pais para con outra cr\u00eda.\nClutton-Brock (1991) espallou o concepto de investimento materno para inclu\u00edr os custos de calquera elemento para o benestar.\nA teor\u00eda de Robert Trivers do investimento materna pred\u00ed que os sexos que invisten m\u00e1is na lactaci\u00f3n, nutrici\u00f3n e protecci\u00f3n das cr\u00edas, ser\u00e1n m\u00e1is perspicaces no apareamento, e os sexos que invisten menos nas cr\u00edas competir\u00e1n por chegar a un investimento sexual m\u00e1is alto.\nAs diferenzas entre sexos no esforzo dos pais son importantes \u00e1 hora de determinar a forza da selecci\u00f3n natural.\nA reproduci\u00f3n \u00e9 custosa. Os individuos est\u00e1n limitados a aquilo ao que poden dedicar tempo e recursos para criar e facer medrar \u00e1s s\u00faas cr\u00edas, e tal esforzo pode ser determinante para as s\u00faas condici\u00f3ns de futuro, supervivencia e futuras actividades reprodutivas. Con todo, tal esforzo \u00e9 tipicamente beneficioso para as cr\u00edas, aumentando as\u00ed o seu \u00e9xito en canto a condici\u00f3ns de vida, supervivencia e reproduci\u00f3n. Estas diferenzas poden levar a un conflito entre os pais e mailas cr\u00edas.\nO investimento materno pode ser proporcionado pola nai (coidado unilateral materno), o pai (coidado unilateral paterno) ou por ambos os dous (coidado bilateral).\nOs pais son seleccionados, de xeito natural, para aumentar as diferenzas entre os beneficios e os custos e o coidado paterno tende a aparecer cando os beneficios son substancialmente maiores c\u00f3s custos.\nO coidado dos pais at\u00f3pase nunha ampla gama de grupos taxon\u00f3micos, entre os que se incl\u00faen os ectot\u00e9rmicos (invertebrados, peixes, anfibios e r\u00e9ptiles) e os endot\u00e9rmicos (aves e especies mam\u00edferas).\nO coidado pode ser proporcionado en calquera etapa da vida da cr\u00eda: o coidado antes do nacemento incl\u00fae comportamentos tales como a protecci\u00f3n dos ovos, o acondicionamento do ni\u00f1o, o transporte das cr\u00edas, a incubaci\u00f3n e o alimento a trav\u00e9s da placenta en mam\u00edferos, e o coidado despois do nacemento, que incl\u00fae as provisi\u00f3ns alimenticias e a protecci\u00f3n das cr\u00edas.\nPosto que tanto o pai como a nai atravesan varios combates na reproduci\u00f3n ao longo da s\u00faa vida, ag\u00e1rdase que os pais muden os beneficios do investimento das cr\u00edas en prol dos custos de reproduci\u00f3ns futuras. Particularmente, os pais necesitan equilibrar as demandas das cr\u00edas en detrimento do seu propio mantemento.\nOs beneficios do investimento materno son grandes, e as\u00f3cianse aos efectos das condici\u00f3ns, o crecemento, a supervivencia, e na derradeira instancia, ao \u00e9xito reprodutivo das cr\u00edas. Con todo, estes beneficios aparecen \u00e1 conta da capacidade dos pais de reproducirse no futuro debido, por exemplo, ao risco que corren cando se defende \u00e1s cr\u00edas dos depredadores, a perda de oportunidades de apareamento mentres se cr\u00eda aos fillos e un aumento do tempo na reproduci\u00f3n.\nEn conxunto, os pais son seleccionados para aumentar a diferenza entre os beneficios e os custos, e o coidado paterno \u00e9 m\u00e1is probable que evolucione cando os beneficios sexan m\u00e1is altos c\u00f3s custos."}
{"id": "141812", "revid": "1308", "url": "https://gl.wikipedia.org/wiki?curid=141812", "title": "Invertebrados", "text": ""}
{"id": "141814", "revid": "4511636", "url": "https://gl.wikipedia.org/wiki?curid=141814", "title": "Poliandria", "text": "Poliandria (do grego \"pol\u00fds\": moitos e \"andr\u00f3s\": home), \u00e9 unha condici\u00f3n infrecuente (polo menos en tempos hist\u00f3ricos), an\u00e1loga \u00e1 polixinia, na cal unha soa muller pode estar ao mesmo tempo en matrimonio con varios homes.\nHistoria e caracter\u00edsticas.\nAs formas m\u00e1is notorias de poliandria observ\u00e1ronse na Creta antiga, as etnias tradicionais do T\u00edbet, ou entre os inuit, ou entre a etnia matriarcal dos mosso, residente inmediatamente ao leste do T\u00edbet. En todos os casos co\u00f1ecidos, a poliandria d\u00e9bese a que nas poboaci\u00f3ns onde se practicou existiu unha alta taxa de masculinidade, un \"exceso\" num\u00e9rico de homes en relaci\u00f3n ao de mulleres, e os homes de tales etnias non puideron \"adquirir\" mulleres doutras etnias. A alta taxa de masculinidade entre as etnias en cuesti\u00f3n case sempre foi ocasionada polo infanticidio das mulleres neonatas. De modo que se debe evitar a crenza segundo a cal a poliandria se corresponde \"sempre\" con sociedades matriarcais (case sempre sucede ao contrario). En xeral, a poliandria practicouse compartindo varios irm\u00e1ns a unha mesma muller. Se a poliandria non implica matriarcados, en cambio si adoita implicar matrili\u00f1axes. En efecto: sendo a \u00fanica proxenitora certa a muller, nas sociedades con poliandria resulta m\u00e1is doado establecer a li\u00f1axe parental certa ao ser referente a muller."}
{"id": "141815", "revid": "98629", "url": "https://gl.wikipedia.org/wiki?curid=141815", "title": "Vilaia", "text": "Unha vilaia ou vilaiete (en \u00e1rabe \u0648\u0644\u0627\u064a\u0629 wilaya; en turco e persa, vilayet; en h\u00fangaro: vil\u00e1jet) \u00e9 unha subdivisi\u00f3n administrativa dalg\u00fans pa\u00edses musulm\u00e1ns.\nUso moderno.\nDependendo do pa\u00eds, pode ser traducido como \"provincia\", \"prefectura\", \"estado\" e outros.\nUso hist\u00f3rico.\nA pronunciaci\u00f3n turca da palabra (orixinalmente \u00e1rabe) vilayet, era o nome das provincias do Imperio Otom\u00e1n.\nNo Imperio Otom\u00e1n, unha reforma administrativa de 1864 dividiu o territorio en vilaietes.\nEntre 1541 e 1686 existiu a vilaia Buda na Hungr\u00eda conquistada polos turcos otom\u00e1ns, a cal era a principal despois das outras vilaias h\u00fangaras de Temesv\u00e1r (1552), Eger (1596), Nagykanizsa (1600), V\u00e1rad (1660) e \u00c9rsek\u00fajv\u00e1r (1663). Logo de ser reconquistado polos Habsburgo, volveuse a unificar o reino de Hungr\u00eda, e as vilaias deixaron de existir.\nOutros usos.\nOs campos de refuxiados saharau\u00eds de Tinduf at\u00f3panse divididos en catro asentamentos, denominados wilayas, cada un dos cales est\u00e1 composto de varias dairas.\nEn hindi e urdu, o termo \"Vilayet\" \u00e9 usado para referirse a calquera pa\u00eds estranxeiro.\nEn \u00e1rabe, o termo \u0648\u0644\u0627\u064a\u0629 \"wil\u0101yah\" \u00e9 usado para referirse os estados dos Estados Unidos, e todo o pa\u00eds \u00e9 designado \u0627\u0644\u0648\u0644\u0627\u064a\u0627\u062a \u0627\u0644\u0645\u062a\u062d\u062f\u0629 (\"al wil\u0101yat al mutahidah\")."}
{"id": "141816", "revid": "1453070", "url": "https://gl.wikipedia.org/wiki?curid=141816", "title": "Vilaiete", "text": ""}
{"id": "141817", "revid": "1453072", "url": "https://gl.wikipedia.org/wiki?curid=141817", "title": "Vilayet", "text": ""}
{"id": "141818", "revid": "1453073", "url": "https://gl.wikipedia.org/wiki?curid=141818", "title": "Wilaya", "text": ""}
{"id": "141819", "revid": "1453074", "url": "https://gl.wikipedia.org/wiki?curid=141819", "title": "Wilayah", "text": ""}
{"id": "141820", "revid": "61897", "url": "https://gl.wikipedia.org/wiki?curid=141820", "title": "Episodios Nacionales", "text": "Os Episodios Nacionales son un conxunto de obras creadas por Benito P\u00e9rez Galdos nas que se narran os principais feitos acontecidos en Espa\u00f1a no s\u00e9culo XIX en forma de novela hist\u00f3rica. As\u00ed, as historias abranguen dende a Batalla de Trafalgar ata as revoltas cantonais e os \u00faltimos gobernos do s\u00e9culo.\nGald\u00f3s tirou a inspiraci\u00f3n para estas obras das historias que lle contaba un t\u00edo seu capel\u00e1n castrense que participou na Guerra de Independencia xunto cos Voluntarios Canarios."}
{"id": "141822", "revid": "98629", "url": "https://gl.wikipedia.org/wiki?curid=141822", "title": "Habana Blues", "text": "Habana Blues \u00e9 unha pel\u00edcula franco-hispano-cubana do ano 2005 dirixida por Benito Zambrano. As letras das canci\u00f3ns da pel\u00edcula conte\u00f1en cr\u00edticas aos problemas de Cuba como a pobreza ou os cortes de electricidade.\nSinopse.\nConta a historia de dous mozos m\u00fasicos, Ruy e Tito, que mesturan a m\u00fasica tradicional cubana e a m\u00fasica m\u00e1is moderna como o rap nas s\u00faas canci\u00f3ns, que conseguen posibilidade de salto internacional grazas a unha empresa espa\u00f1ola de gravaci\u00f3n, pero para iso te\u00f1en que criticar a utop\u00eda cubana, porque as\u00ed se vende mellor en Europa. Ruy considera isto unha traiz\u00f3n barata ao seu pa\u00eds, que ama a pesar dos seus defectos, pero Tito ve a posibilidade comercial que hai detr\u00e1s do plan."}
{"id": "141830", "revid": "1131", "url": "https://gl.wikipedia.org/wiki?curid=141830", "title": "Praza de Azc\u00e1rraga", "text": "A praza de Azc\u00e1rraga at\u00f3pase na zona vella da cidade galega da Coru\u00f1a. At\u00f3pase adxacente \u00e1 praza da Constituci\u00f3n, coa que forma un \u00fanico espazo continuado.\nHistoria.\nHistoricamente a Cidade Vella coru\u00f1esa tivo tres espazos p\u00fablicos principais: o adro da colexiata de Santa Mar\u00eda, a praza dianteira \u00e1 Audiencia vella e a praza da Fari\u00f1a. Esta constit\u00fae a praza de armas do edificio de capitan\u00eda xeneral, que en orixe era a Real Audiencia. O edificio da Audiencia proxectouse no s\u00e9culo XVIII en substituci\u00f3n das Casas Reais nas que se administraba xustiza, trasladada \u00e1 Coru\u00f1a por Filipe II, e que se atopaban anexas ao c\u00e1rcere. Nesa mesma \u00e9poca a praza da Fari\u00f1a acoll\u00eda tam\u00e9n as Casas de Artiller\u00eda e o concello, que ocupou diversos edificios ao longo do tempo.\nA praza da Fari\u00f1a est\u00e1 representada no plano militar da Cidade Alta da Coru\u00f1a de 1736, previo \u00e1 construci\u00f3n da actual capitan\u00eda, e igualmente no do enxe\u00f1eiro Miguel Mar\u00edn, de 1755, contempor\u00e1neo \u00e1s obras da s\u00faa construci\u00f3n. O plano de 1785, do enxe\u00f1eiro Pedro Mart\u00edn, mostra xa o espazo libre de edificaci\u00f3n que logo ser\u00eda a praza de Azc\u00e1rraga, as\u00ed como o de 1819, de Felipe Ginzo, pero sen mostrar a conformaci\u00f3n dese espazo.\nNo s\u00e9culo XIX os sucesivos cambios de r\u00e9xime pol\u00edtico provocaron varios cambios no nome da praza, que se denominou de forma alternativa os nomes de praza Real e praza da Constituci\u00f3n. En 1896, co gallo da remodelaci\u00f3n da praza, o Concello decidiu adicala ao ministro da Guerra, o xeneral Marcelo de Azc\u00e1rraga, quen decretou a restituci\u00f3n \u00e1 Coru\u00f1a da sede da capitan\u00eda xeneral. Tras a guerra civil a primitiva praza da Fari\u00f1a foi renomeada como praza do Xeneral\u00edsimo, para recuperar tras a restauraci\u00f3n democr\u00e1tica o nome de praza da Constituci\u00f3n.\nMorfolox\u00eda.\nA actual praza de Azc\u00e1rraga presenta unha forma rectangular, dividida en catro paseos peonais que confl\u00faen nunha rotonda central rodeada de pl\u00e1tanos centenarios e en cuxo centro se ergue a fonte da Fama, de ferro colado, chamada as\u00ed por se atopar en orixe na r\u00faa da Fama. A banda nordeste da praza, co\u00f1ecida como Cantoncillo, est\u00e1 situada a unha cota m\u00e1is elevada e conectada co resto da praza mediante unha escalinata. Na esquina norte da praza est\u00e1 o edificio do antigo goberno militar. No punto de contacto coa praza da Constituci\u00f3n p\u00f3dense ver as \u00e1bsidas da igrexa rom\u00e1nica de Santiago."}
{"id": "141832", "revid": "1131", "url": "https://gl.wikipedia.org/wiki?curid=141832", "title": "Galer\u00eda de imaxes de patos de Galicia", "text": "Patos dom\u00e9sticos e salvaxes de Galicia"}
{"id": "141835", "revid": "1131", "url": "https://gl.wikipedia.org/wiki?curid=141835", "title": "Cantar de mio Cid", "text": "O Cantar de mio Cid \u00e9 un cantar de xesta an\u00f3nimo que relata faza\u00f1as heroicas inspiradas nos \u00faltimos anos da vida do cabaleiro castel\u00e1n Rodrigo D\u00edaz de Vivar (1043-1099). \u00c9 a primeira obra narrativa extensa da literatura espa\u00f1ola nunha lingua romance e presenta un alto valor literario. \nEst\u00e1 escrito en castel\u00e1n medieval e composto ao redor do ano 1200 (datas \"post quem\" e \"ante quem\": 1195\u20131207). Non se co\u00f1ece o t\u00edtulo orixinal, mais probabelmente se chamar\u00eda \"xesta\" ou \"cantar\", termos cos que o autor describe a s\u00faa obra nos versos 1.085 e 2.276, respectivamente.\nO \"Cantar de mio Cid\" \u00e9 o \u00fanico cantar \u00e9pico da literatura espa\u00f1ola conservado case completo. Est\u00e1n perdidas a primeira folla do orixinal e outras d\u00faas no interior do c\u00f3dice, a\u00ednda que o contido das lagoas existentes pode ser deducido das prosificaci\u00f3ns cron\u00edsticas, en especial da \"Cr\u00f3nica de veinte reyes\". Ademais do \"Cantar de mio Cid\", os catro textos do seu x\u00e9nero que se conservan son: as \"Mocedades de Rodrigo\" \u2014\"circa\" 1360\u2014, con 1700 versos; o \"Cantar de Roncesvalles\" \u2014\"ca.\" 1270\u2014, un fragmento duns 100 versos; e unha curta inscrici\u00f3n dun templo rom\u00e1nico, co\u00f1ecida como \"Epitafio \u00e9pico del Cid\" \u2014\"ca.\" 1400?\u2014.\nO poema consta de 3.735 versos de extensi\u00f3n vari\u00e1bel (anisosil\u00e1bicos), mais dominan versos de 14 a 16 s\u00edlabas m\u00e9tricas. O versos do \"Cantar de mio Cid\" est\u00e1n divididos en dous hemistiquios separados por cesura. A lonxitude de cada hemistiquio \u00e9 de 4 a 13 s\u00edlabas, e considerase unidade m\u00ednima da prosodia do Cantar. Non hai divisi\u00f3n estr\u00f3fica, e os versos agr\u00fapanse en tiradas, isto \u00e9, series de versos cunha mesma rima asonante.\nControversia.\nO manuscrito foi propiedade da familia do historiador Ram\u00f3n Men\u00e9ndez Pidal, adquiriuno o seu tio av\u00f3, Pedro Jos\u00e9 Pidal y Carniado, marqu\u00e9s de Pidal, no ano 1863, e permaneceu nela at\u00e9 que a Fundaci\u00f3n March o comprou no 1960 e o doou \u00f3 Estado espa\u00f1ol. \nBase\u00e1ndose na an\u00e1lise das tintas do documento con raios X, o hispanista ingl\u00e9s Colin Smith revelou que Men\u00e9ndez Pidal modificou o cantar para facelo parecer mais antigo. Pidal mudou palabras, retocou o final dos versos e mesmo chegou a cambiar a data que figura no texto."}
{"id": "141838", "revid": "89787", "url": "https://gl.wikipedia.org/wiki?curid=141838", "title": "Dan Tur\u00e8ll", "text": "Dan Tur\u00e8ll, nado o 19 de marzo de 1946 e finado o 15 de outubro de 1993, foi un escritor de Dinamarca en lingua dinamarquesa e inglesa.\nTraxectoria.\nDestacou polo seu experimentalismo tanto no contido como na forma, que fai del un autor en certa medida inclasific\u00e1bel, malia que hoxe \u00e9 co\u00f1ecido sobre todo como autor de novela negra. C\u00f3mpre indicar que a s\u00faa escrita est\u00e1 intimamente ligada a Vangede, na periferia de Copenhaguen, o seu lugar de nacemento e residencia. Est\u00e1 soterrado no cemiterio co\u00f1ecido como Assistens Kirkeg\u00e5rd, no barrio de N\u00f8rrebro, na capital dinamarquesa, onde tam\u00e9n descansan os restos doutros escritores ilustres como Hans Christian Andersen ou o fil\u00f3sofo existencialista S\u00f8ren Kierkegaard."}
{"id": "141859", "revid": "98629", "url": "https://gl.wikipedia.org/wiki?curid=141859", "title": "R\u00edo Grande", "text": "R\u00edo Grande pode referirse a:"}
{"id": "141863", "revid": "1131", "url": "https://gl.wikipedia.org/wiki?curid=141863", "title": "Galer\u00eda de imaxes de fontes de Pontevedra", "text": "Fontes de Pontevedra."}
{"id": "141864", "revid": "15490", "url": "https://gl.wikipedia.org/wiki?curid=141864", "title": "Materia de Roma", "text": "Materia de Roma \u00e9 un concepto que se refire a un conxunto de obras literarias medievais, pertencentes especialmente \u00e1 literatura francesa, que emprega personaxes da Antig\u00fcidade cl\u00e1sica extra\u00eddos da historia e da mitolox\u00eda grecorromanas. O termo foi cu\u00f1ado polo poeta franc\u00e9s Jean Bodel no s\u00e9culo XII, quen clasificou os ciclos literarios da s\u00faa \u00e9poca en Materia de Roma, Materia de Breta\u00f1a e Materia de Francia.\nOs romances m\u00e1is importantes da Materia de Roma son:\nTipicamente os personaxes cl\u00e1sicos destes romances aparecen caracterizados como cabaleiros medievais, suced\u00e9ndose episodios de batallas, torneos e escenas amorosas ao estilo do amor cort\u00e9s medieval."}
{"id": "141867", "revid": "1131", "url": "https://gl.wikipedia.org/wiki?curid=141867", "title": "Galer\u00eda de imaxes de mapas de cuncas das r\u00edas de Galicia", "text": "Mapas das cuncas das r\u00edas de Galicia"}
{"id": "141868", "revid": "408", "url": "https://gl.wikipedia.org/wiki?curid=141868", "title": "Galer\u00eda de imaxes de cuncas das r\u00edas de Galicia", "text": ""}
{"id": "141890", "revid": "1131", "url": "https://gl.wikipedia.org/wiki?curid=141890", "title": "Galer\u00eda de imaxes de mapas de cuncas dos r\u00edos de Galicia", "text": "Mapas das cuncas dos r\u00edos de Galicia"}
{"id": "141908", "revid": "1131", "url": "https://gl.wikipedia.org/wiki?curid=141908", "title": "Galer\u00eda de imaxes de mapas de vertentes de Galicia", "text": "Galer\u00eda de imaxes de mapas de vertentes de Galicia."}
{"id": "141923", "revid": "88215", "url": "https://gl.wikipedia.org/wiki?curid=141923", "title": "Copa de Campi\u00f3ns Xuvenil", "text": "A Copa de Campi\u00f3ns \u00e9 o torneo equivalente \u00e1 Liga pero para os menores de 19 anos (sub-19). A competici\u00f3n organ\u00edzaa a Real Federaci\u00f3n Espa\u00f1ola de F\u00fatbol, sendo o Real Madrid o gran dominador da competici\u00f3n con 7 t\u00edtulos desde que na tempada 1986-1987 se disputase por primeira vez a Divisi\u00f3n de Honra de Xuven\u00eds. Na tempada 1995-96 modif\u00edcase o formato da competici\u00f3n instaur\u00e1ndose a actual Copa de Campi\u00f3ns.\nO vixente campi\u00f3n da competici\u00f3n, na tempada 2012-2013, \u00e9 o Sevilla FC.\nSistema de competici\u00f3n.\nSistema actual: Copa de Campi\u00f3ns.\nEste torneo disp\u00fatase en d\u00faas fases. Na primeira de disputa a Liga de Divisi\u00f3n de Honra de Xuven\u00eds, entre 112 equipos que se atopan divididos en 7 grupos de 16 equipos cada un.\nOs primeiros clasificados de cada grupo disputan a fase final nun terreo neutral. Ao ser un n\u00famero impar de equipos na fase final (sete), div\u00eddense os clubs en dous grupos, un de 4 equipos e outro de 3 dos cales saen os dous clubs finalistas que se disputar\u00e1n a Copa de Campi\u00f3ns definitivamente. Este sistema inst\u00e1urase na tempada 1995-96, sendo o Deportivo da Coru\u00f1a o seu primeiro vencedor.\nSistema antigo: Divisi\u00f3n de Honra.\nDesde a tempada 1986-87 ata a tempada 1994-95 disp\u00fatase este torneo mediante un sistema de Liga, similar ao actual da Liga. O primeiro clasificado era condecorado como Campi\u00f3n de Liga de Divisi\u00f3n de Honra de Xuven\u00eds, sendo o Real Madrid o seu primeiro vencedor e o Sevilla FC o \u00faltimo mediante este sistema.\nTrofeo.\nO trofeo que se entrega ao club campi\u00f3n deste torneo \u00e9 o mesmo que o que se entrega na Liga a nivel profesional, pero de menor tama\u00f1o. O trofeo queda en propiedade dun club se o ga\u00f1a tres veces de forma consecutiva ou cinco de forma alterna."}
{"id": "141925", "revid": "98629", "url": "https://gl.wikipedia.org/wiki?curid=141925", "title": "Eduardo Mario Acevedo", "text": "Eduardo Mario Acevedo Cardozo, nado en Montevideo o 25 de setembro de 1959, \u00e9 un exfutbolista e actual adestrador de f\u00fatbol uruguaio. Xogaba de defensa e foi internacional coa selecci\u00f3n uruguaia. Foi xogador do Deportivo da Coru\u00f1a na tempada 1986\u201387.\nSelecci\u00f3n nacional.\nFoi internacional coa Selecci\u00f3n do Uruguai un total de 42 partidos, marcando 1 gol."}
{"id": "141952", "revid": "1131", "url": "https://gl.wikipedia.org/wiki?curid=141952", "title": "Galer\u00eda de imaxes de mapas de augas a mar aberto de Galicia", "text": "Galer\u00eda de imaxes de mapas de augas a mar aberto de Galicia."}
{"id": "141955", "revid": "5312", "url": "https://gl.wikipedia.org/wiki?curid=141955", "title": "Jos\u00e9 Mujica", "text": "Jos\u00e9 Alberto Mujica Cordano, nado en Montevideo o 20 de maio de 1935, \u00e9 un agricultor e pol\u00edtico uruguaio. Foi o cuadrax\u00e9simo presidente do Uruguai entre 2010 e 2015.\nCun pasado guerrilleiro no que ingresou no Movemento Nacional de Liberaci\u00f3n-Tupamaros, foi elixido deputado e senador, para posteriormente ocupar o posto de Ministro de Gandar\u00eda, Agricultura e Pesca entre 2005 e 2008. Logo de ocupar a Presidencia, foi elixido senador de novo , nas elecci\u00f3ns de 2014. Renunciou a esta \u00faltima posici\u00f3n o 14 de agosto de 2018, retir\u00e1ndose da actividade pol\u00edtica como gobernante para dedicarse \u00e1 militancia popular. \u00c9 o l\u00edder do Movemento de Participaci\u00f3n Popular, o sector maioritario do partido de esquerda Frente Amplio.\nDesde 2005 est\u00e1 casado con Luc\u00eda Topolansky (1944-), l\u00edder hist\u00f3rica do Movemento de Participaci\u00f3n Popular e tam\u00e9n vicepresidenta do Uruguai desde setembro de 2017, tras unha prolongada convivencia."}
{"id": "141959", "revid": "17467", "url": "https://gl.wikipedia.org/wiki?curid=141959", "title": "Pepe Mujica", "text": ""}
{"id": "141962", "revid": "865", "url": "https://gl.wikipedia.org/wiki?curid=141962", "title": "Peel Sessions", "text": ""}
{"id": "141964", "revid": "6939", "url": "https://gl.wikipedia.org/wiki?curid=141964", "title": "Pete &quot;El Conde&quot; Rodr\u00edguez", "text": ""}
{"id": "141965", "revid": "89787", "url": "https://gl.wikipedia.org/wiki?curid=141965", "title": "Sakamura, Corrales y los muertos rientes", "text": "Sakamura, Corrales y los muertos rientes \u00e9 a terceira novela de David Homedes Cameo, publicada en febreiro de 2009 co pseud\u00f3nimo de Pablo Tusset.\nTrama.\nA finais do mes de xullo, o cabo Rafael Corrales (nado en Carabanchel), da Garda Civil, e o inspector Sakamura (venerable mestre Zen xapon\u00e9s e budista, que estuda os escenarios en funci\u00f3n do Feng Shui), enviado pola Interpol, est\u00e1n nunha vila da provincia de Xirona \u00e1 beira da Costa Brava, investigando a morte de tres estranxeiros nunha mesma situaci\u00f3n: falecidos cun sorriso na cara tomando o Sol.\nPor outra banda, o presidente da Generalitat de Catalu\u00f1a re\u00fane o seu goberno (formado por membros de sete partidos pol\u00edticos) para evitar que os xornalistas saiban que as mortes son debidas ao \"Experimento Catalonia\", mediante o cal, cunha m\u00e1quina chamada \"Reconector\" ideada por integristas musulm\u00e1ns, se pod\u00eda lograr que unha persoa aprendese un idioma nun instante sen dificultade algunha. Ademais, o presidente contrata a Jazm\u00edn \"Agente 69\", axente secreta, para que interfira na investigaci\u00f3n de Sakamura e Corrales.\nO presidente do goberno de Espa\u00f1a tam\u00e9n re\u00fane o seu gabinete. Mentres, un comando do grupo terrorista vasco \"IKEA\" intenta facerse co \"Reconector\" para axudar a levar a cabo os seus plans de autodeterminaci\u00f3n para a s\u00faa naci\u00f3n. Unha vez que o logran roubar, secuestran en Madrid ao presidente do goberno e fan que s\u00f3 fale \u00e9uscaro, creando un grave conflito. Despois diso, o comando dir\u00edxese a Andorra para facer efectivo un cheque que atoparon casualmente ao roubaren a m\u00e1quina, pertencente \u00e1 Agente 69.\nUnha vez en Andorra, o comando ten un altercado cos dous investigadores, que se dirixiran al\u00ed acompa\u00f1ados de Jazm\u00edn, e a \"Generalitat\" recupera a m\u00e1quina.\nNarraci\u00f3n.\nA obra vai alternando pasaxes das diferentes acci\u00f3ns, narradas sempre en terceira persoa e desde unha perspectiva c\u00f3mica.\nO contexto pol\u00edtico \u00e9 un tanto delirante: Partindo da situaci\u00f3n pol\u00edtica do ano 2008, cr\u00e9anse personaxes paralelas que suceden ao presidente do goberno Zapatero, ao \"president de la Generalitat\" Montilla, e ao \"lehendakari\" Juan Jos\u00e9 Ibarretxe. Ademais, trala abdicaci\u00f3n do Pr\u00edncipe Filipe, a ra\u00ed\u00f1a de Espa\u00f1a \u00e9 Eusebia I."}
{"id": "141967", "revid": "1454468", "url": "https://gl.wikipedia.org/wiki?curid=141967", "title": "California Institute of Technology", "text": ""}
{"id": "141968", "revid": "1454485", "url": "https://gl.wikipedia.org/wiki?curid=141968", "title": "Caltech", "text": ""}
{"id": "141969", "revid": "67049", "url": "https://gl.wikipedia.org/wiki?curid=141969", "title": "Mito de P\u00edramo e Tisbe", "text": " \nO mito de P\u00edramo e Tisbe aparece recollido na obra Metamorfoses de Ovidio. Esta historia conta os tr\u00e1xicos amores dos protagonistas, que os leva a acabar coa s\u00faa vida por amor.\nLenda.\nP\u00edramo e Tisbe eran dous mozos namorados que viv\u00edan en casas contiguas. O seu amor non era aceptado polos seus pais e, por iso, apenas pod\u00edan comunicarse. Pero un d\u00eda descubriron unha fenda nunha das paredes que comunicaba unha casa coa outra e comezaron a ter conversas a trav\u00e9s dela.\nO tempo pasou e os dous namorados, desexosos de verse, cit\u00e1ronse \u00e1 beira dunha moreira, algo lonxe das s\u00faas casas, para que ningu\u00e9n soubese da s\u00faa partida.\nTisbe, ansiosa por ver a P\u00edramo, chegou antes da hora prevista e, mentres o esperaba, apareceu unha leoa que vi\u00f1a de cazar e ti\u00f1a cheos de sangue os foci\u00f1os. A rapaza asustouse \u00f3 vela e escondeuse con presa para non sufrir dano ning\u00fan. Na s\u00faa escapada caeulle o veo. A leoa xogou con el e desgarrouno todo, ench\u00e9ndoo de sangue.\nCando P\u00edramo chegou e viu o veo da rapaza esnaquizado e cheo de sangue, pensou que o animal acabara coa vida da xove;\ncolleu a s\u00faa espada e, desesperado, cravouna no seu corpo.\nCando Tisbe sa\u00edu do seu escondedoiro e atopou o corpo sen vida do seu amado, caeu presa da desesperaci\u00f3n, colleu a espada de P\u00edramo e atravesou o seu fr\u00e1xil corpo con ela.\nO sangue dos dous rapaces tinguiu os froitos da moreira pr\u00f3xima \u00f3s seus corpos, que antes eran de cor branca, e dende ent\u00f3n os froitos te\u00f1en a cor do sangue.\nVersi\u00f3n antiga.\nA versi\u00f3n m\u00e1is antiga, conta que P\u00edramo e Tisbe se uniran antes de casar e que Tisbe quedou embarazada. Ela, desesperada pola situaci\u00f3n na que se atopaba, decidiu acabar coa s\u00faa vida.\nO seu amado, ao que soubo do ocorrido, quitouse tam\u00e9n a vida. Os deuses decidiron que se transformaran en correntes de auga. P\u00edramo pasou a ser o r\u00edo hom\u00f3nimo de Cilicia, e Tisbe unha fonte que se vert\u00eda nel."}
{"id": "141970", "revid": "89787", "url": "https://gl.wikipedia.org/wiki?curid=141970", "title": "Sexting", "text": "Sexting (contracci\u00f3n de \"sex\" e \"texting\") \u00e9 un anglicismo que fai referencia ao env\u00edo de contidos er\u00f3ticos ou pornogr\u00e1ficos por medio do tel\u00e9fono m\u00f3bil. Comezou facendo referencia ao env\u00edo de SMS de natureza sexual, pero coa extensi\u00f3n das capacidades multimedia dos dispositivos m\u00f3biles, medraron os env\u00edos de fotograf\u00edas e v\u00eddeos, aos cales se estendeu o uso do termo, a\u00ednda que \"texting\" en ingl\u00e9s faga inicialmente referencia ao env\u00edo de mensaxes de texto. \u00c9 unha pr\u00e1ctica com\u00fan entre xente nova, e cada vez m\u00e1is entre adolescentes.\nContexto.\nAs primeiras referencias ao \"sexting\" datan de 2005 na revista Sunday Telegraph, e desde ent\u00f3n constatouse a s\u00faa existencia en diversos lugares do mundo, con meirande incidencia inicial nos pa\u00edses anglosax\u00f3ns: Australia, Nova Zelandia, os Estados Unidos de Am\u00e9rica, e Reino Unido.\nUnha enquisa realizada en 2008 no marco da campa\u00f1a estadounidense para a prevenci\u00f3n da gravidez entre adolescentes e CosmoGirl.com revelou o r\u00e1pido espallamento deste e outros comportamentos online semellantes entre os adolescentes. O 22% das rapazas enquisadas (e o 11% das que ti\u00f1an entre 13 e 16 anos) afirmaron ter enviado ou publicado electronicamente fotos de si mesmas espidas ou semiespidas. O 33% dos rapaces e o 25% das rapazas dixeron que lles ti\u00f1an amosado ese tipo de imaxes privadas. Segundo esta enquisa, as mensaxes sexuais eran m\u00e1is com\u00fans c\u00e1s im\u00e1xes, cun 39% dos rapaces que as enviaran (ou publicaran en Internet) e o 50% que as recibira. A\u00ednda que a validez estat\u00edstica desta enquisa foi posta en d\u00fabida por ter partido dunha mostra autoseleccionada, outras enquisas posteriores amosan cifras semellantes.\nEn xaneiro de 2009, unha enquisa entre 1.200 adolescentes amosaba que un de cada cinco enviara fotos de si mesmo con espidos expl\u00edcitos.\nNoutra enquisa realizada en abril de 2009 entre 655 mozos estadounidenses observouse que o 19% dos adolescentes enviaran, recibiran ou reenviaran fotos de espidos ou semiespidos sexualmente suxestivos, por medio de mensaxes de celular ou mediante correo electr\u00f3nico. O 60% deles envi\u00e1ranas ao seu mozo ou moza, pero o 11% afirmou telas enviado a persoas que nin sequera co\u00f1ec\u00edan. O 80% de quen practican o \"sexting\", segundo esta enquisa, \u00e9 menor de 18 anos.\nO propio Departamento de Xustiza do goberno dos Estados Unidos ten alertado sobre o crecemento deste fen\u00f3meno que segundo reco\u00f1ecen est\u00e1 dando lugar a novas formas de delito.\nAspectos sociol\u00f3xicos.\nO sexting \u00e9 consecuencia dos avances tecnol\u00f3xicos que facilitan novas formas de interacci\u00f3n social. Ao longo da historia dos sistemas de comunicaci\u00f3n, sempre se intercambiaron mensaxes con contido sexual. Por\u00e9n, as NTIC permiten a comunicaci\u00f3n mediante imaxes e v\u00eddeos, os cales son intrinsecamente m\u00e1is expl\u00edcitos e te\u00f1en un meirande impacto. O perigo novo do sexting reside en que ese material pode ser difundido de maneira moi doada e ampla, de xeito que o remitinte inicial perde totalmente o control sobre a difusi\u00f3n deses contidos.\nConsecuencias.\nTense sinalado o sexting como causante de certas consecuencias imprevistas e graves. Relacionouse con situaci\u00f3ns tan embarazosas, despois de se teren pasado fotos a terceiros, que conduciron ao suicidio do remitinte orixinal.\nAs\u00ed mesmo sinalouse como unha actividade que pode expo\u00f1er os menores de idade ao grooming e ao ciberbullying, como medio de presi\u00f3n e ridiculizaci\u00f3n contra a persoa fotografada. \nAspectos legais.\nDependendo do marco xur\u00eddico de cada pa\u00eds o sexting pode derivar en problemas legais (mesmo penais) de diverso tipo, inclu\u00edndo:\nEn 2009 alg\u00fans Estados norteamericanos comezaron realizar modificaci\u00f3ns legais para evitar que calquera adolescente implicado/a en casos de sexting fose acusado/a de producir ou distribu\u00edr pornograf\u00eda infantil ou para mesmo legalizar o env\u00edo consentido deste tipo de imaxes entre maiores de 13 anos. Por\u00e9n, nalg\u00fans deles como \u00e9 o caso do Estado de Virxinia a simple nudez dun menor nunha imaxe non significa que a devandita imaxe sexa pornogr\u00e1fica.\nCasos xur\u00eddicos.\nEn 2007, 32 adolescentes de Victoria, Australia foron denunciados a causa de actividades de sexting. En xaneiro de 2009 imput\u00e1ronse cargos de pornograf\u00eda infantil a seis adolescentes en Greensburg, Pennsylvania despois de que tres rapazas pasaran fotos sexuais a tres compa\u00f1eiros masculinos de clase. En Florida un rapaz de 19 anos permanecer\u00e1 inscrito no rexistro de delincuentes sexuais do Estado at\u00e9 que te\u00f1a 43, por ter reenviado unha foto da s\u00faa ex-moza espida a varias decenas de persoas.\nCelebridades afectadas.\nEntre as personaxes p\u00fablicas que se viron afectadas por practicar sexting \u00e1chanse as cantantes e actrices Vanessa Hudgens, Miley Cyrus, Rihanna e Cassie Ventura."}
{"id": "141972", "revid": "89787", "url": "https://gl.wikipedia.org/wiki?curid=141972", "title": "Historia Roderici", "text": "A Historia Roderici (ou Gesta Roderici Campidocti) \u00e9 unha cr\u00f3nica biogr\u00e1fica de Rodrigo D\u00edaz de Vivar escrita en lat\u00edn no s\u00e9culo XII, probabelmente entre 1180 e 1190, por un autor da zona da Rioxa, presumibelmente naxerense. En todo caso, a obra \u00e9 unha das m\u00e1is antigas biograf\u00edas do Cid e \u00e9 a base do co\u00f1ecemento actual sobre a s\u00faa figura. O xurista e historiador Gonzalo Mart\u00ednez Diez, na s\u00faa obra \"El Cid hist\u00f3rico\" consid\u00e9raa a fonte principal dos feitos do heroe lendario castel\u00e1n.\nCaracter\u00edsticas.\nCanto ao seu papel na historiograf\u00eda espa\u00f1ola, \u00e9 unha das obras cumio do x\u00e9nero das cr\u00f3nicas en lat\u00edn na Pen\u00ednsula, que neste s\u00e9culo chega precisamente \u00e1s s\u00faas m\u00e1is altas cotas, xusto no momento en que as cr\u00f3nicas romances empezan a dar os seus primeiros pasos en forma de breves anais.\nCuesti\u00f3nase se a obra puido chegar a ser a fonte \"Cantar de mio Cid\", mais ambas as obras parece que tiveron en conta tradici\u00f3ns orais com\u00fans, que neste per\u00edodo da historia produc\u00edan unha transmisi\u00f3n e fixaci\u00f3n nos relatos folcl\u00f3ricos maior que na actualidade. Todo isto fai invalidar a tese de que o seu autor non puido ter un co\u00f1ecemento rigoroso dos feitos sen formar parte do continxente do Cid como observador directo dos feitos que narra."}
{"id": "141974", "revid": "54336", "url": "https://gl.wikipedia.org/wiki?curid=141974", "title": "Monte do Gali\u00f1eiro", "text": "O monte do Gali\u00f1eiro sit\u00faase entre os concellos pontevedreses de Vigo e Gondomar, concretamente entre as parroquias de Zam\u00e1ns e Vincios, con cumio nesta \u00faltima a unha altura de 711 metros. Int\u00e9grase na serra do Gali\u00f1eiro, da cal tam\u00e9n forma parte o parque natural do Monte Aloia.\nO segundo domingo de xullo acolle o curro do Gali\u00f1eiro ou de Vincios, no lugar de Auga da Laxe.\nEtimolox\u00eda.\nO top\u00f3nimo \"Gali\u00f1eiro\", habitual en Galiza, poder\u00eda provir do termo celta *\"kal(l)-\" (de onde tam\u00e9n prov\u00e9n Gallaecia, termo que evolucionou \u00e1s actuais Galiza/Galicia), co sentido de \"rocha\", \"con\", \"penedo\".\nXeolox\u00eda.\nA orixe do monte rem\u00f3ntase \u00e1 orox\u00e9nese alpina acontecida durante o Cenozoico, no per\u00edodo Terciario. A ladeira norte do monte, correspondente \u00e1 parroquia viguesa de Zam\u00e1ns \u00e9 rica en gneis, formando parte do complexo ofiol\u00edtico denominado Complexo de Malpica-Tui. Tam\u00e9n son numerosas as intercalaci\u00f3ns de anfibolitas, verdes e escuras, adoitando aparecer os gneis sulcados de fil\u00f3ns de seixo con abundante magnetita.\nOs lados sur e oeste compo\u00f1en o chamado \"contacto sur do gneis Gali\u00f1eiro\", formado por rochas compostas por seixo, moscovita e turmalina negra e, na zona m\u00e1is alta deste contacto, por xistos con mica e turmalina, ademais dunha potente pegmatita explotada antigamente para a extracci\u00f3n do feldespato.\nArqueolox\u00eda.\nGran parte da sona do monte d\u00e9bese ao complexo arqueol\u00f3xico dos petr\u00f3glifos de Auga da Laxe. Tr\u00e1tase dunhas representaci\u00f3ns de m\u00e1is de 25 armas, entre as que atopamos espadas curtas, pu\u00f1ais e alabardas, datadas no Calcol\u00edtico (entre o III e o II milenio a. C.)."}
{"id": "141976", "revid": "82922", "url": "https://gl.wikipedia.org/wiki?curid=141976", "title": "Navia (deusa)", "text": "Navia ou Nabia \u00e9 unha das deidades luso-galaicas m\u00e1is testemu\u00f1adas, cunha vintena de ep\u00edgrafes documentando o seu culto nunha \u00e1rea que incl\u00fae a galaicos e lusitanos.\nHistoria e caracter\u00edsticas.\nNabia era a deusa dos r\u00edos e da auga na mitolox\u00eda galaica e lusitana. O r\u00edos Navia e Navea en Galiza, e o r\u00edo Neiva, preto de Braga (antiga capital da Gallaecia), foron bautizados na s\u00faa homenaxe. Navia era especialmente adorada entre os br\u00e1caros, tal como \u00e9 comprobado polas inscrici\u00f3ns epigr\u00e1ficas en lingua c\u00e9ltica da Fonte do \u00cddolo en Braga (Bracara Augusta) e latina de Marecos (Penafiel).\nA\u00ednda que a interpretaci\u00f3n maioritaria defende un car\u00e1cter fluvial/acu\u00e1tico para Navia, apoiar\u00eda esta interpretaci\u00f3n a existencia de hidr\u00f3nimos modernos como Navia, Navea, ou os antigos \"Nabalia\" (Eck, afluente do Rhin), \"Navaeus\" (r\u00edo Naver, en Escocia), \"Navesbia\" (actual r\u00edo Naseby, en Northants) ou \"Nabarcos\" (r\u00edo Neber, en Gran Breta\u00f1a). Autores como Garc\u00eda-Albalat explicaron o atadallo de Nabia cos r\u00edos a partir da concepci\u00f3n c\u00e9ltica da auga como elemento caracter\u00edstico do acceso ao m\u00e1is al\u00f3: desde esta perspectiva, Nabia ser\u00eda unha divindade soberana facilitadora do acceso ao al\u00e9n a trav\u00e9s da auga. Con todo, interpretaci\u00f3ns recentes permiten redefinir a perspectiva tradicional dunha mera divindade fluvial."}
{"id": "141990", "revid": "88628", "url": "https://gl.wikipedia.org/wiki?curid=141990", "title": "Berobreo", "text": "Berobreo \u00e9 o ep\u00edteto que recibe un deus galaico, baixo imperial dunha Galicia oficialmente cristi\u00e1, relacionado co al\u00e9n e a morte a quen se lle rend\u00eda culto no santuario do Monte Facho, en Don\u00f3n (Cangas). Foi totalmente desco\u00f1ecido na historiograf\u00eda, tanto na Pen\u00ednsula Ib\u00e9rica como f\u00f3ra dela, at\u00e9 a \u00faltima d\u00e9cada do s\u00e9culo XX. A epigraf\u00eda atopada no Facho, a 157 metros sobre o nivel do mar, ten imitaci\u00f3ns de estelas funerarias, gravaci\u00f3ns reais esquevomorfas, o cal suxire que a esa divindade se lle deixaban aras, seguramente, para recuperaren os oferentes a sa\u00fade. Durante a dominaci\u00f3n romana foi encadrada entre os deuses \"Lares\", deuses que reciben adoraci\u00f3n por parte dunha familia; inda que, por\u00e9n, Berobreo era un \"lar\" p\u00fablico. Este deus rexistra at\u00e9 o de agora o maior n\u00famero de exvotos da Pen\u00ednsula Ib\u00e9rica, 174 aras (algunhas de apenas medio metro e outras de 1,70 m), no curuto do monte, residencia do deus. Por iso, esta divindade as\u00f3ciase cos deuses da primeira funci\u00f3n dumeziliana, un deus Urano, do ceo.\nO santuario do deus Berobreo.\nO santuario de Berobreo at\u00f3pase nunha \u00e1rea en pendente que circunda o cumio do monte Facho (moitos montes galegos levan estes nomes, como o Faro de Avi\u00f3n en Ourense). As primeiras mostras de habitaci\u00f3n humana rem\u00f3ntanse ao Bronce final, e sobre elas atopouse un castro datado na segunda Idade de Ferro (erguido no s\u00e9culo IV a.C.) que foi abandonado sobre o cambio de Era, para logo, a finais do s\u00e9culo II d.C., o seu espazo central (a croa) revitalizarse ou fundarse de novo.\nEste santuario do s\u00e9culo IV d.C.consist\u00eda nun edificio central ovalado e unha gran cantidade de aras votivas no redor. O edificio central ti\u00f1a o tellado de colmo e paredes revocadas, por dentro e por f\u00f3ra, de barro, ao tempo que varias casas antigas foron derribadas para ga\u00f1ar espazo para o santuario. Na parte sur da \u00e1rea central at\u00f3pase un \"lacus\", (p\u00eda escavada na rocha), que os arque\u00f3logos non poden adscribir a\u00ednda ao santuario castrexo ou ao galaicorromano.\nAs 174 aras atopadas no lugar pertencen ao s\u00e9culo IV d.C. (pero desco\u00f1\u00e9cese se o deus era recente ou viv\u00eda unha revitalizaci\u00f3n, xa que o lugar xa fora un santuario anteriormente) atop\u00e1ndose algunhas in situ e outras monte abaixo. Os fieis de Berobreo puxeron baixo delas algunhas ofrendas rituais (posiblemente vasillas usadas a modo de lampadi\u00f1as, lucernas de tubo, vasos con auga, aceite e unha bolboreta, como era costume nas capeli\u00f1as galegas) , xa que se atoparon cachos de vidro e \u00e1nforas baixo delas, mentres outras foron rotas. Todo o conxunto das aras dan unha impresi\u00f3n de ser un bosque de aras que irradian do santuario. Case todas est\u00e1n feitas coa pedra gran\u00edtica do mesmo monte, toscamente granulado e dif\u00edcil de traballar (debido \u00e1 mestura de gneis e mica), de feito suponse que exist\u00eda un obradoiro de aras nas inmediaci\u00f3ns do santuario debido a que se atoparon varias aras sen inscrici\u00f3ns nin decoraci\u00f3n ningunha, listas para ser traballadas unha segunda vez cos nomes dos dedicantes e os motivos decorativos que os clientes elixisen.\nAs aras adoptan forma de estelas funerarias, a pesar de que algunhas son diferentes (en altura, grosor, anchura, decoraci\u00f3n). Est\u00e1n todas escritas por diante e os laterais e as partes traseiras son as menos traballadas (xa que o conxunto de aras irradia dun centro) existindo diferentes tipos de localizaci\u00f3n, xa que algunhas conte\u00f1en un altar e outras semellan ser agrupaci\u00f3ns de varios altares (como os pante\u00f3ns). O texto m\u00e1is usado nelas \u00e9 o de: \"DEO LARI BEROBREO ARAM POSVI\" e nalgunhas segue coa f\u00f3rmula: \"PRO SALVTE\"., isto \u00e9, Deo, \u201ca Deus\u201d, m\u00e1is o ep\u00edteto do albergador \u2013Lari Bero Breo- (cunha variante, Brieogo) \u2018Protector [das Almas] da Cimeira Cidade\u2019 .\nEstas dedicatorias, ag\u00e1s d\u00faas, son an\u00f3nimas e \u00fanicas. O santuario at\u00f3pase nun lugar p\u00fablico onde se venera un \u00fanico lar com\u00fan \u00e1 colectividade \nA grande afluencia de peregrinos ao Facho coincide cunha \u00e9poca de esplendor econ\u00f3mico nas R\u00edas Baixas baixo o Imperio Romano, en que estaban en auxe o comercio por mar, as salgaduras (Cangas, Bueu, Vigo), as salinas de Nerga, do Areal vigu\u00e9s, do Saln\u00e9s etc. O H\u00edo era un lugar de peregrinaci\u00f3n do estilo de Santa Marta (As Neves) ou A Pobra, con ata\u00fades e enfermos de todo tipo procedentes de distintos lugares do sur de Galicia polos anos 30 do s\u00e9culo XX. Todo indica que, coa cristianizaci\u00f3n, o culto a Berobreo foi asimilado pola veneraci\u00f3n a Santo Andr\u00e9 (ao igual que en Santo Andr\u00e9 de Teixido).\nVeneraci\u00f3n en Galiza.\nEste santuario dedicado a Berobreo, o de maior relevancia documentado at\u00e9 agora na Hispania Romana, tam\u00e9n \u00e9 un prodixio da cultura castrexa, xa que cerca do santuario se encontra un castro da Idade de Ferro II, erguido sobre un poboado da Idade de Bronce. Suponse que se trata dun dos maiores centros de peregrinaci\u00f3n na Gallaecia.\nO gran culto a esta deidade mant\u00edvose incluso \u00e1 chegada do cristianismo que, sen poder erradicalo, substitu\u00edu este deus galaico pola figura cristi\u00e1 de Santo Andr\u00e9.\nProtecci\u00f3n legal do lugar.\nA Xunta de Galicia comezou o proceso para declarar a zona arqueol\u00f3xica do santuario como Ben de Interese Cultural (B.I.C.) mediante Resoluci\u00f3n do 19 de decembro de 2011, da Direcci\u00f3n Xeral do Patrimonio Cultural, pola que se incoa o procedemento para a declaraci\u00f3n de ben de interese cultural, coa categor\u00eda de zona arqueol\u00f3xica, en favor do Facho de Don\u00f3n, no termo municipal de Cangas (provincia de Pontevedra). A zona arqueol\u00f3xica obxecto de protecci\u00f3n incl\u00fae petr\u00f3glifos e asentamentos humanos, dende o s\u00e9culo X a.C ao s\u00e9culo V d.C, dos per\u00edodos do Bronce Final, Idade de Ferro, \u00c9poca Romana e comezos da Alta Idade Media."}
{"id": "141991", "revid": "98629", "url": "https://gl.wikipedia.org/wiki?curid=141991", "title": "Ovarense Basquetebol", "text": "O Ovarense Basquetebol \u00e9 un equipo profesional de baloncesto da cidade de Ovar, Portugal. O equipo xoga na Liga Portuguesa de Basquetebol (LPB), a m\u00e1xima categor\u00eda do baloncesto luso. A A.D. Ovarense creou a s\u00faa secci\u00f3n de baloncesto en 1970 por iniciativa de John Gon\u00e7alves, desde aquela o club logrou proclamarse campi\u00f3n de Liga at\u00e9 en cinco ocasi\u00f3ns, a \u00faltima en 2008.\nHistoria.\nA secci\u00f3n de baloncesto do club foi fundada en 1970 por iniciativa dun membro emprendedor, John Gon\u00e7alves. Entre 1976-77 e 19778-79, s\u00f3 seis anos despois da creaci\u00f3n do club, o Ovarense ascendeu \u00e1 categor\u00eda nacional. O equipo nunca perdeu a categor\u00eda, e a chegada de dous xogadores americanos de calidade a finais dos '80 d\u00e9ronlle ao equipo a calidade que precisaba para subir de categor\u00eda.\nDJ e Mario Elie, un futuro campi\u00f3n da NBA, chegaron a Portugal en 1987 e foi nese ano no que o Ovarense conseguiu ga\u00f1ar o seu primeiro t\u00edtulo de Liga, algo impensable unha d\u00e9cada antes, ga\u00f1ando o capionato fronte a un Benfica pragado de estrelas. Dende aquela o equipo de Ovar \u00e9 considerado un dos cinco mellores equipos de baloncesto do pa\u00eds, ga\u00f1ando novamente o t\u00edtulo de Liga nas tempadas 2000, 2006, 2007 e 2008."}
{"id": "141992", "revid": "7565", "url": "https://gl.wikipedia.org/wiki?curid=141992", "title": "Subdivisi\u00f3ns do Xap\u00f3n", "text": ""}
{"id": "141993", "revid": "23204", "url": "https://gl.wikipedia.org/wiki?curid=141993", "title": "Acad\u00e9mica de Coimbra (baloncesto)", "text": "A Associa\u00e7\u00e3o Acad\u00e9mica de Coimbra - Sec\u00e7\u00e3o de Basquetebol \u00e9 a secci\u00f3n de baloncesto da Acad\u00e9mica de Coimbra, un club polideportivo portugu\u00e9s con sede na cidade de Co\u00edmbra. O club disputa os seus partidos como local no Pavilh\u00e3o Multiusos de Coimbra. Actualmente compite na segunda categor\u00eda do baloncesto luso, a Proliga. O club durante a s\u00faa historia conseguiu ser campi\u00f3n de Portugal en catro ocasi\u00f3ns, a primeira delas na tempada 1948-49."}
{"id": "141994", "revid": "89787", "url": "https://gl.wikipedia.org/wiki?curid=141994", "title": "Sporting C.P. (baloncesto)", "text": "A secci\u00f3n de baloncesto do Sporting Clube de Portugal, un club polideportivo con sede na cidade de Lisboa, \u00e9 un equipo portugu\u00e9s que milita na LPB, a m\u00e1xima categor\u00eda do baloncesto deste pa\u00eds. Ao longo da s\u00faa historia esta secci\u00f3n acadou 8 t\u00edtulos de Liga e 5 de Copa. Destacan na s\u00faa historia os dous dobretes acadados nas tempadas 1975\u221276 e 1977\u221278. En 1982 o club deixa de ser profesional, para rematar desaparecedo en 1995.\nHistoria.\nA secci\u00f3n de baloncesto do Sporting Clube de Portugal foi fundada en 1927.\nEn 1995 o club deixa de ter a modalidade, regresando en marzo de 2012, s\u00f3 con secci\u00f3n feminina.\nEn 2019 o equipo volve \u00e1 m\u00e1xima categor\u00eda do baloncesto portugu\u00e9s, a Liga Portuguesa de Basquetebol.\nXogadores.\nCadro actual.\n! colspan=\"2\" style=\"background-color: green; color: white; text-align: center;\" | Sporting CP 2019\u22122020\n! Xogadores !! Adestradores\n! Pos. !! # !! Nac. !! Nome !! Altura !! Peso"}
{"id": "142009", "revid": "22795", "url": "https://gl.wikipedia.org/wiki?curid=142009", "title": "Homeotermia", "text": "A homeotermia ou endotermia \u00e9 o proceso mediante o cal un grupo de seres vivos denominados homeotermos, homeot\u00e9rmicos ou endotermos mante\u00f1en a s\u00faa temperatura corporal dentro duns l\u00edmites, independentemente da temperatura ambiental, consumindo enerx\u00eda qu\u00edmica (l\u00edpidos) procedente dos alimentos grazas a que te\u00f1en mecanismos para producir calor en ambientes fr\u00edos ou para ceder calor en ambientes c\u00e1lidos. Estes mecanismos est\u00e1n situados no hipot\u00e1lamo, a pel, o aparello respiratorio etc.\nSeres homeotermos.\nOs mam\u00edferos e as aves son os dous grandes grupos animais que pos\u00faen esta caracter\u00edstica, a\u00ednda que tam\u00e9n existen algunhas especies de tibur\u00f3ns con este mecanismo termorregulador. Por mor do autoabastecemento de calor, alg\u00fans homeotermos poden sobrevivir nas condici\u00f3ns de fr\u00edo moi adversas como \u00e9 o caso dos ping\u00fc\u00edns.\nCando a temperatura ambiente \u00e9 elevada, o mecanismo de termorregulaci\u00f3n dos homeotermos baixa para aforrar enerx\u00eda.\nO contrario aos homeotermos, son os ectotermos, animais que non dispo\u00f1en de mecanismos qu\u00edmicos para regular a s\u00faa temperatura corporal. Un exemplo disto t\u00e9molo nos r\u00e9ptiles, que pasan longas horas ao sol para conseguir a temperatura necesaria para que o seu metabolismo funcione. Como os ectotermos non gastan enerx\u00eda ao non producir calor, poden estar longos per\u00edodos sen alimentarse. Por exemplo, unha serpe pode estar meses sen comer, mentres que un mam\u00edfero necesita alimentarse diariamente.\nTradicionalmente, aos seres homeotermos denomin\u00e1baselles de \"sangue quente\" por oposici\u00f3n aos de \"sangue fr\u00edo\", pero hai consenso entre os cient\u00edficos para desaconsellar esta nomenclatura xa que os tipos de temperatura corporal non poden encasillarse sinxelamente nunha ou outra categor\u00eda sen\u00f3n que hai un amplo abano de mecanismos mediante os cales o corpo mant\u00e9n estable a temperatura, sendo os ideais de sangue fr\u00edo e sangue quente os extremos opostos da devandita gama.\nNo caso dos humanos, o control da temperatura non vai al\u00e9n dos 0,6\u00a0\u00b0C, a\u00ednda sometidos a temperaturas altas (60\u00a0\u00b0C) ou relativamente baixas (12\u00a0\u00b0C). Todo o relacionado coa temperatura animal foi medido cada vez con m\u00e1is precisi\u00f3n dende 1592 coa creaci\u00f3n do primeiro term\u00f3metro."}
{"id": "142010", "revid": "1308", "url": "https://gl.wikipedia.org/wiki?curid=142010", "title": "Sangue quente", "text": ""}
{"id": "142011", "revid": "23204", "url": "https://gl.wikipedia.org/wiki?curid=142011", "title": "Bipedismo", "text": "O bipedismo \u00e9 a denominaci\u00f3n para a forma de locomoci\u00f3n adoptada parcial ou totalmente por animais tetr\u00e1podos sobre as s\u00faas d\u00faas extremidades inferiores. Moitas especies, dende aves, mam\u00edferos e r\u00e9ptiles ao longo da historia natural evolucionaron para adoptar esta postura no desprazamento, tanto dinosauros coma a maior\u00eda dos ter\u00f3podos, aves e hom\u00ednidos.\nO bipedismo pode ser obrigatorio, en tal caso o animal despr\u00e1zase sempre nesta forma. Exemplo de animais que adoptan esta postura poden acharse dende dinosauros ter\u00f3podos avianos e non avianos at\u00e9 os seres humanos. Doutra banda, o bipedismo ser\u00e1 facultativo cando o animal que adopta tanto a postura cuadr\u00fapede coma a b\u00edpede (sendo, na maior\u00eda dos casos, unha predominante sobre a outra; exemplos deste \u00faltimo caso \u00e1chanse entre dinosauros ornit\u00f3podos coma o iguanodonte, at\u00e9 primates non humanos coma os chimpanc\u00e9s e gorilas. \nCami\u00f1ar ergueito sup\u00f3n abrirse a unha cantidade de experiencias na vida dos homininos, debido que as extremidades superiores destes animais at\u00f3panse ceibes para a realizaci\u00f3n de diversas tarefas que son m\u00e1is dificultosas para os animais cuadr\u00fapedes. \nTeor\u00edas da aparici\u00f3n do bipedismo.\nExisten varias teor\u00edas sobre a aparici\u00f3n deste fen\u00f3meno."}
{"id": "142014", "revid": "89787", "url": "https://gl.wikipedia.org/wiki?curid=142014", "title": "Anatom\u00eda das aves", "text": "A anatom\u00eda das aves, inclu\u00edndo a s\u00faa fisiolox\u00eda, amosa moitas adaptaci\u00f3ns \u00fanicas encami\u00f1adas, a maior\u00eda, para a obtenci\u00f3n da capacidade de voar. As aves evolucionaron at\u00e9 posu\u00edr un sistema esquel\u00e9tico e muscular lixeiro e potente que, xunto cos sistemas circulatorio e respiratorio, fainas quen de desenvolver unha osixenaci\u00f3n e actividade metab\u00f3lica moi altas, e con iso conseguir a suficiente enerx\u00eda para conquistar o medio a\u00e9reo. O desenvolvemento do peteiro condicionou a evoluci\u00f3n dun sistema dixestivo especialmente adaptado. Estas especializaci\u00f3ns anat\u00f3micas foron a causa de que \u00e1s aves foron recentemente asignadas na clasificaci\u00f3n taxon\u00f3mica a unha clase de seu no filo dos cordados."}
{"id": "142017", "revid": "23204", "url": "https://gl.wikipedia.org/wiki?curid=142017", "title": "Coventina", "text": "Coventina \u00e9 a deusa celta das augas. Representa a abundancia e a fecundidade.\nFoi adorada no sur de Francia, na Gallaecia e moi especialmente no norte de Inglaterra. Nesta \u00faltima zona, concretamente en Carrawburgh, condado de Northumberland, at\u00f3pase un templo na s\u00faa honra, situado na muralla de Adriano, onde se atoparon gran cantidade de restos arqueol\u00f3xicos como moedas, pedras, aneis, cristaler\u00eda e cer\u00e1micas. \u00c9 por iso que se cre que este lugar tivo que ser abandonado a finais do s\u00e9culo IV, probablemente debido a un edicto antipag\u00e1n do emperador romano Teodosio I."}
{"id": "142019", "revid": "82922", "url": "https://gl.wikipedia.org/wiki?curid=142019", "title": "Borm\u00e1nico", "text": "Borm\u00e1nico, tam\u00e9n chamado Borvo ou Bormo (en galo: *\"Borw\u014d\", \"Borm\u014d\"), foi un antigo deus da relixi\u00f3n celta asociada coa curaci\u00f3n e coas fontes de auga adorado polos galos e os galaicos. \u00c1s veces foi identificado co deus greco-romano Apolo, a\u00ednda que o seu culto mantivo un alto grao de autonom\u00eda durante o per\u00edodo romano.\nNome.\nO te\u00f3nimo galo \"Boru\u014d\" quere dicir fonte quente ou fonte c\u00e1lida. Procede da ra\u00edz verbal protocelta *\"berw\"- ('ferver, preparar'; cf. irland\u00e9s antigo \"berbaid\", gal\u00e9s medio \"berwi\"), do protoindoeuropeo *\"b\u02b0erw\"- ('ferver, preparar'; cf. lat\u00edn \"ferue\u014d\" ser intensamente quente, ferver, s\u00e1nscrito \"bhurv\u00e1ni\" axitado, salvaxe). O r\u00edo \"Bhear\u00fa\" (r\u00edo Barrow) de Irlanda tam\u00e9n se vinculou a esta ra\u00edz celta. Unha variante apof\u00f3nica *\"b\u02b0reh\u2081w\", deu orixe a varias palabras indoeuropeas para \"fonte, primavera\", inclu\u00edndo o grego \"phr\u00e9ar\" (\u03c6\u03c1\u03ad\u03b1\u03c1), o armenio \"a\u0142biwr\", o xerm\u00e1nico *\"brunn\u014dn\" e o lat\u00edn \"Furrina\" (\"*Fr\u016brina\").\nA variante \"Borm\u014d\" poder\u00eda ter xurdido da lenici\u00f3n, unha diferenza de sufixos ou da disimilaci\u00f3n. Os derivados co\u00f1ecidos incl\u00faen \"Bormanicus\" (Caldas de Vizela), de *\"Borw\u0101nicos\", e \"Bormanus\" ou \"Borbanus\" (Aix-en-Diois, Aix-en-Provence), dun anterior *\"Borw\u0101nos\". Tam\u00e9n se atopou en Utrecht unha deusa chamada \"Boruoboendoa\", quizais reflectindo o galo *\"Buruo-bouindu\u0101\" ou *\"Buruo-b\u014d-uindu\u0101\".\nOs top\u00f3nimos Bourbon-l'Archambault, Bourbon-Lancy, Bourbonne-les-Bains, Boulbon, Bormes, Bourbriac, La Bourboule e Worms derivan de \"Borvo\" ou de \"Bormo\". Os nomes de varios r\u00edos pequenos en Francia tam\u00e9n proceden do te\u00f3nimo, inclu\u00edndo \"Bourbouillon\", \"Bourban\" e \"Bourbi\u00e8re\"."}
{"id": "142020", "revid": "89787", "url": "https://gl.wikipedia.org/wiki?curid=142020", "title": "Materia de Francia", "text": "A Materia de Francia, tam\u00e9n co\u00f1ecida como Ciclo Carolinxio, \u00e9 un corpo de historias lendarias que xorde nas canci\u00f3ns de xesta da literatura medieval francesa, versando sobre as aventuras de Carlos Magno e Os Doce Pares de Francia.\nOs seus contos foron desenvolvidos orixinalmente nestes poemas \u00e9picos, mais as historias que narran sobreviviron aos poemas \u00e9picos medievais propiamente ditos, indo alimentar at\u00e9 mesmo a literatura de cordel do Nordeste do Brasil en pleno s\u00e9culo XX."}
{"id": "142023", "revid": "22570", "url": "https://gl.wikipedia.org/wiki?curid=142023", "title": "Enida", "text": "Enida ou Enide \u00e9 unha personaxe da lenda Art\u00farica. \u00c9 a muller de Erec no \"\u00c9rec et \u00c9nide\" de Chr\u00e9tien de Troyes, e de Geraint no romance gal\u00e9s \"Geraint e Enid\", an\u00e1logo \u00e1 versi\u00f3n de Chr\u00e9tien. Alg\u00fans estudosos acreditan que tanto o romance en franc\u00e9s antigo como en gal\u00e9s derivan dunha fonte com\u00fan m\u00e1is antiga agora perdida. De calquera forma, parece prob\u00e1bel que \"Geraint\" derive directa ou indirectamente de \"Erec\", a pesar de que Chr\u00e9tien poida ter usado fontes galesas ou en bret\u00f3n."}
{"id": "142024", "revid": "15490", "url": "https://gl.wikipedia.org/wiki?curid=142024", "title": "Rafael Cu\u00ed\u00f1a", "text": "Rafael Lu\u00eds Cu\u00ed\u00f1a Aparicio, nado en Lal\u00edn o 13 de xaneiro de 1972, \u00e9 un empresario, pol\u00edtico e columnista galego, fillo do pol\u00edtico Xos\u00e9 Cu\u00ed\u00f1a.\nTraxectoria.\nEstudou Dereito. Ex-militante do Partido Popular de Galicia, era unha das caras co\u00f1ecidas da rama galeguista neste partido. Escribiu para diversas publicaci\u00f3ns como \"Vieiros\", \"Xornal de Galicia\" ou o xornal \"A Peneira\", e acadou certa sona pola s\u00faa pertenza \u00e1 asociaci\u00f3n c\u00edvica na defensa da lingua galega, ProLingua. As\u00ed mesmo, forma parte do equipo permanente do Instituto Galego de Estudos Europeos e Auton\u00f3mi\u00adcos (IGEA) que dirixe o nacionalista Anxo Quintana.\nMembro da plataforma galeguista Acci\u00f3n Galega, o 14 de abril de 2012 anunciou a s\u00faa marcha do Partido Popular , integr\u00e1ndose en xu\u00f1o dese mesmo ano na organizaci\u00f3n pol\u00edtica Compromiso por Galicia. Nas filas desta formaci\u00f3n concorreu como cabeza de lista por Pontevedra \u00e1s elecci\u00f3ns ao Parlamento de Galicia 2012, malia non acadar finalmente representaci\u00f3n. Nas municipais de 2015 foi candidato de Compromiso por Galicia \u00e1 alcald\u00eda de Lal\u00edn e foi elixido alcalde grazas a un pacto de goberno co PSdeG e PAC. Nas municipais de 2019 perdeu a alcald\u00eda \u00f3 recuperar o PPdeG a maior\u00eda absoluta. No 2023 volveu encabezala candidatura de Compromiso por Galicia mais non logrou recuperala alcald\u00eda dado que o PPdeG mantivo a maior\u00eda absoluta."}
{"id": "142025", "revid": "1455606", "url": "https://gl.wikipedia.org/wiki?curid=142025", "title": "O vello Rei Cole", "text": ""}
{"id": "142027", "revid": "98629", "url": "https://gl.wikipedia.org/wiki?curid=142027", "title": "Cinderella (filme de 1950)", "text": "Cinderella ou A Cincenta \u00e9 un cl\u00e1sico filme de animaci\u00f3n, baseado no relato de Charles Perrault: \"Cincenta\". \u00c9 o duod\u00e9cimo filme producido pola Walt Disney Pictures, estreado o 15 de febreiro de 1950, e distribu\u00eddo pola RKO Radio Pictures nos cines dos Estados Unidos. O filme incl\u00fae canci\u00f3ns coma \"A Dream Is a Wish Your Heart Makes\", \"Bibbidi-Bobbidi-Boo\", \"So This Is Love\", \"Sing Sweet Nightingale\", \"The Work Song\", e \"Cinderella.\" As canci\u00f3ns foron escritas e compostas por Mack David, Al Hoffman, e Jerry Livingston. O filme \u00e9 dirixido por Clyde Geromini, Wilfred Jackson, e Hamilton Lusk.\nSinopse.\nCincenta \u00e9 unha fermosa moza que, despois da morte do seu pai \u00e9 forzada a facer de serva da s\u00faa madrasta e das s\u00faas fillas que a explotan, mentres elas desbalden a fortuna do seu falecido pai. Un d\u00eda, chega un convite para unha gran festa que \u00eda ofrecer o pr\u00edncipe, e Cincenta ve unha oportunidade para se poder sentir como as outras rapazas da s\u00faa idade. Coa m\u00e1xica axuda da s\u00faa fada madri\u00f1a consegue ir ao baile e cae namorada do pr\u00edncipe, mais \u00e1s doce da medianoite vese na obriga de volver a casa deixando o pr\u00edncipe. Este que tam\u00e9n se namorou da b\u00e9lida Cincenta realiza unha pescuda para a atopar grazas ao zapati\u00f1o de cristal que deixou esquecido na s\u00faa pronta fuxida, indo por todo o reino prob\u00e1ndollo \u00e1s raparigas casadeiras. Ap\u00f3s descubrir que o zapati\u00f1o pertenc\u00eda a Cincenta, xa que \u00e1s outras mozas non lles serviu, ambos os dous casan e rematan felices para sempre."}
{"id": "142028", "revid": "98629", "url": "https://gl.wikipedia.org/wiki?curid=142028", "title": "Voo das aves", "text": "O voo \u00e9 o principal medio de locomoci\u00f3n empregado pola maior\u00eda das especies de aves. Xoga un papel destacado na alimentaci\u00f3n das aves, a s\u00faa reproduci\u00f3n, crecemento e evasi\u00f3n de predadores.\nMecanismo b\u00e1sico de voo dunha ave.\nOs principios b\u00e1sicos de voo dunha ave son semellantes aos dun avi\u00f3n. A forza de sustentaci\u00f3n \u00e9 producida pola acci\u00f3n do fluxo de aire a trav\u00e9s da \u00e1, a cal \u00e9 un perfil alar. A forza de sustentaci\u00f3n prod\u00facese porque a presi\u00f3n do aire \u00e9 menor na parte inmediatamente sobre a \u00e1 e lixeiramente superior na parte inferior da \u00e1.\nAo planear, tanto as aves como os planadores obte\u00f1en a partir das s\u00faas \u00e1s tanto unha forza vertical como unha forza de empurre cara a adiante. Isto \u00e9 as\u00ed porque a forza de sustentaci\u00f3n prod\u00facese nunha direcci\u00f3n perpendicular \u00e1 do fluxo de aire, a que en voo horizontal prod\u00facese na parte inferior da \u00e1. Pol tanto a forza de sustentaci\u00f3n pos\u00fae unha compo\u00f1ente cara a adiante. (O peso sempre act\u00faa verticalmente cara a abaixo e polo tanto non pode producir unha forza cara a adiante. Sen esta compo\u00f1ente cara a adiante, unha ave que planase descender\u00eda en sentido vertical, en forma semellante a como cae un paraca\u00eddas).\nA \u00e1.\nOs membros anteriores da ave, as \u00e1s, son a clave para o voo dunha ave. Cada \u00e1 pos\u00fae un catavento central, composta polos \u00f3sos do \u00famero, o radio e o c\u00fabito, que bate o vento. A man, ou manus, que primixeniamente comp\u00fa\u00f1ase de cinco d\u00edxitos, red\u00facese a tres d\u00edxitos (d\u00edxitos II, III e IV), cuxo prop\u00f3sito se transformou a servir de ancoraxe para as plumas primarias ou r\u00e9mixes), un dos dous grupos de plumas responsables da forma de perfil alar. O outro conxunto de plumas de voo que se sit\u00faan detr\u00e1s da articulaci\u00f3n carpal na ulna, denom\u00ednanse as secundarias ou cubitais. O resto das plumas da \u00e1 co\u00f1\u00e9cense como de cobertura, existindo tres conxuntos delas. \u00c1s veces a \u00e1 pos\u00fae poutas vestixiais, as que en case todas as especies p\u00e9rdense cando a ave acada a adultez (tales somo as que son doadamente observables nos pich\u00f3ns gabeadores do hoatz\u00edn), entre as aves que as mante\u00f1en durante a s\u00faa idade adulta at\u00f3panse o \"Sagittarius serpentarius\", os an\u00edmidos, heliorn\u00edtidos, avestruces, numerosos cirrios, e bastantes outras especies. As poutas no \"Archaeopteryx\", un simil ter\u00f3podo do Xur\u00e1sico, son moi semellantes \u00e1s dos pich\u00f3ns do hoatz\u00edn."}
{"id": "142030", "revid": "5132", "url": "https://gl.wikipedia.org/wiki?curid=142030", "title": "KK Olimpija", "text": "O Ko\u0161arkarski Klub Olimpija, popularmente co\u00f1ecido durante moitos anos por motivos de patrocinio como Union Olimpija, foi un equipo de baloncesto profesional da cidade de Liubliana (Eslovenia). O Olimpija ga\u00f1ou 23 campionatos de Liga, inclu\u00edndo oito t\u00edtulos consecutivos entre 1992 e 1999. Tam\u00e9n ga\u00f1ou 20 torneos de Copa, 8 t\u00edtulos de Supercopa e unha Copa Saporta. En xullo de 2019, o equipo fusionouse co KK Cedevita, formando un novo club: o KK Cedevita Olimpija.\nHistoria.\nO Ko\u0161arkarski Klub Olimpija foi fundado en 1946 como unha secci\u00f3n da Sociedade de Cultura F\u00edsica de Svoboda para competir na liga de baloncesto de Iugoslavia.. O primeiro partido de baloncesto do club foi ese mesmo ano contra o Udarnik, ga\u00f1ando a Olimpija quedou porcun marcador de 37-14. A finais de 1946, o club pasou a chamarse Enotnost e foi co\u00f1ecido por ese nome ata 1954 cando asumiu o nome de A\u0160K Olimpia. O Olimpija ga\u00f1ou o seu primeiro t\u00edtulo da Liga Iugoslava na temporada de 1957 baixo a direcci\u00f3n do adestrador/xogador Boris Kristan\u010di\u0107. Nos anos seguintes, o Olimpija ga\u00f1ou cinco t\u00edtulos iugoslavos m\u00e1is: 1959, 1961, 1962, 1966 e 1970. Unha nova era para o club comezou coa independencia de Eslovenia cando Olimpija ga\u00f1ou oito t\u00edtulos de liga consecutivos entre 1992 e 1999.\nNo escenario internacional, a temporada 1993\u201394 foi a mellor tempada do club xa que ga\u00f1ou a Recopa de Europa ante o Taugr\u00e9s, club espa\u00f1ol da Liga ACB Taugr\u00e9s baixo a direcci\u00f3n do adestrador Zmago Sagadin. Na temporada 2001\u201302, Olimpija ga\u00f1ou a \"pequena Tripla Coroa\", levando o campionato da Liga, a Copa e a Liga do Adri\u00e1tico. O club foi membro fundador da Asociaci\u00f3n de Baloncesto Adri\u00e1tico en 2015. O 8 de xullo de 2019, o Olimpija fusionouse co equipo croata Cedevita formando o KK Cedevita Olimpija, club que segue a xogar en Liubliana. En novembro de 2020, as acci\u00f3ns do club foron transferidas ao KK Mornar Bar.\nPatrocinios.\nO club tivo diversos nomes ao longo da s\u00faa historia, alg\u00fans debidos a motivos de patrocinio:\nPalmar\u00e9s.\nIugoslavia.\nLiga\nEslovenia.\nLiga\nCopa\nSupercopa\nInternacional.\nLiga do Adri\u00e1tico\nCopa Saporta\nEuroliga\nLiga SBA (Liga Centroeuropea)"}
{"id": "142034", "revid": "89787", "url": "https://gl.wikipedia.org/wiki?curid=142034", "title": "Uno", "text": "\"Uno\" \u00e9 unha canci\u00f3n da banda inglesa de rock alternativo Muse, que aparece no seu \u00e1lbum de estrea do ano 1999 \"Showbiz\". Foi editado como primeiro sinxelo do disco o d\u00eda 14 de xu\u00f1o de 1999 e acadou o n\u00famero 73 da lista brit\u00e1nica de sinxelos.\nListaxes de canci\u00f3ns.\nTodos os temas compostos por Matthew Bellamy."}
{"id": "142036", "revid": "5132", "url": "https://gl.wikipedia.org/wiki?curid=142036", "title": "ASVEL Lyon-Villeurbanne", "text": "A Association Sportive de Villeurbanne et \u00c9veil Lyonnais, tam\u00e9n co\u00f1ecido como ASVEL Lyon-Villeurbanne, ou como LDLC ASVEL por motivos de patrocinio, \u00e9 un club polideportivo franc\u00e9s, composto por unha decena de secci\u00f3ns, entre as m\u00e1is co\u00f1ecidas at\u00f3pase a secci\u00f3n de baloncesto, cuxo equipo s\u00e9nior compite na LNB Pro A, a m\u00e1xima categor\u00eda do baloncesto en Francia e ten a s\u00faa base na localidade de Villeurbanne.\nHistoria.\nO club naceu en 1948 trala fusi\u00f3n do \u00c9veil Lyonnais e do A.S. Villeurbanne. ASVEL \u00e9 un acr\u00f3nimo que combina os nomes de ambos clubs: Association Sportive Villeurbanne e \u00c9veil Lyonnais. O equipo, cuxo primeiro presidente foi o Sr. Millet, fixou a s\u00faa sede na Maison des Sports de Villeurbanne. O ASVEL ga\u00f1a o seu primeiro t\u00edtulo de campi\u00f3n de Francia tan s\u00f3 un ano despois da s\u00faa fundaci\u00f3n, en 1949. Os \u00e9xitos seguir\u00edan tras revalidar o t\u00edtulo en 1952, e despois de forma consecutiva entre 1955 e 1957. Al\u00e9n dos t\u00edtulos, o club xoga as finais de 1954 e 1959. Os principais xogadores deste equipo son Andr\u00e9 Buffi\u00e8re, Fran\u00e7ois Nemeth e Raymond Sahy, as\u00ed como \u00c9douard Gagneux. Despois dun per\u00edodo de seis temporadas sen t\u00edtulo, de 1958 a 1963, o ASVEL encontra de novo o cami\u00f1o da vitoria cun novo presidente, Rapha\u00ebl de Barros, un novo adestrador, Andr\u00e9 Buffi\u00e8re, e a partir de 1965 coa chegada dun talentoso novo xogador: Alain Gilles.\nComo xogador, Alain Gilles levou ao ASVEL a conseguir oito t\u00edtulos de liga entre 1966 e 1981. Con el, moitos xogadores foron part\u00edcipes da consecuci\u00f3n de polo menos tras campionatos: Alain Durand, Michel Duprez, Gilbert Lamothe, Bruno Recoura, Michel Le Ray, Jean-Pierre Castellier, Serge Fino, G\u00e9rard Moroze, G\u00e9rard Lespinasse e Bernard Magnin. A\u00ednda que dominante en Francia, o equipo non consegue brillar a nivel europeo. Nisto infl\u00fae a negativa do presidente Barros de asinar a xogadores estadounidentes, como era habitual en Europa. Con todo, en 1974 o ASVEL chega \u00e1s semifinais da Copa Kora\u0107, onde son eliminados polo Pallacanestro Cant\u00f9, equipo que posteriormente ga\u00f1ar\u00eda o t\u00edtulo. Dous anos despois, en 1976, o club chega \u00e1s semifinais da Copa de Europa, onde a s\u00faa vitoria ante o Real Madrid no partido de volta non \u00e9 suficiente para clasificarse \u00e1 final (77-113, 101-99). O \u00faltimo t\u00edtulo de liga da era de Alain Gilles chega en 1981, o club debe ent\u00f3n agaradar at\u00e9 2002 para conseguir nuevo campionato. Nos restantes anos 1980 destaca a chegada do club \u00e1s seminais da Recopa, por\u00e9n foron derrotados pola Cibona de Dra\u017een Petrovi\u0107.\nEn 1995 o club m\u00fadase a un novo pavill\u00f3n o Astroballe con capacidade para 5600 espectadores. Durante practicamente toda a d\u00e9cada, desde 1992 at\u00e9 2001, o adestrador do equipo \u00e9 Gregor Beugnot, que non consegue levar ao club ao campionato de liga, mais si logra que o equipo sexa un habitual das competici\u00f3ns europeas. As mellores actuaci\u00f3ns continentais do ASVEL ser\u00edan en 1996, cando chega \u00e1s semifinais da Copa Kora\u0107 e, sobre todo, en 1997, cando o club se clasifica \u00e1 Final Four da Euroliga por primeira vez na s\u00faa historia. Para chegar at\u00e9 ela, o ASVEL ga\u00f1a a prestixiosos clubs como o Panathinaikos ou o FC Barcelona. Nos cuartos de final o ASVEL vence ao Efes Pilsen. Por\u00e9n, o equipo cae na semifinal ante o propio Barcelona (77-70) e na final de consolaci\u00f3n ante a Olimpija Ljubljana (86-79). Os principais xogadores deste equipo eran Delaney Rudd, Brian Howard, Alain Digbeu, Georgy Adams, Ronnie Smith e Jim Bilba. Nas tres seguintes temporadas o equipo chega aos cuartos de final da Euroliga.\nNo ano 2002 o equipo volve a ga\u00f1ar de novo o campionato de liga, tras 21 anos, despois de ga\u00f1ar na final ao Pau Orthez por d\u00faas vitorias a cero (77-68 e 65-64). Antes de chegar \u00e1 final a ASVEL desfar\u00edase do Le Mans en cuartos de final (81-71, 72-73, 89-81) e do Cholet en semifinais (94-74 e 82-72). Os x\u00f3gadores m\u00e1is destacados do equipo verde nesta temporada foron: Nikola Vuj\u010di\u0107, Yann Bonato, Kyle Hill, Nikola Radulovi\u0107, Reggie Freeman e Harold Mrazek. Na temporada 2008\u221209 o ASVEL ga\u00f1ar\u00eda unha nova liga. Este ano estivera marcado ademais pola chegada como accionista ao club do xogador internacional franc\u00e9s da NBA Tony Parker. Uns anos despois, en 2014, o propio xogador conv\u00e9rtese no accionista maioritario e propietario do club, sendo nomeado presidente do mesmo.\nPalmar\u00e9s.\nCompetici\u00f3ns europeas.\nEuroliga\nCopa Saporta\nCompetici\u00f3ns domesticas.\nLiga de Francia \nCopa de Francia\nLeaders Cup\nSupercopa de Francia\nCopa Federaci\u00f3n"}
{"id": "142039", "revid": "88215", "url": "https://gl.wikipedia.org/wiki?curid=142039", "title": "Ko\u0161arka\u0161ka liga Srbije", "text": "A Ko\u0161arka\u0161ka liga Srbije (en serbio: \u041a\u043e\u0448\u0430\u0440\u043a\u0430\u0448\u043a\u0430 \u043b\u0438\u0433\u0430 \u0421\u0440\u0431\u0438\u0458\u0435, \"Liga de baloncesto de Serbia\"), co\u00f1ecida por motivos de patrocinio como AdmiralBet KLS, \u00e9 a principal competici\u00f3n de baloncesto profesional de Serbia. Fundada no ano 2006, a liga est\u00e1 organizada pola Federaci\u00f3n de Baloncesto de Serbia (\u041a\u043e\u0448\u0430\u0440\u043a\u0430\u0448\u043a\u0438 \u0441\u0430\u0432\u0435\u0437 \u0421\u0440\u0431\u0438\u0458\u0435). Antes do ano 2006 a Liga (YUBA Liga) tam\u00e9n inclu\u00eda equipos de Montenegro, mais desde a independencia do pa\u00eds os equipos montengrinos xogan a s\u00faa propia competici\u00f3n, a Prva A Liga.\nFormato.\nA Liga, organizada pola Federaci\u00f3n de Baloncesto de Servia (Ko\u0161arka\u0161ki savez Srbije, KSS), consiste en d\u00faas fases a primeira denom\u00ednase Primeira Divisi\u00f3n e consta de 14 equipos, mentres que a segunda recibe o nome de Super Liga e consta de 12 equipos. Desde a temporada 2017\u201318 os oito primeiros clasificados da Primeira Divisi\u00f3n clasif\u00edcanse para xogar a Super Liga, na cal se incl\u00faen os catro equipos serbios que participan na Liga do Adri\u00e1tico (ABA Liga). \nOs dous equipos peor clasificados da Primeira Divisi\u00f3n perden a categor\u00eda, descendendo \u00e1 Segunda Divisi\u00f3n da KLS, mentres que os que ocuparon o primeiro e segundo lugar, obte\u00f1en a clasificaci\u00f3n para a Segunda Divisi\u00f3n da Liga do Adri\u00e1tico. Por outra banda, os doce equipos da Super Liga div\u00eddense en dous grupos de seis equipos. Os dous primeiros clasificados de cada grupo clasif\u00edcanse para a fase de playoffs. Esta fase consiste nunha rolda de semifinais ao mellor de tres xogos e nunha final ao mellor de cinco. Actualmente os equipos da KLS deben dispor dun pavill\u00f3n con capacidade m\u00ednima para 1.000 espectadores.\nNomes.\nAo longo dos anos, debido a motivos de patrocinio, a Liga foi co\u00f1ecida como:\nComisionados.\nOs seguintes son os comisionados que dirixiron a Liga desde a s\u00faa fundaci\u00f3n no ano 2006:\nEquipos.\nOs seguintes son os equipos que compiten na temporada 2022\u221223 da KLS. Os clubs que participan na ABA Liga (Primeira Divisi\u00f3n da Liga do Adri\u00e1tico) est\u00e1n representados sobre fondo amarelo e os que participan na ABA Liga 2 (Segunda Divisi\u00f3n da Liga do Adri\u00e1tico) en azul."}
{"id": "142042", "revid": "12452", "url": "https://gl.wikipedia.org/wiki?curid=142042", "title": "Don Dinis", "text": ""}
{"id": "142049", "revid": "56817", "url": "https://gl.wikipedia.org/wiki?curid=142049", "title": "Paradanta", "text": "O top\u00f3nimo Paradanta pode facer referencia a varios lugares en Galicia:"}
{"id": "142051", "revid": "336", "url": "https://gl.wikipedia.org/wiki?curid=142051", "title": "Lanzarote do Lago", "text": ""}
{"id": "142054", "revid": "23204", "url": "https://gl.wikipedia.org/wiki?curid=142054", "title": "Lancelot-Graal", "text": "O Lancelot-Graal (tam\u00e9n chamado Lancelot en prosa, Ciclo da Vulgata ou Ciclo de Pseudo-Map) \u00e9 unha importante fonte literaria de lendas art\u00faricas, escrita orixinalmente en franc\u00e9s. Consiste nunha serie de cinco volumes en prosa que contan a historia da busca do Santo Graal e o romance entre o cabaleiro Lancelot e a ra\u00ed\u00f1a Xenevra.\nHistoria e caracter\u00edsticas.\nA pesar de os manuscritos do ciclo apuntaren a Walter Map (1140-c.1210) como autor, iso non se considera pos\u00edbel actualmente, unha vez que ese escritor morreu cedo demais para ser o verdadeiro autor. Os libros escrib\u00edronse no s\u00e9culo XIII, entre as d\u00e9cadas de 1210 e 1230.\nO Ciclo do Lancelot-Graal \u00e9 unha prosificacil\u00f3n que utiliza elementos de antigos romances en verso que popularizaron as historias art\u00faricas, especialmente os do escritor franc\u00e9s Robert de Boron. De maneira xeral, o Lancelot-Graal combinaba historias de car\u00e1cter mitol\u00f3xico coa fe cristi\u00e1.\nO Ciclo est\u00e1 composto polos seguintes t\u00edtulos:\nO Lancelot-Graal foi logo seguido por outra prosificaci\u00f3n, chamada hoxe Ciclo da Pos-Vulgata, baseado na Vulgata mais con varias diferenzas importantes nos personaxes e historias."}
{"id": "142056", "revid": "23204", "url": "https://gl.wikipedia.org/wiki?curid=142056", "title": "Ciclo da Pos-Vulgata", "text": "O Ciclo da Pos-Vulgata \u00e9 un importante conxunto de textos literarios medievais sobre as lendas art\u00faricas, escrito orixinalmente en franc\u00e9s entre os anos de 1230 e 1240. Consiste nunha remodelaci\u00f3n do Ciclo do Lancelot-Graal (tam\u00e9n chamado \"Vulgata\", escrita nos anos 1210-1220), con moitos elementos retirados e moitos outros adicionados.\nHistoria e caracter\u00edsticas.\nComparada coa Vulgata, a Pos-Vulgata d\u00e1 mais unidade ao material da lenda. O material do \"Libro de Lancelot\" da Vulgata, que describe o romance pecaminoso entre Lancelot e a ra\u00ed\u00f1a Xenevra, foi omitido en gran parte, dandose mais \u00e9nfase ao libro da \"Demanda do Santo Graal\" e aos aspectos cristi\u00e1ns da historia . Moitos elementos do libro Trist\u00e1n en Prosa tam\u00e9n se incorporaron.\nA pesar de ser orixinalmente escrito en franc\u00e9s, o ciclo non sobreviveu intacto nesa lingua, mais puide ser reconstru\u00eddo a partir de fragmentos en franc\u00e9s, galego-portugu\u00e9s e castel\u00e1n.\nA Pos-Vulgata div\u00eddese en catro secci\u00f3ns:\nEn galego-portugu\u00e9s.\nO libro mais orixinal da Pos-Vulgata, a Demanda do Santo Graal, sobrevive nun manuscrito do s\u00e9culo XV en galego-portugu\u00e9s medieval, conservado hoxe na Biblioteca Nacional de Viena. A traduci\u00f3n galego-portuguesa da \"Demanda\" foi orixinalmente escrita no s\u00e9culo XIII e consid\u00e9rase como o manuscrito mais completo deste libro."}
{"id": "142060", "revid": "3533", "url": "https://gl.wikipedia.org/wiki?curid=142060", "title": "R\u00edo Lameiri\u00f1a", "text": ""}
{"id": "142066", "revid": "1131", "url": "https://gl.wikipedia.org/wiki?curid=142066", "title": "Galer\u00eda de imaxes de graffitis de Boiro", "text": "Galer\u00eda de imaxes de graffitis de Boiro."}
{"id": "142067", "revid": "1131", "url": "https://gl.wikipedia.org/wiki?curid=142067", "title": "Illa da Insu\u00ed\u00f1a", "text": "A illa da Insu\u00ed\u00f1a, tam\u00e9n co\u00f1ecida coma illa de Medal, \u00e9 unha illa galega situada na marxe dereita da desembocadura do r\u00edo Verdugo, na r\u00eda de Vigo. Est\u00e1 unida \u00e1 parroquia pontevedresa de Ponte Sampaio por unha pequena ponte, e ten 3.810 m\u00b2.\nA illa pertenceu ao pintor Antonio Medal, e no seu momento serviu de lugar de encontro para persoeiros como Asorey, Laxeiro, Castelao, Valle-Incl\u00e1n, Manuel Quiroga ou Ram\u00f3n Cabanillas.\nNo ano 2007 a illa foi adquirida polo Ministerio de Medio Ambiente por 184.104 \u20ac, sendo restaurada e acondicionada.\nTen diversos elementos arquitect\u00f3nicos. Est\u00e1 rodeada por un muro de pedra con ameas, e conta cun pombal, un h\u00f3rreo, e unha p\u00e9rgola, todo feito con granito do pa\u00eds."}
{"id": "142070", "revid": "2074", "url": "https://gl.wikipedia.org/wiki?curid=142070", "title": "Orbitais at\u00f3micos", "text": ""}
{"id": "142079", "revid": "89787", "url": "https://gl.wikipedia.org/wiki?curid=142079", "title": "Dugongo", "text": "O dugongo, \"Dugong dugon\" \u00e9 unha especie de mam\u00edfero mari\u00f1o da orde dos sirenios, a \u00fanica actualmente viva da familia dos dug\u00f3nxidos, e do x\u00e9nero \"Dugong.\nTen un corpo grande e groso, de at\u00e9 os 3 m de lonxitude e 200 kg de peso, pero hidrodin\u00e1mico, rematado nunha aleta caudal falciforme (o que o diferencia, entre outras cousas, dos seus pr\u00f3ximos parentes os triqu\u00e9quidos ou manat\u00eds, cos que comparte a orde).\nA especie habitou en tempos pasados todas as rexi\u00f3ns tropicais costeiras dos oc\u00e9anos \u00cdndico e Pac\u00edfico, e nos estuarios e grandes r\u00edos que desembocan nelas, pero hoxe en d\u00eda a s\u00faa distribuci\u00f3n \u00e9 m\u00e1is limitada. As principais poboaci\u00f3ns viven na gran barreira de coral australiana e m\u00e1is no estreito de Torres.\nTaxonom\u00eda.\nFamilia.\nA familia dos \"Dugongidae\" foi fundada en 1821 polo naturalista ingl\u00e9s John Edward Gray, en \"London Med. Repos\". 15: 309. \nAmais de por este nome, a familia co\u00f1eceuse polo sin\u00f3nimo \"Halicoridae\" .\nSubfamilia.\nAs\u00ed mesmo, a subfamilia dos \"Dugonginae\" foi creada no mesmo ano, e na mesma publicaci\u00f3n, por Gray.\nX\u00e9nero.\nO x\u00e9nero \"Dugong\" fora descrito en 1799 polo zo\u00f3logo franc\u00e9s Bernard-Germain de Lac\u00e9p\u00e8de.\nEspecie.\n\u00c1 especie \"Dugong dugon\" describiuna por primeira vez o zo\u00f3logo alem\u00e1n Philipp Ludwig Statius Muller, en 1776, en \"Linne's Vollstand. Natursyst.\" Suppl.: 21.\nEtimolox\u00edas.\nOs nomes da familia, \"Dugongidae\", e da subfamilia, \"Dugonginae\", f\u00f3rmanse normalmente sobre a base do seu x\u00e9nero tipo, \"Dugong\", engad\u00edndolle as desinencias do lat\u00edn cient\u00edfico \"\u00b4-idae\" e \"-inae\", propias dos nomes das familias e subfamilias de animais, respectivamente.\nO nome do x\u00e9nero, \"Dugong\" (do que derivan os nomes vulgares en todos os idiomas) procede da palabra tagala \"dugong\", que \u00e9 un pr\u00e9stamo do malaio \"duyung\". Ambos os dous queren dicir \"se\u00f1ora do mar\", e fan referencia \u00e1 presenza das d\u00faas mamas que as femias levan no peito, e que lle dan a aparencia das mitol\u00f3xicas sereas \"metade muller-metade peixe\".\nClasificaci\u00f3n.\nTradicionalmente a familia div\u00eddese en d\u00faas subfamilias, con cadanseu x\u00e9nero que, \u00e1 s\u00faa vez, conti\u00f1an cadans\u00faa especie:\nFamilia \"Dugongidae\" \nActualmente s\u00f3 hai unha especie vivente na familia dos \"Dugongidae\".\nO outro membro recente, o \"Hydrodamalis gigas\" extinguiuse en 1768. Contrariamente ao dugongo, que \u00e9 tropical e subtropical, o \"Hydrodamalis gigas\" habitaba en augas fr\u00edas e temperadas sub\u00e1rticas.\nO \"Hydrodamalis gigas\", o \u00fanico membro da orde dos sirenios que colonizara os mares fr\u00edos (viv\u00eda no mar de Bering), foi descuberto en 1742, extingu\u00eddose tan s\u00f3 27 anos m\u00e1is tarde. Polos datos que chegaron at\u00e9 os nosos d\u00edas, deb\u00eda ser un animal xigantesco, de m\u00e1is de 7 m de lonxitude e at\u00e9 os 4.000\u00a0kg de peso, e todo o que sabemos da s\u00faa biolox\u00eda procede dos escritos do naturalista alem\u00e1n Georg Steller.\nSegundo parece, familias enteiras compostas por un macho, unha femia e as s\u00faas cr\u00edas, viv\u00edan unidas; deb\u00edan de ser mon\u00f3gamos, e os cachorros poder\u00edan nacer en calquera \u00e9poca do ano, pero sobre todo en outono.\nNutr\u00edanse de plantas e algas e parec\u00edan mostrar gran voracidade.&lt;br&gt;Por\u00e9n, un animal capaz de subministrar varias toneladas de carne e graxa deb\u00eda ser, sen d\u00fabida, moi tractivo para os cazadores humanos, e s\u00f3 as\u00ed pode explicarse a s\u00faa r\u00e1pida extinci\u00f3n.\nCaracter\u00edsticas.\nAdemais do tama\u00f1o menor (3 m de lonxitude e 200\u00a0kg de peso), difer\u00e9nciase dos manat\u00eds na forma bilobulada da s\u00faa aleta caudal, semellante \u00e1 dun cet\u00e1ceo, pola presenza de restos rudimentarios das extremidades posteriores no esqueleto (non vis\u00edbeis desde o exterior), pola s\u00faa pelve m\u00e1is primitiva e pola s\u00faa peculiar dentici\u00f3n: os adultos carecen de molares e usan unhas placas c\u00f3rneas para trituraren o alimento; ademais diso, os machos presentan un par de incisivos sa\u00edntes an\u00e1logos aos dos elefantes, a\u00ednda que moito menores. Outras difernezas cos manat\u00eds son que o seu corpo \u00e9 m\u00e1is hidron\u00e1mico e a ausencia de u\u00f1as nas aletas pectorais.\nDistribuci\u00f3n.\nO dugongo distrib\u00faese por zonas costeiras tropicais e subtropicais dos oc\u00e9anos \u00cdndico e Pac\u00edfico, entre latitudes de aproximadamente os 27\u00b0 norte e os 27\u00ba S, estando presente en polo menos 48 pa\u00edses e abarcando unha li\u00f1a de costa estimada nuns 140.000\u00a0km.\nNo \u00cdndico, polas zonas costeiras do leste de \u00c1frica, desde o Sina\u00ed ao sur de Mozambique, norte de Madagascar e varias illas do oc\u00e9ano \u00cdndico, a India e Sri Lanka.\nNo Pac\u00edfico, pola pen\u00ednsula de Indochina, Indonesia, Filipinas, Nova Guinea e norte de Australia.\nPolo leste chega at\u00e9 as illas Salom\u00f3n, a Polinesia Francesa e Vanuatu, e polo norte alcanza as illas de Hainan (China), Taiw\u00e1n e as illas Ryukyu do Xap\u00f3n.\nComportamento.\nO dugongo \u00e9 un pac\u00edfico herb\u00edvoro que se alimenta unicamente de algas nas zonas costeiras, onde adoita pastar pola noite. A s\u00faa capacidade natatoria non \u00e9 moi grande, pois adoita pasar 15 min entre unha inmersi\u00f3n e outra, e raramente som\u00e9rxese a m\u00e1is de 10 m de profundidade.\nAo igual que os manat\u00eds, non penetran en augas con temperaturas inferiores aos 20\u00a0\u00b0C pero, ao contrario que estes, non o fan en auga doce.\nOs dugongos viven de forma solitaria, en parellas ou en pequenos grupos familiares, a\u00ednda que nalg\u00fans casos excepcionais se documentou a presenza de at\u00e9 100 individuos aliment\u00e1ndose nunha mesma zona.\nReproduci\u00f3n.\nOs dugongos alcanzan a madurez sexual entre os 9 e os 15 anos de idade, e a s\u00faa esperanza de vida m\u00e1xima \u00e9 de 50 anos (en casos excepcionais, poden vivir at\u00e9 os 70 anos).\nO apareamento ocorre en calquera \u00e9poca do ano, a\u00ednda que a maior\u00eda dos partos prod\u00facense entre xullo e setembro. As femias paren a s\u00faa primeira cr\u00eda a partir dos 10 anos de idade, produc\u00edndose os seguintes partos a intervalos de entre 3 a 5 anos.\nAs femias alimentan \u00e1s s\u00faas cr\u00edas durante un ano e medio como m\u00e1ximo, (a\u00ednda que estas tam\u00e9n comen algas durante este per\u00edodo, de forma moi \"humana\": as nais, coa cabeza e os ombros f\u00f3ra da auga, adoitan suxeitar \u00e1s s\u00faas cr\u00edas mentres maman das d\u00faas mamilas que te\u00f1en entre as aletas. Non \u00e9 de estra\u00f1ar, pois, que se considere aos dugongos como os animais que deron lugar ao mito das sereas. Como vimos, a propia palabra dugongo deriva do malaio \"duyong\", que significa precisamente iso, \"serea\".\nAmeazas.\nA carne e a graxa do dugongo son moi apreciadas nos mercados do oc\u00e9ano \u00cdndico, raz\u00f3n pola cal foi perseguido desapiadadamente en moitas zonas. A isto hai que engadir os accidentes coas h\u00e9lices dos barcos e os casos en que quedan ensarillados nas redes de arrastre. Debido a todo isto, a s\u00faa poboaci\u00f3n resentiuse en moitas zonas da s\u00faa \u00e1rea de distribuci\u00f3n, e s\u00f3 mellorou en augas pr\u00f3ximas a Australia debido a unha protecci\u00f3n gobernamental m\u00e1is eficaz.\n\u00c1 parte do home, os dugongos son atacados por tibur\u00f3ns e candorcas como \u00fanicos depredadores.\nEn 2008 a Uni\u00f3n Internacional para a Conservaci\u00f3n da Natureza e dos Recursos Naturais (UICN) cualificou o estado de conservaci\u00f3n da especie como \"VU\" (vulner\u00e1bel)."}
{"id": "142080", "revid": "6939", "url": "https://gl.wikipedia.org/wiki?curid=142080", "title": "Dugong dugon", "text": ""}
{"id": "142093", "revid": "336", "url": "https://gl.wikipedia.org/wiki?curid=142093", "title": "Lanzarote-Graal", "text": ""}
{"id": "142094", "revid": "336", "url": "https://gl.wikipedia.org/wiki?curid=142094", "title": "Morderet", "text": ""}
{"id": "142095", "revid": "27155", "url": "https://gl.wikipedia.org/wiki?curid=142095", "title": "Aves non voadoras", "text": "A\u00ednda que \u00e9 certo que ao pensar nunha ave, inmediatamente venc\u00e9llase ese animal ao voo, existen (e existiron en tempos pasados), numerosas especies de aves non voadoras.\nPolo xeral, aquelas especies de aves que non levan adiante desprazamentos por medio do voo, deben esta condici\u00f3n de non voadoras ao feito de evolucionar os seus membros superiores (\u00e1s) cara ao cumprimento doutras funci\u00f3ns. Por exemplo, os diferentes ping\u00fc\u00edns, coma o ping\u00fc\u00edn de Magall\u00e1ns ou o ping\u00fc\u00edn do Cabo, viron modificadas as s\u00faas \u00e1s de forma tal que se asemellan (en forma, como en funci\u00f3n) \u00e1s aletas dos peixes e mam\u00edferos mari\u00f1os. A avestruz, o \u00f1and\u00fa, o em\u00fa e outras aves semellantes (como a extinta moa), que desenvolveron a carreira pedestre como principal medio de locomoci\u00f3n, pola s\u00faa banda, transformaron estes membros superiores en \u00f3rganos completamente in\u00fatiles para o desprazamento.\nOutras especies non voadoras son o dodo e o corvo mari\u00f1o \u00e1ptero das Gal\u00e1pagos, \"Nannopterum harrisi\"."}
{"id": "142102", "revid": "56817", "url": "https://gl.wikipedia.org/wiki?curid=142102", "title": "PO-205", "text": "A PO-205 \u00e9 unha estrada de rango auton\u00f3mico que une os n\u00facleos urbanos de Silleda e Vila de Cruces na provincia de Pontevedra, a\u00ednda que tam\u00e9n atravesa unha parroquia lalinense. Ten unha lonxitude de 15\u00a0km.\nConstruci\u00f3n e descrici\u00f3n.\nA construci\u00f3n desta estrada comezou entre finais de 1992 e inicios de 1993, inaugur\u00e1ndose ao tr\u00e1fico o 27 de setembro de 1993. A principal dificultade que se atoparon os promotores foi o r\u00edo Deza, que separaba os concellos de Silleda e Vila de Cruces, obst\u00e1culo que salvaron coa construci\u00f3n dun viaduto de 155 metros sobre o mesmo.\nTrazado.\nIn\u00edciase nunha rotonda en Silleda que a enlaza coa N-525 e a PO-2205, aproximadamente no km 303 da primeira. A apenas 1,5\u00a0km da sa\u00edda, unha nova rotonda enl\u00e1zaa co casco urbano sillendense e cunha das entradas ao Recinto Feiral da Semana Verde de Galicia. Aos 2\u00a0km, unha nova rotonda fai de enlace coa Autoestrada Central Galega AP-53. Pasados os 5\u00a0km, ch\u00e9gase ao viaduto sobre o Deza, co que se cambia de concello. Unha vez no de Vila de Cruces, aos 6.5\u00a0km, aparta unha pista \u00e1 dereita que leva ao Santuario da Nosa Se\u00f1ora do Corpi\u00f1o. Mediados os 9\u00a0km, \u00fanese a ela a estrada Prado-Boda\u00f1o, por onde tam\u00e9n podemos acceder ao Corpi\u00f1o. Aproximadamente aos 14\u00a0km, aparece unha nova rotonda, que indica o inicio do casco urbano das Cruces. A \u00faltima rotonda, no punto quilom\u00e9trico 15, pon fin a esta estrada, enlaz\u00e1ndoa coa PO-206, que une As Cruces con Lal\u00edn e coa PO-905, que remata no encoro de Portodemouros."}
{"id": "142104", "revid": "22570", "url": "https://gl.wikipedia.org/wiki?curid=142104", "title": "Peteiro", "text": "O peteiro ou bico \u00e9 unha formaci\u00f3n c\u00f3rnea nas aves. Est\u00e1 composto polo maxilar superior e o maxilar inferior ou mand\u00edbula.\nO peteiro \u00e9 o \u00fanico xeito que te\u00f1en as aves para consumir alimentos. As aves non te\u00f1en dentes, as\u00ed que engolen o seu alimento enteiro. A forma do bico dunha ave depende da s\u00faa dieta. Por exemplo, os papagaios usan os seus peteiros agudos para cascar froitas e noces, os colibr\u00eds te\u00f1en un peteiro en forma de tubo para extraer o n\u00e9ctar das flores. Noutras aves os machos empr\u00e9gano para atraer \u00e1s femias (como o tucano e c\u00e1lao). O do pelicano \u00e9 longo, agudo e recto, para penetrar con pouca resistencia na auga, e cun pregue de pel no maxilar inferior para apa\u00f1ar nel peixes. As aguias e outras aves rapaces pos\u00faen o peteiro afiado e en forma de gancho, co fin de desgarrar doadamente a carne dos animais dos que se alimentan.\nOs peteiros non son exclusivos das aves, pois estes tam\u00e9n se atopan nos monotremas (ornitorrinco e equidna), tiv\u00e9rono alg\u00fans ter\u00e1psidos antigos (como o listrosauro) e pos\u00faeno alg\u00fans moluscos cefal\u00f3podos coma as luras. As\u00ed mesmo, tam\u00e9n se lle d\u00e1 o nome de bico ao foci\u00f1o alongado e afiado dalg\u00fans cet\u00e1ceos, como, por exemplo, os golfi\u00f1os e os zifios."}
{"id": "142106", "revid": "6279", "url": "https://gl.wikipedia.org/wiki?curid=142106", "title": "Bico (hom\u00f3nimos)", "text": ""}
{"id": "142109", "revid": "98629", "url": "https://gl.wikipedia.org/wiki?curid=142109", "title": "Batalla de Camlann", "text": "A Batalla de Camlann foi a batalla final do rei Artur contra Sir Mordred, e nela o monarca foi ferido mortalmente.\nHistoria.\nO arque\u00f3logo Leslie Alcock data a batalla de Camlann no ano 490. A referencia m\u00e1is antiga sobre esta batalla aparece nos \"Annales Cambriae\", onde se relata que tal disputa ocorreu no ano 537, e menciona a Mordred (Medraut) mais non especifica que el e Artur loitaron en bandos contrarios:\nMais os \"Annales de Tigernach\" sinala o ano 541 para tal batalla. Na \"Historia Regum Britanniae\" o historiador gal\u00e9s Godofredo de Monmouth comenta tam\u00e9n a batalla. Hai moitas probabilidades de que esta batalla acontecese, mais non se sabe quen foron os protagonistas reais.\nO lugar exacto da batalla tam\u00e9n se desco\u00f1ece, a\u00ednda que hai varias hip\u00f3teses. Un dos sitios \u00e9 Queen Camel, en Somerset, cerca de Cadbury (identificado tam\u00e9n co m\u00edtico Camelot). O r\u00edo que fl\u00fae nos outeiros pr\u00f3ximos \u00e9 o R\u00edo Cam. Outros sitios m\u00e1is ao norte son Birdoswald ou Castlesteads, preto da Muralla de Adriano (un dos cales leva o nome latino de \"Camboglanna\"). Outras localidades hipot\u00e9ticas son o r\u00edo Camel na fronteira de Cornualla, e o r\u00edo Camlann en Eifionydd, Gales.\nLenda.\nAlgunhas fontes din que a batalla foi ocasionada por un soldado que, contrariando as ordes do seu xeneral, desenvai\u00f1ou a s\u00faa espada para matar unha serpe. Tras este sinal, os ex\u00e9rcitos do rei Artur e de Sir Mordred sa\u00edron \u00e1 carga.\nA contenda durou unha xornada enteira de loita, tras a cal o minguado e moi inferior en n\u00famero ex\u00e9rcito de Artur derrotou as sanguinarias hordas de sax\u00f3ns de Mordred. Ambos os dous l\u00edderes caeron ao final do d\u00eda, pero Artur, segundo conta a lenda, foi trasladado a\u00ednda vivo a Avalon."}
{"id": "142114", "revid": "1131", "url": "https://gl.wikipedia.org/wiki?curid=142114", "title": "Ov\u00edparo", "text": "Dise que \u00e9 ov\u00edparo (do lat\u00edn \"ovum\", \"ovo\", e \"parire\", \"parir\") un animal cuxa modalidade de reproduci\u00f3n incl\u00fae o dep\u00f3sito de ovos no medio externo onde completa o seu desenvolvemento antes da eclosi\u00f3n.\nSon ov\u00edparos a maior\u00eda dos insectos e outros invertebrados, os peixes, os anfibios e os r\u00e9ptiles, as\u00ed como a totalidade das aves. Entre os mam\u00edferos s\u00f3 son ov\u00edparos os monotremas (o ornitorrinco e as equidnas).\nOs animais que producen ovos \"secos\" que son postos ao aire, como r\u00e9ptiles ou insectos, depos\u00edtanos despois de seguir un procedemento de fecundaci\u00f3n interna; o ovo, nestes casos, est\u00e1 protexido por unha cuberta ou \"casca\". Os que os po\u00f1en na auga (peixes, crust\u00e1ceos, anfibios...) depositan ovos sen fecundar (\u00f3vulos); a fecundaci\u00f3n prod\u00facese cando o macho verte o seu esperma sobre os ovos mentres que a femia os vai depositando (fecundaci\u00f3n externa).\nDicimos que unha especie \u00e9 ov\u00edpara cando as s\u00faas femias po\u00f1en ovos.\nCada especie ov\u00edpara de vertebrados terrestres var\u00eda en canto \u00e1 produci\u00f3n de ovos; as\u00ed, por exemplo, as tartarugas mari\u00f1as producen entre 70 e 190 ovos, mentres que as aves poden producir ovos por baixo das d\u00faas ducias.\nDenom\u00ednase oviparidade \u00e1 condici\u00f3n de ser \"ov\u00edparo\"."}
{"id": "142115", "revid": "1131", "url": "https://gl.wikipedia.org/wiki?curid=142115", "title": "Illa de Rodas", "text": ""}
{"id": "142116", "revid": "1131", "url": "https://gl.wikipedia.org/wiki?curid=142116", "title": "R\u00edo L\u00e9rez", "text": ""}
{"id": "142117", "revid": "98629", "url": "https://gl.wikipedia.org/wiki?curid=142117", "title": "Atlas (l\u00faa)", "text": "Atlas (en grego \"\u0386\u03c4\u03bb\u03b1\u03c2\") e un sat\u00e9lite interior de Saturno. Foi descuberto por Richard Terrile no 1980 (alg\u00fans d\u00edas antes do 12 de novembro) a partir de imaxes do programa Voyager e foi temporalmente designado coma S/1980 S 28. En 1983 recibiu oficialmente o nome de Atlas que prov\u00e9n da mitolox\u00eda grega, porque el \"sost\u00e9n cos seus ombreiros os aneis\" do mesmo xeito c\u00f3 Tit\u00e1n Atlas sosti\u00f1a a Terra. Foi tam\u00e9n designado coma Saturno XV.\nCaracter\u00edsticas.\nAtlas \u00e9 o sat\u00e9lite m\u00e1is pr\u00f3ximo \u00e1 beira externo do anel A, e a pesar do seu tama\u00f1o pensouse durante bastante tempo que era unha l\u00faa pastor deste anel. Por\u00e9n, agora \u00e9 sabido que a beira exterior deste anel \u00e9 mantido estable por unha resonancia orbital de 7:6 coas l\u00faas moito m\u00e1is masivas e distantes, Xano e Epimeteo. No 2004, un anel moi feble e delgado que recibiu a designaci\u00f3n provisional R/2004 S 1, foi descuberto dentro da \u00f3rbita de Atlas.\nImaxes de alta resoluci\u00f3n feitas pola sonda \"Cassini\" en xu\u00f1o do 2005 revelaron unha especie \"cinto\", unha especie de \"michel\u00edn\" \u00f3 longo do ecuador. A explicaci\u00f3n m\u00e1is plausible para esta rara e prominente estrutura \u00e9 que o material que \u00e9 varrido pola l\u00faa, \u00e9 acumulado por esta preferentemente no ecuador debido \u00f3 pequeno grosor do anel. De feito, o tama\u00f1o ecuatorial da l\u00faa e comparable \u00f3 tama\u00f1o esperado para o seu l\u00f3bulo de Roche. Isto poder\u00eda significar que chegados a certo punto, as part\u00edculas que \"pretendan\" acumularse no ecuador, ver\u00edanse arredadas da l\u00faa \u00f3 supera-la forza centrifuga da l\u00faa \u00e1 da s\u00faa propia gravidade.\nAtlas est\u00e1 significativamente perturbada por Prom\u00e9teo e dun xeito m\u00e1is suave por Pandora, chegando a variaci\u00f3ns na s\u00faa lonxitude (orbital) de 600\u00a0km (~0,25\u00b0) respecto do que deber\u00eda se-la s\u00faa \u00f3rbita kepleriana, estas variaci\u00f3ns suceden \u00f3 longo dun per\u00edodo de 3 anos. Dende que se co\u00f1ece que as \u00f3rbitas de Prom\u00e9teo e Pandora son ca\u00f3ticas, tam\u00e9n se comezou a sospeitar que a \u00f3rbita de Atlas tam\u00e9n o \u00e9.\nV\u00e9xase tam\u00e9n.\nLigaz\u00f3ns externas.\n&lt;br&gt;"}
{"id": "142120", "revid": "1131", "url": "https://gl.wikipedia.org/wiki?curid=142120", "title": "R\u00edo Ferreira", "text": ""}
{"id": "142130", "revid": "98629", "url": "https://gl.wikipedia.org/wiki?curid=142130", "title": "Ovo (biolox\u00eda)", "text": "Nalg\u00fans animais, un ovo \u00e9 un corpo redondeado, de tama\u00f1o e dureza variables, que producen as femias e sustenta e protexe o embri\u00f3n se o \u00f3vulo \u00e9 fecundado, conv\u00e9rtese en cigoto. Os animais ov\u00edparos son aqueles que po\u00f1en ovos, con pouco ou ning\u00fan desenvolvemento dentro da nai. Esta \u00e9 a forma de reproduci\u00f3n de moitos peixes, anfibios e r\u00e9ptiles, todas as aves, os mam\u00edferos monotremas e a maior\u00eda dos insectos e ar\u00e1cnidos.\nOs ovos dos r\u00e9ptiles, aves e monotremas est\u00e1n rodeados por unha casca protectora que pode ser flexible ou non. O ovo do avestruz, de at\u00e9 1,5\u00a0kg, \u00e9 a maior c\u00e9lula individual que se co\u00f1ece, a\u00ednda que o xa extinto \"Aepyornis\" e alg\u00fans dinosauros pu\u00f1an ovos maiores. \"Mellisuga helenae\" produce o menor ovo de ave co\u00f1ecido: pesa medio gramo. Os ovos dalg\u00fans r\u00e9ptiles e a maior\u00eda dos peixes son menores, e os dos insectos e outros invertebrados te\u00f1en a\u00ednda menos tama\u00f1o.\nO estudo dos ovos, particularmente dos das aves, ch\u00e1mase oolox\u00eda."}
{"id": "142134", "revid": "6939", "url": "https://gl.wikipedia.org/wiki?curid=142134", "title": "Lingua galego-portuguesa", "text": ""}
{"id": "142135", "revid": "23204", "url": "https://gl.wikipedia.org/wiki?curid=142135", "title": "Death Valley '69", "text": "\"Death Valley '69\" \u00e9 unha canci\u00f3n da banda estadounidense de rock alternativo Sonic Youth sacado do seu \u00e1lbum de 1985 \"Bad Moon Rising\". O tema est\u00e1 escrito e cantado polo guitarrista Thurston Moore e a s\u00faa amiga e m\u00fasico de New York City Lydia Lunch, e foi gravado e producido por Wharton Tiers en xullo de 1984. Unha versi\u00f3n do tema foi editada en decembro de 1984 a trav\u00e9s do selo Iridescence Records, e ser\u00eda editado novamente en formato sinxelo cun dese\u00f1o art\u00edstico distinto en xu\u00f1o de 1985. O recompilatorio de The Flaming Lips \"Finally the Punk Rockers Are Taking Acid\" incl\u00fae unha versi\u00f3n da canci\u00f3n.\nO seu v\u00eddeo musical foi rodado en 1985 e tratouse do primeiro videoclip de Sonic Youth. Dirixiuno Richard Kern, e amosa imaxes ao vivo da banda con imaxes dos seus membros en varios estados de desmembramento sanguento. O v\u00eddeo \u00e9 o \u00fanico no que aparece tanto o recentemente sa\u00eddo bater\u00eda Bob Bert, como o novo Steve Shelley."}
{"id": "142136", "revid": "41568", "url": "https://gl.wikipedia.org/wiki?curid=142136", "title": "Charlotte, Carolina do Norte", "text": "Charlotte \u00e9 a cidade m\u00e1is grande de Carolina do Norte nos Estados Unidos. Situada no piemonte dos Apalaches, \u00f3 leste do val do r\u00edo Catawba xunto a fronteira con Carolina do Sur. Importante n\u00f3 de comunicaci\u00f3ns, hoxe constit\u00fae o centro fabril, comercial e financeiro d\u00e1 ampla rexi\u00f3n que a circunda entre Washington, D.C. e Atlanta. Charlotte \u00e9 co\u00f1ecida como un centro financeiro, xa que dous dos bancos m\u00e1is grandes dos Estados Unidos (Wachovia &amp; BankAmerica) te\u00f1en a s\u00faa sede corporativa na cidade.\nXeograf\u00eda.\nDe acordo coa Oficina do Censo dos Estados Unidos, a cidade ten unha \u00e1rea de 629\u00a0km\u00b2, dos cales 627,5\u00a0km\u00b2 son terreos s\u00f3lidos e os restantes 1,6\u00a0km\u00b2, auga (0,25%).\nClima.\nEst\u00e1 situada na zona de clima h\u00famido subtropical. Ten invernos moderados e ver\u00e1ns quentes e h\u00famidos. Durante o mes de xaneiro, as temperaturas m\u00ednimas polas ma\u00f1\u00e1s son, de media, 0\u00a0\u00b0C e as medias m\u00e1ximas son 11\u00a0\u00b0C. En xullo, as medias oscilan entre 22 e 32\u00a0\u00b0C. Recibe uns 1.105\u00a0mm de choiva ao ano.\nHistoria.\nEn 1755, na intersecci\u00f3n de dous sendeiros comerciais indios ao p\u00e9 dos Apalaches preto do r\u00edo Catawba, Thomas Polk constru\u00edu a s\u00faa casa. A ruta NL-SO era parte ademais da \"Great Wagon Road\", principal comunicaci\u00f3n do tempo entre Pensilvania e as Carolinas. Cos anos converteuse na r\u00faa Tryon e a SL-NO na r\u00faa Trade, configurando no cruceiro \"The Square\" (Independence Square), o centro da actual cidade. Foi en 1770 cando se dese\u00f1ou a cuadr\u00edcula de desenvolvemento sobor deses eixos da poboaci\u00f3n que, dous anos antes en 1768, fora nomeada coma Charlotte (en honor da ra\u00ed\u00f1a consorte de Xurxo III) . Ese cruzamento das d\u00faas r\u00faas configuraba catro cuadrantes, catro distritos ou \"wards\", que ata hoxe articulan o \"uptown\" da cidade .\nPermaneceu dentro dos l\u00edmites da cuadr\u00edcula inicial coma pequena vila, centro dunha \u00e1rea eminentemente rural, ata mediados do s\u00e9culo XIX. E mesmo despois da Guerra Civil, cun gran crecemento coma centro ferroviario e de procesamento do algod\u00f3n, soamente acadaba os 7.000h en 1880 e 18.000h en 1900 .\nO crecemento continuou de maneira lenta e progresiva durante a primeira metade do s\u00e9culo XX , pero o verdadeiro salto de Charlotte para se converteres na metr\u00f3pole da rexi\u00f3n entre Washington e Atlanta (Carolina), veu da man da s\u00faa conversi\u00f3n en centro bancario a nivel nacional nos anos setenta e oitenta .\n\u00c1rea metropolitana.\nA poboaci\u00f3n de Charlotte \u00e9 de 594.359 habitantes, de acordo cun estimado do censo estadounidense do 2004. A zona metropolitana de Charlotte-Gastonia-Salisbury est\u00e1 composta dos condados de Mecklenburg, Gaston, Lincoln, Cabarrus, Union, Iredell, Cleveland, Anson, Rowan e Stanly en Carolina do Norte. Cruza a fronteira estatal chegando a Carolina do Sur cos condados de York, Lancaster e Chester. A poboaci\u00f3n da \u00e1rea metropolitana \u00e9 de 1\u00a0897\u00a0034 habitantes (2004).\nDemograf\u00eda.\nEn 2004, viv\u00edan en Charlotte 614.330 persoas, e 801.137 no conxunto do condado (Mecklenburg). A densidade de poboaci\u00f3n de Charlotte \u00e9 de 861,9 hab/km\u00b2. A poboaci\u00f3n na s\u00faa zona metropolitana segundo o censo do 2000 era de 1,5 mill\u00f3ns de habitantes. Segundo estudos, a poboaci\u00f3n do condado de Mecklenburg para o 2010 alcanzar\u00e1 a cifra de 1 mill\u00f3n de habitantes.\nDeporte.\nCharlotte estivo representada no baloncesto estadounidense polos Charlotte Hornets entre 1998 e 2002, e polos Charlotte Bobcats a partir de 2004. O equipo Carolina Panthers da National Football League ten sede en Charlotte. A cidade tam\u00e9n est\u00e1 representada en divisi\u00f3ns menores do f\u00fatbol asociaci\u00f3n e o hockey sobre xeo.\nGran parte dos equipos do tres divisi\u00f3ns nacionais da NASCAR te\u00f1en as s\u00faas bases a poucos quil\u00f3metros de Charlotte. O tres incl\u00faen no seu calendario o \u00f3valo de Charlotte Motor Speedway. Agora est\u00e1 a vivir en Charlotte o retirado loitador da WWE Ric Flair.\nCidades irm\u00e1ns.\nCharlotte ten nove cidades irm\u00e1ns:"}
{"id": "142137", "revid": "56817", "url": "https://gl.wikipedia.org/wiki?curid=142137", "title": "Rather Ripped Album Sampler", "text": "\"Rather Ripped Album Sampler\" \u00e9 un CD promocional con catro temas do \u00e1lbum de Sonic Youth do ano 2006 \"Rather Ripped\". Este \u00e9 o primeiro dos tres sinxelos tirados de \"Rather Ripped\". Dous dos temas foron compostos e cantados por Thurston Moore, e os outros dous pola s\u00faa muller Kim Gordon."}
{"id": "142138", "revid": "5863", "url": "https://gl.wikipedia.org/wiki?curid=142138", "title": "Luis de Zulueta", "text": "Luis de Zulueta Escolano, nado en Barcelona o 8 de abril de 1878 e finado en Nova York o 2 de agosto 1964, foi un escritor, mestre e pol\u00edtico catal\u00e1n.\nTraxectoria.\nTras estudar en Barcelona, Berl\u00edn e Par\u00eds, doutorouse en Filosof\u00eda na Universidade Central de Madrid en 1910, despois iniciou unha fugaz actividade como mestre e catedr\u00e1tico de Historia da Pedagox\u00eda na Escola Superior de Maxisterio que abandonou para dedicarse \u00e1 pol\u00edtica ao ser elixido, como membro do Partido Republicano Reformista, deputado a Cortes por Barcelona na elecci\u00f3ns de 1910.\nPol\u00edtico.\nFoi elixido novamente deputado pola circunscrici\u00f3n de Madrid en 1919. Nas elecci\u00f3ns de 1920 presentouse polo distrito de Redondela co apoio dos agrarios, pero foi derrotado por Jos\u00e9 Barreras Mass\u00f3. Volveu presentarse polo distrito de Redondela en 1923, obtendo a acta.\nNa Segunda Rep\u00fablica foi elixido deputado por Badaxoz nas elecci\u00f3ns de 1931. Foi nomeado ministro de Estado no goberno que presidiu Manuel Aza\u00f1a entre o 16 de decembro de 1931 e o 12 de xullo do 1933.\nEmbaixador en Berl\u00edn entre 1933 e 1934 pasou, en 1936, a representar o goberno da II Rep\u00fablica ante a Santa S\u00e9 pero no inicio da guerra civil e o reco\u00f1ecemento por parte do Vaticano do goberno e do xeneral Franco, impuls\u00e1rono a exiliarse en Colombia para despois pasar aos Estados Unidos onde permaneceu at\u00e9 a s\u00faa morte en 1964."}
{"id": "142140", "revid": "1131", "url": "https://gl.wikipedia.org/wiki?curid=142140", "title": "Palomares, Almer\u00eda", "text": "Palomares \u00e9 unha pedan\u00eda do municipio de Cuevas del Almanzora pertencente \u00e1 provincia de Almer\u00eda, en Andaluc\u00eda.\nCaracter\u00edsticas.\nCon 1.563 habitantes en 2009, a zona ten como principais actividades econ\u00f3micas o turismo, a actividade agropecuaria e a pesca. Pos\u00fae unha altura media de 20 metros sobre o nivel do mar.\nPalomares \u00e9 co\u00f1ecida internacionalmente polo suceso do 17 de xaneiro de 1966, cando dous avi\u00f3ns da Forza A\u00e9rea dos Estados Unidos, colisionaron e perderon catro bombas nucleares nas s\u00faas costas, tres en terra e unha no mar. Este accidente \u00e9 co\u00f1ecido como Incidente de Palomares."}
{"id": "142141", "revid": "43327", "url": "https://gl.wikipedia.org/wiki?curid=142141", "title": "Palomares", "text": "O top\u00f3nimo castel\u00e1n Palomares (\"pombais\") pode referirse a:\nO apelido Palomares \u00e9 levado por:"}
{"id": "142152", "revid": "2074", "url": "https://gl.wikipedia.org/wiki?curid=142152", "title": "Licenza de Documentaci\u00f3n Libre de GNU", "text": ""}
{"id": "142154", "revid": "56817", "url": "https://gl.wikipedia.org/wiki?curid=142154", "title": "Montes da Paradanta", "text": "Os montes da Paradanta son unha cadea monta\u00f1osa que transcorre polos concellos pontevedreses da Ca\u00f1iza, Arbo e As Neves, en direcci\u00f3n NL-SO. A maior altura chega \u00e1 cota dos 954 metros no monte Paradanta, situado na Ca\u00f1iza. Outros montes salientables da serra son o San Nomedio, nas Neves, e o San Fins, en Cabeiras, Arbo.\nO \u00faltimo domingo de agosto acolle o curro da Paradanta. Tam\u00e9n \u00e9 salient\u00e1bel a Romar\u00eda da Franqueira."}
{"id": "142159", "revid": "5863", "url": "https://gl.wikipedia.org/wiki?curid=142159", "title": "Serra do Gali\u00f1eiro", "text": "A serra do Gali\u00f1eiro \u00e9 unha cadea monta\u00f1osa que atravesa os concellos pontevedreses de Vigo, Gondomar, O Porri\u00f1o, Mos e Tui, en direcci\u00f3n NO - SL. Acada a s\u00faa maior altura no monte Gali\u00f1eiro, con 711 metros, con cumio no concello de Gondomar. Outros montes importantes son os vigueses Alba e O Cepudo e o tudense Aloia, constitu\u00eddo como parque natural."}
{"id": "142163", "revid": "89787", "url": "https://gl.wikipedia.org/wiki?curid=142163", "title": "Vita Merlini", "text": "Vita Merlini (en galego A vida de Merl\u00edn) \u00e9 unha obra do autor normando-gal\u00e9s Geoffrey de Monmouth, escrita en lat\u00edn por volta do ano 1150. Cont\u00e9n acontecementos da vida do mago brit\u00e1nico Merl\u00edn.\nContidos.\nMerl\u00edn aparece descrito no texto como un profeta. Hai unha serie de episodios nos que perde a s\u00faa mente e vive nos bosques como un animal salvaxe, de maneira semellante a Nebuchadnezzar no Libro de Daniel. \u00c9 ademais o primeiro libro en describir a bruxa Morgan le Fay como Morgana.\nGodofredo xa escribira sobre Merl\u00edn nas s\u00faas d\u00faas obras previas: en \"Prophetiae Merlini\" [\"As profec\u00edas de Merl\u00edn\"] e na \"Historia Regum Britanniae\" [\"Historia dos reis de Britania\"], na cal se narra o primeiro v\u00ednculo que une a Merl\u00edn co Rei Artur. \"Vita Merlini\" presenta unha imaxe do mago moito m\u00e1is fiel \u00e1s tradicions de Gales sobre Myrddin Wyllt, o arquetipo detr\u00e1s da figura de Merl\u00edn. As historias narradas no libro acontecen durante o s\u00e9culo VI. A obra fai referencia a varios personaxes da \u00e9poca, inclu\u00edndo Gwenddoleu e Taliesin. Geoffrey intenta enlazar o conxunto das historias co correspondente ao seu traballo anterior mediante o propio personaxe de Merl\u00edn, quen confesa xa ter estado con Artur moito antes."}
{"id": "142173", "revid": "1457731", "url": "https://gl.wikipedia.org/wiki?curid=142173", "title": "Partido Socialista Unificado de Catalu\u00f1a", "text": ""}
{"id": "142183", "revid": "85894", "url": "https://gl.wikipedia.org/wiki?curid=142183", "title": "Freixeiro, Seavia, Coristanco", "text": "Freixeiro \u00e9 un lugar da parroquia de Seavia no concello coru\u00f1\u00e9s de Coristanco na Comarca de Berganti\u00f1os. Ti\u00f1a 5 habitantes no ano 2018 segundo datos do Instituto Nacional de Estad\u00edstica dos cales eran 1 home e 4 mulleres."}
{"id": "142184", "revid": "85894", "url": "https://gl.wikipedia.org/wiki?curid=142184", "title": "Mira, Seavia, Coristanco", "text": "Mira \u00e9 un lugar da parroquia de Seavia no concello coru\u00f1\u00e9s de Coristanco na Comarca de Berganti\u00f1os. Ti\u00f1a 92 habitantes no ano 2018 segundo datos do Instituto Nacional de Estad\u00edstica dos cales eran 48 homes e 44 mulleres."}
{"id": "142185", "revid": "85894", "url": "https://gl.wikipedia.org/wiki?curid=142185", "title": "Nogueira, Seavia, Coristanco", "text": "Nogueira \u00e9 un lugar da parroquia de Seavia no concello coru\u00f1\u00e9s de Coristanco na Comarca de Berganti\u00f1os. Ti\u00f1a 87 habitantes no ano 2018 segundo datos do Instituto Nacional de Estad\u00edstica dos cales eran 45 homes e 42 mulleres.\nNesta aldea at\u00f3pase a Torre de Nogueira, un destacado exemplo da arquitectura civil medieval na comarca de Berganti\u00f1os."}
{"id": "142186", "revid": "1987", "url": "https://gl.wikipedia.org/wiki?curid=142186", "title": "A Rabadeira, Seavia, Coristanco", "text": "A Rabadeira \u00e9 un lugar da parroquia de Seavia no concello coru\u00f1\u00e9s de Coristanco na comarca de Berganti\u00f1os. Ti\u00f1a 199 habitantes no ano 2018 segundo datos do Instituto Nacional de Estad\u00edstica dos cales eran 90 homes e 109 mulleres."}
{"id": "142187", "revid": "85894", "url": "https://gl.wikipedia.org/wiki?curid=142187", "title": "O Rodeiro, Seavia, Coristanco", "text": "O Rodeiro \u00e9 un lugar da parroquia de Seavia no concello coru\u00f1\u00e9s de Coristanco na Comarca de Berganti\u00f1os. Ti\u00f1a 28 habitantes no ano 2018 segundo datos do Instituto Nacional de Estad\u00edstica dos cales eran 17 homes e 11 mulleres."}
{"id": "142188", "revid": "22570", "url": "https://gl.wikipedia.org/wiki?curid=142188", "title": "Roman de Brut", "text": "O Roman de Brut \u00e9 unha historia lendaria de Inglaterra escrita en anglonormando polo poeta Wace contra o ano 1155. Dedicado \u00e1 ra\u00ed\u00f1a Leonor de Aquitania, relata a historia dos antepasados do rei Henrique II, que se remontar\u00edan a Brutus, e ao mesmo Eneas.\nCaracter\u00edsticas.\nO material narrativo do \"Roman de Brut\" est\u00e1 sacado da \"Historia Regum Britanniae\" de Geoffroy de Monmouth, h\u00e1bil obra de propaganda destinada a asentar a lexitimidade da dinast\u00eda Plantagenet retomando a historia da illa de Gran Breta\u00f1a e fac\u00e9ndoa remontar \u00e1 \u00e9poca do m\u00edtico Bruto de Troia.\nA obra, como a s\u00faa predecesora latina, que gozou de grande \u00e9xito, aspira \u00e1 verdade hist\u00f3rica, e incide na sucesi\u00f3n xeneal\u00f3xica, sendo un relato, segundo o seu autor, \"de rei en rei, e de eir en eir\" (de rei en rei, e de herdeiro en herdeiro).\nNon obstante, \u00e1 parte do uso da lingua francesa, introduce algunhas importantes innovaci\u00f3ns con respecto ao seu modelo, sobre todo canto \u00e1 t\u00e9cnica, que fan da obra unha etapa intermedia entre o estilo historiogr\u00e1fico e a novela art\u00farica. Destaca a dramatizaci\u00f3n de certas pasaxes, a inclusi\u00f3n de di\u00e1logos e mon\u00f3logos constru\u00eddos en per\u00edodos anaf\u00f3ricos e que poden versar incluso sobre sentimentos.\nRelevante \u00e9 tam\u00e9n a introduci\u00f3n de novos termos que acabar\u00e1n designando e fixando as cualidades cabaleirescas: \"noblesse\" (nobreza), \"corteisie\" (cortes\u00eda), \"richesse\" (riqueza), \"largesse\" (liberalidade) e \"onor\" (honor).\nPor outra parte, o personaxe do rei Artur \u00e9, como na obra de Geoffrey de Monmouth, un guerreiro e conquistador ante todo, lonxe da imaxe cortes\u00e1, de espl\u00e9ndido anfitri\u00f3n xusticeiro, pero ocioso, que ter\u00e1 na novela cort\u00e9s, a partir de Chr\u00e9tien de Troyes."}
{"id": "142189", "revid": "1987", "url": "https://gl.wikipedia.org/wiki?curid=142189", "title": "As Salgueiras, Seavia, Coristanco", "text": "As Salgueiras \u00e9 un lugar da parroquia de Seavia no concello coru\u00f1\u00e9s de Coristanco na comarca de Berganti\u00f1os. Ti\u00f1a 128 habitantes no ano 2018 segundo datos do Instituto Nacional de Estad\u00edstica dos cales eran 66 homes e 62 mulleres."}
{"id": "142190", "revid": "1987", "url": "https://gl.wikipedia.org/wiki?curid=142190", "title": "Seavia, Seavia, Coristanco", "text": "Seavia \u00e9 un lugar da parroquia de Seavia no concello coru\u00f1\u00e9s de Coristanco na Comarca de Berganti\u00f1os. Ti\u00f1a 32 habitantes no ano 2018 segundo datos do Instituto Nacional de Estad\u00edstica dos cales eran 16 homes e 16 mulleres."}
{"id": "142192", "revid": "1987", "url": "https://gl.wikipedia.org/wiki?curid=142192", "title": "Segufe, Seavia, Coristanco", "text": "Segufe \u00e9 un lugar da parroquia de Seavia no concello coru\u00f1\u00e9s de Coristanco na Comarca de Berganti\u00f1os. Ti\u00f1a 23 habitantes no ano 2018 segundo datos do Instituto Nacional de Estad\u00edstica dos cales eran 11 homes e 12 mulleres.\nPersoeiro importante.\nEntre os persoeiros da parroquia de Seavia, concretamente neste lugar de Segufe, destaca a polifac\u00e9tica e autodidacta artista Asunci\u00f3n Antelo que ten un museo creado na s\u00faa casa, onde garda a s\u00faa excelente e imaxinativa obra escult\u00f3rica e que precisar\u00eda dun espazo moito maior para expo\u00f1er a s\u00faa marabillosa produci\u00f3n."}
{"id": "142194", "revid": "1131", "url": "https://gl.wikipedia.org/wiki?curid=142194", "title": "A Abellariza, Traba, Coristanco", "text": "A Abellariza \u00e9 un lugar da parroquia de Traba no concello coru\u00f1\u00e9s de Coristanco na comarca de Berganti\u00f1os. Ti\u00f1a 30 habitantes no ano 2018 segundo datos do Instituto Nacional de Estad\u00edstica dos cales eran 14 homes e 16 mulleres.\nEste lugar dista da capital do concello 100 metros."}
{"id": "142195", "revid": "1131", "url": "https://gl.wikipedia.org/wiki?curid=142195", "title": "O Carballal, Traba, Coristanco", "text": "O Carballal \u00e9 un lugar da parroquia de Traba no concello coru\u00f1\u00e9s de Coristanco na comarca de Berganti\u00f1os. Ti\u00f1a 13 habitantes no ano 2018 segundo datos do Instituto Nacional de Estad\u00edstica dos cales eran 5 homes e 8 mulleres."}
{"id": "142196", "revid": "85894", "url": "https://gl.wikipedia.org/wiki?curid=142196", "title": "Cerqueir\u00e1s de Abaixo, Traba, Coristanco", "text": "Cerqueir\u00e1s de Abaixo \u00e9 un lugar da parroquia de Traba no concello coru\u00f1\u00e9s de Coristanco na Comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a 22 habitantes (8 homes e 13 mulleres)."}
{"id": "142199", "revid": "98629", "url": "https://gl.wikipedia.org/wiki?curid=142199", "title": "A Igrexa, Traba, Coristanco", "text": "A Igrexa \u00e9 un lugar da parroquia de Traba no concello coru\u00f1\u00e9s de Coristanco na comarca de Berganti\u00f1os. Ti\u00f1a 44 habitantes no ano 2018 segundo datos do Instituto Nacional de Estad\u00edstica dos cales eran 24 homes e 20 mulleres.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "142201", "revid": "1131", "url": "https://gl.wikipedia.org/wiki?curid=142201", "title": "Mu\u00ed\u00f1o Seco, Traba, Coristanco", "text": "Mu\u00ed\u00f1o Seco \u00e9 un lugar da parroquia de Traba no concello coru\u00f1\u00e9s de Coristanco na Comarca de Berganti\u00f1os. Ti\u00f1a 41 habitantes no ano 2018 segundo datos do Instituto Nacional de Estad\u00edstica dos cales eran 17 homes e 24 mulleres."}
{"id": "142202", "revid": "1131", "url": "https://gl.wikipedia.org/wiki?curid=142202", "title": "O R\u00edo, Traba, Coristanco", "text": "O R\u00edo \u00e9 un lugar da parroquia de Traba no concello coru\u00f1\u00e9s de Coristanco na Comarca de Berganti\u00f1os. Ti\u00f1a 15 habitantes no ano 2018 segundo datos do Instituto Nacional de Estad\u00edstica dos cales eran 6 homes e 7 mulleres."}
{"id": "142205", "revid": "1131", "url": "https://gl.wikipedia.org/wiki?curid=142205", "title": "O Rueiro, Traba, Coristanco", "text": "O Rueiro \u00e9 un lugar da parroquia de Traba no concello coru\u00f1\u00e9s de Coristanco na Comarca de Berganti\u00f1os. Ti\u00f1a 21 habitantes no ano 2018 segundo datos do Instituto Nacional de Estad\u00edstica dos cales eran 9 homes e 12 mulleres."}
{"id": "142206", "revid": "85894", "url": "https://gl.wikipedia.org/wiki?curid=142206", "title": "San Roque, Traba, Coristanco", "text": "San Roque \u00e9 unha vila da parroquia de Traba no concello coru\u00f1\u00e9s de Coristanco na Comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a 529 habitantes (252 homes e 277 mulleres).\n\u00c9 a capital do concello."}
{"id": "142207", "revid": "1131", "url": "https://gl.wikipedia.org/wiki?curid=142207", "title": "Trabux\u00e1ns, Traba, Coristanco", "text": "Trabux\u00e1ns \u00e9 un lugar da parroquia de Traba no concello coru\u00f1\u00e9s de Coristanco na Comarca de Berganti\u00f1os. Ti\u00f1a 20 habitantes no ano 2018 segundo datos do Instituto Nacional de Estad\u00edstica dos cales eran 9 homes e 11 mulleres."}
{"id": "142208", "revid": "1131", "url": "https://gl.wikipedia.org/wiki?curid=142208", "title": "A Varela, Traba, Coristanco", "text": "A Varela \u00e9 un lugar da parroquia de Traba no concello coru\u00f1\u00e9s de Coristanco na comarca de Berganti\u00f1os. Ti\u00f1a 23 habitantes no ano 2018 segundo datos do Instituto Nacional de Estad\u00edstica dos cales eran 10 homes e 13 mulleres."}
{"id": "142209", "revid": "85894", "url": "https://gl.wikipedia.org/wiki?curid=142209", "title": "Bustelo, Valenza, Coristanco", "text": "Bustelo \u00e9 un lugar da parroquia de Valenza no concello coru\u00f1\u00e9s de Coristanco na comarca de Berganti\u00f1os. Ti\u00f1a 20 habitantes no ano 2018 segundo datos do Instituto Nacional de Estad\u00edstica dos cales eran 10 homes e 10 mulleres."}
{"id": "142210", "revid": "85894", "url": "https://gl.wikipedia.org/wiki?curid=142210", "title": "Castrob\u00f3, Valenza, Coristanco", "text": "Castrob\u00f3 \u00e9 un lugar da parroquia de Valenza no concello coru\u00f1\u00e9s de Coristanco na comarca de Berganti\u00f1os. Ti\u00f1a 79 habitantes no ano 2018 segundo datos do Instituto Nacional de Estad\u00edstica dos cales eran 39 homes e 40 mulleres."}
{"id": "142211", "revid": "85894", "url": "https://gl.wikipedia.org/wiki?curid=142211", "title": "Lest\u00f3n, Valenza, Coristanco", "text": "Lest\u00f3n \u00e9 un lugar da parroquia de Valenza no concello coru\u00f1\u00e9s de Coristanco na Comarca de Berganti\u00f1os. Ti\u00f1a 73 habitantes no ano 2018 segundo datos do Instituto Nacional de Estad\u00edstica dos cales eran 38 homes e 35 mulleres."}
{"id": "142213", "revid": "1987", "url": "https://gl.wikipedia.org/wiki?curid=142213", "title": "Portoquint\u00e1ns, Valenza, Coristanco", "text": "Portoquint\u00e1ns \u00e9 un lugar da parroquia de Valenza no concello coru\u00f1\u00e9s de Coristanco na Comarca de Berganti\u00f1os. Ti\u00f1a 31 habitantes no ano 2018 segundo datos do Instituto Nacional de Estad\u00edstica dos cales eran 16 homes e 15 mulleres."}
{"id": "142214", "revid": "1987", "url": "https://gl.wikipedia.org/wiki?curid=142214", "title": "O Ramall\u00f3n, Valenza, Coristanco", "text": "O Ramall\u00f3n \u00e9 un lugar da parroquia de Valenza no concello coru\u00f1\u00e9s de Coristanco na Comarca de Berganti\u00f1os. Ti\u00f1a 24 habitantes no ano 2018 segundo datos do Instituto Nacional de Estad\u00edstica dos cales eran 13 homes e 11 mulleres."}
{"id": "142215", "revid": "85894", "url": "https://gl.wikipedia.org/wiki?curid=142215", "title": "A Ribela, Valenza, Coristanco", "text": "A Ribela \u00e9 un lugar da parroquia de Valenza no concello coru\u00f1\u00e9s de Coristanco na comarca de Berganti\u00f1os. Ti\u00f1a 5 habitantes no ano 2018 segundo datos do Instituto Nacional de Estad\u00edstica dos cales eran 3 homes e 2 mulleres."}
{"id": "142216", "revid": "85894", "url": "https://gl.wikipedia.org/wiki?curid=142216", "title": "A Serra, Valenza, Coristanco", "text": "A Serra \u00e9 un lugar da parroquia de Valenza no concello coru\u00f1\u00e9s de Coristanco na comarca de Berganti\u00f1os. Ti\u00f1a 49 habitantes no ano 2018 segundo datos do Instituto Nacional de Estad\u00edstica dos cales eran 20 homes e 29 mulleres."}
{"id": "142217", "revid": "1987", "url": "https://gl.wikipedia.org/wiki?curid=142217", "title": "Valenza, Valenza, Coristanco", "text": "Valenza \u00e9 un lugar da parroquia de Valenza no concello coru\u00f1\u00e9s de Coristanco na Comarca de Berganti\u00f1os. Ti\u00f1a 60 habitantes no ano 2018 segundo datos do Instituto Nacional de Estad\u00edstica dos cales eran 32 homes e 28 mulleres."}
{"id": "142219", "revid": "1987", "url": "https://gl.wikipedia.org/wiki?curid=142219", "title": "O Moraz\u00e1s, Verdes, Coristanco", "text": "O Moraz\u00e1s \u00e9 un lugar da parroquia de Verdes no concello coru\u00f1\u00e9s de Coristanco na Comarca de Berganti\u00f1os. Ti\u00f1a 21 habitantes no ano 2018 segundo datos do Instituto Nacional de Estad\u00edstica dos cales eran 9 homes e 12 mulleres."}
{"id": "142220", "revid": "85894", "url": "https://gl.wikipedia.org/wiki?curid=142220", "title": "Ponte, Verdes, Coristanco", "text": "Ponte \u00e9 un lugar da parroquia de Verdes no concello coru\u00f1\u00e9s de Coristanco na Comarca de Berganti\u00f1os. Ti\u00f1a 4 habitantes no ano 2018 segundo datos do Instituto Nacional de Estad\u00edstica dos cales eran 2 homes e 2 mulleres."}
{"id": "142222", "revid": "1131", "url": "https://gl.wikipedia.org/wiki?curid=142222", "title": "A Avieira, Xavi\u00f1a, Coristanco", "text": "A Avieira \u00e9 un lugar da parroquia de Xavi\u00f1a no concello coru\u00f1\u00e9s de Coristanco na comarca de Berganti\u00f1os. Ti\u00f1a 13 habitantes no ano 2018 segundo datos do Instituto Nacional de Estad\u00edstica dos cales eran 7 homes e 6 mulleres."}
{"id": "142223", "revid": "85894", "url": "https://gl.wikipedia.org/wiki?curid=142223", "title": "Campo Longo, Xavi\u00f1a, Coristanco", "text": "Campo Longo \u00e9 un lugar da parroquia de Xavi\u00f1a no concello coru\u00f1\u00e9s de Coristanco na comarca de Berganti\u00f1os. Ti\u00f1a 66 habitantes no ano 2018 segundo datos do Instituto Nacional de Estad\u00edstica dos cales eran 36 homes e 30 mulleres."}
{"id": "142224", "revid": "1987", "url": "https://gl.wikipedia.org/wiki?curid=142224", "title": "O Ferreiro, Xavi\u00f1a, Coristanco", "text": "O Ferreiro \u00e9 un lugar da parroquia de Xavi\u00f1a no concello coru\u00f1\u00e9s de Coristanco na Comarca de Berganti\u00f1os. Ti\u00f1a 21 habitantes no ano 2018 segundo datos do Instituto Nacional de Estad\u00edstica dos cales eran 11 homes e 10 mulleres."}
{"id": "142226", "revid": "85894", "url": "https://gl.wikipedia.org/wiki?curid=142226", "title": "A Igrexa, Xavi\u00f1a, Coristanco", "text": "A Igrexa \u00e9 un lugar da parroquia de Xavi\u00f1a no concello coru\u00f1\u00e9s de Coristanco na comarca de Berganti\u00f1os. Ti\u00f1a 4 habitantes no ano 2018 segundo datos do Instituto Nacional de Estad\u00edstica dos cales eran 1 home e 3 mulleres.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "142227", "revid": "85894", "url": "https://gl.wikipedia.org/wiki?curid=142227", "title": "O Pedrouzo, Xavi\u00f1a, Coristanco", "text": "O Pedrouzo \u00e9 un lugar da parroquia de Xavi\u00f1a no concello coru\u00f1\u00e9s de Coristanco na Comarca de Berganti\u00f1os. Ti\u00f1a 43 habitantes no ano 2018 segundo datos do Instituto Nacional de Estad\u00edstica dos cales eran 20 homes e 23 mulleres."}
{"id": "142228", "revid": "1987", "url": "https://gl.wikipedia.org/wiki?curid=142228", "title": "O Pi\u00f1eiro, Xavi\u00f1a, Coristanco", "text": "O Pi\u00f1eiro \u00e9 un lugar da parroquia de Xavi\u00f1a no concello coru\u00f1\u00e9s de Coristanco na Comarca de Berganti\u00f1os. Ti\u00f1a 28 habitantes no ano 2018 segundo datos do Instituto Nacional de Estad\u00edstica dos cales eran 12 homes e 16 mulleres."}
{"id": "142229", "revid": "1987", "url": "https://gl.wikipedia.org/wiki?curid=142229", "title": "O Poceiro, Xavi\u00f1a, Coristanco", "text": "O Poceiro \u00e9 un lugar da parroquia de Xavi\u00f1a no concello coru\u00f1\u00e9s de Coristanco na Comarca de Berganti\u00f1os. Ti\u00f1a 19 habitantes no ano 2018 segundo datos do Instituto Nacional de Estad\u00edstica dos cales eran 12 homes e 7 mulleres."}
{"id": "142230", "revid": "1987", "url": "https://gl.wikipedia.org/wiki?curid=142230", "title": "A Porcariza, Xavi\u00f1a, Coristanco", "text": "A Porcariza \u00e9 un lugar da parroquia de Xavi\u00f1a no concello coru\u00f1\u00e9s de Coristanco na comarca de Berganti\u00f1os. Ti\u00f1a 30 habitantes no ano 2018 segundo datos do Instituto Nacional de Estad\u00edstica dos cales eran 13 homes e 17 mulleres."}
{"id": "142232", "revid": "85894", "url": "https://gl.wikipedia.org/wiki?curid=142232", "title": "Sorribas, Xavi\u00f1a, Coristanco", "text": "Sorribas \u00e9 un lugar da parroquia de Xavi\u00f1a no concello coru\u00f1\u00e9s de Coristanco na Comarca de Berganti\u00f1os. Ti\u00f1a 50 habitantes no ano 2018 segundo datos do Instituto Nacional de Estad\u00edstica dos cales eran 24 homes e 26 mulleres."}
{"id": "142234", "revid": "85894", "url": "https://gl.wikipedia.org/wiki?curid=142234", "title": "A Lagoa de Xavi\u00f1a, Xavi\u00f1a, Coristanco", "text": "A Lagoa de Xavi\u00f1a \u00e9 un lugar da parroquia de Xavi\u00f1a no concello coru\u00f1\u00e9s de Coristanco na comarca de Berganti\u00f1os. Ti\u00f1a 35 habitantes no ano 2018 segundo datos do Instituto Nacional de Estad\u00edstica dos cales eran 15 homes e 20 mulleres."}
{"id": "142235", "revid": "85894", "url": "https://gl.wikipedia.org/wiki?curid=142235", "title": "Xavi\u00f1a, Xavi\u00f1a, Coristanco", "text": "Xavi\u00f1a \u00e9 un lugar da parroquia de Xavi\u00f1a no concello coru\u00f1\u00e9s de Coristanco na Comarca de Berganti\u00f1os. Ti\u00f1a 52 habitantes no ano 2018 segundo datos do Instituto Nacional de Estad\u00edstica dos cales eran 22 homes e 30 mulleres."}
{"id": "142236", "revid": "1987", "url": "https://gl.wikipedia.org/wiki?curid=142236", "title": "Bareango, Barizo, Malpica de Berganti\u00f1os", "text": "Bareango \u00e9 un lugar da parroquia de Barizo no concello coru\u00f1\u00e9s de Malpica de Berganti\u00f1os na Comarca de Berganti\u00f1os. Ti\u00f1a 19 habitantes no ano 2018 segundo datos do Instituto Nacional de Estad\u00edstica dos cales eran 10 homes e 9 mulleres."}
{"id": "142237", "revid": "85894", "url": "https://gl.wikipedia.org/wiki?curid=142237", "title": "Esteiro, Barizo, Malpica de Berganti\u00f1os", "text": "Esteiro \u00e9 un lugar da parroquia de Barizo no concello coru\u00f1\u00e9s de Malpica de Berganti\u00f1os na comarca de Berganti\u00f1os. Segundo o Instituto Nacional de Estad\u00edstica en 2018 ti\u00f1a 5 habitantes (1 home e 4 mulleres)."}
{"id": "142238", "revid": "1987", "url": "https://gl.wikipedia.org/wiki?curid=142238", "title": "Seiruga, Barizo, Malpica de Berganti\u00f1os", "text": "Seiruga \u00e9 un lugar da parroquia de Barizo no concello coru\u00f1\u00e9s de Malpica de Berganti\u00f1os na Comarca de Berganti\u00f1os. Ti\u00f1a 30 habitantes no ano 2018 segundo datos do Instituto Nacional de Estad\u00edstica dos cales eran 16 homes e 14 mulleres."}
{"id": "142239", "revid": "85894", "url": "https://gl.wikipedia.org/wiki?curid=142239", "title": "O Porto de Barizo, Barizo, Malpica de Berganti\u00f1os", "text": "O Porto de Barizo \u00e9 un lugar da parroquia de Barizo no concello coru\u00f1\u00e9s de Malpica de Berganti\u00f1os na Comarca de Berganti\u00f1os. Ti\u00f1a 238 habitantes no ano 2018 segundo datos do Instituto Nacional de Estad\u00edstica dos cales eran 120 homes e 118 mulleres."}
{"id": "142240", "revid": "2338", "url": "https://gl.wikipedia.org/wiki?curid=142240", "title": "A Escaravelleira, Santiago de Ribarteme, As Neves", "text": "A Escaravelleira ou A Escaravilleira \u00e9 un lugar da parroquia de Santiago de Ribarteme no concello pontevedr\u00e9s das Neves. Segundo os datos do Instituto Galego de Estat\u00edstica do ano 2008 ten 15 habitantes (10 homes e 5 mulleres).\nLocal\u00edzase na estrema coa veci\u00f1a parroquia de San Xos\u00e9 de Ribarteme."}
{"id": "142241", "revid": "56817", "url": "https://gl.wikipedia.org/wiki?curid=142241", "title": "Barizo", "text": "O top\u00f3nimo galego Barizo pode referirse a:"}
{"id": "142244", "revid": "85894", "url": "https://gl.wikipedia.org/wiki?curid=142244", "title": "Bu\u00f1o, Bu\u00f1o, Malpica de Berganti\u00f1os", "text": "Bu\u00f1o \u00e9 un lugar da parroquia de Bu\u00f1o no concello coru\u00f1\u00e9s de Malpica de Berganti\u00f1os na Comarca de Berganti\u00f1os. Ti\u00f1a 503 habitantes no ano 2018 segundo datos do Instituto Nacional de Estad\u00edstica dos cales eran 243 homes e 260 mulleres."}
{"id": "142245", "revid": "1131", "url": "https://gl.wikipedia.org/wiki?curid=142245", "title": "Bu\u00f1o", "text": "O termo Bu\u00f1o pode referirse a:\nAmais, como top\u00f3nimo pode referirse a:"}
{"id": "142246", "revid": "85894", "url": "https://gl.wikipedia.org/wiki?curid=142246", "title": "Avi\u00f1o, Cambre, Malpica de Berganti\u00f1os", "text": "Avi\u00f1o \u00e9 un lugar da parroquia de Cambre no concello coru\u00f1\u00e9s de Malpica de Berganti\u00f1os na comarca de Berganti\u00f1os. Ti\u00f1a 39 habitantes no ano 2018 segundo datos do Instituto Nacional de Estad\u00edstica dos cales eran 17 homes e 22 mulleres."}
{"id": "142247", "revid": "85894", "url": "https://gl.wikipedia.org/wiki?curid=142247", "title": "Cambre, Cambre, Malpica de Berganti\u00f1os", "text": "Cambre \u00e9 un lugar da parroquia de Cambre no concello coru\u00f1\u00e9s de Malpica de Berganti\u00f1os na comarca de Berganti\u00f1os. Ti\u00f1a 175 habitantes no ano 2018 segundo datos do Instituto Nacional de Estad\u00edstica dos cales eran 76 homes e 99 mulleres."}
{"id": "142250", "revid": "89787", "url": "https://gl.wikipedia.org/wiki?curid=142250", "title": "Anax", "text": "O termo \u00e9 unha palabra antiga do grego para o termo \"rei\". Este \u00e9 un dos dous t\u00edtulos gregos que tradicionalmente se traducen desta forma, o outro e basileo \"\", que se traduce como soberano. \"Anax\" trad\u00facese m\u00e1is axeitadamente coma \"Rei Supremo\".\nEtimolox\u00eda.\nA palabra \"anax\" deriva de \"wanakt- (), e aparece na lingua mic\u00e9nica, escrito en Lineal B como '. A digamma pronunci\u00e1base \"/w/\" e est\u00e9ndese moi cedo polos dialectos gregos do oeste (p.e. x\u00f3nico).\nO termo \"Anax\" n'A Il\u00edada util\u00edzase para referirse a Agamen\u00f3n (, \"Comandante en Xefe\") e a Pr\u00edamo, reis que exerc\u00edan o seu liderado por enriba doutros reis. Esta xerarqu\u00eda pola que un \"anax\" exerc\u00eda o poder sobre varios \"basileos\" locais fai referencia probablemente a unha organizaci\u00f3n pol\u00edtica proto-feudal na idade de Bronce grega. A palabra do Lineal B ', que significa \"real\", e a palabra grega ' (), que significa \"palacio\", te\u00f1en derivado de '. Anax \u00e9 tam\u00e9n un ep\u00edteto cerimonial de Zeus (\"Zeus Anax\") no seu aspecto de Se\u00f1or Supremo do Universo, inclu\u00edndo ao resto dos Deuses. A acepci\u00f3n de \"rei\" a partir do termo basileo na Grecia Cl\u00e1sica \u00e9 debida ao troco terminol\u00f3xico que tivo lugar perante a Idade Escura Grega. En tempos mic\u00e9nicos, ' aparece para facer referencia a un oficial de baixa graduaci\u00f3n, mentres que en Homero, Anax xa \u00e9 un t\u00edtulo arcaico, usado para heroes lendarios e deuses m\u00e1is ca para reis contempor\u00e1neos."}
{"id": "142252", "revid": "1131", "url": "https://gl.wikipedia.org/wiki?curid=142252", "title": "Galer\u00eda de imaxes de Touri\u00f1\u00e1n, Mux\u00eda", "text": "San Marti\u00f1o de Touri\u00f1\u00e1n \u00e9 unha parroquia que se localiza no oeste do concello de Mux\u00eda."}
{"id": "142260", "revid": "27155", "url": "https://gl.wikipedia.org/wiki?curid=142260", "title": "Reserva da biosfera \u00c1rea de Allariz", "text": "A \u00c1rea de Allariz e unha reserva da biosfera declarada o 25 de xu\u00f1o do ano 2005 e que abrangue os concellos de Allariz (bisbarra de Allariz-Maceda), A Bola (Terra de Celanova), Vilar de Santos e Rairiz de Veiga (A Limia), todos eles pertencentes na provincia de Ourense. A reserva ten unha superficie de 21.482 hect\u00e1reas e nela vive unha poboaci\u00f3n de menos de 10.000 persoas.\nXeograf\u00eda.\nA reserva da biosfera est\u00e1 formada por unha ampla depresi\u00f3n morfotect\u00f3nica semiendorreica de fondo plano, cunha altitude media de 600 m, por onde discorre o r\u00edo Limia, e rodeada dun rebordo monta\u00f1oso do que destaca na s\u00faa parte Norte o macizo gran\u00edtico de Allariz, por onde discorre encaixado o r\u00edo Arnoia. O rango altitudinal abranguido oscila entre os 425 e os 927 m. O sitio ten unha grande importancia bioxeogr\u00e1fica, pois \u00e9 un territorio fronteirizo entre as d\u00faas grandes rexi\u00f3ns cronol\u00f3xicas que existen na Pen\u00ednsula Ib\u00e9rica, como son o mundo Mediterr\u00e1neo e o Eurosiberiano.\nDemograf\u00eda.\nA poboaci\u00f3n non chega aos 10.000 habitantes. Est\u00e1 altamente concienciada respecto a un modelo de desenvolvemento sostible impulsado dende hai m\u00e1is de 15 anos na Reserva e que elevou substancialmente o seu nivel de vida, e supuxo un importante elemento de ordenaci\u00f3n territorial dende hai tempo.\nFlora e fauna.\nA riqueza e variedade de h\u00e1bitats que se atopan no territorio permite a existencia dunha alta diversidade faun\u00edstica, con especies vulnerables ou en perigo de extinci\u00f3n en Galicia.\nNesta zona predomina o bosque plano caducifolio de zonas mornas con mosaico de prados e canles de auga, e unha longa historia de presenza humana con transici\u00f3n cara a ecosistemas mediterr\u00e1neos. Na Reserva existen paisaxes sobresa\u00edntes, multitude de sitios arqueol\u00f3xicos romanos e prerromanos, con zonas de monta\u00f1as de baixa altitude arborizadas e zonas h\u00famidas (Lagoa de Antela) de grande importancia. Entre a fauna de vertebrados cabe destacar o lobo, a londra, poboaci\u00f3ns de aves acu\u00e1ticas de importancia e un alto \u00edndice de formas, sobre todo de anfibios, que constit\u00faen endemismos ib\u00e9ricos.\nZonificaci\u00f3n.\nA zonificaci\u00f3n da reserva levouse a cabo a partir de dunha coidadosa an\u00e1lise que tivo en conta a investigaci\u00f3n cient\u00edfica, a opini\u00f3n da poboaci\u00f3n, as cuesti\u00f3ns socioecon\u00f3micas, a lexislaci\u00f3n vixente, requirimentos do Programa o Home e a Biosfera e outra serie de cuesti\u00f3ns pertinentes. Deste xeito establec\u00e9ronse tres tipos de zonas: N\u00facleo, Tamp\u00f3n e de Transici\u00f3n.\nN\u00facleo.\nConstit\u00fae o 0,7% da reserva, o que son unhas 149,2 has, compostas por aqueles lugares nos que \u00e9 posible atopar ecosistemas naturais menos alterados e cun maior grao de conservaci\u00f3n.\nTamp\u00f3n.\nA zona tamp\u00f3n constit\u00fae o 4,9% (1.054,6 ha) do espazo, tr\u00e1tase dunha zona de amortecemento das posibles perturbaci\u00f3ns que poidan provir daquelas zonas con maior actividade antropox\u00e9nica. Estas actividades deben estar cinguidas aos diferentes Plans Xerais de Ordenaci\u00f3n dos concellos, nos cales se contemplan xa figuras de protecci\u00f3n para estas zonas. Nas zonas tamp\u00f3n propostas estanse a levar a cabo actividades que contrib\u00faen a mellorar a conservaci\u00f3n, dentro dun marco de aproveitamento sostible dos recursos. Un bo exemplo diso son as explotaci\u00f3ns de gandar\u00eda aut\u00f3ctona en r\u00e9xime extensivo que se est\u00e1n a implantar nalgunha destas zonas. A participaci\u00f3n neste programa dos veci\u00f1os de varias parroquias en concepto de propietarios de Montes Veci\u00f1ais en Man Com\u00fan faino posible. Este proxecto de recuperaci\u00f3n de superficies agrarias e forestais en estado de abandono recibiu unha menci\u00f3n da ONU, e mereceu a inclusi\u00f3n no Cat\u00e1logo de Boas Pr\u00e1cticas que auspician.\nTransici\u00f3n.\nA Zona de transici\u00f3n \u00e9 a de maior extensi\u00f3n, con 20.278 ha, representando un 94,4% do total da Reserva. A case totalidade do territorio conta con Plans de Ordenaci\u00f3n, salvo unha pequena parte que se corresponde co municipio de A Bola, territorio no que se est\u00e1 a traballar nun plan. Neste territorio, ao igual que nas zonas tamp\u00f3n, se est\u00e1n a aplicar criterios de desenvolvemento sostible de acordo coa Estratexia de Sevilla. Dos catro municipios que compo\u00f1en a Reserva, o de Allariz \u00e9 o que est\u00e1 a experimentar un maior crecemento, debido \u00e1 posta en marcha fai agora 15 anos dun proxecto de desenvolvemento a trav\u00e9s dos recursos end\u00f3xenos, que fixo posible que, a diferenza do resto da provincia de Ourense, Allariz estea a ga\u00f1ar progresivamente poboaci\u00f3n."}
{"id": "142266", "revid": "23204", "url": "https://gl.wikipedia.org/wiki?curid=142266", "title": "Alan Hale", "text": "Alan Hale, nado en Tachikawa (Xap\u00f3n) en 1958, \u00e9 un astr\u00f3nomo estadounidense.\nTraxectoria.\nPasou a s\u00faa xuventude en Alamogordo (Novo M\u00e9xico). Serviu na Armada dos Estados Unidos entre 1976 e 1983, cando deixou a Armada, graduouse na Academia Naval no 1980. O seu seguinte traballo foi no Jet Propulsion Laboratory (JPL) onde traballou at\u00e9 1986. Mentres estaba no JPL, traballou coma contratista de enxe\u00f1eiros para a Deep Space Network, involucr\u00e1ndose tam\u00e9n en varios proxectos de desenvolvemento de naves espaciais, inclu\u00edndo o Voyager 2. Despois do encontro do Voyager con Urano, deixou o JPL para asistir a Universidade Estatal de Novo M\u00e9xico en Las Cruces, obtendo o doutoramento en astronom\u00eda no 1992. Ollando un mercado laboral pobre para os astr\u00f3nomos, fundou o Southwest Institute for Space Research.\nDescubriu xunto con Thomas Bopp o Cometa Hale-Bopp no 1995, despois de observar m\u00e1is de 200 cometas.\nBibliograf\u00eda.\nNewcott, William R.: \"The age of comets\". \"National Geographic\", decembro de 1997; p.\u00a0100."}
