{"id": "195661", "revid": "56817", "url": "https://gl.wikipedia.org/wiki?curid=195661", "title": "Vea cef\u00e1lica accesoria", "text": "A vea cef\u00e1lica accesoria \u00e9 unha vea superficial do membro superior humano, pertencente ao antebrazo. Orix\u00ednase a partir dun plexo venoso da parte posterior do antebrazo e pola porci\u00f3n cubital da rede venosa dorsal. \u00danese \u00e1 vea cef\u00e1lica na parte posterior do c\u00f3bado. Nalg\u00fans casos, a vea cef\u00e1lica acesoria deriva da vea cef\u00e1lica para formar un arco e despois desembocar de novo na vea cef\u00e1lica. Entre a vea cef\u00e1lica e a vea bas\u00edlica adoita haber unha vea comunicante, a vea mediana."}
{"id": "195662", "revid": "25871", "url": "https://gl.wikipedia.org/wiki?curid=195662", "title": "Vea mediana antebraquial", "text": "A vea mediana antebraquial \u00e9 unha vea do membro superior humano, pertencente ao antebrazo. Drena o sangue da palma da man e percorre o antebrazo, pola parte interna ou medial, por enriba do \u00f3so cubital. A altura da fosa do c\u00f3bado pode desembocar na vea bas\u00edlica ou na vea mediana. Nalg\u00fans casos, esta vea div\u00eddese en d\u00faas, a altura do c\u00f3bado. Unha p\u00f3la \u00fanese \u00e1 vea bas\u00edlica e a outra \u00e1 vea cef\u00e1lica."}
{"id": "195663", "revid": "56817", "url": "https://gl.wikipedia.org/wiki?curid=195663", "title": "Drenaxe venosa do membro superior", "text": "A drenaxe venosa do membro superior \u00e9 o conxunto de veas do membro superior que recollen o sangue dende os dedos ata o ombreiro, desembocando o sangue desosixenado na vea subclavia, que despois leva este sangue \u00e1 vea cava superior, que finalmente rematar\u00e1 na aur\u00edcula dereita do coraz\u00f3n.\nA drenaxe venosa est\u00e1 constitu\u00edda por dous sistemas, un superficial e un fondo. O sistema superficial est\u00e1 composto por:\nO sistema fondo est\u00e1 formado por parellas de veas que acompa\u00f1an no traxecto \u00e1s arterias. Cada parella de veas disp\u00f3n unha delas a cada lado da arteria. Xeralmente, cada parella de veas est\u00e1 conectadas entre si a trav\u00e9s de pequenas veas transversais. Forman parte deste sistema fondo:"}
{"id": "195664", "revid": "56817", "url": "https://gl.wikipedia.org/wiki?curid=195664", "title": "Veas dixitais", "text": "As veas dixitais ou veas dixitais dorsais son un conxunto de veas do membro superior humano, pertencentes \u00e1 man. Recollen o sangue venoso da man, dende os dedos. Cada parella de veas drena un dedo e pos\u00faen p\u00f3las transversais que as comunican entre si. As veas dixitais rematan nas veas metacarpais ou metacarpais dorsais. "}
{"id": "195666", "revid": "56817", "url": "https://gl.wikipedia.org/wiki?curid=195666", "title": "Veas metacarpais", "text": "As veas metacarpais ou metacarpais dorsais son un conxunto de veas do membro superior humano, pertencentes \u00e1 man. Drenan o sangue da palma da man. Derivan das veas dixitais e forman un plexo venoso dorsal. As veas laterais ou externas (radiais) drenan na vea cef\u00e1lica, mentres que as veas mediais ou internas (cubitais) drenan na vea bas\u00edlica. \u00c9 com\u00fan achar unha vea transversa que conecta o plexo venoso dorsal coa vea cef\u00e1lica."}
{"id": "195667", "revid": "2956", "url": "https://gl.wikipedia.org/wiki?curid=195667", "title": "Veas metacarpais dorsais", "text": ""}
{"id": "195668", "revid": "1822", "url": "https://gl.wikipedia.org/wiki?curid=195668", "title": "Sarcopterygii", "text": ""}
{"id": "195669", "revid": "56817", "url": "https://gl.wikipedia.org/wiki?curid=195669", "title": "Copa do Rei de f\u00fatbol 1988/89", "text": "A Copa do Rei de f\u00fatbol 1988\u201389 foi a 85\u00aa edici\u00f3n do torneo. A competici\u00f3n empezou o 31 de agosto de 1988 e rematou o 30 de xu\u00f1o de 1989 coa final. O campi\u00f3n foi o Real Madrid.\nSegunda rolda.\nQuedaou exento de xogar o Sabadell.\nTerceira rolda.\nQuedaron exentos de xogar Las Palmas e Mallorca."}
{"id": "195671", "revid": "89787", "url": "https://gl.wikipedia.org/wiki?curid=195671", "title": "Condr\u00f3steos", "text": "Os condr\u00f3steos (\"Chondrostei\") constit\u00faen unha subclase da clase dos actinopterixios (\"Actinopterygii\") ou \"peixes con aletas radiadas\". Proceden de primitivos peces cartilaxinosos que mostran osificaci\u00f3n, de onde reciben o nome, formado polos termos gregos \u03c7\u03cc\u03bd\u03b4\u03c1\u03bf\u03c2 \"ch\u00f3ndros\", 'cartilaxe', e \u03bf\u03c3\u03c4\u03ad\u03bf\u03bd, \"ost\u00e9on\", '\u00f3so', \u00e9 dicir: \"de cartilaxes e \u00f3sos\" (referido ao seu esquleto). Des\u00edgnanse tam\u00e9n ganoides pola estrutura das s\u00faas escamas.\nPor\u00e9n, hoxe p\u00e9nsase que os antecesores dos condr\u00f3steos eran peixes \u00f3seos (\"Osteichthyes\"), pero nos que a caracter\u00edstica da osificaci\u00f3n no seu desenvolvemento se perdeu ao longo da evoluci\u00f3n, dando como resultado un alixeiramento do esqueleto. As especies de condr\u00f3steos m\u00e1is primitivas mostran inicios de osificaci\u00f3n do seu esqueleto, o que suxire que este proceso foi desaparecendo nestes peixes.\nAntigamente este grupo estaba clasificado dentro dos elasmobranquios, polas similitudes obvias cos tibur\u00f3ns. Estas similitudes non se reducen s\u00f3 \u00e1 perda do tecido \u00f3seo na maior\u00eda dos condr\u00f3steos, sen\u00f3n que tam\u00e9n a estrutura da mand\u00edbula semella m\u00e1is a dos tibur\u00f3ns que \u00e1 doutros peixes \u00f3seos, e tam\u00e9n, coma aqueles, carecen de escamas (exclu\u00edndo os esturi\u00f3ns). Outras caracter\u00edsticas com\u00fans dos condr\u00f3steos e m\u00e1is os tibur\u00f3ns son os espir\u00e1culos (presentes no esturi\u00f3n) e a cola heterocerca (por extensi\u00f3n das v\u00e9rtebras polo interior do l\u00f3bo maior da aleta caudal).\nPero, en calquera caso, o rexistro f\u00f3sil suxire que estes peixes est\u00e1n m\u00e1is emparentados cos tele\u00f3steos do que se pode interpretar pola aparencia.\nClasificaci\u00f3n.\nA dos condr\u00f3steos \u00e9 unha subclase parafil\u00e9tica, polo que hoxe en d\u00eda este grupo \u00e9 cuestion\u00e1bel, estando pendente de reclasificaci\u00f3n.\nExisten 52 especies divididas en d\u00faas ordes con tres familias: "}
{"id": "195672", "revid": "1822", "url": "https://gl.wikipedia.org/wiki?curid=195672", "title": "Chondrostei", "text": ""}
{"id": "195674", "revid": "89787", "url": "https://gl.wikipedia.org/wiki?curid=195674", "title": "Historia de K\u00ediv", "text": "A historia urbana de K\u00ediv, a \"Nai das cidades rusas\", ten unha lenda por orixe, a do pobo de Ki, l\u00edder m\u00edtico dos eslavos do leste que a fundar\u00eda no ano 482 nun outeiro que domina a chaira do Dni\u00e9per. Historicamente, hai constancia de asentamentos eslavos dispersos nesa \u00e1rea dende o s\u00e9culo VI e, tam\u00e9n, de fortificaci\u00f3ns erixidas no s\u00e9culo VIII sobor dun asentamento eslavo aparentemente abandonado algunhas d\u00e9cadas antes . Semella, segundo a \"Cr\u00f3nica de N\u00e9stor\", que polo menos nos s\u00e9culos VIII e IX K\u00ediv era un pequeno posto de fronteira (non m\u00e1is dunha hect\u00e1rea) posiblemente eslavo pero tributario dos x\u00e1zaros. Atopouse un templo sacrificial sobor dun podio de pedra (\"Kapysce\" ). O conxunto no outeiro era chamado Sambat (\u0421\u0430\u043c\u0431\u0430\u0442, un primeiro nome da vila ).\nRus de K\u00ediv.\nNo 882 (920 para alg\u00fans autores) os varegos conquistaron a posici\u00f3n establecendo nela a capital do seu dominio proveniente do norte (Novgorod). Nac\u00eda as\u00ed o Rus de K\u00ediv e con el o comezo dun organismo proto-urbano no lugar (duns centos de habitantes a uns miles en sete d\u00e9cadas).\nA expansi\u00f3n do asentamento \u00e9 inmediata e dispersa (polas caracter\u00edsticas topogr\u00e1ficas e a divisi\u00f3n social): noutro outeiro ao norte semella asent\u00e1rse unha elite escandinava e na chaira \u00e1 beira do r\u00edo (o Podil) aparece o poboamento eslavo. O outeiro do primitivo poboado fortif\u00edcase e arrod\u00e9ase dun foxo (a\u00ednda s\u00f3 unhas 2Ha). Nel aparecen as primeiras edificaci\u00f3ns en pedra (un pazo principesco sinaladamente) .\nA Idade de Ouro da capital do principado.\nCon Vladimiro I no final do s\u00e9culo X e baseada na puxanza econ\u00f3mica da ruta comercial entre o B\u00e1ltico e Constantinopla, K\u00ediv comeza a \u00e9poca do seu esplendor coma principal cidade do medievo no leste europeo. O centro da vila no outeiro primitivo exp\u00e1ndese considerablemente (a \"Cidade de Vladimiro\", 10Ha ) e arrod\u00e9ase de novas murallas . M\u00e1is construci\u00f3ns en pedra e ladrillo son erixidas e, trala conversi\u00f3n ao cristianismo do gran pr\u00edncipe no 986 (e con el a poboaci\u00f3n en masa nas augas do Dni\u00e9per), unha grande igrexa de estilo bizantino, a da Dormici\u00f3n da Virxe (ou dos D\u00e9cimos, 996 ), primeira dunha morea de templos e mosteiros nos s\u00e9culos seguintes. Preto dela, dous edificios palacianos . Embaixo, xunto ao r\u00edo, o Podil duplica a s\u00faa \u00e1rea con poboaci\u00f3n inmigrada \u00e1 florecente cidade. As\u00ed, dun complexo organismo fragmentado, froito dunha segregaci\u00f3n \u00e9tnica que foi dilu\u00edndose pola progresiva eslavizaci\u00f3n da elite escandinava, K\u00ediv deveu unha urbe cun centro de poder monumental e fortificado arrodeado de asentamentos abertos, modelo das vilas do Rus e \"nai das cidades rusas\".\nO c\u00e9nit da capital e do principado acadouse co fillo de Vladimiro, Iaroslav I o Sabio (1019-1054). Fixo unha gran ampliaci\u00f3n ao sur (a \"Cidade de Iaroslav\", 60ha ). Arrodeada de fortes murallas de seu (3,5\u00a0km) con impresionantes portas (a principal a Porta de Ouro ) dispo\u00f1\u00edase arredor da magn\u00edfica catedral de Santa Sof\u00eda (1040, de ascendencia bizantina pero ampliando o n\u00famero de crux\u00edas, fundacional da arquitectura rusa ) escoltada polas igrexas de Sta. Irene e S. Xurxo , ademais de novos pazos e un mercado no extremo sur. Os sucesores de Iaroslav engadiron os ap\u00e9ndices do extremo nordeste, co complexo do mosteiro de San Miguel (1108 ), e do noroeste (\u041a\u043e\u043f\u0438\u0440\u0456\u0432 \u043a\u0456\u043d\u0435\u0446\u044c), un dominio residencial fortificado dos pr\u00edncipes xunto ao barrio xudeu na insegura segunda metade do s\u00e9culo XII . O Podil embaixo continuou o seu desenvolvemento coma barrio comercial e artesanal dentro dun recinto xeral de fortificaci\u00f3ns que chegaban ao r\u00edo e f\u00f3ra de murallas, nas escarpadas beiras ao longo do Dni\u00e9per cara ao sur, foran aparecendo multitude de complexos mon\u00e1sticos (sinaladamente o Pecherska Lavra). O enteiro organismo urbano acadaba entre 350 e 500Ha albergando arredor de 70.000 habitantes (unha das maiores de Europa nese tempo ).\nO declinar e debilidade do Rus foi precipitado polas loitas din\u00e1sticas no final do s\u00e9culo XII e chegou o seu fin coa conquista, saqueo e destruci\u00f3n da metr\u00f3pole polos mongois en 1240.\nVila provincial baixo diferentes poderes.\nNos s\u00e9culos seguintes K\u00ediv quedou relegada a mera capital provincial de diversos poderes for\u00e1neos (Horda de Ouro, lituanos, polacos, cosacos e finalmente rusos) que foron suced\u00e9ndose no seu dominio, mantendo soamente importancia coma centro relixioso ortodoxo.\nAs\u00ed, enfraquecida no soar urbano dentro de murallas creado no medievo por m\u00e1is de cinco s\u00e9culos, coa cidade alta coma sede dos poderes administrativo e relixioso e a baixa, o Podil, no seu antigo papel protoindustrial e comercial asociado ao porto do Dni\u00e9per .\nA reconstruci\u00f3n non comezara ata o s\u00e9culo XV e foi lenta. Coa incorporaci\u00f3n progresiva \u00e1 \u00f3rbita do Imperio Ruso (s.XVII-XVIII) o pulo construtivo recomezou. En 1679 o pr\u00edncipe Cherkassky refixo as murallas con modificaci\u00f3ns do trazado medieval . As igrexas (Sta. Sof\u00eda, San Miguel ) e os mosteiros ortodoxos das beiras do r\u00edo restaur\u00e1ronse e foron enriquecidos, singularmente o Mosteiro das Covas (Pecherska Lavra) que mesmo foi aglomerando un arrabalde arredor .\nS\u00e9culo XIX.\nO grande incendio que destru\u00edu o Podil en 1811 foi o motivo da primeira planificaci\u00f3n urbana moderna en K\u00ediv. Un novo Podil cun trazado reticular ordenado arredor da antiga Praza dos Contratos (\"Kontraktova Ploscha\", a do mercado medieval ) foi dese\u00f1ado en 1812 polos arquitectos Geste e Melensky , cun bulevar central que continuaba a antiga baixada da cidade alta . Precisamente o barrio reconstru\u00eddo ter\u00e1 un papel protagonista no renacemento da importancia de K\u00ediv, desta vez coma centro industrial, ao longo do s\u00e9culo XIX .\nNa segunda metade do s\u00e9culo, tam\u00e9n a cidade alta tivo o seu desenvolvemento burgu\u00e9s . Foi conform\u00e1ndose en torno a unha nova praza (da Independencia ou da Duma porque al\u00ed erixiuse o Concello; co\u00f1ecida popularmente coma Maidan ) no que era a porta de murallas cara aos mosteiros . E no val do arroio que corr\u00eda a car\u00f3n apareceu a que devir\u00e1 a r\u00faa principal da cidade, Khreshchatyk . Os arrabaldes que apareceran ao sur da vila foron as\u00ed unidos, no \"glacis\" do que fora o recinto de murallas (demolidas), por unha ampliaci\u00f3n da urbe ata a estaci\u00f3n do ferrocarril (1868) que por al\u00ed foi trazado .\nNa antiga vila medieval, unha praza-bulevar alongada uniu os recintos de Sta. Sof\u00eda e San Miguel e foron trazadas r\u00faas de conexi\u00f3n coa primitiva cidade de Vladimiro (que era practicamente t\u00e1bula rasa) .\nS\u00e9culo XX.\nA comezos de s\u00e9culo K\u00ediv era xa a terceira cidade do imperio e coa s\u00faa ca\u00edda (1918) e os plans de forte industrializaci\u00f3n da Uni\u00f3n Sovi\u00e9tica, o papel de K\u00ediv coma importante n\u00facleo industrial non fixo sen\u00f3n aumentar ao longo da centuria, coa conseguinte metropolizaci\u00f3n da urbe. Varias pontes sobor do Dni\u00e9per permitiron a extensi\u00f3n \u00e1 beira oriental .\nO proceso de destruci\u00f3n de igrexas e monumentos das d\u00e9cadas de 1920 e 1930 acabou con algunhas das reconstruci\u00f3ns trala devastaci\u00f3n mongol (vg San Miguel, hoxe reconstru\u00edda; Sta. Sof\u00eda estivo a punto de seres demolida).\nNa segunda guerra mundial sufriu a ocupaci\u00f3n nazi e de resultas o centro do s\u00e9culo XIX, a r\u00faa Khreschatyk e o Maidan, foron dinamitados. A posterior reconstruci\u00f3n f\u00edxose segundo o mon\u00f3tono estilo estalinista imperante nos pa\u00edses socialistas nesa \u00e9poca .\nA peculiar orograf\u00eda de K\u00ediv, os seus outeiros sobor do Podil e as costas cara \u00f3 r\u00edo, foran progresivamente convertidos en parques-miradoiros.\nDende 1991 capital de Ucra\u00edna (en 1934 fora trasladada dende Kh\u00e1rkiv a capitalidade da RSS), K\u00ediv tenta volver a atopar o seu lugar na Europa contempor\u00e1nea, onde unha vez acadara unha esplendorosa preeminencia."}
{"id": "195676", "revid": "98629", "url": "https://gl.wikipedia.org/wiki?curid=195676", "title": "Mitra (mitolox\u00eda)", "text": "Mitra era un deus pag\u00e1n da Antig\u00fcidade, deus da luz solar, de orixe persa que pasou a formar parte do imperio romano e tivo moito \u00e9xito por t\u00f3dalas provincias do Imperio ata a s\u00faa prohibici\u00f3n; adoptada esta relixi\u00f3n polos romanos no ano 60 a. C., competiu co cristianismo ata o s\u00e9culo IV. Cons\u00e9rvanse diversas esculturas, na s\u00faa maior parte do s\u00e9culo III. Representase coma un home mozo, cun gorro frixio, matando un touro.\nO deus Mitra romano.\nDurante o Imperio romano, o culto a Mitra desenvolveuse como unha relixi\u00f3n mist\u00e9rica, organizada en sociedades secretas, exclusivamente masculinas, de car\u00e1cter esot\u00e9rico e inici\u00e1tico. Gozou de especial popularidade en ambientes castrenses, obrigaba \u00e1 honestidade, pureza e valor entre seus adeptos (ao igual que as vellas tradici\u00f3ns romanas).\nAs escavaci\u00f3ns iniciadas en 1857 baixo a igrexa de San Clemente, en Roma, amosaron que estaba constru\u00edda sobre unha igrexa paleocristi\u00e1 do s\u00e9culo IV, e esta \u00e1 s\u00faa vez sobre un templo adicado a Mitra. Como sucedeu con moitos outros templos pag\u00e1ns en todo o Imperio Romano cando os emperadores fixeron do cristianismo relixi\u00f3n oficial. Existen poucos textos escritos por autores mitra\u00edstas. Cons\u00e9rvanse algunhas pinturas,inscrici\u00f3ns e estatuas, as\u00ed como descrici\u00f3ns desta relixi\u00f3n por parte dos seus opo\u00f1entes, entre os que hai neoplat\u00f3nicos e cristi\u00e1ns.\nBoa parte do que se co\u00f1ece do mitra\u00edsmo bas\u00e9ase nas teor\u00edas do erudito belga Franz Cumont. A s\u00faa obra \"Os misterios de Mitra\", publicada en 1903 conduciu a aseveraci\u00f3ns por parte da Escola da historia das relixi\u00f3ns no sentido de que o mitra\u00edsmo influ\u00edra nalgunhas pr\u00e1cticas do cristianismo. Por\u00e9n, Loisy afirma que nas s\u00faas primeiras \u00e9pocas o cristianismo foi unha econom\u00eda de salvaci\u00f3n an\u00e1loga \u00f3s cultos dos misterios pag\u00e1ns (mitra\u00edsmo e cultos de Cibeles, Isis), fronte \u00f3s cales rivalizou durante moito tempo para finalmente lograr vencelos grazas a ser o cristianismo nomeado relixi\u00f3n oficial e \u00fanica do Imperio Romano.\nOs primeiros pensadores cristi\u00e1ns foron xudeus helenizantes que viv\u00edan nun mundo pag\u00e1n, por iso as s\u00faas teor\u00edas te\u00f1en unha base te\u00f3rica xud\u00eda tinguida de rituais propios do paganismo. Alfred Loisy considera que o cristianismo \u00e9 m\u00e1is ou menos unha adaptaci\u00f3n dos elementos esenciais dos misterios pag\u00e1ns \u00f3 monote\u00edsmo xudeu destes s\u00e9culos. O traballo interior da consciencia relixiosa \u00e9 preparado e condicionado por unha tradici\u00f3n relixiosa anterior, non o produto de experiencias relixiosas absolutamente independentes que ter\u00edan en si mesmas toda a s\u00faa explicaci\u00f3n.\nSimilitudes co cristianismo:.\nOutros autores tam\u00e9n ven un paralelismo entre o cristianismo e o mitra\u00edsmo en que:\nO deus Mitra v\u00e9dico.\nMitra tam\u00e9n \u00e9 un deus v\u00e9dico da India. Segundo o \"Bhagavata Purana\" \u00e9 o deus que controla o movemento. En idioma s\u00e1nscrito o termo \"mitra\" significa \u2018amigo\u2019.\nMitra \u00e9 un dos \"Aditya\", os fillos da deusa Aditi. Segundo algunhas fontes os seus irm\u00e1ns poden ser sete ou oito. Aditya indica a s\u00faa clasificaci\u00f3n de deuses solares ou do ceo. Segundo o \"Rig Veda\", Aditi \u00e9 unha deidade feminina, nai de todos os deuses, esposa de Kashyapa e filla de Daksha, un deus menor proxenitor do universo; consid\u00e9raselle como \u00abnatureza\u00bb ou \u00abdeusa primixenia creadora\u00bb.\nNos\"Vedas\", Mitra \u00e9 un deus secundario do sol, sendo moito m\u00e1is co\u00f1ecido V\u00edvasvan, que si queda ben definido como o Deus Sol en todas as escrituras nas que se menciona.\nO Mitra v\u00e9dico nunca vai s\u00f3, sen\u00f3n en compa\u00f1\u00eda do seu irm\u00e1n xemelgo Varuna e os dous est\u00e1n inclu\u00eddos entre os deuses irm\u00e1ns Adityas. Mitra est\u00e1 relacionado cos xuramentos, as promesas, os contratos, a honestidade, a amizade e os encontros, as\u00ed como considerado como o suave sol do amencer. No acostuma ter tanto protagonismo como o seu \"conflitivo\" irm\u00e1n Varuna, e por iso adoita pasar m\u00e1is desapercibido. En contraposici\u00f3n, a o seu irm\u00e1n Varuna se lle asignan a creaci\u00f3n de raios, tormentas, chuvias, das augas, os oc\u00e9anos, os r\u00edos e os baixos mundos das profundidades.\nO t\u00e1ndem Mitra-V\u00e1runa tam\u00e9n ven mencionado nos antigos \"Puranas\", e non se describe moi ben a s\u00faa procedencia. Todo iso apunta a que pertenceron \u00f3 rango de deuses anteriores do per\u00edodo pre-s\u00e1nscrito, antes da aparici\u00f3n do hindu\u00edsmo primitivo. Neste hindu\u00edsmo primitivo e medio, o deus que ocupaba o rango de deus-sol era V\u00edvaswa, en oposici\u00f3n \u00f3 deus luar Chandra.\nNos Vedas non hai moita claridade na identificaci\u00f3n de varios deuses. A raz\u00f3n \u00e9 porque co paso do tempo foron cambiando os cultos. O certo \u00e9 que Mitra pode ser reminiscencias de tempos anteriores \u00f3 establecemento do vedismo (relixi\u00f3n anterior \u00f3 hindu\u00edsmo). A\u00ednda hai alg\u00fans lugares onde Mitra \u00e9 invocado, principalmente en xu\u00edzos e contratos, para asegurar o seu cumprimento, as\u00ed como a honestidade dos implicados.\nOs misterios de Mitra.\nMitra naceu dunha rocha (de petra natus) como Cibeles, o hermafrodita primordial. A cova \u00e9 un elemento principal no seu mito: Mitra p\u00e9chase nela e s\u00f3 sae unha vez \u00f3 ano. O esencial do rito trae consigo o sacrificio do touro por Mitra por orde do Sol. Cubr\u00edndose a cabeza co gorro frixio, aguanta ao touro polo nariz e, xirando a cabeza, af\u00fandelle a s\u00faa espada na cruz.\nDo corpo do touro xorden herbas, plantas e cereais (pan, vide), este desenv\u00f3lvese en presenza de dous personaxes: Cautes e Caut\u00f3pates; que soste\u00f1en cada un un facho, un dirix\u00edndoo cara \u00f3 alto (Cautes), e outro cara a abaixo (Caut\u00f3pates), ambos representan o amencer e o luscofusco. Mitra e Sol comparten a carne do touro, acompa\u00f1ado de pan e auga (quizais vi\u00f1o), nun banquete no seo da cova primordial. A continuaci\u00f3n, Sol e despois Mitra, el\u00e9vanse cara o ceo para o Xu\u00edzo e a Redenci\u00f3n. As\u00ed fai a alma do crente que pasa, na s\u00faa ascensi\u00f3n, por sete portas asociadas a sete metais e \u00f3s sete planetas, ordenadas segundo a secuencia dos sete d\u00edas da semana.\nMitra e Xes\u00fas comparten o mesmo d\u00eda de nacemento (25 de decembro, o cristianismo o far\u00eda a partir do s\u00e9culo II) e as mesmas crenzas sobre a fin do mundo. Mitra non morre, el\u00e9vase cara o ceo para executar o Xu\u00edzo e resurrecci\u00f3n dos corpos. O sacrificio do touro \u00e9 interpretado como un sacrifico de redenci\u00f3n do mundo. O asasinato do touro \u00e9 primitivamente a obra de Ahrim\u00e1n, pr\u00edncipe do Mal iraniano, que quere as\u00ed, co seu escorpi\u00f3n que colle coas s\u00faas pinzas os xenitais do Touro, viciar a vida na s\u00faa fonte. Derramando o sangue do touro, Mitra fertiliza o mundo e permite a prepetuaci\u00f3n da Creaci\u00f3n. \u00d3 contrario que nos ritos de Cibeles, o culto de Mitra non implica un sacrificio taur\u00f3bolo, este foi cumprido dunha vez por todas por Mitra na orixe. O rito consiste esencialmente na \u201coblaci\u00f3n do pan\u201d, para conmemorar o banquete primordial de Sol e Mitra, que precedeu \u00e1 s\u00faa ascensi\u00f3n."}
{"id": "195677", "revid": "1131", "url": "https://gl.wikipedia.org/wiki?curid=195677", "title": "Anabel Alonso L\u00f3pez", "text": "Anabel Alonso L\u00f3pez, nada nas Pontes en 1968, \u00e9 unha escritora e bibliotecaria galega.\nTraxectoria.\nLicenciada en Filolox\u00eda Hisp\u00e1nica pola Universidade de Santiago de Compostela, traballa como bibliotecaria no concello das Pontes. Participou en grupos teatrais universitarios e obradoiros literarios. Colabora coa Asociaci\u00f3n de Estudos Hist\u00f3ricos Hume, coa Asociaci\u00f3n Cultural Alende e co Grupo Po\u00e9tico Alal\u00e1."}
{"id": "195678", "revid": "89787", "url": "https://gl.wikipedia.org/wiki?curid=195678", "title": "Jos\u00e9 Manuel Lamela", "text": "Jos\u00e9 Manuel Lamela Pi\u00f1eiro, nado no Valadouro en 1953, \u00e9 un pol\u00edtico galego do PPdeG\nTraxectoria.\nIndustrial. \u00c9 concelleiro no Valadouro polo PPdeG dende 1999. Nas elecci\u00f3ns municipais de 2011 encabezou a candidatura do PPdeG \u00e1 alcald\u00eda do Valdouro e foi elixido alcalde como cabeza da lista m\u00e1is votada. Logo dunha moci\u00f3n de censura, en xu\u00f1o de 2013 foi substitu\u00eddo na alcald\u00eda polo socialista Edmundo Maseda."}
{"id": "195680", "revid": "26585", "url": "https://gl.wikipedia.org/wiki?curid=195680", "title": "Tempada 2008 do Campionato de Galicia de Rally", "text": "A tempada 2008 foi a 30\u00aa edici\u00f3n do Campionato de Galicia de Rally. O calendario estaba composto por nove probas comezando no Rally do Cocido e rematando no Rally Botafumeiro, pero esta \u00faltima proba foi suspendida, polo que s\u00f3 se levaron a cabo oito. O ga\u00f1ador do campionato foi Pedro Burgo que consegu\u00eda o seu primeiro t\u00edtulo auton\u00f3mico.\nPuntuaci\u00f3n.\nEn cada rally entregouse un n\u00famero de puntos aos pilotos segundo a s\u00faa clasificaci\u00f3n, multiplicado polo coeficiente do rally en cuesti\u00f3n. Para que os puntos contasen na clasificaci\u00f3n final do campionato era necesario participar na metade dos rallys totais m\u00e1is un (5) e s\u00f3 se tiveron en conta os 5 mellores resultados."}
{"id": "195683", "revid": "89787", "url": "https://gl.wikipedia.org/wiki?curid=195683", "title": "Neopterixios", "text": "Os neopterixios (Neopterygii) son unha subclases da clase Actinopterixios (Actinopterygii) de peixes \u00f3seos. O termo significa \"alas novas\", e fai referencia \u00e1 forma evolucionada das aletas.\nOs exemplares actuais mostran moi poucos cambios respecto dos actinopterixios m\u00e1is primitivos. O grupo apareceu no Permiano tard\u00edo e a partir de ent\u00f3n dominaron os mares con notable \u00e9xito porque pod\u00edan moverse a maior velocidade c\u00f3s seus antecesores.\nCaracter\u00edsticas.\nAs escamas e esqueletos foron torn\u00e1ndose m\u00e1is lixeiros \u00f3 longo da evoluci\u00f3n, \u00e1 vez que desenvolv\u00edan unha mand\u00edbula m\u00e1is poderosa e eficiente.\nClasificaci\u00f3n.\nClasif\u00edcanse en d\u00faas infraclases:"}
{"id": "195685", "revid": "1822", "url": "https://gl.wikipedia.org/wiki?curid=195685", "title": "Neopterygii", "text": ""}
{"id": "195686", "revid": "1576", "url": "https://gl.wikipedia.org/wiki?curid=195686", "title": "Hol\u00f3steos", "text": "Os hol\u00f3steos (Holostei) son unha infraclase de peixes \u00f3seos da subclase dos Neopterygii. Agrupa a peixes de esqueleto case totalmente osificado (a\u00ednda que o nome do grupo, \"hol\u00f3steos\", significa, erroneamente, que o te\u00f1en completamente osificado).\nCaracter\u00edsticas.\nPos\u00faen escamas ganoides e notocorda persistente.\nClasificaci\u00f3n.\nRepresentan un grupo de peixes de transici\u00f3n entre os condr\u00f3steos (cos que se clasificaban antigamente) e os tele\u00f3steos, e comprenden d\u00faas ordes:\nAlg\u00fans autores consideran que os Hol\u00f3steos son un grupo parafil\u00e9tico e fan colgar estas ordes directamente dos Actinopterixios."}
{"id": "195687", "revid": "124656", "url": "https://gl.wikipedia.org/wiki?curid=195687", "title": "Mois\u00e9s Rodr\u00edguez P\u00e9rez", "text": "Mois\u00e9s Rodr\u00edguez P\u00e9rez, nado en Tui o 5 de marzo do 1971, \u00e9 un pol\u00edtico galego do PPdeG. Foi alcalde de Tui dende o 2011 ata o 2015.\nTraxectoria.\nFoi elixido concelleiro en Tui do PPdeG en 1995. Foi un dos concelleiros populares que en febreiro de 1998 apoiou ao tam\u00e9n edil conservador Antonio Fern\u00e1ndez Rocha nunha moci\u00f3n de censura contra o alcalde do seu partido Miguel \u00c1ngel Cap\u00f3n Rey. Volveu a ser concelleiro en 1999 baixo a lista independentes de CPT encabezada por Rocha e coa que mantiveron o goberno logrado na moci\u00f3n de censura. En 2003 regresaron ao PPdeG e volveu a ser concelleiro, ao igual que en 2007, mantendo en ambas ocasi\u00f3ns o goberno.\nNas elecci\u00f3ns municipais de 2011 encabezou a candidatura do PPdeG \u00e1 alcald\u00eda de Tui en substituci\u00f3n de Rocha e foi elixido alcalde por maior\u00eda absoluta. Non se presentou \u00e1 reelecci\u00f3n nas elecci\u00f3ns municipais de 2015, e deixou a pol\u00edtica municipal tras 20 anos nela..\nEn febreiro de 2017 tomou posesi\u00f3n como deputado no Parlamento de Galicia, tras haber concorrido nas listas do PPdeG \u00e1s Elecci\u00f3ns ao Parlamento de Galicia de 2016. Presentouse nas listas do PPdeG \u00e1s elecci\u00f3ns auton\u00f3micas de 2020 e, a\u00ednda que tampouco sa\u00edu elixido \u00e1 primeira, entrou en setembro de 2021 na c\u00e1mara galega logo da renuncia de varios conselleiros aos seus escanos."}
{"id": "195688", "revid": "1822", "url": "https://gl.wikipedia.org/wiki?curid=195688", "title": "Holostei", "text": ""}
{"id": "195689", "revid": "1131", "url": "https://gl.wikipedia.org/wiki?curid=195689", "title": "Camp de les Corts", "text": "O Camp de les Corts (popularmente chamado Les Corts) foi o segundo estadio que tivo en propiedade o Futbol Club Barcelona na s\u00faa historia, tralo Camp del Carrer Ind\u00fastria, e anterior \u00f3 Camp Nou. O equipo xogou os seus encontros como local neste estadio entre 1922 e 1957.\nHistoria.\nO FC Barcelona xogaba os seus encontros como local no Camp del Carrer Ind\u00fastria, un estadio con capacidade para 6.000 persoas (1.500 sentadas e 4.500 a pe de campo) que quedou obsoleto e pequeno cando os \u00e9xitos do club comezaron a atraer mais afeccionados. A partir de 1919 o equipo ga\u00f1ou varias edici\u00f3ns da Copa do Rei e do Campionato de Catalu\u00f1a (os \u00fanicos torneos existentes daquela) con xogadores m\u00edticos como Josep Samitier, Paulino Alc\u00e1ntara (m\u00e1ximo goleador hist\u00f3rico do club), Ricardo Zamora ou Emilio Sagi Barba.\nHans Gamper, o mesmo presidente que xa mandara constru\u00edr o vello estadio en 1909, decidiu constru\u00edr en 1922 un novo recinto moito m\u00e1is grande e moderno para acoller a gran cantidade de seareiros que quer\u00edan acudir a ver os encontros do equipo de f\u00fatbol.\nAs obras duraron s\u00f3 3 meses, e o 20 de maio de 1922 tivo lugar a inauguraci\u00f3n oficial do estadio (o primeiro con c\u00e9spede do mundo) cun encontro amigable fronte \u00f3 equipo escoc\u00e9s do Saint Mirren FC. O estadio recibiu o nome de \"Les Corts\" por ser o nome do barrio no que foi constru\u00eddo. Daquela o estadio ti\u00f1a unha soa tribuna e capacidade para 25.000 persoas. En 1926 foi ampliado para poder acoller ata 45.000 persoas.\nEste novo estadio, sumado \u00f3s \u00e9xitos do equipo na Copa do Rei (t\u00edtulos de 1925, 1926 e 1928) e no Campionato de Catalu\u00f1a (t\u00edtulos de 1924, 1925, 1926, 1927 e 1928) impulsaron o crecemento econ\u00f3mico, social e institucional do club, que conquistou en 1929 a primeira edici\u00f3n do campionato nacional de Liga. Este crecemento posibilitou a creaci\u00f3n en 1926 da nova secci\u00f3n de baloncesto.\nNon obstante, o estadio tam\u00e9n acolleu incidentes relacionados coa resistencia catal\u00e1 \u00f3 centralismo da ditadura de Miguel Primo de Rivera (1922-1930). Un deses incidentes tivo lugar en 1925, cando o FC Barcelona organizou un encontro de homenaxe \u00e1 influente entidade cultural do Orfe\u00f3 Catal\u00e1, para o cal non ti\u00f1a permiso. Cando soou o himno espa\u00f1ol, a multitude catalanista que ench\u00eda as bancadas do estadio de Les Corts asubiou \u00e1 Marcha Real, o cal provocou que a autoridade gobernativa mandase pechar o recinto durante 6 meses. Gamper presentou pouco despois a s\u00faa dimisi\u00f3n como presidente do club por mor destes feitos.\nNos anos trinta tivo lugar a Guerra Civil espa\u00f1ola, durante a cal o presidente do FC Barcelona, Josep Sunyol, foi executado, e as instalaci\u00f3ns do club foron bombardeadas. En 1940 foi designado presidente un home af\u00edn \u00f3 franquismo, Enrique Pi\u00f1eyro, IX Marqu\u00e9s da Mesa de Asta, que castelanizou o nome do club e modificou o escudo. En 1942 o equipo estivo a piques de descender.\nOs bos resultados non volveron a Les Corts at\u00e9 mediados dos anos 40. O FC Barcelona conquistou as ligas dos anos 1945, 1948 e 1949. Nese ano 1949 o club celebrou o seu 50\u00ba aniversario conquistando ademais a s\u00faa primeira Copa Latina. En 1950 o presidente Agust\u00ed Montal contrata \u00f3 xogador h\u00fangaro L\u00e1szl\u00f3 Kubala, e entre 1951 e 1953 o Barcelona conquista t\u00f3dolos t\u00edtulos nacionais posibles, as\u00ed como a Copa Latina de 1952. Naqueles intres o estadio de Les Corts xa contaba cunha capacidade para 60.000 persoas, pero aquel equipo atra\u00eda a tanta xente que a\u00ednda as\u00ed era pequeno.\nFrancesc Mir\u00f3-Sans chegou \u00e1 presidencia do club en 1953 despois dunhas elecci\u00f3ns \u00e1s que se presentou co lema \"Polo mellor campo do mundo\". A necesidade dun estadio mais grande levou \u00e1 colocaci\u00f3n da primeira pedra do novo estadio o 24 de marzo de 1954. O Camp Nou foi inaugurado o 27 de setembro de 1957, e Les Corts continuou sendo utilizado durante uns anos polo Condal, ata a s\u00faa clausura definitiva.\nTralo peche do estadio, comezou un lento proceso para recalificar os terreos sobre os que estaba constru\u00eddo, para poder ser vendidos por unha boa cantidade a algunha inmobiliaria que quixese constru\u00edr vivendas, xa que naquel ent\u00f3n o lugar estaba cualificado como terreo verde. Finalmente as obras de demolici\u00f3n comezaron o 2 de febreiro de 1966."}
{"id": "195690", "revid": "4817", "url": "https://gl.wikipedia.org/wiki?curid=195690", "title": "Asp (foguete)", "text": "Asp (acr\u00f3nimo de \"Atmospheric Sounding Projectile\") foi a denominaci\u00f3n dun modelo de foguete sonda estadounidense usado entre 1955 e 1963.\nCaracter\u00edsticas.\nAsp foi dese\u00f1ado pola Armada dos Estados Unidos de Am\u00e9rica para recoller mostras dos fungos at\u00f3micos resultantes das probas nucleares. Foi desenvolto pola Cooper Development Corporation e tras varias probas no pol\u00edgono de White Sands us\u00e1ronse durante as probas nucleares da operaci\u00f3n Redwing. M\u00e1is tarde ser\u00eda usado como etapa superior, xunto unha primeira etapa Nike, para investigar a atmosfera superior e facer estudos solares.\nO Asp lanz\u00e1base desde un monorra\u00edl de inclinaci\u00f3n variable e levaba un transmisor de telemetr\u00eda cun peso de entre 9 e 11\u00a0kg no morro. As aletas do Asp levaban bengalas para facilita-lo seguimento do foguete.\nVariantes.\nAsp Apache.\nO Asp Apache consistiu nun foguete sonda cunha primeira etapa Asp e unha segunda etapa Apache, chegando a alcanzar 120\u00a0km de altura. S\u00f3 se lanzou un modelo, o 15 de novembro de 1961."}
{"id": "195691", "revid": "89787", "url": "https://gl.wikipedia.org/wiki?curid=195691", "title": "Tele\u00f3steos", "text": "Os tele\u00f3steos (Teleostei) son unha infraclase da clase Actinopterixios (Actinopterygii) e comprenden a inmensa maior\u00eda dos peixes \u00f3seos actuais.\nCaracter\u00edsticas.\nSon peixes de esqueleto \u00f3seo, cola homocerca, escamas cicloides o ctenoideas, vexiga natatoria habitualmente presente e sen espir\u00e1culos.\nPresentan placas dentarias basibranquiais e premaxilares m\u00f3biles.\nClasificaci\u00f3n.\nClasific\u00e1ronse como unha superorde dos Actinopterixios porque o grao de osificaci\u00f3n do seu esqueleto era superior \u00f3 dos Condr\u00f3steos e Hol\u00f3steos, pero hoxe consid\u00e9ranse unha infraclase.\nOs Tele\u00f3steos comprenden 12 superordes coas seguintes ordes:"}
{"id": "195692", "revid": "4817", "url": "https://gl.wikipedia.org/wiki?curid=195692", "title": "Astrid (sat\u00e9lite)", "text": "Astrid ou Astrid 1 \u00e9 un microsat\u00e9lite sueco lanzado o 24 de xaneiro de 1995 mediante un foguete Kosmos 3M desde o cosm\u00f3dromo de Plesetsk.\nCaracter\u00edsticas.\nAstrid 1 \u00e9 o terceiro sat\u00e9lite cient\u00edfico sueco e adicouse a investiga-lo contorno de plasma da Terra, centr\u00e1ndose nos fen\u00f3menos relacionados coas part\u00edculas neutras para mellorar a comprensi\u00f3n do comportamento dos cintos de radiaci\u00f3n e estudar a s\u00faa din\u00e1mica e morfolox\u00eda. Astrid 1 \u00e9 o primeiro microsat\u00e9lite montado sobre a plataforma FREJA-C, cumprindo tam\u00e9n a funci\u00f3n de demostrador tecnol\u00f3xico.\nO sat\u00e9lite estabil\u00edzase mediante xiro, co eixo de xiro apuntando cara o Sol. O sistema de datos ten unha memoria de 8 MB e as comunicaci\u00f3ns te\u00f1en lugar a unha velocidade de 8 kbps e a unha frecuencia de 400 MHz cara a estaci\u00f3n de terra situada en Kiruna. O sat\u00e9lite tam\u00e9n fai un pase diario sobre a estaci\u00f3n de Esrange, coa que se comunica en banda S a 128 kbps.\nO tempo estimado de vida do sat\u00e9lite era dun ano, pero os instrumentos fallaron o 1 de marzo de 1995.\nInstrumentaci\u00f3n.\nA instrumentaci\u00f3n foi dese\u00f1ada polo Instituto Sueco de F\u00edsica Espacial de Kiruna, e consiste en tres experimentos:"}
{"id": "195693", "revid": "1822", "url": "https://gl.wikipedia.org/wiki?curid=195693", "title": "Teleostei", "text": ""}
{"id": "195694", "revid": "56817", "url": "https://gl.wikipedia.org/wiki?curid=195694", "title": "Acipenseriformes", "text": "A dos acipenseriformes (\"Acipenseriformes\") \u00e9 unha orde de peixes \u00f3seos, os m\u00e1is primitivos da clase dos actinopterixios, que incl\u00fae os esturi\u00f3ns, os peixes esp\u00e1tula e outras especies extintas.\nCaracter\u00edsticas.\nPresentan un esqueleto en gran parte cartilaxinoso. O corpo, de secci\u00f3n pentagonal, \u00e9 espido (sen escamas), pero presenta cinco series de placas \u00f3seas ou escudos dispostos lonxitudinalmente.\nO foci\u00f1o \u00e9 alongado (\"rostrum\") e a boca, situada en posici\u00f3n ventral, \u00e9 pequena e protr\u00e1ctil (pode proxectarse cara ao exterior como unha trompa), e ten poucos dentes ou \u00e9 desdentada, e fronte a ela hai 4 barbelas dispostas nunha fila horizontal.\nAs aletas est\u00e1n sustentadas por raios cartilaxinosos; a dorsal e a anal est\u00e1n moi atrasadas, e os primeiros raios das pectorais est\u00e1n fusionados para formaren unha forte espi\u00f1a; a aleta caudal \u00e9 heterocerca.\nPos\u00faen unha vexiga natatoria gasosa comunicada co intestino, e este pos\u00fae v\u00e1lvula espiral.\nAdoitan ter gran tama\u00f1o (at\u00e9 6 m e 1 000\u00a0kg de peso, a\u00ednda que hoxe en d\u00eda raramente pasan ds 2 ou 3 m) e alcanzar gran lonxevidade (at\u00e9 os 100 anos), no caso do esturi\u00f3n.\nTaxonom\u00eda.\nA clasificaci\u00f3n m\u00e1is recentemente aceptada agrupa aos acipenseriformes en d\u00faas subordes e catro familias, d\u00faas delas con especies viventes e as outras d\u00faas xa extinguidas:\nAs especies actuais son unhas 26, a maior\u00eda propias de r\u00edos de Rusia, Norteam\u00e9rica e Asia, a\u00ednda que f\u00f3ra da \u00e9poca da reproduci\u00f3n poden acharse tam\u00e9n nos oc\u00e9anos cecanos. Algunhas delas son de grande inmportancia econ\u00f3mica, mentres que outras foron levadas case at\u00e9 a extinci\u00f3n pola sobrepesca e a contaminaci\u00f3n."}
{"id": "195696", "revid": "865", "url": "https://gl.wikipedia.org/wiki?curid=195696", "title": "Two Door Cinema Club", "text": "Two Door Cinema Club \u00e9 unha banda de indie rock procedente de Bangor e Donaghadee, en Irlanda do Norte. Formouse no ano 2007 e est\u00e1 composta por Sam Halliday (guitarra e coros), Alex Trimble (voces, guitarra e sintetizadores) e Kevin Baird (baixo e coros). O grupo asinou co selo franc\u00e9s Kitsun\u00e9 Music, a trav\u00e9s do cal editou o seu \u00e1lbum de estrea, \"Tourist History\", o 1 de marzo do 2010. A banda ga\u00f1ou o Choice Music Prize ao mellor \u00e1lbum irland\u00e9s do ano 2010.\nHistoria.\nAlex Trimble e Sam Halliday co\u00f1ec\u00e9ronse mentres asist\u00edan ao Bangor Grammar School, e posteriormente co\u00f1eceron a Kevin Baird. O nome da banda ven dunha ocasi\u00f3n na que Halliday pronunciou mal o nome do cine local, Tudor Cinema. Anteriormente o grupo era un cuarteto co\u00f1ecido como LifeWithoutRory, composto polos membros de Two Door Cinema Club members e tam\u00e9n un bater\u00eda, Patrick Thompson. Por\u00e9n, Two Door Cinema Club colleu forma despois de que Patrick marchase.\nNo 2007 formouse Two Door Cinema Club, e despois dun aumento do interese pola s\u00faa m\u00fasica na s\u00faa p\u00e1xina de MySpace, renunciaron \u00e1s s\u00faas carreeiras universitarias e comezaron a traballar en metarial de estudio. O EP \"Four Words To Stand On\" foi lanzado en xaneiro do 2009 e foi recibido positivamente pola cr\u00edtica. Varios blogs musicais escribiron artigos sobre a banda e a s\u00faa popularidade incrementouse. No mes de xullo dese ano comezaron a gravar o seu \u00e1lbum de estrea nos Eastcote Studios de Londres con Eliot James. En setembro a banda comezou as sesi\u00f3ns de mestura con Phillipe Zdar en Motorbass, o seu estudio en Par\u00eds.\nEn decembro do ano 2009, Two Door Cinema Club foi elixido na enquisa da BBC Sound Of 2010 Poll o 165 mellor artista dese ano.\nEn xaneiro do 2010, Two Door Cinema Club anunciou a listaxe de canci\u00f3ns e os detalles do seu \u00e1lbum nunha entrevista en \"NME\". Este foi publicado o 26 de febreiro en Irlanda e o 1 de marzo no Reino Unido. O disco, titulado \"Tourist History\", lanzar\u00edase nos Estados Unidos o 27 de abril. Foi precedido dos sinxelos \"Something Good Can Work\", \"I Can Talk\" e \"Undercover Martyn\", aparecendo o primeiro e o terceiro en anuncios de televisi\u00f3n de Vodafone e Meteor. \"Undercover Martyn\" tam\u00e9n est\u00e1 na banda sonora do videoxogo \"Gran Turismo 5\", mentres que \"I Can Talk\" sae nos dos xogos 'FIFA 11\" e \"NBA 2K11\". Ademais, \"Something Good Can Work\" e \"Do You Want It All\" foron usadas na pel\u00edcula do 2011 \"Chalet Girl\". O 25 de novembro do 2010 o tema \"What You Know\" foi lanzado como descarga gratu\u00edta para o xogo \"Tap Tap Revenge 3\".\nO 18 de xaneiro do 2011 Two Door Cinema Club apareceu no programa de televisi\u00f3n \"Late Night with Jimmy Fallon\", interpretando a s\u00faa canci\u00f3n \"What You Know\".\n\"Tourist History\" ga\u00f1ou o Choice Music Prize ao mellor \u00e1lbum irland\u00e9s do 2010, sendo o primeiro premio que a banda obti\u00f1a. O grupo doou os cartos a Abaana, unha organizaci\u00f3n de caridade baseada na s\u00faa cidade natal. Two Door Cinema Club tam\u00e9n ga\u00f1ou o premio Breaking Woodie da mtvU.\nEn abril do 2012, a conta de Twitter da banda revelou que o seu segundo traballo estaba preto de rematarse. O 20 de xu\u00f1o o grupo anunciou que \"Beacon\" ser\u00eda o t\u00edtulo do seu segundo \u00e1lbum, e que este ser\u00eda publicado o 3 de setembro no Reino Unido e o 4 no resto do mundo. Jacknife Lee, que xa traballara con artistas como U2, R.E.M., Snow Patrol e Bloc Party, encargouse da produci\u00f3n do disco.\nO 19 de xullo do 2012 \"Sleep Alone\" foi elixido sinxelo principal de \"Beacon\", podendo escoitarse a trav\u00e9s da p\u00e1xina da revista \"NME\"; por\u00e9n, o sinxelo non ser\u00eda oficialmente publicado ata o 21 de xullo. O seu v\u00eddeo musical foi subido \u00e1 canle da banda en YouTube o 8 de agosto.\nA comezos de outubro anunciouse que o segundo sinxelo do novo \u00e1lbum ser\u00eda \"Sun\"; publicado o 18 de novembro. O seu videoclip fixo a s\u00faa estrea en YouTube o 11 de outubro."}
{"id": "195701", "revid": "89787", "url": "https://gl.wikipedia.org/wiki?curid=195701", "title": "Polipteriformes", "text": "Os polipteriformes (Polypteriformes) son unha orde de peixes \u00f3seos primitivos da clase Actinopterixios (Actinopterygii). S\u00f3 comprenden unha \u00fanica familia, os polipt\u00e9ridos (Polypteridae), co\u00f1ecidos como \"bichires\", e a s\u00faa distribuci\u00f3n mundial red\u00facese a augas de r\u00edos e lagos de \u00c1frica.\nCaracter\u00edsticas.\nPresentan un corpo alongado ou ang\u00fciliforme, recuberto de pequenas escamas ganoides, grosas e romboides. As aletas pectorais te\u00f1en unha base lobulada e a aleta dorsal est\u00e1 dividida en varias pequenas aletas (8 ou m\u00e1is) formadas por un radio espi\u00f1oso que soporta unha membrana pequena. A caudal \u00e9 sim\u00e9trica e con forma de frecha.\nOs exemplares xuven\u00eds presentan branquias externas, que pasan a ser internas nos adultos. A vexiga natatoria, comunicada por un conduto co es\u00f3fago, s\u00e9rvelles como \u00f3rgano respiratorio accesorio.\nActualidade.\nEstes peixes son especies populares en acuarios, de car\u00e1cter pac\u00edfico e relativamente pouco activos, polo que prefiren permanecer asentadas no fondo do acuario."}
{"id": "195702", "revid": "1822", "url": "https://gl.wikipedia.org/wiki?curid=195702", "title": "Polypteriformes", "text": ""}
{"id": "195703", "revid": "1822", "url": "https://gl.wikipedia.org/wiki?curid=195703", "title": "Polipt\u00e9ridos", "text": ""}
{"id": "195704", "revid": "56817", "url": "https://gl.wikipedia.org/wiki?curid=195704", "title": "Veas fondas da man", "text": "As veas fondas da man son un conxunto de veas do membro superior humano, que acompa\u00f1an \u00e1s arterias da man no seu percorrido, pero en sentido inverso. Son parte da drenaxe venosa do membro superior. Constit\u00faen dous arcos venosos palmares, un superficial e un fondo. As veas fondas da man constit\u00faen a primeira porci\u00f3n do sistema venoso fondo da man."}
{"id": "195705", "revid": "1822", "url": "https://gl.wikipedia.org/wiki?curid=195705", "title": "Polypteridae", "text": ""}
{"id": "195706", "revid": "56817", "url": "https://gl.wikipedia.org/wiki?curid=195706", "title": "Veas fondas do antebrazo", "text": "As veas fondas do antebrazo son un conxunto de veas do membro superior humano, pertencentes \u00e1 drenaxe venosa do membro superior, que recollen o sangue desosixenado da man e do antebrazo. Forman parte do sistema venoso fondo e derivan das veas fondas da man. Percorren todo o antebrazo ata chegar ao c\u00f3bado, para al\u00ed formaren as veas braquiais. Ao longo do seu traxecto p\u00f3dense distinguir d\u00faas veas de certo calibre, a vea radial e a vea cubital."}
{"id": "195707", "revid": "56817", "url": "https://gl.wikipedia.org/wiki?curid=195707", "title": "Vea radial", "text": "A vea radial \u00e9 unha vea do membro superior humano, pertecente ao antebrazo. Forma parte da drenaxe venosa do membro superior, m\u00e1is concretamente do sistema fondo. Recibe sangue desosixenado da man e antebrazo. Deriva das veas metacarpais e a altura do c\u00f3bado remata nas veas braquiais. Percorre todo o antebrazo, pola parte externa ou lateral, por enriba do \u00f3so radial, paralelamente \u00e1 vea cubital, sendo de menor calibre ca esa."}
{"id": "195708", "revid": "56817", "url": "https://gl.wikipedia.org/wiki?curid=195708", "title": "Vea cubital", "text": "A vea cubital \u00e9 unha vea do membro superior humano, pertencente ao antebrazo. Forma parte do sistema fondo da drenaxe venosa do membro superior. Deriva dos arcos venosos fondos da man e percorre todo o antebrazo, pola parte interna (por enriba do \u00f3so cubital), de xeito paralelo \u00e1 vea radial, sendo de maior tama\u00f1o ca esta. Transporta o sangue desosixenado da man e antebrazo cara ao c\u00f3bado, onde remata nas veas braquiais."}
{"id": "195709", "revid": "56817", "url": "https://gl.wikipedia.org/wiki?curid=195709", "title": "Vea subclavia", "text": "A vea subclavia \u00e9 unha vea do membro superior humano, pertencente \u00e1 parte fonda da drenaxe venosa do membro superior. \u00c9 a continuaci\u00f3n da vea axilar, que ao pasar a primeira costela cambia de denominaci\u00f3n para chamarse subclavia. Dende aqu\u00ed dir\u00edxese cara ao t\u00f3rax, ata a parte final da costela, xunto ao esterno. Neste punto \u00fanese coa vea xugular interna para formaren o troncos venosos braquiocef\u00e1licos ou vea braquiocef\u00e1lica ou vea innominada.\nA vea subclavia ten por diante a clav\u00edcula e o m\u00fasculo subclavio. Por enriba e por detr\u00e1s ten a arteria subclavia, entre as cales se dispo\u00f1en o m\u00fasculo escaleno e o nervio fr\u00e9nico."}
{"id": "195710", "revid": "54334", "url": "https://gl.wikipedia.org/wiki?curid=195710", "title": "Veas tributarias do membro superior", "text": "As veas tributarias do membro superior son un conxunto de veas do membro superior humano, pertencentes ao sistema fondo da drenaxe venosa do membro superior. Adoitan recoller sangue procedente do brazo a trav\u00e9s dunha p\u00f3la da vea cef\u00e1lica, que ascende preto da clav\u00edcula. De xeito inconstante recibe p\u00f3las da vea xugular externa ou da vea xugular anterior. \u00c9 posible calquera combinaci\u00f3n destas tres. Remata na vea xugular interna a altura da uni\u00f3n do conduto tor\u00e1cico e da vea subclavia esquerda. "}
{"id": "195711", "revid": "56817", "url": "https://gl.wikipedia.org/wiki?curid=195711", "title": "Veas metacarpais palmares", "text": "As veas metacarpais palmares son un conxunto de veas do membro superior humano pertencentes ao sistema fondo da drenaxe venosa do membro superior. Recollen o sangue da palma da man e transp\u00f3rtano cara as veas fondas do antebrazo."}
{"id": "195712", "revid": "85894", "url": "https://gl.wikipedia.org/wiki?curid=195712", "title": "A Herbosa, Boebre, Pontedeume", "text": "A Herbosa \u00e9 un lugar da parroquia de Boebre no concello coru\u00f1\u00e9s de Pontedeume na comarca do Eume. Ti\u00f1a 40 habitantes no ano 2010 segundo datos do Instituto Nacional de Estad\u00edstica, dos cales 19 eran homes e 21 eran mulleres.\nNeste lugar \u00e1chase a praia de Anda\u00edo, duns 250 metros de lonxitude. No seu extremo norte hai un porto deportivo. Ao sur, separada por unhas rochas, est\u00e1 a praia de San Pedro, xa no concello de Mi\u00f1o. As d\u00faas praias son en realidade unha soa, co\u00f1ecida popularmente como a praia de Perbes."}
{"id": "195713", "revid": "56817", "url": "https://gl.wikipedia.org/wiki?curid=195713", "title": "Veas palmares da man", "text": "As veas palmares da man ou veas volares da man son un conxunto de veas do membro superior humano, pertencentes \u00e1 palma da man. Recollen o sangue da palma e transp\u00f3rtanto cara as veas fondas do antebrazo. Forman parte do sistema fondo da drenaxe venosa do membro superior."}
{"id": "195714", "revid": "56817", "url": "https://gl.wikipedia.org/wiki?curid=195714", "title": "Arco venoso palmar fondo", "text": "O arco venoso palmar fondo \u00e9 unha formaci\u00f3n venosa do membro superior humano, pertencente \u00e1 man. Recolle o sangue do territorio fondo da man. Forma parte da drenaxe venosa do membro superior. Est\u00e1 conectado coas veas metacarpais palmares e coas veas palmares. Transporta o sangue da man \u00e1s veas do antebrazo."}
{"id": "195716", "revid": "56817", "url": "https://gl.wikipedia.org/wiki?curid=195716", "title": "Angles", "text": "Angles \u00e9 o cuarto \u00e1lbum da banda de garage rock estadounidense The Strokes. Foi publicado o 18 de marzo de 2011.\nEstilo musical.\nInspirado en parte por bandas como MGMT, Arctic Monkeys, e Crystal Castles; The Strokes decidiu experimentar con diversas t\u00e9cnicas de produci\u00f3n nas que non faltaron as mostras electr\u00f3nicas e os teclados MIDI Farfisa, o \"overdubbed\" de m\u00e1is guitarras, e Casablancas xogando con capas vocais. O baixista Nikolai Fraiture revelou que o \u00e1lbum ser\u00eda \"un retorno ao b\u00e1sico\", o que suxeriu que as canci\u00f3ns ser\u00edan de estilo semellante ao seu aclamado debut en 2001, Is This It. \"Musicalmente, sinto que o \u00e1lbum deber\u00eda estar entre \"Room on Fire\" e \"First Impressions of Earth\"\", afirmou.\nRolling Stone eloxiou Angles, dicindo: \"\u00e9 o mellor \u00e1lbum desde \"Is This It\" \". No mesmo artigo, Hammond explica o t\u00edtulo do \u00e1lbum, dicindo \"\u00c9 como soa o disco. Prov\u00e9n de cinco persoas diferentes\".\nPromoci\u00f3n.\nAngles foi lanzado o 18 de marzo mundialmente coa s\u00faa respectiva xira. O seu primeiro single foi \"\"Under Cover of Darkness\" que foi publicado o 9 de febreiro na s\u00faa p\u00e1xina oficial da banda como descarga gratu\u00edta do 9 ao 11 e despois o 11 como descarga por \"itunes Store\". O 4 de marzo foi publicado oficialmente o v\u00eddeo de \"Under Cover of Darkness\". A s\u00faa segunda canci\u00f3n foi \"You're So Right\", publicada o 2 de marzo como o B-side de \"Under Cover Of Darkness\"\".\nAl\u00e9n diso, foron publicados tres v\u00eddeos de como foi feito o seu novo disco Angles. O 14 de marzo The Strokes publica na s\u00faa p\u00e1xina web o seu nuevo \u00e1lbum completo para escoitar at\u00e9 o lanzamento oficial do disco.\nComercial.\n\"Angles\" entrou nos charts dos \u00e1lbums da Australia no #1. Alcanzou o posto #4 nos EUA. cunha semana de entrada de vendas de 89\u00a0000 unidades, 1.000 m\u00e1is co do seu predecesor, \"First Impressions of Earth\".\nRecepci\u00f3n.\nA resposta dos medios de comunicaci\u00f3n de Angles foron maiormente favorables. Na s\u00faa revisi\u00f3n de catro estrelas, David Fricke da \"Rolling Stone\" resumiuno como \"o primeiro paso para se afastar do son do seu debut nun cl\u00e1sico instant\u00e1neo. No canto da pureza do r\u00edxido 'Is This It ', o novo \u00e1lbum recorda ao son m\u00e1is expansivo de 1970 de \"The Velvet Underground\" no seu disco \"Loaded\". Amanda Petrusich da \"Entertainment Weekly\" deulle ao \u00e1lbum un B-, e describiuno como \"consecuencia fracturada e incomprensible a mi\u00fado, mais non se volve a formar\"."}
{"id": "195717", "revid": "85894", "url": "https://gl.wikipedia.org/wiki?curid=195717", "title": "Ver, Boebre, Pontedeume", "text": "Ver \u00e9 un lugar da parroquia de Boebre no concello coru\u00f1\u00e9s de Pontedeume na comarca do Eume. Ti\u00f1a 62 habitantes no ano 2010 segundo datos do Instituto Nacional de Estad\u00edstica, dos cales 33 eran homes e 29 eran mulleres.\nNeste lugar \u00e1chase a praia m\u00e1is extensa do concello. Recentemente ga\u00f1ou atractivo ao seren derrubados unha cafeter\u00eda e un hotel situados en primeira li\u00f1a de praia."}
{"id": "195718", "revid": "89787", "url": "https://gl.wikipedia.org/wiki?curid=195718", "title": "Room on Fire", "text": "Room On Fire \u00e9 o segundo \u00e1lbum da banda The Strokes. Foi publicado o 28 de outubro de 2003, que inclu\u00eda tres sinxelos: \"12:51\", \"Reptilia\" e \"The End Has No End\".\nO produtor ga\u00f1ador do Grammy, Nigel Godrich (Radiohead, Travis, Beck), foi inicialmente establecido como produtor deste \u00e1lbum, mais os integrantes de The Strokes sentiron que el fixera as s\u00faas canci\u00f3ns \"carecentes de alma\", por iso foi producido por Gordon Raphael, que xa colaborara no seu anterior \u00e1lbum \"Is This It\".\nO \u00e1lbum foi elixido pola publicaci\u00f3n Pitchfork Media o 11 mellor disco do 2003."}
{"id": "195719", "revid": "1093", "url": "https://gl.wikipedia.org/wiki?curid=195719", "title": "Francisco Javier Moldes Font\u00e1n", "text": ""}
{"id": "195720", "revid": "1093", "url": "https://gl.wikipedia.org/wiki?curid=195720", "title": "\u00c1ngel Carre\u00f1o", "text": ""}
{"id": "195721", "revid": "624", "url": "https://gl.wikipedia.org/wiki?curid=195721", "title": "Sete marabillas da Antig\u00fcidade", "text": ""}
{"id": "195722", "revid": "27155", "url": "https://gl.wikipedia.org/wiki?curid=195722", "title": "Monocito", "text": "Os monocitos son un tipo de leucocitos do sangue, que forman parte do sistema inmunitario dos vertebrados. As funci\u00f3ns inmunitarias dos monocitos incl\u00faen: (1) repo\u00f1er os macr\u00f3fagos residentes e c\u00e9lulas dendr\u00edticas nos seus niveis normais, e (2) en resposta aos sinais de inflamaci\u00f3n, os monocitos poden moverse rapidamente (aproximadamente en 8-12 horas) cara aos sitios de infecci\u00f3n nos tecidos e dividirse/diferenciarse en macr\u00f3fagos e c\u00e9lulas dendr\u00edticas que efectuar\u00e1n a resposta inmunitaria. Orix\u00ednanse na medula \u00f3sea e despois inst\u00e1lanse en diversos \u00f3rganos como bazo, f\u00edgado, pulm\u00f3ns, ganglios linf\u00e1ticos, \u00f3sos, cavidades serosas etc. A metade dos monocitos corporais est\u00e1n almacenados no bazo. Os monocitos identif\u00edcanse normalmente nos frotis tinguidos polos seus n\u00facleos grandes (ocupan 2/3 da c\u00e9lula) cunha amosega central ou con forma de ril.\nFisiolox\u00eda.\nOs monocitos prod\u00facense na medula \u00f3sea a partir de c\u00e9lulas troncais hematopo\u00e9ticas precursoras chamadas monoblastos. Os monocitos circulan na corrente sangu\u00ednea durante dun a tres d\u00edas e despois m\u00f3vense normalmente aos tecidos. Supo\u00f1en do 3 ao 8 % dos leucocitos do sangue. A metade deles est\u00e1n almacenados como reserva no bazo formando agrupamentos nas cordas de Billroth da medula vermella dese \u00f3rgano. Nos tecidos os monocitos maduran en diferentes tipos de macr\u00f3fagos en diferentes localizaci\u00f3ns anat\u00f3micas. Os monocitos son as c\u00e9lulas presentes no sangue de maior tama\u00f1o.\nOs monocitos que migran da circulaci\u00f3n sangu\u00ednea a outros tecidos difer\u00e9ncianse neles en macr\u00f3fagos residentes ou c\u00e9lulas dendr\u00edticas. Os macr\u00f3fagos son responsables da protecci\u00f3n dos tecidos das substancias estra\u00f1as pero tam\u00e9n se sospeita que son importantes na formaci\u00f3n de importantes \u00f3rganos como o coraz\u00f3n ou cerebro. Son c\u00e9lulas que pos\u00faen un gran n\u00facleo, e un citoplasma con moitas ves\u00edculas para o procesamento do material externo fagocitado.\nOs monocitos e a s\u00faa proxenie de macr\u00f3fagos e c\u00e9lulas dendr\u00edticas desempe\u00f1an tres funci\u00f3ns principais no sistema inmunitario, que son a fagocitose, a presentaci\u00f3n do ant\u00edxeno e a produci\u00f3n de citocinas.\nA fagocitose \u00e9 o proceso de captaci\u00f3n e introduci\u00f3n na c\u00e9lula de microbios e part\u00edculas seguida da s\u00faa dixesti\u00f3n e destruci\u00f3n. Os monocitos poden levar a cabo a fagocitose utilizando prote\u00ednas intermediarias, como os anticorpos ou sistema do complemento que cobren a superficie dos pat\u00f3xenos (opsonizaci\u00f3n), e pola uni\u00f3n directa co microbio por medio de receptores de reco\u00f1ecemento de patr\u00f3n, que reco\u00f1ecen aos pat\u00f3xenos. Os monocitos poden tam\u00e9n matar \u00e1s c\u00e9lulas h\u00f3spedes infectadas por medio da chamada citotoxicidade celular mediada por anticorpos. Pode presentarse vacuolizaci\u00f3n na c\u00e9lula despois da fagocitose.\nOs fragmentos microbianos que quedan despois da s\u00faa dixesti\u00f3n na c\u00e9lula poden servir como ant\u00edxenos. Os fragmentos poden incorporarse \u00e1s mol\u00e9culas do complexo maior de histocompatibilidade (CMH ou, en ingl\u00e9s, MHC) e ser levadas \u00e1 superficie dos monocitos (e macr\u00f3fagos e c\u00e9lulas dendr\u00edticas), onde quedan expostos. Este proceso denom\u00ednase presentaci\u00f3n do ant\u00edxeno e leva \u00e1 activaci\u00f3n dos linfocitos T, os cales despois desencadean a resposta inmunitaria espec\u00edfica contra o ant\u00edxeno.\nOutros produtos microbianos poden activar directamente os monocitos e orixinar a produci\u00f3n de substancias proinflamatorias e algo despois de citocinas antiinflamatorias. Xeralmente as citocinas t\u00edpicas producidas polos monocitos son o factor de necrose tumoral (TNF), a interleucina-1 (IL-1) e a interleucina-12 (IL-12).\nSubpoboaci\u00f3ns de monocitos.\nHai polo menos tres tipos de monocitos no sangue humano :\na) os monocitos cl\u00e1sicos est\u00e1n caracterizados polo alto nivel de expresi\u00f3n do receptor de superficie CD14 (son os monocitos CD14++ CD16-)\nb) os monocitos non cl\u00e1sicos tam\u00e9n expresan o CD14 pero cun baixo nivel de expresi\u00f3n, e ademais expresan o coreceptor CD16 intensamente (son os monocitos CD14+CD16++).\nc) os monocitos intermedios mostran un alto nivel de expresi\u00f3n do CD14 xunto coa expresi\u00f3n a baixo nivel do CD16 (son os monocitos CD14++CD16+).\nParece haber unha relaci\u00f3n no desenvolvemento dos distintos tipos na que os monocitos cl\u00e1sicos orixinan os monocitos intermedios, os cales se converten en monocitos non cl\u00e1sicos CD14+CD16++. Por tanto, os monocitos non cl\u00e1sicos poden representar unha forma m\u00e1is madura destas c\u00e9lulas. Despois da estimulaci\u00f3n con produtos microbianos os monocitos CD14+CD16++ producen grandes cantidades de citocinas proinflamatorias como o factor de necrose tumoral e a interleucina-12.\nOs investigadores Said et al. atoparon que os monocitos activados expresan altos niveis de PD-1, o cal pode explicar a maior expresi\u00f3n do PD-1 nos monocitos CD14+CD16+ comparada coa dos monocitos CD14+CD16-. A activaci\u00f3n do PD-1 expresado polos monocitos polo seu ligando PD-L1 induce a produci\u00f3n de IL-10, o cal inhibe a funci\u00f3n das c\u00e9lulas T CD4+.\nUso diagn\u00f3stico.\nA \"contaxe de monocitos\" forma parte do reconto sangu\u00edneo total ou hemograma, e pode expresarse como a proporci\u00f3n de monocitos con respecto aos leucocitos, ou como cantidades absolutas. Esta contaxe \u00e9 moi \u00fatil no diagn\u00f3stico de moitas enfermidades.\nMonocitose.\nA monocitose \u00e9 un estado que consiste nun exceso de monocitos no sangue perif\u00e9rico. Pode ser indicativo de varias enfermidades.\nExemplos de procesos que poden incrementar a contaxe de monocitos son:\nEn casos de infecci\u00f3ns graves (sepsia) aparece unha contaxe elevada de monocitos CD14+CD16+ , entanto que unha contaxe baixa de ditas c\u00e9lulas aparece despois de terapias con glicocorticoides inmunosupresores \nMonocitopenia.\nA monocitopenia \u00e9 unha forma de leucopenia asociada coa deficiencia de monocitos.\nC\u00e9lulas dendr\u00edticas e monocitos.\nOs monocitos poden utilizarse para xerar c\u00e9lulas dendr\u00edticas in vitro engadindo citocinas como o factor estimulante das colonias de granulocitos-macr\u00f3fagos (GM-CSF) ou a IL-4."}
{"id": "195725", "revid": "624", "url": "https://gl.wikipedia.org/wiki?curid=195725", "title": "Centumviri", "text": ""}
{"id": "195728", "revid": "56817", "url": "https://gl.wikipedia.org/wiki?curid=195728", "title": "Veas dixitais palmares", "text": "As veas dixitais palmares son un conxunto de veas do membro superior humano, petencentes \u00e1 man. Forman parte da drenaxe venosa do membro superior e drenan o sangue da man, transport\u00e1ndoo cara ao antebrazo. Est\u00e1n conectadas coas veas dixitais dorsais a trav\u00e9s das veas intercapitulares."}
{"id": "195729", "revid": "56817", "url": "https://gl.wikipedia.org/wiki?curid=195729", "title": "Veas intercapitulares da man", "text": "As veas intercapitulares da man son un conxunto de veas do membro superior humano, pertencentes \u00e1 man. Forman parte da drenaxe venosa do membro superior. Recollen o sangue da man, da \u00e1rea entre a eminencia tenar e a eminencia hipotenar e transp\u00f3rtano cara ao antebrazo. Conectan as veas dixitais dorsais e as veas dixitais palmares."}
{"id": "195730", "revid": "2074", "url": "https://gl.wikipedia.org/wiki?curid=195730", "title": "Arias Navarro", "text": ""}
{"id": "195731", "revid": "56817", "url": "https://gl.wikipedia.org/wiki?curid=195731", "title": "Arco venoso palmar superficial", "text": "O arco venoso palmar superficial \u00e9 un conxunto de veas do membro superior humano, pertencentes ao plano superficial da drenaxe venosa do membro superior. Recollen o sangue venoso da man e transp\u00f3rtano cara ao antebrazo. Conectan coas veas dixitais palmares. "}
{"id": "195733", "revid": "5863", "url": "https://gl.wikipedia.org/wiki?curid=195733", "title": "Modesto Seara", "text": "Modesto Seara V\u00e1zquez, nado o 11 de setembro de 1931 en Allariz e finado o 26 de decembro de 2022, foi un pol\u00edtico e xurista galego.\nTraxectoria.\nRealizou estudos en dereito na Universidade Central de Madrid, e obtivo o t\u00edtulo de licenciado en 1955. Viaxou a Londres en 1957 e tam\u00e9n a Par\u00eds, onde cursou o doutoramento en dereito internacional na Universidade da Sorbona. En 1959 presentou a tese \"\u00c9tudes de Droit Interplanetaire\", unha das primeiras obras sobre o dereito do espazo exterior.\nLogo de doutorarse marchou a M\u00e9xico, onde foi profesor da Universidade Nacional Aut\u00f3noma de M\u00e9xico. A finais do s\u00e9culo XX empezou a crear unha rede de universidades p\u00fablicas no estado de Oaxaca, da que acabou por ser reitor. A rede, o Sistema de Universidades Estatais de Oaxaca (SUNEO) comprende a Universidade Tecnol\u00f3xica da Mixteca, a Universidade do Mar, a Universidade do Istmo, a Universidade da Serra Sur, a Universidade da Sierra Ju\u00e1rez, a Universidade do Papaloapan e a Universidade da Ca\u00f1ada. Ese de reitor era o posto que ti\u00f1a en 2011, cando recibiu a Medalla Castelao.\nFoi acad\u00e9mico das Relaci\u00f3ns Internacionais, destacou polas s\u00faas achegas no campo do Dereito do espazo exterior, dereito internacional e o estudo das Relaci\u00f3ns Internacionais. \nPremios e distinci\u00f3ns.\nEn 2011 foi reco\u00f1ecido pola Xunta de Galicia coa Medalla Castelao."}
{"id": "195734", "revid": "6939", "url": "https://gl.wikipedia.org/wiki?curid=195734", "title": "Modesto Seara V\u00e1zquez", "text": ""}
{"id": "195735", "revid": "54334", "url": "https://gl.wikipedia.org/wiki?curid=195735", "title": "Julio Gonz\u00e1lez Gonz\u00e1lez", "text": "Julio Gonz\u00e1lez Gonz\u00e1lez, nado en Lugo en 1968, \u00e9 un avogado galego. Foi presidente do Club Baloncesto Breog\u00e1n dende o 20 de decembro de 2011 at\u00e9 o 29 de maio de 2013.\nTraxectoria.\nJulio Gonz\u00e1lez, avogado xeralista, adicado principalmente ao dereito civil, comezou a colaborar activamente co Consello de Administraci\u00f3n do Club Baloncesto Breog\u00e1n en ver\u00e1n de 2011, a\u00ednda que sen formar parte oficialmente del. Posteriormente aceptar\u00eda de cara a xunta do 20 de decembro do mesmo ano o posto de presidente substitu\u00edndo a Xos\u00e9 Ant\u00f3n Bao."}
{"id": "195736", "revid": "25181", "url": "https://gl.wikipedia.org/wiki?curid=195736", "title": "Band", "text": ""}
{"id": "195737", "revid": "56817", "url": "https://gl.wikipedia.org/wiki?curid=195737", "title": "Drenaxe linf\u00e1tica do membro superior", "text": "A drenaxe linf\u00e1tica do membro superior comprende toda a circulaci\u00f3n linf\u00e1tica do membro superior humano. Drena a man, antebrazo, brazo e ombreiro, a trav\u00e9s do vasos e ganglios linf\u00e1ticos. Os ganglios linf\u00e1ticos forman d\u00faas redes, unha superficial e unha fonda. \nRede superficial de ganglios.\nA rede superficial est\u00e1 composta por ganglios pequenos e pouco numerosos. Na epitr\u00f3clea umeral at\u00f3panse un ou dous ganlgios, por dentro da vea cef\u00e1lica, son os ganglios linf\u00e1ticos epitrocleares, que drenan a parte interna da man.\nPor detr\u00e1s da vea cef\u00e1lica at\u00f3panse un ou dous ganglios linf\u00e1ticos deltoidopectorais, entre os tend\u00f3ns do m\u00fasculo pectoral maior e do deltoide.\nRede fonda de ganglios.\nA rede fonda conc\u00e9ntrase en torno \u00e1 axila, con vinte ou trinta ganglios. Tam\u00e9n pode haber pequenos grupos por enriba do c\u00fabito e do radio. En certas ocasi\u00f3ns acompa\u00f1an \u00e1 arteria braquial no seu percorrido polo brazo.\nRede superficial de vasos linf\u00e1ticos.\nA rede superficial de vasos comeza nos plexos linf\u00e1ticos situados baixo a pel. Canto m\u00e1is preto da man, os vasos son m\u00e1is pequenos. A cada lado dos dedos hai unha fileira de vasos e se dirixen cara a palma da man. A rede que forman \u00e9 tremendamente variable, con m\u00faltiples p\u00f3las e interconexi\u00f3ns. De forma xeral, existen tres agrupaci\u00f3ns m\u00e1is densas, unha na zona lateral ou radial, outro na zona media e un terceiro na zona medial ou cubital. Cada grupo drena a unha serie de vasos linf\u00e1ticos que acompa\u00f1an \u00e1s veas fondas. Os do grupo lateral drenan \u00e1 vea cef\u00e1lica, os do grupo medio \u00e1 vea mediana e os do grupo medial \u00e1 vea bas\u00edlica.\nNalg\u00fans casos, os vasos cubitais drenan directamente aos ganglios linf\u00e1ticos epitrocleares. Noutros, os vasos cubitais drenan nos ganglios linf\u00e1ticos axilares. Os vasos radiais drenan a unha p\u00f3la que acompa\u00f1a a vea cef\u00e1lica para drenar nos ganglios linf\u00e1ticos deltoidopectorais. De aqu\u00ed poden drenar directamente aos ganglios linf\u00e1ticos axilares ou aos ganglios cervicais inferiores.\nRede fonda de vasos linf\u00e1ticos.\nA rede fonda acompa\u00f1a \u00e1s veas fondas da drenaxe venosa do membro superior. No antebrazo agr\u00fapanse en catro porci\u00f3ns: radial, cubital, anterior e inter\u00f3sea posterior, seguindo o traxecto das arterias do antebrazo. Durante o seu percorrido emiten pequenos vasos cara ao sistema superficial. A maior\u00eda deles drena nos ganglios linf\u00e1ticos axilares, pero alg\u00fans poden seguir \u00e1 arteria braquial no seu percorrido polo brazo."}
{"id": "195738", "revid": "22570", "url": "https://gl.wikipedia.org/wiki?curid=195738", "title": "All\u00f3n, Centro\u00f1a, Pontedeume", "text": "All\u00f3n \u00e9 un lugar da parroquia de Centro\u00f1a no concello coru\u00f1\u00e9s de Pontedeume na comarca do Eume. Ti\u00f1a 45 habitantes no ano 2010 segundo datos do Instituto Nacional de Estad\u00edstica, dos cales 27 eran homes e 18 eran mulleres.\nHistoria.\nA finais da d\u00e9cada de 1970 f\u00edxose neste lugar a pista polideportiva de Centro\u00f1a que leva o nome do que fora mestre de Centro\u00f1a e Fillo Predilecto de Pontedeume, \u00c1lvaro V\u00e1zquez Penedo."}
{"id": "195739", "revid": "1131", "url": "https://gl.wikipedia.org/wiki?curid=195739", "title": "Caldagueiro, Centro\u00f1a, Pontedeume", "text": "Caldagueiro \u00e9 un lugar da parroquia de Centro\u00f1a no concello coru\u00f1\u00e9s de Pontedeume na comarca do Eume. Ti\u00f1a 89 habitantes no ano 2010 segundo datos do Instituto Nacional de Estad\u00edstica, dos cales 43 eran homes e 46 eran mulleres."}
{"id": "195740", "revid": "17467", "url": "https://gl.wikipedia.org/wiki?curid=195740", "title": "Estadio de Les Corts", "text": ""}
{"id": "195741", "revid": "5132", "url": "https://gl.wikipedia.org/wiki?curid=195741", "title": "Copa Pr\u00edncipe de Asturias de Balonesto", "text": ""}
{"id": "195742", "revid": "23204", "url": "https://gl.wikipedia.org/wiki?curid=195742", "title": "Baloncesto Le\u00f3n", "text": "O Club Baloncesto Le\u00f3n foi un club de baloncesto profesional espa\u00f1ol con sede na cidade de Le\u00f3n, Castela e Le\u00f3n. Fundado o 20 de maio de 1981, chegou a competir once temporadas na Liga ACB, m\u00e1xima categor\u00eda do baloncesto espa\u00f1ol. Despois da temporada 2011\u201312, na que o equipo xogou na Liga LEB, o equipo anunciou a s\u00faa desaparici\u00f3n debido \u00e1 d\u00e9bedas econ\u00f3micas.\nHistoria.\nO Baloncesto Le\u00f3n foi fundado por Jos\u00e9 Antonio Moir\u00f3n Garc\u00eda, Enrique Emperador Marcos, Juan Carlos Rodr\u00edguez Villanueva, Lisardo Mourelo Gonz\u00e1lez e Alberto Sobr\u00edn Mart\u00ednez en Le\u00f3n o 20 de maio de 1981. Comezou a xogar na Terceira Divisi\u00f3n, cuarta categor\u00eda do baloncesto espa\u00f1ol, baixo a direcci\u00f3n de Pepe Estrada. En 1981, o equipo ascendeu \u00e1 seguinte categor\u00eda, a Segunda Divisi\u00f3n. En 1983 o equipo ficha a Antonio Garrido Mart\u00ednez, que exercer\u00eda tanto de xogador, o primeiro ano, como de adestrador, os tres seguintes, durante os cales conseguiu o ascenso \u00e1 Primeira B. En 1987 chegar\u00eda ao banco Jos\u00e9 Clavijo e, ao ano seguinte, Mariano Parra. Este \u00faltimo foi cesado a metade da temporada 1988\u22121989, chegando ao club ao daquela adestrador do Cajapalencia Gustavo Aranzana.\nBaixo o mando de Aranzana o equipo logrou a permanencia na temporada 1988\u22121989 e o ascenso \u00e1 Liga ACB na seguinte da man de Xavi Fern\u00e1ndez. Durante a era de Aranzana no banco, o club conseguiu os seus maiores \u00e9xitos, acadando o sexto posto na m\u00e1xima categor\u00eda en 1991\u22121992 e 1992\u22121993. Tam\u00e9n participou o club en 1993 e 1994 na Copa Kora\u0107, chegando na primeira das veces aos cuartos de final. En 1994 mudan varias cousas o club. Por un lado, as cores do uniforme pasan do amarelo e verde ao vermello. Por outro lado, Xavi Fern\u00e1ndez \u00e9 traspasado ao FC Barcelona. En 1997 o club volve a finalizar en sexto lugar. Por\u00e9n, \u00e9 o ano no que Aranzana deixa o equipo. Como substituto chegar\u00eda Eduard Torres. Despois de dous anos tomar\u00eda o relevo Jos\u00e9 Luis Oliete, adestrador co cal o club baixa \u00e1 Liga LEB no ano 2000. \nEntre 2000 e 2005 pasaron tres adestradores polo banco leon\u00e9s, liderando sucesivos proxectos para acadar o ascenso. Con todo, o club est\u00e1 a piques de desaparecer en decembro de 2003 por problemas coa seguridade social. Por\u00e9n, foi salvado pola compra da metade do seu accionariado por un grupo de construtores leoneses (AGELCO). En verano de 2005 a directiva decide traer de volta a Gustavo Aranzana. Debido \u00e1 s\u00faa gran fama en Le\u00f3n, conseguiu aumentar considerabelmente o n\u00famero de seareiros que asist\u00edan aos xogos. Na s\u00faa segunda temporada o club consegue o obxectivo de regresar \u00e1 ACB ap\u00f3s vencer ao CAI Zaragoza por 3 a 2 nas semifinais da Liga LEB. A temporada 2007\u22122008 supo\u00f1\u00eda a volta \u00e1 elite despois de sete anos. Con todo, ao final de temporada o Le\u00f3n descende de novo \u00e1 LEB.\nTras varios ano en LEB, durante a temporada 2011\u22122012 os resultados do equipo non foron os esperados. De feito, durante na metade da temporada o club rolda os postos de descenso. Por\u00e9n, tras unha not\u00e1bel mellora na parte final da campa\u00f1a, o equipo consegue a salvaci\u00f3n. Esta salvaci\u00f3n que chegou no plano deportivo, con todo, complicouse no institucional. Cunha d\u00e9beda arrastrada do \u00faltimo ascenso a ACB de 1 mill\u00f3n de euros m\u00e1is outro mill\u00f3n dun cr\u00e9dito, o futuro do club era complicado. As\u00ed, a pesar de celebrarse unha numerosa manifestaci\u00f3n convocada por d\u00faas webs deportivas locais, o Concello de Le\u00f3n decidiu rendirse e o 5 de xullo de 2012 anunciouse en rolda de prensa que o club entrar\u00eda en concurso de acredores dando as\u00ed fin a m\u00e1is de 30 anos de historia.\nPatrocinios.\nPor motivos de patrocinio, o club tivo diversos nomes ao longo da s\u00faa historia:\nAdestradores.\nA seguinte \u00e9 unha lista dos adestradores do Baloncesto Le\u00f3n ao longo da s\u00faa historia.\nPalmar\u00e9s.\nCopa Pr\u00edncipe\nCopa Castela e Le\u00f3n"}
{"id": "195743", "revid": "5132", "url": "https://gl.wikipedia.org/wiki?curid=195743", "title": "Club Baloncesto Le\u00f3n", "text": ""}
{"id": "195744", "revid": "5132", "url": "https://gl.wikipedia.org/wiki?curid=195744", "title": "CB Le\u00f3n", "text": ""}
{"id": "195745", "revid": "5132", "url": "https://gl.wikipedia.org/wiki?curid=195745", "title": "C.B. Le\u00f3n", "text": ""}
{"id": "195746", "revid": "5132", "url": "https://gl.wikipedia.org/wiki?curid=195746", "title": "Climalia Le\u00f3n", "text": ""}
{"id": "195747", "revid": "5132", "url": "https://gl.wikipedia.org/wiki?curid=195747", "title": "Elmar Le\u00f3n", "text": ""}
{"id": "195748", "revid": "5132", "url": "https://gl.wikipedia.org/wiki?curid=195748", "title": "Le\u00f3n Caja Espa\u00f1a", "text": ""}
{"id": "195749", "revid": "5132", "url": "https://gl.wikipedia.org/wiki?curid=195749", "title": "Grupo Begar Le\u00f3n", "text": ""}
{"id": "195750", "revid": "5132", "url": "https://gl.wikipedia.org/wiki?curid=195750", "title": "Elos\u00faa Le\u00f3n", "text": ""}
{"id": "195751", "revid": "85894", "url": "https://gl.wikipedia.org/wiki?curid=195751", "title": "Castrelo, Centro\u00f1a, Pontedeume", "text": "Castrelo \u00e9 un lugar da parroquia de Centro\u00f1a no concello coru\u00f1\u00e9s de Pontedeume na comarca do Eume. Ti\u00f1a 70 habitantes no ano 2010 segundo datos do Instituto Nacional de Estad\u00edstica, dos cales 34 eran homes e 36 eran mulleres.\nNo castro deste lugar achouse en 1912 un torque de ouro que se conserva no Museo Provincial de Lugo. Alg\u00fan historiador identifica este castro coa cidade \u00e1rtabra de Ard\u00f3brica."}
{"id": "195752", "revid": "98629", "url": "https://gl.wikipedia.org/wiki?curid=195752", "title": "Is This It", "text": "Is This It \u00e9 o primeiro \u00e1lbum de estudio da banda estadounidense de indie rock The Strokes. Producido por Gordon Raphael, o \u00e1lbum foi lanzado por primeira vez o 30 de xullo de 2001, na Australia, pola RCA Records. O \u00e1lbum entrou na lista da UK Albums Chart no segundo posto e atinxiu o 33\u00ba posto nos EUA pola \"Billboard\"\u00a0200, chegando a conseguir o disco de platino en varios mercados. Os temas \"Hard to Explain\", \"Last Nite\", e \"Someday\" forob lanzadas como singles.\nThe Strokes esforz\u00e1ronse para conquistar un rock m\u00e1is simple que non fose tan reforzado polos efectos de estudio. Traballando a partir do EP de 2001, \"The Modern Age\", os membros da banda moldearon as composici\u00f3ns en gran parte a trav\u00e9s de gravaci\u00f3ns ao vivo durante as sesi\u00f3ns no estudio, mentres o compositor Julian Casablancas continuaba a detallar a vida e as relaci\u00f3ns entre a xuventude urbana nas s\u00faas letras. Despois da finalizaci\u00f3n de \"Is This It\", os compo\u00f1entes de The Strokes embarc\u00e1ronse nunha xira mundial para promocionar o \u00e1lbum mesmo antes do lanzamento. A fotograf\u00eda da portada do \u00e1lbum causou pol\u00e9mica por ser sexualmente expl\u00edcita e foi substitu\u00edda nos mercados dos Estados Unidos. A lista de temas na versi\u00f3n estadounidense tam\u00e9n foi alterada debido aos ataques terroristas do 11 de setembro.\nPromovido pola prensa musical como un \u00e1lbum cun son influenciado pola m\u00fasica pop, The Strokes ga\u00f1ou a aclamaci\u00f3n da cr\u00edtica e atenci\u00f3n comercial. \"Is This It\" foi eloxiado polo seu carisma e ritmo, e mesmo destacando que ten referencias das bandas de garage rock dos anos 70. O \u00e1lbum foi e a\u00ednda \u00e9 considerado como crucial na formaci\u00f3n das outras bandas de m\u00fasica alternativa e da industria musical do s\u00e9culo XXI. Foi considerado por diversas publicaci\u00f3ns como o \u00e1lbum m\u00e1is importante dos anos 2000 e entre os mellores de todos os tempos. \"Is This It\" foi listada como unha das 50 gravaci\u00f3ns m\u00e1is importantes da d\u00e9cada polo programa \"All Songs Considered\" da emisora estadounidense National Public Radio. A p\u00e1xina web Rockfeedback situouno no posto 8 da s\u00faa lista dos mellores \u00e1lbums da d\u00e9cada.\nLista de temas.\nTodas as canci\u00f3ns foron escritas por Julian Casablancas e compostas por The Strokes.\nDuraci\u00f3n: 36:28"}
{"id": "195753", "revid": "89787", "url": "https://gl.wikipedia.org/wiki?curid=195753", "title": "Kepler-20", "text": "Kepler-20 \u00e9 unha estrela situada a 950 anos luz na constelaci\u00f3n de Lyra. O 20 de decembro de 2011, o equipo da nave Kepler anunciou o descubrimento dos primeiros exoplanetas de tama\u00f1o terrestre, denominados Kepler-20e e Kepler-20f, orbitando unha estrela semellante \u00f3 Sol. Os planetas descubertos non est\u00e1n na zona de habitabilidade, segundo o informe da NASA, e suponse que te\u00f1en temperaturas superficiais de entre 427\u00a0\u00b0C e 760\u00a0\u00b0C. \u00c1mbolos dous planetas te\u00f1en \u00f3rbitas m\u00e1is pequenas que a de Mercurio."}
{"id": "195754", "revid": "4817", "url": "https://gl.wikipedia.org/wiki?curid=195754", "title": "Kepler-20e", "text": ""}
{"id": "195755", "revid": "4817", "url": "https://gl.wikipedia.org/wiki?curid=195755", "title": "Kepler-20f", "text": ""}
{"id": "195756", "revid": "98629", "url": "https://gl.wikipedia.org/wiki?curid=195756", "title": "Short Sunderland", "text": "O Short Sunderland foi un hidroavi\u00f3n brit\u00e1nico empregado para misi\u00f3ns de bombardeo e patrulla mar\u00edtima desenvolvido para a Royal Air Force por Short Brothers. Toma o seu nome da cidade e porto de Sunderland, no nordeste de Inglaterra.\nBaseado en parte no hidroavi\u00f3n S.23 Empire, o principal avi\u00f3n de Imperial Airways, o S.25 foi amplamente redese\u00f1ado para o servizo militar. Foi un dos m\u00e1is potentes e m\u00e1is usados hidroavi\u00f3ns da segunda guerra mundial, e estivo involucrado na loita contra a ameaza dos \"U-boats\" alem\u00e1ns na Batalla do Atl\u00e1ntico. Os Sunderlands da RAF tam\u00e9n estiveron en servizo na Guerra de Corea e retir\u00e1ronse en 1959. Este avi\u00f3n permaneceu en activo na Royal New Zealand Air Force (RNZAF) ata 1967. Os Sunderlands convertidos para o uso civil, co\u00f1ecidos como Short Sandringhams, continuaron operando ata 1974."}
{"id": "195757", "revid": "98629", "url": "https://gl.wikipedia.org/wiki?curid=195757", "title": "Vickers Wellesley", "text": "O Vickers Wellesley foi un bombardeiro lixeiro brit\u00e1nico dos anos 30 constru\u00eddo por Vickers-Armstrongs para a Royal Air Force. A pesar de estar obsoleto ao comezo da segunda guerra mundial e non ser axeitado para a guerra a\u00e9rea en Europa, foi usado con \u00e9xito nos teatros des\u00e9rticos do leste de \u00c1frica, Exipto e Oriente Medio."}
{"id": "195759", "revid": "98629", "url": "https://gl.wikipedia.org/wiki?curid=195759", "title": "Camp del Carrer Ind\u00fastria", "text": "O Camp del Carrer Ind\u00fastria (chamado popularmente L'Escopidora) foi o primeiro estadio de f\u00fatbol que tivo en propiedade o Futbol Club Barcelona na s\u00faa historia, anterior ao Camp de Les Corts e ao Camp Nou. O equipo xogou os seus encontros como local neste estadio entre 1909 e 1922.\nHistoria.\nO FC Barcelona, fundado no ano 1899, pasou os 10 primeiros anos da s\u00faa existencia mud\u00e1ndose dun sitio para outro alugando campos nos que xogar os seus encontros como local. Alg\u00fans destes campos foron o do Vel\u00f3dromo da Bonanova, o de Casanoves, o da Estrada de Horta, o da R\u00faa Muntaner e o da Praza de Armas.\nFinalmente Joan Gamper, fundador e presidente do club, decidiu en 1909 que o FC Barcelona comprase un terreo no cal consolidarse constru\u00edndo un novo estadio. O \"Camp del Carrer Ind\u00fastria\" (Campo da R\u00faa Industria) foi inaugurado o 14 de marzo de 1909 nun encontro do Campionato de Catalu\u00f1a.\nO recinto era revolucionario na cidade condal pola modernidade das s\u00faas instalaci\u00f3ns. Foi o primeiro estadio de Espa\u00f1a con alumeado artificial. A s\u00faa \u00fanica tribuna de dous pisos feita de madeira ti\u00f1a capacidade para 1.500 persoas, que sumadas \u00e1s 4.500 persoas que coll\u00edan de pe no resto do campo, fac\u00edan que a capacidade total do recinto nun encontro de f\u00fatbol fose de 6.000 persoas. Nun inicio non hab\u00eda vestiarios nin duchas, de xeito que os xogadores ti\u00f1an que asearse a man con caldeiros de auga fr\u00eda tralos encontros. Co tempo f\u00f3ronlle instalados os vestiarios e as duchas.\nAs dimensi\u00f3ns do terreo de xogo eran moi pequenas, 91 metros de longo por 52 de ancho, polo cal foi alcumado \"L'Escopidora\".\nNeste estadio acad\u00e1ronse os primeiros \u00e9xitos deportivos na historia do club, tanto na Copa do Rei como no Campionato de Catalu\u00f1a, da man de xogadores hist\u00f3ricos como Paulino Alc\u00e1ntara (m\u00e1ximo goleador hist\u00f3rico do club), Josep Samitier (alcumado \"O Mago\"), Emilio Sagi Barba ou Ricardo Zamora (considerado a\u00ednda hoxe un dos mellores gardametas da historia). A cantidade de seareiros que ench\u00edan o recinto cada domingo para ver os encontros do FC Barcelona fac\u00eda que moitas persoas tivesen que sentar na beira da parte alta da tribuna, de xeito que dende as r\u00faas dos arredores, os viandantes v\u00edan os traseiros do p\u00fablico, polo cal estes comezaron a ser chamados \"cul\u00e9s\" (do catal\u00e1n \"cul\", que significa \"cu\"), alcume que chegou \u00f3s nosos d\u00edas.\nNeste estadio o FC Barcelona celebrou a vitoria en 8 Campionatos de Catalu\u00f1a e 5 Copas do Rei, nun per\u00edodo de 13 anos. Os \u00e9xitos do club fixeron que o estadio quedase pequeno, de xeito que o presidente Gamper mandase constru\u00edr un novo estadio, o futuro Camp de Les Corts, que foi inaugurado o 20 de maio de 1922, po\u00f1endo punto e final \u00e1 historia do Camp del Carrer Ind\u00fastria."}
{"id": "195763", "revid": "92340", "url": "https://gl.wikipedia.org/wiki?curid=195763", "title": "Emilio Pazos Ojea", "text": "Emilio Xos\u00e9 Pazos Ojea, nado en Trasmiras en 1975, \u00e9 un pol\u00edtico galego do PPdeG.\nTraxectoria.\nT\u00e9cnico agr\u00edcola. Nas elecci\u00f3ns municipais de 2007 encabezou a candidatura do PPdeG \u00e1 alcald\u00eda de Trasmiras e foi elixido alcalde con maior\u00eda absoluta. Nas municipais de 2011 volveu ser elixido alcalde con maior\u00eda absoluta."}
{"id": "195765", "revid": "1888", "url": "https://gl.wikipedia.org/wiki?curid=195765", "title": "Emilio Xos\u00e9 Pazos Ojea", "text": ""}
{"id": "195766", "revid": "89787", "url": "https://gl.wikipedia.org/wiki?curid=195766", "title": "Michael Sweetney", "text": "Michael 'Mike' Damien Sweetney, nado o 25 de outubro de 1982 en Washington, D.C., \u00e9 un ex xogador estadounidense de baloncesto profesional.\nTraxectoria profesional.\nSweetney foi elixido na 9\u00aa posici\u00f3n do Draft da NBA de 2003 polos New York Knicks. Tras dous anos en Nova York foi traspasado aos Chicago Bulls o 4 de outubro de 2005 xunto a Tim Thomas e Jermaine Jackson, a cambio de Eddy Curry e Antonio Davis.\nNo ver\u00e1n de 2009, xogou na liga de ver\u00e1n cos Boston Celtics. Foi invitado aos adestramentos para ga\u00f1arse unha praza no equipo, pero foi despedido o 22 de outubro. A comezos de decembro de 2011, Sweetney volveu aos Celtics para os adestramentos de pretempada. Foi cortado o 23 de decembro polos Celtics."}
{"id": "195767", "revid": "7523", "url": "https://gl.wikipedia.org/wiki?curid=195767", "title": "Mike Sweetney", "text": ""}
{"id": "195768", "revid": "23204", "url": "https://gl.wikipedia.org/wiki?curid=195768", "title": "Les v\u00eapres siciliennes", "text": "Les v\u00eapres siciliennes (en franc\u00e9s) ou I vespri siciliani (en italiano) (traducido ao galego como \"As v\u00e9speras sicilianas\"), \u00e9 unha \u00f3pera en cinco actos con m\u00fasica de Giuseppe Verdi e libreto orixinal en franc\u00e9s de Charles Duveyrier e Eug\u00e8ne Scribe, do seu propio drama \"Le Duc d'Albe\", que foi escrito en 1838 e ofrecido a Hal\u00e9vy e Donizetti antes de que Verdi acordase po\u00f1erlle m\u00fasica en 1854.. Est\u00e1 baseada nuns acontecementos hist\u00f3ricos que tiveron lugar en 1282 e que son co\u00f1ecidos como as V\u00e9speras sicilianas, empregando materiais retirados do baseado nun evento hist\u00f3rico, as V\u00e9speras sicilianas de 1282, utilizando materiais tirados do tratado medieval siciliano \"Lu rebellamentu di Sichilia\". A estrea tivo lugar na \u00d3pera Garnier de Par\u00eds o 13 de xu\u00f1o de 1855.\nAo igual que ocorreu con \"Don Carlos\", que tam\u00e9n foi estreada cun libreto en franc\u00e9s, foi traducida rapidamente ao italiano e estreada o 26 de decembro de 1855 no Teatro Regio de Parma. Para esta versi\u00f3n Verdi tivo que axustarse \u00e1 censura trocando o libreto e o t\u00edtulo polo de Giovanna di Guzman. O 4 de febreiro de 1856 estreouse no Teatro alla Scala de Mil\u00e1n unha terceira versi\u00f3n da \u00f3pera en italiano e completa que actualmente \u00e9 a m\u00e1is co\u00f1ecida e gravada."}
{"id": "195769", "revid": "3054", "url": "https://gl.wikipedia.org/wiki?curid=195769", "title": "I vespri siciliani", "text": ""}
{"id": "195770", "revid": "19415", "url": "https://gl.wikipedia.org/wiki?curid=195770", "title": "Les V\u00eapres siciliennes", "text": ""}
{"id": "195772", "revid": "22570", "url": "https://gl.wikipedia.org/wiki?curid=195772", "title": "Cronolox\u00eda de reis de Asiria", "text": "Esta cronolox\u00eda bas\u00e9ase nos rexistros do reinado de Asarhadd\u00f3n de tres eclipses solares, que proporciona datas abondo exactas desde o -911 ata o -640.\nPer\u00edodo paleoasirio..\nReis que viv\u00edan en tendas de campa\u00f1a.\nNeste punto, a lista real menciona unha serie de reis de Assur en orde cronol\u00f3xica inversa (malia que aqu\u00ed se ordenaron cronoloxicamente)., tendentes a enlazar ao pai de Shamshi-Adad I coa vella dinast\u00eda de Assur, para lexitimar o seu ascenso \u00f3 trono.\nNunca reinaron en Assur.\nReis efectivos de Assur..\nSulili non pode ser fillo de Aminum, polo que se sup\u00f3n que era fillo de Apiashal.\nPer\u00edodo neoasirio.\nEn [[-612]], [[N\u00ednive]] (a capital asiria), caeu ante os [[Media (Oriente Medio)|medos]] e [[Babilonia|babilonios]]; un xeneral asirio \u2014apoiado polos [[Antigo Exipto|exipcios]]\u2014 continuou gobernando uns poucos anos desde [[Harr\u00e1n]] co nome de\nV\u00e9xase tam\u00e9n.\nLigaz\u00f3ns externas.\n[[Categor\u00eda:Reis de Asiria|Reis de Asiria]]"}
{"id": "195773", "revid": "624", "url": "https://gl.wikipedia.org/wiki?curid=195773", "title": "Asurnasirpal II", "text": ""}
{"id": "195776", "revid": "89787", "url": "https://gl.wikipedia.org/wiki?curid=195776", "title": "Shawne Williams", "text": "Shawne Brian Williams, nado o 16 de febreiro de 1986 en Memphis, Tennessee, \u00e9 un xogador americano de baloncesto profesional actualmente axente libre.\nTraxectoria profesional.\nWilliams foi seleccionado na 17\u00aa posici\u00f3n do Draft da NBA de 2006 polos Indiana Pacers, e asinou o seu contrato o 6 de xullo. Anotou 13 puntos no seu debut na NBA contra os Chicago Bulls o 11 de decembro de 2006.\nO 10 de outubro de 2008, Williams foi traspasado aos Dallas Mavericks a cambio de Eddie Jones, d\u00faas elecci\u00f3ns de segunda rolda do Draft e di\u00f1eiro.\nO 11 de xaneiro de 2010, os Mavericks traspasaron a Williams e a Kris Humphries aos New Jersey Nets a cambio de Eduardo N\u00e1jera. Catro d\u00edas despois, os Nets o despediron.\nO 23 de setembro de 2010, asinou un contrato dun ano cos New York Knicks.\nO 15 de decembro de 2011, asinou cos New Jersey Nets un contrato por dous anos, que superaron a oferta realizada polos Knicks.\nO 15 de marzo de 2012, foi traspasado aos Portland Trail Blazers xunto a Mehmet Okur e unha elecci\u00f3ns de primeira rolda do Draft a cambio de Gerald Wallace, pero nunca chegou a xogar cos Blazers.\nO 3 de setembro de 2013, asinou cos Los Angeles Lakers.\nO 1 de agosto de 2014, Williams asinou cos Miami Heat. O 19 de febreiro de 2015, Williams foi traspasado \u00f3s New Orleans Pelicans nun traspaso entre os Heat, os Pelicans e os Phoenix Suns. Tres d\u00edas m\u00e1is tarde, foi cortado polos Pelicans."}
{"id": "195777", "revid": "56817", "url": "https://gl.wikipedia.org/wiki?curid=195777", "title": "Ganglios linf\u00e1ticos axilares", "text": "Os ganglios linf\u00e1ticos axilares son un conxunto de ganglios linf\u00e1ticos do membro superior humano, pertencentes \u00e1 axila. Forman parte da drenaxe linf\u00e1tica do membro superior. Drenan todo o contido linf\u00e1tico do membro superior, da parte superior das costas, da parede tor\u00e1cica anterior, da mama e da parte inferior do pescozo.\nO seu n\u00famero oscila entre vinte e trinta ganglios, que se agrupan en:\nOs vasos linf\u00e1ticos de todos os ganglios converxen no tronco linf\u00e1tico subclavio, que no lado esquerdo se une ao conduto tor\u00e1cico e no lado dereito remata directamente no sistema venoso, entre a vea subclavia dereita e a vea xugular interna dereita, situada no pescozo.\nV\u00e9xase tam\u00e9n.\nBibliograf\u00eda.\n\"Gray. Anatom\u00eda para estudiantes. Miembro superior\" (en castel\u00e1n)"}
{"id": "195778", "revid": "56817", "url": "https://gl.wikipedia.org/wiki?curid=195778", "title": "Ganglios linf\u00e1ticos umerais", "text": "Os ganglios linf\u00e1ticos umerais ou braquiais son un conxunto de ganglios linf\u00e1ticos pertencentes ao membro superior humano. Forman parte dos ganglios linf\u00e1ticos axilares, o grupo linf\u00e1tico de maior tama\u00f1o da drenaxe linf\u00e1tica do membro superior. Son entre catro e seis ganglios localizados na parte m\u00e1is lateral ou externa da axila. Recollen a linfa que prov\u00e9n dos vasos e ganglios que discorren xunto coa vea cef\u00e1lica. Transp\u00f3rtana cara o tronco linf\u00e1tico subclavio e unha pequena parte cara os ganglios linf\u00e1ticos cervicais fondos.\nV\u00e9xase tam\u00e9n.\nBibliograf\u00eda.\n\"Gray. Anatom\u00eda para estudiantes. Miembro superior\" "}
{"id": "195779", "revid": "2956", "url": "https://gl.wikipedia.org/wiki?curid=195779", "title": "Ganglios linf\u00e1ticos braquiais", "text": ""}
{"id": "195781", "revid": "1822", "url": "https://gl.wikipedia.org/wiki?curid=195781", "title": "Hipertensi\u00f3n arterial", "text": "A hipertensi\u00f3n arterial \u00e9 o aumento da presi\u00f3n arterial ben sexa mantido ou s\u00f3 nun momento agudo. A hipertensi\u00f3n arterial cr\u00f3nica \u00e9 unha das patolox\u00edas m\u00e1is com\u00fans a partir dos cincuenta anos de idade.\nO d\u00eda 17 de maio cel\u00e9brase o \"D\u00eda Mundial da Hipertensi\u00f3n Arterial\", co obxectivo insistir na importancia dun control peri\u00f3dico da presi\u00f3n arterial e promocionar h\u00e1bitos de vida que axuden a previr a hipertensi\u00f3n e lograr o control da enfermidade .\nRegulaci\u00f3n da presi\u00f3n arterial.\nA presi\u00f3n arterial est\u00e1 regulada por varios elementos. En primeiro lugar, o volume total de sangue. Cando o volume de sangue \u00e9 m\u00e1is elevado do habitual, aumenta a tensi\u00f3n arterial. Por exemplo, nas dietas con demasiado sal, hai un maior volume de auga, e polo tanto a presi\u00f3n arterial est\u00e1 elevada. Todas aquelas substancias que favorezan que haxa m\u00e1is auga no interior dos vasos sangu\u00edneos, tam\u00e9n favorecen a hipertensi\u00f3n arterial.\nEn segundo lugar, o organismo disp\u00f3n de varios sistemas de regulamento da presi\u00f3n arterial:\nRiscos da hipertensi\u00f3n arterial.\nA tensi\u00f3n elevada de xeito continuado produce danos a diversos niveis. En primeiro lugar, lesiona os propios vasos sangu\u00edneos, favorecendo a s\u00faa rotura e a formaci\u00f3n de aneurismas. O dano \u00e9 proporcional ao grao de hipertensi\u00f3n, afectando tanto aos vasos de grande calibre (por exemplo, a aorta), coma aos de pequeno calibre. Deste dano vascular derivar\u00e1n lesi\u00f3ns en moitos \u00f3rganos diferentes, inclu\u00edndo o ril, o sistema nervioso central, os ollos, o aparello dixestivo e outros.\nA hipertensi\u00f3n arterial \u00e9 o principal factor de risco do ictus e un dos m\u00e1is importantes na cardiopat\u00eda isqu\u00e9mica.\nTratamento.\nCando a hipertensi\u00f3n non \u00e9 notable ou o enfermo \u00e9 xove, adoitan ser suficientes as medidas diet\u00e9ticas e de exercicio. \u00c9 imprescindible unha dieta baixa ou carente de sal. O exercicio f\u00edsico moderado contrib\u00fae ao regulamento da tensi\u00f3n. O abandono do tabaco \u00e9 altamente recomendable.\nCando \u00e9 preciso dar medicamentos existen varias li\u00f1as de tratamento:"}
{"id": "195782", "revid": "23204", "url": "https://gl.wikipedia.org/wiki?curid=195782", "title": "Kanpur", "text": "Kanpur (en ; en ) \u00e9 unha cidade da India, a m\u00e1is poboada do estado norte\u00f1o de Uttar Pradesh de cuxa capital, Lucknow, apenas dista 60\u00a0km. Situada \u00e1 beira do r\u00edo Ganxes no seu curso medio, \u00e9 un gran centro industrial e comercial ademais dun importante n\u00f3 de comunicaci\u00f3ns. Conta cunha poboaci\u00f3n de seu de 2\u00a0767\u00a0031 de habitantes (censo de 2011).\nDe orixes incertos ata o s\u00e9culo XIII, era unha pequena poboaci\u00f3n cando a s\u00faa incorporaci\u00f3n \u00e1 coroa brit\u00e1nica en 1801, precisamente famosa polo asedio e masacre na rebeli\u00f3n india de 1857 contra o poder colonial."}
{"id": "195783", "revid": "56817", "url": "https://gl.wikipedia.org/wiki?curid=195783", "title": "Alessandra Negrini", "text": "Alessandra Vidal de Negreiros Negrini, nada en S\u00e3o Paulo o 29 de agosto de 1970, \u00e9 unha actriz brasileira."}
{"id": "195786", "revid": "72012", "url": "https://gl.wikipedia.org/wiki?curid=195786", "title": "Celso Curr\u00e1s L\u00f3pez", "text": "Celso Curr\u00e1s L\u00f3pez, nado en Vilalba o 25 de xaneiro de 1919 e finado o 2 de outubro de 2001, foi un mestre e pol\u00edtico galego.\nTraxectoria.\nMestre (1940), procurador dos tribunais, Axudante T\u00e9cnico Sanitario e licenciado en Dereito. En 1946 foi destinado a Trabada onde exerceu como mestre ata a s\u00faa xubilaci\u00f3n. Foi nomeado alcalde de Trabada en 1958 permanecendo no cargo ata a chegada da democracia. Nas primeiras elecci\u00f3ns democr\u00e1ticas encabezou unha candidatura independente \u00e1 alcald\u00eda de Trabada e foi elixido alcalde, pero renunciou ao cargo en 1982. En 1964 foi designado deputado provincial, cargo que renovou na lexislatura 1983-1987.\n\u00c9 pai do tam\u00e9n pol\u00edtico Celso Curr\u00e1s Fern\u00e1ndez."}
{"id": "195789", "revid": "92340", "url": "https://gl.wikipedia.org/wiki?curid=195789", "title": "Jos\u00e9 Manuel Yanes Ginzo", "text": "Jos\u00e9 Manuel Yanes Ginzo, nado en 1954, \u00e9 un pol\u00edtico galego do PPdeG.\nTraxectoria.\nFuncionario municipal do concello de Trabada. Nas elecci\u00f3ns municipais de 1991 encabezou a candidatura do PPdeG \u00e1 alcald\u00eda de Trabada e foi elixido alcalde con maior\u00eda absoluta. Continuou como alcalde nas sucesivas elecci\u00f3ns, sempre con maior\u00eda absoluta. Preside o club de f\u00fatbol sala de Trabada."}
{"id": "195796", "revid": "27155", "url": "https://gl.wikipedia.org/wiki?curid=195796", "title": "Hepatocito", "text": "Os hepatocitos son as c\u00e9lulas que forman o tecido principal do f\u00edgado, o par\u00e9nquima hep\u00e1tico. Supo\u00f1en do 70 ao 80% da masa citoplasm\u00e1tica total do f\u00edgado.\nSon c\u00e9lulas moi activas metabolicamente. As funci\u00f3ns nas que est\u00e1n implicadas son:\nO hepatocito tam\u00e9n inicia a formaci\u00f3n e secreci\u00f3n de bile.\nHistolox\u00eda.\nOs hepatocitos son c\u00e9lulas poli\u00e9dricas con seis ou m\u00e1is caras. Presentan un citoplasma eosin\u00f3filo, debido \u00e1s s\u00faas numerosas mitocondrias, punteado con zonas bas\u00f3filas debidas \u00e1 grande extensi\u00f3n do seu ret\u00edculo endoplasm\u00e1tico rugoso con moitos ribosomas e aos numerosos ribosomas libres. O ret\u00edculo endoplasm\u00e1tico liso \u00e9 tam\u00e9n amplo e con frecuencia nel poden observarse gl\u00f3bulos das lipoprote\u00ednas VLDL, que se forman al\u00ed. Tam\u00e9n se observan gr\u00e1nulos de lipofuscina e \u00e1reas citoplasm\u00e1ticas non tinguidas, as cales corresponden a zonas onde estaban situados gr\u00e1nulos de glic\u00f3xeno e acumulaci\u00f3ns de l\u00edpidos que foron eliminados durante a elaboraci\u00f3n da preparaci\u00f3n histol\u00f3xica. En certas t\u00e9cnicas de preparaci\u00f3n poden conservarse o glic\u00f3xeno e a graxa, que son abundantes. Nas micrograf\u00edas electr\u00f3nicas os gr\u00e1nulos de glic\u00f3xeno aparecen como agregados densos ou rosetas de ata 0,1 microns de di\u00e1metro (part\u00edculas alfa), formadas por outras m\u00e1is pequenas de 20-30\u00a0nm (part\u00edculas beta), e xeralmente est\u00e1n asociadas co ret\u00edculo endoplasm\u00e1tico liso. A graxa aparece en forma de goti\u00f1as non rodeadas de membrana. Cont\u00e9n numerosas mitocondrias, lisosomas e peroxisomas.\nO n\u00facleo do hepatocito \u00e9 redondo e cont\u00e9n cromatina dispersa e nucl\u00e9olos prominentes. \u00c9 com\u00fan a variaci\u00f3n en tama\u00f1o do n\u00facleo, que a mi\u00fado reflicte casos de tetraploid\u00eda e outros graos de poliploid\u00eda, fen\u00f3meno que se presenta no 30-40% dos hepatocitos do f\u00edgado humano adulto. Tam\u00e9n son com\u00fans os hepatocitos binucleados.\nA vida media dun hepatocito \u00e9 duns 5 meses. Poden rexenerar o tecido hep\u00e1tico.\nOs hepatocitos est\u00e1n organizados en placas separadas por canles vasculares (os sinusoides hep\u00e1ticos), dispostos sobre un armaz\u00f3n reticular prote\u00edco de reticulina (col\u00e1xeno tipo III). As placas de hepatocitos te\u00f1en s\u00f3 unha c\u00e9lula de grosor nos mam\u00edferos e d\u00faas c\u00e9lulas de grosor nos polos. Os sinusoides est\u00e1n revestidos internamente por un endotelio descontinuo e fenestrado. As c\u00e9lulas endoteliais non te\u00f1en membrana basal e est\u00e1n separadas dos hepatocitos polo espazo de Disse, polo cal se drena a linfa nos vasos linf\u00e1ticos portais.\nHai c\u00e9lulas de Kupffer distribu\u00eddas espalladamente entre as c\u00e9lulas endoteliais, as cales forman parte do sistema reticuloendotelial e fagocitan os eritrocitos vellos. As c\u00e9lulas perisinusoidais (ou c\u00e9lulas hep\u00e1ticas estreladas) almacenan vitamina A e producen matriz extracelular e col\u00e1xeno; est\u00e1n tam\u00e9n distribu\u00eddas entre as c\u00e9lulas endoteliais pero son dif\u00edciles de localizar co microscopio \u00f3ptico.\nMetabolismo das prote\u00ednas.\nO hepatocito ten unha activa s\u00edntese proteica. Ademais de sintetizar as s\u00faas propias prote\u00ednas estruturais e encim\u00e1ticas, \u00e9 a c\u00e9lula que fabrica a albumina s\u00e9rica, o fibrin\u00f3xeno, e a maior\u00eda dos factores de coagulaci\u00f3n do grupo da protrombina. \u00c9 o principal sitio de s\u00edntese de lipoprote\u00ednas, ceruloplasmina, transferrina, membros do sistema do complemento, e glicoprote\u00ednas.\nOs hepatocitos tam\u00e9n sintetizan apoprote\u00ednas coas cales forman lipoprote\u00ednas para a exportaci\u00f3n, como as VLDL.\nA s\u00edntese destas prote\u00ednas real\u00edzase no seu amplo ret\u00edculo endoplasm\u00e1tico rugoso, e lib\u00e9ranse do org\u00e1nulo en forma de ves\u00edculas e son secretadas f\u00f3ra da c\u00e9lula.\nO ret\u00edculo endoplasm\u00e1tico rugoso est\u00e1 implicado tam\u00e9n na conxugaci\u00f3n de prote\u00ednas con l\u00edpidos e carbohidratos sintetizados ou modificados no hepatocito.\nAdemais de sintetizaren prote\u00ednas, os hepatocitos captan e eliminan (pola bile) moitas prote\u00ednas do sangue, como inmunoglobulinas, albumina, transferrina, insulina, alfa-macroglobulina, factor de crecemento epid\u00e9rmico etc. A maior parte das IgA formadas polas c\u00e9lulas plasm\u00e1ticas (linfocitos B activados) do intestino chegan por v\u00eda linf\u00e1tica ao f\u00edgado e volven ao intestino v\u00eda bile, despois de seren expulsadas polos hepatocitos, onde se sintetiza a s\u00faa peza secretora .\nOs grupos amino dos amino\u00e1cidos das prote\u00ednas, que orixinan amon\u00edaco t\u00f3xico, son incorporados \u00e1 urea no f\u00edgado no ciclo da urea dos hepatocitos.\nMetabolismo dos carbohidratos.\nA partir fundamentalmente de carbohidratos o f\u00edgado fabrica \u00e1cidos graxos, cos que sintetiza triglic\u00e9ridos.\nO f\u00edgado \u00e9 tam\u00e9n a parte do corpo principal onde ten lugar a gliconeox\u00e9nese, v\u00eda metab\u00f3lica na que se forman carbohidratos a partir de precursores como a alanina, glicerol, e oxalacetato.\nAs c\u00e9lulas do f\u00edgado controlan tam\u00e9n a cantidade de azucre sangu\u00edneo, captando a glicosa sangu\u00ednea e convert\u00e9ndoa en glic\u00f3xeno do hepatocito (glicoxenox\u00e9nese), ou, cando \u00e9 necesario, degradando o glic\u00f3xeno para liberar glicosa (glicoxen\u00f3lise). A maior parte dos encimas implicados son citos\u00f3licos.\nMetabolismo lip\u00eddico.\nO f\u00edgado recibe moitos l\u00edpidos procedentes da circulaci\u00f3n sangu\u00ednea e metaboliza os quilomicrons absorbidos no intestino. No f\u00edgado orix\u00ednanse as lipoprote\u00ednas sangu\u00edneas VLDL, que se liberan nos espazos de Disse. Os triglic\u00e9ridos fabr\u00edcanse no ret\u00edculo endoplasm\u00e1tico liso.\nSintetiza tam\u00e9n colesterol a partir de acetato (concretamente de acetil-CoA) e posteriormente sintetiza os sales biliares. O f\u00edgado \u00e9 o \u00fanico lugar onde se forman os sales biliares.\nDetoxificaci\u00f3n.\nOs hepatocitos te\u00f1en a capacidade de metabolizar, detoxificar, e inactivar compostos ex\u00f3xenos como f\u00e1rmacos ou insecticidas, e compostos end\u00f3xenos como os esteroides.\nO sangue venoso intestinal \u00e9 primeiro drenado no f\u00edgado (v\u00eda vea porta) antes de distribu\u00edrse por todo o corpo, para que al\u00ed sexa eficientemente detoxificado das diversas substancias absorbidas no intestino para manter a homeostase e protexer o corpo das toxinas inxeridas.\nUnha das funci\u00f3ns detoxificantes dos hepatocitos \u00e9 transformar o amon\u00edaco en urea (ciclo da urea) para a s\u00faa excreci\u00f3n.\nNos peroxisomas dos hepatocitos detoxif\u00edcase o alcohol et\u00edlico.\nUso en experimentaci\u00f3n.\nOs hepatocitos son un importante sistema experimental in vitro para a avaliaci\u00f3n dos efectos biol\u00f3xicos e metab\u00f3licos de xenobi\u00f3ticos como os f\u00e1rmacos. Os hepatocitos poden separarse do tecido hep\u00e1tico por dixesti\u00f3n co encima colaxenase, que \u00e9 un proceso en d\u00faas fases. Primeiramente, o f\u00edgado introd\u00facese nunha soluci\u00f3n isot\u00f3nica, na cal se elimina o calcio para desorganizar as uni\u00f3ns herm\u00e1ticas entre as c\u00e9lulas utilizando un axente quelante do calcio. Despois, eng\u00e1dese unha soluci\u00f3n que cont\u00e9n colaxenase para separar os hepatocitos do tecido. Este proceso orixina unha suspensi\u00f3n de hepatocitos, que poden ser cultivados en placas de cultivo para o seu uso inmediato, ou poden ser criopreservados por conxelaci\u00f3n. Non proliferan en cultivo e son moi sensibles aos danos durante a criopreservaci\u00f3n (conxelado e desconxelado), mesmo utilizando os crioprotectores cl\u00e1sicos."}
{"id": "195797", "revid": "1888", "url": "https://gl.wikipedia.org/wiki?curid=195797", "title": "Jos\u00e9 Luis Fern\u00e1ndez Lorenzo", "text": "Jos\u00e9 Luis Fern\u00e1ndez Lorenzo, nado en Cortegada o 15 de xaneiro de 1930 e finado o 1 de abril de 2022, foi un veterinario e pol\u00edtico galego do PPdeG.\nTraxectoria.\nVeterinario de profesi\u00f3n. Foi alcalde do Bolo durante 12 anos e deputado provincial de Ourense. Chegou a Tomi\u00f1o en 1970. Nas elecci\u00f3ns municipais de 1983 encabezou a candidatura de AP \u00e1 alcald\u00eda de Tomi\u00f1o e foi elixido alcalde. Volveu ser elixido alcalde, xa polo PPdeG, nas sucesivas elecci\u00f3ns, sempre con maior\u00eda absoluta ata o 2007. Foi deputado provincial de Pontevedra. Finou o 1 de abril de 2022.\nVida persoal.\nFoi pai da xornalista Mar\u00eda Rey."}
{"id": "195799", "revid": "89787", "url": "https://gl.wikipedia.org/wiki?curid=195799", "title": "Josep Samitier", "text": "Josep Samitier i Vilalta (alcumado \"O Mago\" e \"O home langosta\"), nado o 2 de febreiro de 1902 en Barcelona e finado o 4 de maio de 1972, foi un m\u00edtico xogador e adestrador de f\u00fatbol que lle adicou a maior\u00eda da s\u00faa carreira \u00f3 FC Barcelona, a\u00ednda que tam\u00e9n xogou no Real Madrid e no OGC Nice franc\u00e9s.\nTraxectoria.\nXogador de club.\nA s\u00faa carreira comezou no Internacional de Sans, equipo hoxe desaparecido dun barrio de Barcelona. Con 17 anos asinou polo FC Barcelona a cambio dun chaleco e un reloxo con esfera luminosa. Dende o principio converteuse nun xogador emblem\u00e1tico para o club, sendo un dos xogadores m\u00e1is populares do seu tempo pola s\u00faa habilidade. Alcumado \"o mago\", a s\u00faa fama superou o terreo deportivo, chegando a protagonizar anuncios publicitarios e pel\u00edculas como \"Once pares de botas\".\nFoi unha peza indispensable no exitoso Bar\u00e7a dos anos 20, cuxas vitorias provocaron que o Camp del Carrer Ind\u00fastria quedase pequeno para acoller \u00f3s milleiros de seareiros que desexaban ver os encontros daquel equipo, polo cal o club tivo que constru\u00edr un novo estadio moito m\u00e1is grande, o Camp de Les Corts, inaugurado en 1922.\nDurante os 13 anos que Samitier xogou no FC Barcelona conquistou 5 Campionatos de Espa\u00f1a, 12 Campionatos de Catalu\u00f1a e a primeira liga disputada en Espa\u00f1a entre 1928 e 1929. Marcou 326 goles coas cores do Bar\u00e7a (o que fai del o segundo m\u00e1ximo goleador da historia do club), 63 deles no torneo de Copa do Rei (r\u00e9cord hist\u00f3rico do Bar\u00e7a). O 18 de abril de 1926 marcoulle 4 goles \u00f3 Real Madrid no encontro de ida da eliminatoria de cuartos de final da Copa do Rei xogado en Chamart\u00edn, que rematou con vitoria \"cul\u00e9\" por 1 gol a 5. Dende 1928 ocupou a capitan\u00eda do equipo.\nEn 1932 deixou o club por raz\u00f3ns econ\u00f3micas, e asinou polo Real Madrid. No equipo madrile\u00f1o xogou 2 anos, ga\u00f1ando a liga en 1933 e a copa en 1934. En 1935 deixou o equipo \"merengue\", recibindo un encontro de homenaxe.\nA comezos de 1936 adestrou \u00f3 Atl\u00e9tico de Madrid, pero co inicio da Guerra Civil espa\u00f1ola fuxiu a Francia. En outubro uniuse \u00f3 OGC Nice da liga francesa, equipo co cal xogou at\u00e9 a s\u00faa retirada definitiva en 1939. Tanto no FC Barcelona, como no Real Madrid e no OGC Nice, coincidiu co seu gran amigo, o porteiro internacional Ricardo Zamora.\nXogador da selecci\u00f3n.\nCoa selecci\u00f3n espa\u00f1ola xogou 21 encontros, e marcou 2 goles. Samitier pasou \u00e1 historia por ser un dos 11 xogadores que disputaron o primeiro encontro da historia da selecci\u00f3n de f\u00fatbol de Espa\u00f1a, o 28 de agosto de 1920 fronte a Dinamarca, nos Xogos Ol\u00edmpicos de Antuerpen, onde Espa\u00f1a conquistou a medalla de prata. Samitier tam\u00e9n xogou varios encontros coa selecci\u00f3n de f\u00fatbol de Catalu\u00f1a.\nAdestrador.\nDespois da s\u00faa retirada como futbolista, adestrou durante un tempo \u00f3 OGC Nice, ata que en 1944 asinou de novo polo FC Barcelona, esta vez como adestrador. Con el dirixindo o equipo, o Barcelona conquistou a s\u00faa segunda liga. Tam\u00e9n ga\u00f1ou a Copa de Ouro (competici\u00f3n precursora da actual Supercopa de Espa\u00f1a) e outros torneos de menor importancia.\nAsesor t\u00e9cnico.\nEn 1947 deixou de ser o adestrador para ser o secretario t\u00e9cnico do club, sendo o responsable en 1950 da contrataci\u00f3n doutro futuro s\u00edmbolo \"cul\u00e9\", o xogador h\u00fangaro L\u00e1szl\u00f3 Kubala.\nEn 1959 foi contratado polo Real Madrid como asesor t\u00e9cnico, para volver en 1962 \u00f3 FC Barcelona no mesmo posto, que ocupou ata a s\u00faa morte, o 4 de maio de 1972, con 70 anos de idade."}
{"id": "195800", "revid": "22570", "url": "https://gl.wikipedia.org/wiki?curid=195800", "title": "O Porti\u00f1o, Centro\u00f1a, Pontedeume", "text": "O Porti\u00f1o \u00e9 un lugar da parroquia de Centro\u00f1a no concello coru\u00f1\u00e9s de Pontedeume na comarca do Eume. Ti\u00f1a 25 habitantes no ano 2010 segundo datos do Instituto Nacional de Estad\u00edstica, dos cales 11 eran homes e 14 eran mulleres.\nEn 1950 atop\u00e1ronse no lugar os restos dunha vila romana atopada, moi deteriorada pola acci\u00f3n erosiva do mar. Sosp\u00e9itase que hai partes dela soterradas a\u00ednda sen estudar."}
{"id": "195801", "revid": "17467", "url": "https://gl.wikipedia.org/wiki?curid=195801", "title": "Ministerio de Educaci\u00f3n de Espa\u00f1a", "text": ""}
{"id": "195802", "revid": "12452", "url": "https://gl.wikipedia.org/wiki?curid=195802", "title": "Ministerio de Sanidade e Pol\u00edtica Social de Espa\u00f1a", "text": ""}
{"id": "195803", "revid": "1888", "url": "https://gl.wikipedia.org/wiki?curid=195803", "title": "Amancio Cid P\u00e9rez", "text": "Amancio Antonio Cid P\u00e9rez, nado en 1949, \u00e9 un pol\u00edtico galego do PPdeG.\nTraxectoria.\nFuncionario. Nas elecci\u00f3ns municipais de 2007 encabezou a candidatura do PPdeG \u00e1 alcald\u00eda de To\u00e9n e foi elixido alcalde con maior\u00eda absoluta, que mantivo tanto nas municipais de 2011 como nas do 2015. Deixou o cargo tralas elecci\u00f3ns municipais de 2019."}
{"id": "195805", "revid": "1888", "url": "https://gl.wikipedia.org/wiki?curid=195805", "title": "Amancio Antonio Cid P\u00e9rez", "text": ""}
{"id": "195806", "revid": "12452", "url": "https://gl.wikipedia.org/wiki?curid=195806", "title": "Ministerio de Medio Ambiente e Medio Rural e Mari\u00f1o de Espa\u00f1a", "text": ""}
{"id": "195810", "revid": "89787", "url": "https://gl.wikipedia.org/wiki?curid=195810", "title": "Anthony Randolph", "text": "Anthony Erwin Randolph, Jr., nado o 15 de xullo de 1989 en Wurzbach, Alema\u00f1a do Oeste, \u00e9 un xogador estadounidense de baloncesto profesional que xoga no Real Madrid da Liga ACB.\nTraxectoria.\nRandolph foi seleccionado na 14\u00aa posici\u00f3n do Draft da NBA de 2008 polos Golden State Warriors, onde xogou durante d\u00faas tempadas.\nO 9 de xullo de 2010, foi traspasado aos New York Knicks xunto a Kelenna Azubuike, Ronny Turiaf, e unha elecci\u00f3n de segunda rolda do Draft, a cambio de David Lee.\nO 22 de febreiro de 2011, Randolph foi traspasado aos Minnesota Timberwolves nunha operaci\u00f3n entre tres equipos, que mandou a Carmelo Anthony dos Denver Nuggets aos New York Knicks. No seu primeiro partido coma titular do ano o 24 de marzo, conseguiu a mellor anotaci\u00f3n da s\u00faa carreira con 31 puntos, e capturou 13 rebotes.\nO 20 de xullo de 2012, Randolph asinou un contrato cos Denver Nuggets.\nO 26 de xu\u00f1o de 2014, foi traspasado \u00f3s Chicago Bulls xunto a Doug McDermott, a cambio de Gary Harris, Jusuf Nurki\u0107 e unha elecci\u00f3n da segunda rolda do Draft de 2015. O 14 de xullo de 2014, foi traspasado xunto a d\u00faas futuras elecci\u00f3ns de segunda rolda do Draft \u00f3s Orlando Magic, a cambio dos dereitos de Milovan Rakovi\u0107. \u00d3 d\u00eda seguinte, foi cortado polos Magic.\nO 18 de agosto de 2014, Randolph asinou un contrato dun ano co PBC Lokomotiv Kuban ruso.\nO 15 de xullo de 2016, asinou un contrato por unha tempada co Real Madrid da Liga ACB."}
{"id": "195812", "revid": "17467", "url": "https://gl.wikipedia.org/wiki?curid=195812", "title": "Ministerio de Econom\u00eda e Facenda de Espa\u00f1a", "text": ""}
{"id": "195814", "revid": "98629", "url": "https://gl.wikipedia.org/wiki?curid=195814", "title": "Lizzie Borden", "text": "Lizzie Andrew Borden, nada en Fall River, Massachusetts o 19 de xullo de 1860 e finada no mesmo lugar o 1 de xu\u00f1o de 1927, co\u00f1ecida como Lizzie Borden, foi unha muller solteira de Nova Inglaterra e a \u00fanica sospeitosa dos asasinatos do seu pai e da s\u00faa madrastra, que tiveron lugar na s\u00faa casa o 4 de agosto de 1892. A crueldade do dobre asasinato, levado a cabo a machadas, as\u00ed como o posterior xu\u00edzo e o feito de que ningu\u00e9n fose finalmente condenado polas mortes, converteu o caso nunha \"cause cel\u00e9bre\" en Norteam\u00e9rica e segue sendo un episodio cheo de d\u00fabidas no mundo da criminolox\u00eda. A\u00ednda que Lizzie Borden foi absolta dos crimes, si que quedou ela como a autora deles, convert\u00e9ndose nunha figura m\u00edtica do folclore estadounidense, que aparece en numerosas pezas de teatro ou \u00f3pera, as\u00ed como en filmes. Nunha rima an\u00f3nima da \u00e9poca quedou recollida ela as\u00ed:\nBiograf\u00eda.\nFamilia.\nLizzie Andrew Borden naceu na pequena localidade de Fall River en 1860. Seu pai, Andrew Jackson Borden, era un home de negocios da zona con varias propiedades na vila de car\u00e1cter severamente austero. S\u00faa nai, Sarah Anthony Morse, faleceu en 1863, e dous anos despois Andrew Borden volveu casar con Abby Durfee Gray. Lizzie ti\u00f1a ademais unha irm\u00e1 m\u00e1is vella, Emma Lenore Borden (1 de marzo de 1851 - 10 de xu\u00f1o de 1927) que, coma ela, nunca chegou a casar.\nA vida dos Borden era c\u00f3moda e desafogada, grazas aos ingresos de Andrew Borden. Non obstante, non foi unha familia feliz, pois nin Lizzie nin Emma soportaban \u00e1 s\u00faa madrastra, Abby, \u00e1 que consideraban unha muller groseira e interesada. A s\u00faa relaci\u00f3n deteriorouse moito nos \u00faltimos d\u00edas da s\u00faa convivencia, a pesar de que Abby foi madrastra delas durante 28 anos. Andrew e Abby non tiveron fillos en com\u00fan.\nOs crimes.\nNa ma\u00f1\u00e1 do 4 de agosto de 1892, Andrew Borden e a s\u00faa muller foron asasinados cun obxecto afiado (probablemente unha machada) na s\u00faa casa. As \u00fanicas persoas presentes na residencia familiar naquel momento eran Lizzie e a criada, Bridgette Sullivan, que levaba traballando para a familia m\u00e1is de dous anos. Emma Borden encontr\u00e1base nese momento de visita na casa duns amigos. O t\u00edo materno das irm\u00e1ns Borden, John Vinnicum Morse, estaba de visita na casa dos Borden naqueles d\u00edas, mais non se atopaba na casa cando tiveron lugar os asasinatos.\nAquela ma\u00f1\u00e1, Andrew Borden dirix\u00edrase con John Morse ao centro do pobo para resolver alg\u00fans asuntos no banco e na oficina de correos. Regresou \u00e1 s\u00faa casa arredor das 10:45 da ma\u00f1\u00e1. Aproximadamente media hora despois, s\u00faa filla Lizzie descubriu o seu cad\u00e1ver. Segundo o testemu\u00f1o de Bridget Sullivan, a criada, que se encontraba no seu cuarto no piso superior descansando, tras ter limpado as xanelas, sobre as 11 da ma\u00f1\u00e1 Lizzie berrou o seu nome, e d\u00edxolle que algu\u00e9n matara a seu pai e que fora chamar o m\u00e9dico, o Dr. Bowen. O corpo de Andrew Borden estaba recostado no sof\u00e1 do sal\u00f3n, co cranio gravemente mutilado e coa cabeza ladeada, como se o asasinaran mentres descansaba.\nPoucos minutos despois, varios amigos e veci\u00f1os, ao saberen o sucedido, foron \u00e1 casa dos Borden para tranquilizar a Lizzie. Foi ent\u00f3n cando a criada e unha veci\u00f1a, Alice Churchill, descubriron na habitaci\u00f3n de invitados, no primeiro piso, o corpo inerte de Abby Borden, cuxo cranio tam\u00e9n fora golpeado batido numerosas veces cun obxecto afiado.\nM\u00f3bil do crime.\nDurante moitos anos despois da morte da primeira esposa de Andrew Borden, na casa da familia, situada no n\u00famero 92 de Second Street en Fall River, a vida torn\u00e1rase inc\u00f3moda e desagradable entre o se\u00f1or e a se\u00f1ora Borden e as fillas. O primeiro piso estaba dividido en d\u00faas partes, cada parte cunhas escaleiras de acceso distintas; a parte dianteira para as irm\u00e1s Borden, e a traseira para Andrew Borden e a s\u00faa muller. En moitas ocasi\u00f3ns a familia non com\u00eda xunta. Precisamente o d\u00eda que tivo lugar o dobre asasinato, o t\u00edo materno das irm\u00e1s Borden atop\u00e1base na casa para establecer unha herdanza da s\u00faa defunta irm\u00e1, a primeira esposa de Andrew Borden. Pouco antes dos asasinatos tivo lugar unha discusi\u00f3n na casa \u00e1 que Lizzie e Emma responderon cunha prolongada viaxe; non obstante, Lizzie regresou antes do previsto \u00e1 s\u00faa casa. Por aquelas datas, o farmac\u00e9utico local, Eli Bence, negouse a venderlle \u00e1cido pr\u00fasico, supostamente para que Lizzie puidese limpar un abrigo. Tam\u00e9n por aquel ent\u00f3n a familia caeu enferma do que se diagnosticou que pod\u00eda ser unha indixesti\u00f3n provocada por comida en mal estado; a se\u00f1ora Borden afirmou que algu\u00e9n intentara envelenalos, a\u00ednda que o feito fora que o pai se negara a tirar a comida en mal estado.\nO xu\u00edzo.\nLizzie Borden foi detida o 11 de agosto; o xu\u00edzo comezou dez meses despois en New Bedford, Massachusetts. O seu testemu\u00f1o parec\u00eda incoherente e inveros\u00edmil, e o seu comportamento levantou sospeitas entre a xente. Foi acusada dos asasinatos e a s\u00faa defensa estivo dirixida polo ex gobernador de Massachusetts, George D. Robinson, e Andrew V. Jennings.\nDurante a investigaci\u00f3n atopouse unha machada no soto da casa dos Borden e sup\u00faxose que era a arma homicida. A\u00ednda que estaba limpa, a machada ti\u00f1a o mango roto, ao que a acusaci\u00f3n alegou que poder\u00eda ser porque o mango estaba manchado de sangue. Non obstante, un polic\u00eda interrogado no caso afirmou que ao lado da folla da machada hab\u00eda un mango, a\u00ednda que o forense declarou posteriormente que non houbera tempo material para limpar a machada despois dos asasinatos.\nNunca se encontrou roupa que estivese manchada de sangue. Poucos d\u00edas despois dos asasinatos, unha veci\u00f1a observou como Lizzie Borden queimaba no fog\u00f3n da coci\u00f1a un vestido azul que, segundo ela, se manchara con pintura, e que ficara inservible.\nA pesar das circunstancias, Lizzie Borden foi absolta polo xurado tras s\u00f3 hora e media de deliberaci\u00f3n. O feito de que nunca se encontrase a arma homicida nin roupa algunha que puidese incriminala, ademais de que a historia do \u00e1cido pr\u00fasico e o seu testemu\u00f1o inicial non foron considerados durante o xu\u00edzo, axudaron a que Lizzie non fose finalmente condenada. Ademais naqueles tempos tivo lugar outro asasinato na zona, a\u00ednda que o asasino, Jos\u00e9 Correira, non se encontraba no pa\u00eds cando Andrew e Abby Borden foron asasinados.\n\u00daltimos anos.\nLizzie e s\u00faa irm\u00e1 mud\u00e1ronse de casa, a unha que chamaron Maplecroft, no mesmo pobo, pero xa na zona adi\u00f1eirada, na French Street. En 1905, as irm\u00e1s discutiron sobre unha festa que Lizzie dera en honor \u00e1 actriz Nance O'Neal (coa que supostamente tivo un idilio), e Emma abandonou a casa. Sobre aquela \u00e9poca Lizzie empezou a usar o nome \"Lizbeth A. Borden\".\nLizzie Borden morreu de pneumon\u00eda o 1 de xu\u00f1o de 1927, e foi soterrada en Fall River. S\u00faa irm\u00e1, coa que non ti\u00f1a xa moita relaci\u00f3n, faleceu nove d\u00edas despois, o 10 de xu\u00f1o.\nA casa onde tivo lugar o dobre asasinato \u00e9 agora un bed and breakfast (un albergue), mentres que Maplecroft \u00e9 agora unha casa particular.\nConxecturas.\nAo longo dos anos present\u00e1ronse moitas teor\u00edas para explicar os asasinatos. Unha delas di que que Andrew J. Borden, o pai, fixera certos movementos para favorecer \u00e1 madrasta, ou incluso que ti\u00f1a recentemente modificado o seu testamento para exclu\u00edr a Lizzie. Outra teor\u00eda di que Lizzie era lesbiana e que manti\u00f1a unha relaci\u00f3n amorosa coa empregada, sendo esta descuberta pola s\u00faa madrasta. O pai de Lizzie e a s\u00faa segunda esposa eran un pouco odiados pola sociedade; por tanto calquera cidad\u00e1n poder\u00eda ter o seu propio rancor e resentimento. Outra teor\u00eda di que a empregada foi a asasina, que posiblemente se sentiu ultraxada cando lle mandaron limpar as xanelas nun d\u00eda de calor sufocante, unha tarefa dif\u00edcil, m\u00e1is a\u00ednda despois de ter comido, hab\u00eda alg\u00fans d\u00edas, alimentos estragados. Unha outra teor\u00eda di que Lizzie sufr\u00eda de crise epil\u00e9ptica durante o seu ciclo menstrual, no cal ela \u00e1s veces entraba nun estado de transo, cometendo as\u00ed os asasinatos inconscientemente.\nXenealox\u00eda.\nLizzie Borden est\u00e1 distantemente relacionada co inventor do leite condensado Gail Borden (1801-1874), con Robert Borden (1854-1937), primeiro ministro do Canad\u00e1 durante a primeira guerra mundial, e coa actriz Elizabeth Montgomery (1933-1995), quen retratou a historia da vida de Lizzie nun filme de 1975."}
{"id": "195817", "revid": "1131", "url": "https://gl.wikipedia.org/wiki?curid=195817", "title": "Melanocito", "text": "Un melanocito \u00e9 unha c\u00e9lula da epiderme que se encarga de producir melanina, un pigmento da pel, ollos (iris, coroide ) e pelo, que ten a misi\u00f3n de bloquear os raios ultravioleta do sol, evitando que danen o ADN das c\u00e9lulas destas partes tan expostas \u00e1 luz. Tam\u00e9n hai melanocitos no o\u00eddo interno, meninxes, \u00f3sos, e coraz\u00f3n.\n\u00c9 unha c\u00e9lula dendr\u00edtica (con prolongaci\u00f3ns) que na s\u00faa orixe deriva da crista neural e que migra cara \u00e1 epiderme e o fol\u00edculo piloso durante a embriox\u00e9nese.\nCaracter\u00edzanse polo seu n\u00facleo ovoide. En condici\u00f3ns normais os melanocitos sit\u00faanse na capa basal epid\u00e9rmica e contactan cos queratinocitos por medio das s\u00faas dendritas (prolongaci\u00f3ns). A densidade de melanocitos \u00e9 variable dependendo da rexi\u00f3n anat\u00f3mica, pero \u00e9 moi constante entre os individuos de diferentes etnias. A cor da pel depende da actividade destas c\u00e9lulas. A melanina pode ser eumelanina (de cor carta\u00f1a parda) ou feomelanina (vermella amarelada). Ambas as formas prod\u00facense a partir da tirosina do ret\u00edculo endoplasm\u00e1tico rugoso e o aparato de Golgi ao chegar \u00e1 c\u00e9lula a hormona estimulante dos melanocitos (MSH) que se fixa ao receptor da membrana destes (MCR).\nOs melanocitos est\u00e1n relacionados con algunhas enfermidades como a vitilixe ou os melanomas.\nCor da pel humana.\nNa pel humana hai normalmente entre 1000 e 2000 melanocitos por mm2. Os melanocitos supo\u00f1en do 5% ao 10% das c\u00e9lulas da capa basal da epiderme. O seu tama\u00f1o \u00e9 xeralmente de 7 micr\u00f3metros de lonxitude. Non todas as zonas da pel est\u00e1n igual de pigmentadas, os melanocitos est\u00e1n normalmente na proporci\u00f3n de 1 a 36 con respecto aos queratinocitos, pero nas zonas m\u00e1is pigmentadas (nas mamilas ou no escroto) est\u00e1n na proporci\u00f3n de 1 a 4.\nA diferenza na cor da pel nos humanos de pouco pigmentada a moi pigmentada non se debe \u00e1 cantidade de melanocitos presentes na s\u00faa pel, sen\u00f3n ao grao de actividade dos melanocitos, \u00e9 dicir, \u00e1 cantidade e proporci\u00f3ns relativas de eumelanina e feomelanina producidas. Este proceso est\u00e1 baixo control hormonal, e nel interve\u00f1en hormonas como a MSH e a ACTH, que son p\u00e9ptidos producidos a partir do precursor proopiomelanocortina.\nOs albinos non producen melanina por un defecto xen\u00e9tico que afecta aos encimas que sintetizan a melanina.\nMelanox\u00e9nese.\nA melanox\u00e9nese \u00e9 o proceso bioqu\u00edmico, levado a cabo polos melanocitos, que produce a melanina.\nOs melanocitos sintetizan un encima chamado tirosinase ou DOPAoxidase contido nos premelanosomas (org\u00e1nulos con forma de ves\u00edculas ovoides nos loiros ou morenos e esf\u00e9ricos nos roxos).\nA tirosinase converte o amino\u00e1cido tirosina en melanina, e a tirosina exposta aos raios ultravioleta ox\u00eddase transform\u00e1ndose en dihidroxifenilalanina ou DOPA que pode ser tam\u00e9n ela substrato da tirosinase. A tirosinase trasforma a tirosina en melanina moi lentamente, mentres que a formaci\u00f3n da melanina a partir da DOPA \u00e9 moito m\u00e1is r\u00e1pida. Unha vez que se sintetizou a melanina, os melanocitos poden transferila aos queratinocitos e parece que tam\u00e9n a outras c\u00e9lulas como os macr\u00f3fagos.\nEstimulaci\u00f3n da melanox\u00e9nese.\nNumerosos est\u00edmulos poden alterar a melanox\u00e9nese ou a produci\u00f3n de melanina nos melanocitos en cultivo, a\u00ednda que o mecanismo polo cal funciona non se comprende totalmente. Suxeriuse que as melanocortinas te\u00f1en efecto sobre o apetito sexual e actividade sexual nos ratos. Os metabolitos da vitamina D, os retinoides, hormona estimulante do melanocito, forskolina, toxina col\u00e9rica, isobutilmetilxantina, an\u00e1logos de diglic\u00e9ridos, e luz UV desencadean a melanox\u00e9nese e, \u00e1 s\u00faa vez, a pigmentaci\u00f3n e o bronceado . Tam\u00e9n producen doenzas cr\u00f3nicas cando a luz ultravioleta d\u00e1 nas feridas abertas. A produci\u00f3n de melanina in\u00edciase tam\u00e9n por est\u00edmulo da ACTH (hormona adrenocorticotropa) .\nCesi\u00f3n da melanina aos queratinocitos.\nUnha vez fabricada, a melanina m\u00f3vese ao longo das prolongaci\u00f3ns celulares chamadas dendritas non neuronais dentro dunha especie de ves\u00edcula chamada melanosoma; os melanosomas son despois traspasados aos queratinocitos. Por tanto, a pigmentaci\u00f3n dos queratinocitos procede dos melanocitos. Os melanosomas sit\u00faanse na c\u00e9lula protexendo o n\u00facleo do queratinocito.\nCando os raios ultravioleta penetran na pel e danan o ADN , fragmentos formados por dinucle\u00f3tidos de timidina (pTpT) procedentes do ADN danado inician o proceso de estimulaci\u00f3n da melanox\u00e9nese , que acaba por facer que o melanocito produza melanosomas, os cales ser\u00e1n despois trspasados aos queratinocitos.\nEnfermidades.\nOs melanocitos est\u00e1n relacionados con algunhas enfermidades como a vitilixe ou os melanomas. A vitilixe caracter\u00edzase pola formaci\u00f3n dunhas placas brancas na pel como resultado da falta de pigmentaci\u00f3n desta. Non se sabe ben por que ocorre o proceso pero algunhas das hip\u00f3tese implican a destruci\u00f3n dos melanocitos polo propio sistema inmunitario, ou polo funcionamento anormal dalgunhas c\u00e9lulas nerviosas que producir\u00e1n substancias t\u00f3xicas provocando o dano dos mesmos.\nO melanoma \u00e9 un tipo de c\u00e1ncer de pel. Orix\u00ednase por unha concentraci\u00f3n de melanocitos malignos. Cando a concentraci\u00f3n \u00e9 de melanocitos benignos aparecen as pencas, lunares e nevos. Nos nevos aparecen uns melanocitos especiais chamados c\u00e9lulas do nevo."}
{"id": "195818", "revid": "75439", "url": "https://gl.wikipedia.org/wiki?curid=195818", "title": "Let England Shake", "text": "Let England Shake \u00e9 o d\u00e9cimo \u00e1lbum da artista inglesa PJ Harvey, editado o d\u00eda 11 de febreiro do 2011 no Reino Unido. Comezou a traballar no disco no tempo no que foi publicado \"White Chalk\", no ano 2007, a\u00ednda que se afasta dos temas introspectivos protagonizados polo piano deste traballo. O \u00e1lbum foi composto nun per\u00edodo de dous anos e medio, e gravouse en cinco semanas nunha igrexa de Dorset, entre abril e maio de 2010.\nTras o seu lanzamento o \u00e1lbum recibiu numerosos premios. Foi nomeado \"\u00c1lbum do ano\" por 13 publicaci\u00f3ns, e en setembro de 2011 ga\u00f1ou o codiciado Mercury Prize. O \u00e1lbum ga\u00f1ou tam\u00e9n o Uncut Music Award no mes de novembro dese ano.\nListaxe de canci\u00f3ns.\nTodos os temas foron compostos por PJ Harvey."}
{"id": "195819", "revid": "89787", "url": "https://gl.wikipedia.org/wiki?curid=195819", "title": "SIXPAC", "text": "O Sistema de Informaci\u00f3n Xeogr\u00e1fica de parcelas agr\u00edcolas (SIXPAC), \u00e9 unha aplicaci\u00f3n SIX que permite identificar xeograficamente as parcelas declaradas polos agricultores e gandeiros, en calquera r\u00e9xime de axudas relacionado coa superficie cultivada ou aproveitada polo gando en todo o territorio espa\u00f1ol.\nDescrici\u00f3n.\nConcibiuse inicialmente para o prop\u00f3sito de facilitar aos agricultores a presentaci\u00f3n de solicitudes por exemplo para a PAC, con soporte gr\u00e1fico, as\u00ed como para facilitar os controis administrativos e sobre o terreo, o SixPac ademais converteuse nunha ferramenta de enorme utilidade en campos diferentes do agrario (xeolox\u00eda, infraestruturas, urbanismo...), debido \u00e1 s\u00faa concepci\u00f3n e desenvolvemento, no que se fai uso continuo e permanente das tecnolox\u00edas m\u00e1is avanzadas en informaci\u00f3n xeogr\u00e1fica automatizada.\nTodas aquelas persoas que non estean de acordo co contido da informaci\u00f3n que figura no Sixpac poden presentar unha solicitude de modificaci\u00f3n acompa\u00f1ando a documentaci\u00f3n acreditativa do cambio.\nO sistema consta dun mosaico de ortofotos dixitais que abarcan toda Espa\u00f1a, sobre as que, inicialmente, se superpo\u00f1en os planos parcelarios de catastro de r\u00fastica, de forma que, para cada referencia concreta, o sistema proporciona automaticamente a imaxe en pantalla da parcela referenciada, permitindo as\u00ed mesmo a s\u00faa impresi\u00f3n en papel.\nEn 2010 existe unha nova versi\u00f3n o Sixpac 5 que est\u00e1 desenvolvida sobre tecnolox\u00eda SilverLight de Microsoft. As principais novidades desta versi\u00f3n son:\nOrixe.\nO Regulamento (CE) n\u00ba 1593/2000, do Consello, de 17 de xullo de 2000, que modifica o Regulamento (CEE) n\u00ba 3508/92, polo que se establece un Sistema Integrado de Xesti\u00f3n e Control de determinados r\u00e9ximes de axuda comunitarios, obriga a crear un Sistema Gr\u00e1fico Dixital de Identificaci\u00f3n de Parcelas Agr\u00edcolas, utilizando as t\u00e9cnicas inform\u00e1ticas de Informaci\u00f3n xeogr\u00e1fica, recomendando ademais, a utilizaci\u00f3n de ortoimaxes a\u00e9reas ou espaciais.\nObxectivos.\nEntre os obxectivos m\u00e1is importantes do Proxecto SIXPAC figuran os seguintes:"}
{"id": "195820", "revid": "88215", "url": "https://gl.wikipedia.org/wiki?curid=195820", "title": "Subida ao Naranco", "text": "A Subida al Naranco \u00e9 unha cl\u00e1sica ciclista, que naceu no ano 1941. Disp\u00fatase na provincia de Asturias, sendo a sa\u00edda habitual a s\u00faa capital Oviedo, finalizando no cumio do porto Naranco, actualmente denominada cumio \"El Tarangu\".\nS\u00f3 a partir do ano 1981 se disputa anualmente sen interrupci\u00f3n e desde a creaci\u00f3n dos Circu\u00edtos Continentais UCI en 2005 \u00e9 unha proba da categor\u00eda 1.1 dentro do UCI Europe Tour.\nA partir do 2011 deixouse de disputar como carreira independente, e se integrou como etapa final da Volta a Asturias"}
{"id": "195821", "revid": "23562", "url": "https://gl.wikipedia.org/wiki?curid=195821", "title": "Josep Samitier i Vilalta", "text": ""}
{"id": "195822", "revid": "88215", "url": "https://gl.wikipedia.org/wiki?curid=195822", "title": "UCI Europe Tour", "text": "O UCI Europe Tour \u00e9 unha das competici\u00f3ns de ciclismo en ruta masculino na que est\u00e1 dividida os Circu\u00edtos Continentais UCI. Como indica o seu nome, fai referencia \u00e1s competici\u00f3ns ciclistas profesionais realizadas en Europa que est\u00e1n dentro destes Circu\u00edtos Continentais as\u00ed como aos equipos ciclistas Profesionais Continentais (segunda categor\u00eda) e Continentais (terceira categor\u00eda) rexistrados en dito continente.\nA calidade e complexidade das competici\u00f3ns \u00e9 o que determina a categor\u00eda da mesma e a cantidade de puntos outorgados aos ga\u00f1adores. As categor\u00edas da UCI por nivel que se disputan neste Tour son:\nCarreiras.\nNa seguinte t\u00e1boa am\u00f3sanse as carreiras .HC (m\u00e1xima categor\u00eda deste circu\u00edto) da actualidade. Para velas todas entrar no seguinte enlace: Carreiras do UCI Europe Tour 2016"}
{"id": "195823", "revid": "88215", "url": "https://gl.wikipedia.org/wiki?curid=195823", "title": "Volta a Asturias", "text": "A Volta a Asturias \u00e9 unha competici\u00f3n ciclista profesional por etapas que se disputa no Principado de Asturias.\nCaracter\u00edsticas.\nDesp\u00fatase durante cinco d\u00edas no mes de maio ou xu\u00f1o. Remata en Oviedo, e tam\u00e9n son habituais os finais de etapa nas cidades de Avil\u00e9s, Xix\u00f3n e Llanes. Outras etapas destacadas son a Subida ao Acebo, un cl\u00e1sico dentro da carreira nos \u00faltimos anos.\nHai \"maillots\" de cores especiais para os l\u00edderes das distintas clasificaci\u00f3ns:"}
{"id": "195824", "revid": "1131", "url": "https://gl.wikipedia.org/wiki?curid=195824", "title": "Volta a Catalu\u00f1a", "text": "A Volta Ciclista a Catalunya \u00e9 unha carreira ciclista por etapas que se disputa en Catalu\u00f1a.\nHistoria.\nCelebrou a s\u00faa primeira edici\u00f3n en 1911, sendo a competici\u00f3n ciclista por etapas m\u00e1is antiga de Espa\u00f1a e a terceira do mundo, por detr\u00e1s do Tour de Francia 1903 e o Giro de Italia 1909.\nEn 2005 se integrou no programa do recentemente creado UCI ProTour o que, na pr\u00e1ctica, a sit\u00faa entre as 25 competici\u00f3ns ciclistas m\u00e1is importantes do mundo.\nA proba foi impulsada pola Uni\u00f3 Velocip\u00e8dica Catalana e o Club Deportivo de Barcelona, a\u00ednda que a partir da quinta edici\u00f3n asumiu a organizaci\u00f3n a Uni\u00f3 Esportiva Sants.\nO vencedor da edici\u00f3n do ano 2017 foi o murciano Alejandro Valverde. O ciclista m\u00e1is galardoado \u00e9 o navarro Mariano Ca\u00f1ardo, con sete t\u00edtulos."}
{"id": "195826", "revid": "88215", "url": "https://gl.wikipedia.org/wiki?curid=195826", "title": "Escalada ao Montjuic", "text": "A Escalada a Montjuic (tam\u00e9n co\u00f1ecida como Subida a Montjuic) era unha competici\u00f3n ciclista disputada en Catalu\u00f1a durante o mes de outubro, cerca do final da tempada ciclista profesional.\nCelebrouse dende o ano 1965 ao 2007. A proba que se disputaba nun circu\u00edto sobre a monta\u00f1a de Montjuic constaba de varias probas distintas: veteranos, f\u00e9minas, elite sub-23, cadetes, j\u00faniors e profesionais, ademais dunha proba en t\u00e1ndem para invidentes, a proba profesional se disputaba sobre dous sectores, unha proba en li\u00f1a e outra contra o reloxo. A \u00faltima edici\u00f3n, que xa non estaba no calendario de carreiras da Uni\u00f3n Ciclista Internacional a pesar de seguir contando con corredores profesionais, foi no 2007.\nEddy Merckx, con seis triunfos, \u00e9 o ciclista que m\u00e1is veces ga\u00f1ou a proba, seguido de Marino Lejarreta, que o fixo en cinco ocasi\u00f3ns.\nEstivo organizada por l'Esport Ciclista Barcelona."}
{"id": "195827", "revid": "56817", "url": "https://gl.wikipedia.org/wiki?curid=195827", "title": "Ganglios linf\u00e1ticos pectorais", "text": "Os ganglios linf\u00e1ticos pectorais son un conxunto de ganglios linf\u00e1ticos situados no membro superior humano, pertencentes \u00e1 parte m\u00e1is anterior dos grupo linf\u00e1tico axilar. Son en total catro ou cinco ganglios, localizados por debaixo do m\u00fasculo pectoral menor, preto da arteria tor\u00e1cica lateral. Drena a linfa da parede tor\u00e1cica anterior e da parte central da mama. Transporta esta linfa cara aos ganglios linf\u00e1ticos subclaviculares."}
{"id": "195828", "revid": "56817", "url": "https://gl.wikipedia.org/wiki?curid=195828", "title": "Ganglios linf\u00e1ticos subescapulares", "text": "Os ganglios linf\u00e1ticos subescapulares son un conxunto de ganglios linf\u00e1ticos situados no membro superior humano, pertencentes \u00e1 parte m\u00e1is posterior dos grupo linf\u00e1tico axilar. Son en total seis ou sete ganglios, que se adoitan situar ao longo do percorrido da arteria subescapular. Drena a linfa da parede tor\u00e1cica posterior e da parte inferior do pescozo. Transporta esta linfa cara aos ganglios linf\u00e1ticos axilares m\u00e1is centrais."}
{"id": "195829", "revid": "5863", "url": "https://gl.wikipedia.org/wiki?curid=195829", "title": "SIGPAC", "text": ""}
{"id": "195831", "revid": "56817", "url": "https://gl.wikipedia.org/wiki?curid=195831", "title": "Ganglios linf\u00e1ticos centrais", "text": "Os ganglios linf\u00e1ticos centrais ou intermedios son un conxunto de ganglios linf\u00e1ticos do membro superior humano, pertencentes aos ganglios axilares. Est\u00e1n situados na parte m\u00e1is central deste grupo, no espesor da graxa axilar. Conf\u00f3rmano entre tres e catro ganglios, que recollen linfa doutros grupos axilares, e env\u00edan a linfa cara os ganglios linf\u00e1ticos subclaviculares, tam\u00e9n situados no grupo axilar. "}
{"id": "195832", "revid": "5863", "url": "https://gl.wikipedia.org/wiki?curid=195832", "title": "Sistema de Informaci\u00f3n Xeogr\u00e1fica de Parcelas Agr\u00edcolas", "text": ""}
{"id": "195833", "revid": "12452", "url": "https://gl.wikipedia.org/wiki?curid=195833", "title": "Ministerio de Pol\u00edtica Territorial e Administraci\u00f3n P\u00fablica de Espa\u00f1a", "text": ""}
{"id": "195835", "revid": "56817", "url": "https://gl.wikipedia.org/wiki?curid=195835", "title": "Ganglios linf\u00e1ticos apicais", "text": "Os ganglios linf\u00e1ticos apicais ou subclaviculares ou mediais son un conxunto de ganglios linf\u00e1ticos do membro superior humano, pertencentes ao grupo axilar. Son entre seis e doce, situados por detr\u00e1s do m\u00fasculo pectoral menor. Drenan os vasos linf\u00e1ticos que acompa\u00f1an \u00e1 vea cef\u00e1lica no seu percorrido polo antebrazo. Est\u00e1 ademais interconectado co resto dos ganglios linf\u00e1ticos axilares por pequenos vasos.\nO grupo apical env\u00eda a linfa cara ao tronco linf\u00e1tico subclavio, que no lado dereito adoita rematar na vea xugular interna, na vea subclavia ou no tronco linf\u00e1tico xugular. No lado esquerdo remata no conduto tor\u00e1cico. Nalg\u00fans casos pode haber vasos linf\u00e1ticos dirixidos cara aos ganglios linf\u00e1ticos cervicais fondos inferiores. "}
{"id": "195836", "revid": "12452", "url": "https://gl.wikipedia.org/wiki?curid=195836", "title": "Ministerio de Industria, Turismo e Comercio de Espa\u00f1a", "text": ""}
{"id": "195837", "revid": "1131", "url": "https://gl.wikipedia.org/wiki?curid=195837", "title": "Ganglio linf\u00e1tico", "text": "Un ganglio linf\u00e1tico \u00e9 unha formaci\u00f3n vascular que pertence ao sistema linf\u00e1tico. Os vasos linf\u00e1ticos drenan todo o corpo ag\u00e1s o sistema nervioso central. Recollen l\u00edquidos e transp\u00f3rtano cara \u00e1 circulaci\u00f3n venosa. Ademais de para transportar substancias serve tam\u00e9n como filtro inmunol\u00f3xico, xa que cont\u00e9n numerosas c\u00e9lulas inmunes encargadas de eliminar substancias alleas ao organismo.\nO ganglio \u00e9 unha estrutura esf\u00e9rica, de pequeno tama\u00f1o, que se adoita agrupar en puntos concretos, coma a axila. Recolle linfa de varios condutos, conc\u00e9ntraa e o sistema inmune \"rev\u00edsaa\". Do ganglio sae un vaso eferente, que se dirixe a outro grupo linf\u00e1tico ou \u00e1 circulaci\u00f3n venosa.\nNo caso do aparello dixestivo, existe unha rede linf\u00e1tica que transporta substancias da dieta cara ao sistema venoso. No caso das graxas, a c\u00e9lula do intestino delgado descomp\u00f3n o \u00e1cido graxo e empaqu\u00e9tao nunha estrutura de transporte, o quilomicron. Os quilomicrons son enviados ao sistema linf\u00e1tico, que finalmente os deposita na vea subclavia."}
{"id": "195838", "revid": "2956", "url": "https://gl.wikipedia.org/wiki?curid=195838", "title": "Ganglios linf\u00e1ticos subclaviculares", "text": ""}
{"id": "195839", "revid": "56817", "url": "https://gl.wikipedia.org/wiki?curid=195839", "title": "Tronco linf\u00e1tico subclavio", "text": "O tronco linf\u00e1tico subclavio \u00e9 unha formaci\u00f3n linf\u00e1tica constitu\u00edda polos vasos linf\u00e1ticos eferentes dos ganglios linf\u00e1ticos subclaviculares. Recolle a linfa do brazo e de parte da mama, e trasl\u00e1daa cara ao sistema venoso, rematando na vea xugular interna, na vea subclavia ou no tronco linf\u00e1tico xugular no lado dereito e no conduto tor\u00e1cico no lado esquerdo."}
{"id": "195840", "revid": "1093", "url": "https://gl.wikipedia.org/wiki?curid=195840", "title": "Ram\u00f3n Conde Berm\u00fadez", "text": ""}
{"id": "195841", "revid": "1093", "url": "https://gl.wikipedia.org/wiki?curid=195841", "title": "Lista de obras p\u00fablicas de Ram\u00f3n Conde Berm\u00fadez", "text": ""}
{"id": "195843", "revid": "4817", "url": "https://gl.wikipedia.org/wiki?curid=195843", "title": "Astron", "text": "Astron foi un observatorio espacial sovi\u00e9tico con colaboraci\u00f3n francesa lanzado o 23 de marzo de 1983 desde o cosm\u00f3dromo de Baikonur mediante un foguete Proton K/D-1.\nCaracter\u00edsticas.\nAstron foi lanzado a unha \u00f3rbita altamente el\u00edptica cun apoxeo a unha distancia de case a metade da distancia \u00e1 L\u00faa, permit\u00edndolle estar fora da sombra da Terra e dos cintos de radiaci\u00f3n durante o 90% do tempo da s\u00faa \u00f3rbita.\nO sat\u00e9lite deixou de funcionar en xu\u00f1o de 1989, tras superar a s\u00faa esperanza de vida inicial, dun ano.\nInstrumentaci\u00f3n.\nO instrumento principal era un telescopio franco-sovi\u00e9tico para o ultravioleta de 5 metros de lonxitude. Ademais levaba a bordo un espectr\u00f3metro de raios X consistente nun contador proporcional sensible \u00f3s raios X con enerx\u00edas de entre 2 e 25 keV e cun \u00e1rea efectiva de 0,17 m\u00b2. O campo de visi\u00f3n era de 3\u00b0x3\u00b0.\nResultados.\nO espectr\u00f3metro de raios X tomou datos continuous de Hercules X-1 1983 e 1984. Tam\u00e9n observou fontes de raios X en Ori\u00f3n, Taurus e Leo."}
{"id": "195844", "revid": "1888", "url": "https://gl.wikipedia.org/wiki?curid=195844", "title": "Marti\u00f1o Maseda Lozano", "text": "Marti\u00f1o Maseda Lozano, nado en Xoib\u00e1n (Vilalba) o 28 de novembro de 1970, \u00e9 un escritor galego.\nTraxectoria.\nRealizou o primeiro ciclo da Licenciatura de Filolox\u00eda Hisp\u00e1nica no Colexio Universitario de Lugo, para completar o segundo ciclo na Facultade de Filolox\u00eda da Universidade de Santiago de Compostela, licenci\u00e1ndose en febreiro de 1994.\nTras traballar como axudante dunha industria c\u00e1rnica \u00e9 operario nunha empresa do sector l\u00e1cteo. Exerce a actividade literaria e, ao tempo, \u00e9 colaborador nun suplemento semanal do xornal \"El Progreso\", no portal \"Galicia Dixital\" e tam\u00e9n no xornal \"Sermos Galiza\"."}
{"id": "195847", "revid": "23204", "url": "https://gl.wikipedia.org/wiki?curid=195847", "title": "Ramiro Moure Ansoar", "text": "Ramiro Moure Ansoar, nado en Taboada en 1958, \u00e9 un funcionario de prisi\u00f3ns e pol\u00edtico galego do PPdeG.\nTraxectoria.\nTraballou de mestre industrial e funcionario de Instituci\u00f3ns Penitenciarias. Na s\u00faa xuventude estivo vinculado a distintas iniciativas asociativas e culturais da vila, chegando a presidir a Asociaci\u00f3n Cultural O Carballo. \nConcelleiro do PPdeG en Taboada, cando en xullo de 2009 Jos\u00e9 Jes\u00fas Ramos Ledo renunciou \u00e1 alcald\u00eda para ser Xefe territorial da Conseller\u00eda de Educaci\u00f3n, foi elixido alcalde. Nas elecci\u00f3ns municipais de 2011 encabezou a candidatura do PPdeG \u00e1 alcald\u00eda de Taboada e foi elixido alcalde con maior\u00eda absoluta. De novo, revalidou a maior\u00eda absoluta nas municipais de 2015 e 2019. \nNas elecci\u00f3ns municipais de 2023, a s\u00faa candidatura caeu at\u00e9 os 4 concelleiros, por 4 do PSdG-PSOE e 3 do BNG, que accederon ao goberno municipal en coalici\u00f3n. "}
{"id": "195848", "revid": "72725", "url": "https://gl.wikipedia.org/wiki?curid=195848", "title": "Caja Rural de L\u00e9rez", "text": "A Caja Rural de L\u00e9rez foi unha entidade financeira de L\u00e9rez (Pontevedra), activa entre 1925 e 1936.\nHistoria.\nFoi creada o 11 de novembro de 1925, impulsada por Manuel Gama Casalderrey, que ser\u00eda o seu xerente at\u00e9 1934. O seu prop\u00f3sito era axudar \u00e1 mellora das condici\u00f3ns laborais no sector agrario, a trav\u00e9s de axudas ao cooperativismo e a industrializaci\u00f3n.\nDous meses despois da s\u00faa creaci\u00f3n merc\u00e1ronse uns terreos entre a r\u00faa de Juan Bautista Andrade e a estrada a Campo Lameiro, para constru\u00edr un local social. O edificio, dese\u00f1ado polo arquitecto Emilio Salgado Urtiaga, inaugurouse o 19 de marzo de 1933. Contaba cun andar adicado \u00e1 cooperativa de consumo, e permitiu ampliar as secci\u00f3ns xa existentes, como a de cr\u00e9dito agr\u00edcola.\nEn 1927 iniciouse a publicaci\u00f3n da revista \"Vida Agraria\", dirixida polo avogado Joaqu\u00edn Poza Juncal. En 1928 abriuse na zona vella de Pontevedra un bodeg\u00f3n cooperativo, para fomentar a venda dos vi\u00f1os da zona. En marzo de 1931 a caixa pasa a ser comarcal, prestando os seus servizos \u00e1s parroquias veci\u00f1as de Alba, Campa\u00f1\u00f3, Cerponz\u00f3ns, Xeve, Santa Mar\u00eda de Xeve e Verducido. Ao tempo, constit\u00faese un novo consello de administraci\u00f3n.\nA instituci\u00f3n organizaba conferencias, impartidas por personalidades como Bibiano Fern\u00e1ndez Osorio-Tafall, e mitins, contando coa presenza do avogado lerez\u00e1n Valent\u00edn Paz-Andrade. Amais de prestar servizos \u00e1s persoas que traballaban no sector primario, nela depositaron os seus fondos varios sindicatos de tendencia comunista da Federaci\u00f3n Obreira Local, como os de canteiros e do sector da metalurxia.\nDurante os anos da II Rep\u00fablica Espa\u00f1ola houbo diversos factores que danaron a econom\u00eda da caixa, como a crise econ\u00f3mica provocada pola Gran Depresi\u00f3n, as malas colleitas, a construci\u00f3n do edificio e a retirada de fondos dos sindicatos por mor das folgas. \nEn 1934 Manolo Gama deixou a xerencia por motivos de sa\u00fade. O seu \u00faltimo presidente foi Juan P\u00e9rez Pi\u00f1eiro, co\u00f1ecido como 'O Calac\u00fa'.\nTralo Alzamento Nacional, membros da Guardia C\u00edvica e falanxistas apoder\u00e1ronse dos bens da sociedade. En decembro de 1937 o p\u00e1rroco Leandro del R\u00edo Carnota promoveu a creaci\u00f3n no local dun pequeno hospital, pero a proposta non sa\u00edu adiante, malia contar co apoio da Deputaci\u00f3n de Pontevedra. O 21 de abril de 1938, por mandato xudicial, a administraci\u00f3n da caixa pasou de modo interino \u00e1 Caixa de Aforros Municipal de Vigo."}
{"id": "195849", "revid": "54334", "url": "https://gl.wikipedia.org/wiki?curid=195849", "title": "Jacobo Fern\u00e1ndez Garc\u00eda", "text": "Jacobo Fern\u00e1ndez Garc\u00eda, nado en Sobrado en 1959, \u00e9 un pol\u00edtico galego do PPdeG.\nTraxectoria.\nFuncionario de Fomento. Nas elecci\u00f3ns municipais de 1995 encabezou unha candidatura independente \u00e1 alcald\u00eda de Sobrado logrando 5 dos 11 concelleiros, pero un goberno conxunto de PPdeG e PSdeG-PSOE apartouno da alcald\u00eda en favor do popular Jos\u00e9 Mar\u00eda S\u00e1nchez Peteiro. Trala ruptura do pacto de goberno entre ambas forzas en novembro de 1997, os independentes pasaron a apoiar a S\u00e1nchez Peteiro ata agosto de 1998, cando tam\u00e9n racharon o acordo, ag\u00e1s un dos ed\u00eds. En decembro de 1998, o resto dos independentes xunto con 2 ed\u00eds socialistas (entre eles o exalcalde Gerardo S\u00e1nchez L\u00f3pez) presentaron unha moci\u00f3n de censura que encabezaba o independente Jos\u00e9 L\u00f3pez S\u00e1nchez, que se materializou en xaneiro de 1999. Nas municipais de xu\u00f1o de 1999, Fern\u00e1ndez encabezou a lista do PPdeG con L\u00f3pez S\u00e1nchez e S\u00e1nchez L\u00f3pez integrados, sendo elixido alcalde con maior\u00eda absoluta ao obter 7 dos 11 concelleiros. O exalcalde Jos\u00e9 Mar\u00eda S\u00e1nchez Peteiro encabezou Democracia Galega que logrou 2 ed\u00eds. Revalidou a maior\u00eda absoluta nas seguintes elecci\u00f3ns de 2003, 2007 e 2011.\nNas municipais de 2015 perdeu a alcald\u00eda e a maior\u00eda absoluta, ao pasar de 7 a 3 concelleiros sendo o seu sucesor Lu\u00eds Lisardo Santos Ares do PSdeG-PSOE, que ga\u00f1ara as elecci\u00f3ns con 4 concelleiros. En marzo de 2017 apoiou xunta os seus compa\u00f1eiros do PPdeG unha moci\u00f3n de censura liderada pola independente Mar\u00eda Jes\u00fas Garc\u00eda Souto. \nRetirouse da pol\u00edtica activa en 2018, cando deixou a s\u00faa acta de concelleiro para deixar paso ao seguinte da lista co fin de que se apoiase unha moci\u00f3n de censura contra a ent\u00f3n alcaldesa que supuxo que o socialista Lisardo Santos recuperase a alcald\u00eda, sendo expulsado do PPdeG por dito feito, xuntos cos outros dous concelleiros."}
{"id": "195852", "revid": "89787", "url": "https://gl.wikipedia.org/wiki?curid=195852", "title": "Queratinocito", "text": "Os queratinocitos son o tipo celular principal que forma a capa externa (epiderme) da pel humana, xa que constit\u00faen o 95% das c\u00e9lulas que a forman.\nAt\u00f3panse tam\u00e9n noutros epitelios planos estratificados. Os queratinocitos que se atopan na capa basal (\"estrato xerminativo\") da pel denom\u00ednanse \u00e1s veces \"c\u00e9lulas basais\" ou \"queratinocitos basais\".\nA funci\u00f3n principal dos queratinocitos \u00e9 a formaci\u00f3n dunha barreira que protexa contra os danos producidos polo medio externo e da entrada de pat\u00f3xenos (bacterias, fungos, parasitos, virus), calor, radiaci\u00f3n ultravioleta (UV) e a perda de auga. Varias prote\u00ednas estruturais (filagrina, queratina), encimas (proteases), l\u00edpidos e p\u00e9ptidos antimicrobianos (defensinas) contrib\u00faen a manter esta importante funci\u00f3n de barreira da pel. Unha vez que os pat\u00f3xenos comezan a invadir as capas superiores da epiderme, os queratinocitos poden reaccionar producindo mediadores proinflamatorios e en particular quimiocinas como CXCL10 ou CCL2, que atraen os leucocitos ao lugar da invasi\u00f3n do pat\u00f3xeno (m\u00e1is tarde poden producir tam\u00e9n substancias antiinflamatorias).\nA queratinizaci\u00f3n \u00e9 parte da cornificaci\u00f3n que ten lugar durante a formaci\u00f3n desta barreira f\u00edsica, na cal os queratinocitos producen cada vez m\u00e1is queratina e finalmente sofren unha morte celular programada. A capa externa de queratinocitos cornificados da pel est\u00e1 descam\u00e1ndose continuamente e sendo substitu\u00edda por c\u00e9lulas das capas inferiores. O tempo medio de renovaci\u00f3n da pel \u00e9 de 21 d\u00edas.\nOs queratinocitos forman uni\u00f3ns herm\u00e9ticas cos nervios da pel e mante\u00f1en as c\u00e9lulas de Langerhans e os linfocitos intrad\u00e9rmicos na s\u00faa posici\u00f3n na epiderme. Os queratinocitos tam\u00e9n modulan o sistema inmunitario, xa que, ademais da xa mencionada liberaci\u00f3n de p\u00e9ptidos antimicrobianos e quimiocinas, son tam\u00e9n grandes produtores de mediadores antiinflamatorios como a IL-10 e o factor de crecemento transformante beta (TGF-\u03b2). Cando son activados, poden estimular a inflamaci\u00f3n cut\u00e1nea e a activaci\u00f3n das c\u00e9lulas de Langerhans por medio do TNF\u03b1 e a secreci\u00f3n da IL-1\u03b2 .\nOs queratinocitos migran despraz\u00e1ndose por medio dun movemento rodante durante o proceso de curaci\u00f3n de feridas.\nCaptaci\u00f3n da melanina.\nOs queratinocitos contrib\u00faen a protexer o corpo dos raios ultravioleta ao captaren melanosomas, que son ves\u00edculas que conte\u00f1en o fotoprotector end\u00f3xeno melanina, formado polos melanocitos epid\u00e9rmicos. Cada melanocito epid\u00e9rmico ten unhas prolongaci\u00f3ns chamadas dendritas que se estenden tomando contacto con moitos queratinocitos. A trav\u00e9s destas prolongaci\u00f3ns dendr\u00edticas traspasan os melanocitos aos queratinocitos. A melanina almac\u00e9nase ent\u00f3n nos queratinocitos arredor do n\u00facleo, onde protexe o ADN dos danos causados pola luz ultravioleta. Por tanto, os queratinocitos non producen melanina, sen\u00f3n que a captan dos melanocitos.\nCapas da epiderme.\nOs queratinocitos est\u00e1n en continua renovaci\u00f3n e pasan progresivamente da capa basal \u00e1s zonas superiores, por diferenciaci\u00f3n celular, ata a capa c\u00f3rnea, onde forman unha capa de c\u00e9lulas mortas en forma de escamas e rica en queratina, que se van pouco a pouco desprendendo. \nCalc\u00falase que poden tardar ata un mes no traxecto desde a capa basal (capa xerminativa) ata a capa c\u00f3rnea (de 15 a 30 d\u00edas), a\u00ednda que o proceso pode verse acelerado en casos de hiperproliferaci\u00f3n de queratinocitos (psor\u00edase).\nA epiderme div\u00eddese en 5 capas segundo a morfolox\u00eda dos queratinocitos, que da m\u00e1is interna \u00e1 m\u00e1is externa son :\n1.- Capa xerminativa ou de rexeneraci\u00f3n. Capa basal veci\u00f1a \u00e1 derme, de c\u00e9lulas cuboideas con moitos desmosomas e hemidesmosomas, onde se forman novos queratinocitos por mitose.\n2.- Capa espi\u00f1osa. C\u00e9lulas con moitos gr\u00e1nulos e tonofilamentos\n3.- Capa granulosa. C\u00e9lulas con gr\u00e1nulos de queratohialina e con corpos laminados membranosos, que verten l\u00edpidos impermeables nos espazos intercelulares.\n4.- Capa l\u00facida. A queratinizaci\u00f3n est\u00e1 bastante avanzada e as c\u00e9lulas perderon xa o seu n\u00facleo.\n5.- Capa c\u00f3rnea. O contido en queratina chega ata o 85 % da prote\u00edna total e as mol\u00e9culas son de maior peso molecular e con m\u00e1is enlaces cruzados disulfuro ca as das queratinas das capas inferiores. F\u00f3rmase unha capa proteica insoluble debaixo da membrana plasm\u00e1tica. A c\u00e9lula morre, desaparecen o n\u00facleo e org\u00e1nulos e acaba por desprenderse por descamaci\u00f3n na parte m\u00e1is externa (estrato de descamaci\u00f3n).\nC\u00e9lulas queimadas polo sol.\nUnha c\u00e9lula epitelial queimada polo sol \u00e9 un queratinocito cun n\u00facleo picn\u00f3tico (con condensaci\u00f3n irreversible da cromatina) e un citoplasma eosin\u00f3filo, que aparece despois da exposici\u00f3n aos raios ultravioleta C ou B ou tam\u00e9n aos A en presenza de psoralenos (substancias usadas en certos tratamentos de problemas cut\u00e1neos). Mostran unha queratinizaci\u00f3n prematura e anormal, e o proceso foi descrito como un exemplo de apoptose."}
{"id": "195853", "revid": "1888", "url": "https://gl.wikipedia.org/wiki?curid=195853", "title": "Isidoro Mill\u00e1n", "text": "Isidoro Mill\u00e1n pode referirse a:"}
{"id": "195865", "revid": "92340", "url": "https://gl.wikipedia.org/wiki?curid=195865", "title": "Jes\u00fas V\u00e1zquez P\u00e9rez", "text": "Jes\u00fas V\u00e1zquez P\u00e9rez, nado en 1919 e finado o 5 de abril de 2008, foi un pol\u00edtico galego do PPdeG.\nTraxectoria.\nConcelleiro en Sober e presidente da C\u00e1mara Agraria, foi nomeado alcalde de Sober o 9 de febreiro de 1971, e continuou como alcalde ata a democracia. Nas primeiras elecci\u00f3ns democr\u00e1ticas encabezou a candidatura de UCD \u00e1 alcald\u00eda de Sober e foi elixido alcalde con maior\u00eda absoluta. Nas municipais de 1983 presentouse por Alianza Popular e volveu ser elixido con maior\u00eda absoluta. Continuou como alcalde nas sucesivas elecci\u00f3ns xa polo PPdeG, sempre con maior\u00eda absoluta ata 1999."}
{"id": "195868", "revid": "89787", "url": "https://gl.wikipedia.org/wiki?curid=195868", "title": "Vicente Vales Lorenzo", "text": "Vicente Vales Lorenzo, nado en Vigo en 1897, foi un mari\u00f1eiro e militante anarcosindicalista galego.\nTraxectoria.\nDende 1930 tivo grande actividade no ambiente mari\u00f1eiro. En novembro de 1930 foi elixido delegado da secci\u00f3n pesqueira de Vigo, e secretario xeral da secci\u00f3n da frota pesqueira en decembro do mesmo ano.\nFoi directivo do Sindicato de Industria Pesqueira de Bouzas-Vigo, ao que representou durante a folga de buques por parellas acontecida no segundo semestre de 1932 contra a sociedade patronal La Mar\u00edtima. En novembro asinou un primeiro acordo, que non foi aprobado polos afiliados. Foi acusado de participar no tiroteo do 22 de novembro no que resultou ferido Valent\u00edn Paz-Andrade, avogado da patronal. Logo de permanecer detido at\u00e9 abril de 1933, foi absolto no xu\u00edzo, sendo defendido por Agust\u00edn Ribas e Isidoro Mill\u00e1n Mari\u00f1o.\nColaborou no peri\u00f3dico pesqueiro \"Mar y Tierra\" (1932-33), e no n\u00famero 7 de \"Solidaridad Obrera\", voceiro da Confederaci\u00f3n Rexional Galaica, co artigo \"Cr\u00f3nica de Vigo. \u00bfQue significa la ley?\" (1931).\nDespois da sublevaci\u00f3n do 18 de xullo de 1936 emigrou a Venezuela."}
{"id": "195869", "revid": "89787", "url": "https://gl.wikipedia.org/wiki?curid=195869", "title": "Maurice Ager", "text": "Maurice Darnell Ager, nado o 9 de febreiro de 1984 en Detroit, M\u00edchigan, \u00e9 un ex xogador estadounidense de baloncesto profesional.\nTraxectoria profesional.\nAger foi elixido na 28\u00aa posici\u00f3n do Draft da NBA de 2006 polos Dallas Mavericks. Durante a s\u00faa etapa nos Mavs, en 2006, Ager foi asignado aos Fort Worth Flyers da NBA Development League.\nO 19 de febreiro de 2008, foi traspasado aos New Jersey Nets xunto a outros compa\u00f1eiros, no traspaso que levou ao base Jason Kidd aos Mavericks."}
{"id": "195871", "revid": "54334", "url": "https://gl.wikipedia.org/wiki?curid=195871", "title": "Joaqu\u00edn Gonz\u00e1lez Gonz\u00e1lez", "text": "Joaqu\u00edn Gonz\u00e1lez Gonz\u00e1lez, nado en Ousende (O Savi\u00f1ao) en 1954, \u00e9 un pol\u00edtico galego do PPdeG.\nTraxectoria.\nGandeiro de profesi\u00f3n. Nas elecci\u00f3ns municipais de 1991 encabezou a candidatura do PPdeG \u00e1 alcald\u00eda do Savi\u00f1ao e foi elixido alcalde cos votos dos catro concelleiros populares e un da CNG, pois PSdeG-PSOE con catro ed\u00eds e BNG con tres, non chegaron a un entendemento por diferenzas para designar ao alcalde e repartir as \u00e1reas municipais. Nas municipais de 1995 foi elixido alcalde con maior\u00eda absoluta. Volveu ser elixido alcalde, nas sucesivas elecci\u00f3ns, sempre con maior\u00eda absoluta."}
{"id": "195873", "revid": "1888", "url": "https://gl.wikipedia.org/wiki?curid=195873", "title": "Mar y Tierra", "text": "Mar y Tierra foi unha publicaci\u00f3n peri\u00f3dica, voceiro da federaci\u00f3n nacional de industria pesqueira da Confederaci\u00f3n Nacional do Traballo. A s\u00faa cabeceira estaba dese\u00f1ada por \u00c1lvaro Cebreiro.\nHistoria e caracter\u00edsticas.\nVeu substitu\u00edr a \"Redenci\u00f3n Mar\u00edtima\". O primeiro n\u00famero, editado o 1 de xaneiro de 1932, foi impreso na Coru\u00f1a e dirixido por Jos\u00e9 Villaverde Velo, coa axuda do patr\u00f3n Manuel Montes. Posteriormente a s\u00faa redacci\u00f3n mudouse a Vigo, sendo dirixido por Manuel Fandi\u00f1o Ricart, coa axuda de Jos\u00e9 Campos, Eduardo Collado, Dalmacio Bragado e o propio Manuel Montes. Na revista colaboraron militantes como Vicente Vales Lorenzo.\nDistribu\u00edase por todo o litoral espa\u00f1ol, pero tivo periodicidade irregular, por mor das dificultades econ\u00f3micas dos sindicatos mari\u00f1eiros, derivadas dos conflitos laborais. Mant\u00edvose at\u00e9 mediados de 1933."}
{"id": "195874", "revid": "54334", "url": "https://gl.wikipedia.org/wiki?curid=195874", "title": "Enrique P\u00e9rez Losada", "text": "Enrique P\u00e9rez Losada, nado no Savi\u00f1ao o 24 de xu\u00f1o de 1930, \u00e9 un avogado e pol\u00edtico galego do PSdeG-PSOE.\nTraxectoria.\nFillo de Ram\u00f3n P\u00e9rez Vispo, republicano perseguido por militar no PSOE e na UGT. Coa morte do ditador afiliouse ao PSOE. Nas primeiras elecci\u00f3ns democr\u00e1ticas encabezou a candidatura do PSdeG-PSOE \u00e1 alcald\u00eda do Savi\u00f1ao e foi elixido alcalde co apoio do concelleiro do BN-PG. Nas municipais de 1983 volveu encabezar a candidatura do PSdeG e foi elixido alcalde con maior\u00eda absoluta. Nas municipais de 1987 a pesar de ga\u00f1ar as elecci\u00f3ns, non obtivo a maior\u00eda absoluta e os concelleiros do PPdeG, para evitar a s\u00faa reelecci\u00f3n, votaron polo concelleiro nacionalista Xos\u00e9 Manuel Rodr\u00edguez Mart\u00ednez, que resultou elixido alcalde. Continuou encabezando a lista socialista ata 1999 e en 2001 deixou o cargo de concelleiro e a actividade pol\u00edtica. Foi presidente do C\u00edrculo Savi\u00f1ao."}
{"id": "195875", "revid": "54334", "url": "https://gl.wikipedia.org/wiki?curid=195875", "title": "Xos\u00e9 Manuel Rodr\u00edguez Mart\u00ednez", "text": "Xos\u00e9 Manuel Rodr\u00edguez Mart\u00ednez, nado en Escair\u00f3n (O Savi\u00f1ao) en 1940, \u00e9 un pol\u00edtico galego do BNG.\nTraxectoria.\nEstudou nas Universidades de Santiago de Compostela e Salamanca, participando nas loitas estudant\u00eds universitarias dos anos 64 e 68. Durante o franquismo formou parte da primeira direcci\u00f3n dos Comit\u00e9s de Axuda \u00e1 Loita Campesi\u00f1a. Impulsor do Sindicato Agrario Galego-Comisi\u00f3ns Labregas na comarca sur de Lugo dende 1975. Militante da UPG, foi concelleiro no Savi\u00f1ao dende 1979. Nas elecci\u00f3ns municipais de 1987 encabezou a Candidatura Independente do Savi\u00f1ao e foi elixido concelleiro. Foi elixido alcalde grazas ao apoio dos cinco concelleiros de Alianza Popular, que o votaron para impedir que lograse a maior\u00eda o PSOE. En 1989 foi substitu\u00eddo por unha moci\u00f3n de censura encabezada por Castor Montes Su\u00e1rez. Posteriormente foi portavoz do grupo municipal do BNG ata o 2011. Foi candidato ao Congreso polo BNG na provincia de Lugo nas elecci\u00f3ns xerais de 1993 e 2000. Animador da vida sociocultural no Savi\u00f1ao a trav\u00e9s da asociaci\u00f3n \"Xan de Forcados\"."}
{"id": "195876", "revid": "140713", "url": "https://gl.wikipedia.org/wiki?curid=195876", "title": "Claudio Garrido Mart\u00ednez", "text": "Claudio Melquiades Garrido Mart\u00ednez, nado en Le\u00f3n en 1954, \u00e9 un pol\u00edtico galego de Cami\u00f1a Sarria e, anteriormente, do PSdeG-PSOE.\nTraxectoria.\nVeterinario e funcionario da Xunta de Galicia. Nas elecci\u00f3ns municipais de 1995 encabezou a lista do PSdeG-PSOE \u00e1 alcald\u00eda de Sarria e foi elixido concelleiro. Nas municipais de 1999 volveu encabezar a lista do PSdeG-PSOE e foi elixido alcalde grazas a un pacto de goberno coas formaci\u00f3ns independentes Agrupaci\u00f3n Sarriana de Integraci\u00f3n e os Independentes da Comarca de Sarria. \nNas elecci\u00f3ns municipais de 2003 logrou a vitoria con 7 concelleiros, por\u00e9n perdeu a alcald\u00eda en favor do candidato de Iniciativa Galega, Jos\u00e9 Antonio Garc\u00eda L\u00f3pez, que gobernara con el no anterior mandato e que recibiu o apoio do PPdeG e dunha tr\u00e1nsfuga do BNG. \nNas municipais de 2007 recuperou a alcald\u00eda grazas ao apoio do BNG e do Partido Galeguista. Perdeu a alcald\u00eda en 2011 fronte o PPdeG que acadou a maior\u00eda absoluta. Nas municipais de 2015, renunciou a presentarse, concurrindo polo PSdeG Pilar L\u00f3pez Y\u00e1\u00f1ez, a cal logrou a alcald\u00eda co apoio doutros grupos. Tras diversos enfrontamentos con L\u00f3pez Y\u00e1\u00f1ez, abandonou o PSdeG, encabezando no ano 2019 a lista Cami\u00f1a Sarria, coa cal logrou a vitoria e recuperou a alcald\u00eda.\nNas municipais de 2023, mantivo a alcald\u00eda ao encabezar a lista m\u00e1is votada con 7 concelleiros, fronte a 5 do PP, 3 do PSdeG-PSOEe 2 do BNG.."}
{"id": "195877", "revid": "1888", "url": "https://gl.wikipedia.org/wiki?curid=195877", "title": "Claudio Melquiades Garrido Mart\u00ednez", "text": ""}
{"id": "195878", "revid": "4817", "url": "https://gl.wikipedia.org/wiki?curid=195878", "title": "Astronomische Nederlandse Satelliet", "text": "Astronomical Netherlands Satellite, tam\u00e9n co\u00f1ecido polo seu acr\u00f3nimo ANS, foi un observatorio espacial neerland\u00e9s lanzado o 30 de agosto de 1974 mediante un foguete Scout desde a base Vandenberg da Forza A\u00e9rea. Constru\u00eduse un duplicado do sat\u00e9lite que nunca chegou a voar e que foi doado finalmente a un museo.\nCaracter\u00edsticas.\nANS adicouse a observar e estudar o ceo en raios X e ultravioleta desde unha \u00f3rbita heliosincr\u00f3nica de 266\u00a0km x 1176\u00a0km e unha inclinaci\u00f3n orbital de 98\u00b0. O rango de enerx\u00edas dos raios X observados era de entre 2 e 15 keV e no ultravioleta observou no rango de lonxitudes de onda de entre 1500 a 18.000 \u00c1ngstroms.\nA actitude do sat\u00e9lite control\u00e1base mediante bobinas magn\u00e9ticas que interactuaban co campo magn\u00e9tico terrestre e mediante volantes de inercia, e a determinaci\u00f3n da posici\u00f3n lev\u00e1base a cabo mediante sensores solares, de horizonte e estelares, as\u00ed como cun magnet\u00f3metro.\nANS reentrou na atmosfera terrestre o 14 de xu\u00f1o de 1974."}
{"id": "195879", "revid": "27155", "url": "https://gl.wikipedia.org/wiki?curid=195879", "title": "C\u00e9lula de Merkel", "text": "As c\u00e9lulas de Merkel ou c\u00e9lulas de Merkel-Ranvier son un tipo de c\u00e9lula intraepitelial con forma oval e funci\u00f3n receptora, que se encontra na pel dos vertebrados e establece contactos sin\u00e1pticos con nervios aferentes somatosensoriais. Est\u00e1n asociadas coa sensibilidade t\u00e1ctil m\u00e1is fina especializadas en discriminar formas e texturas dos obxectos. En certos casos poden volverse malignas e orixinar un tumor de pel chamado carcinoma das c\u00e9lulas de Merkel.\nHai evidencias de que derivan da crista neural. Pero experimentos m\u00e1is recentes en mam\u00edferos indican que en realidade te\u00f1en unha orixe epitelial.\nEstas c\u00e9lulas reciben o seu nome en honor ao anatomista e histopat\u00f3logo alem\u00e1n Friederich Sigmund Merkel (1845-1919).\nLocalizaci\u00f3n.\nAs c\u00e9lulas de Merkel at\u00f3panse na pel e nalgunhas partes das mucosas de todos os vertebrados. Na pel dos mam\u00edferos, son c\u00e9lulas de aspecto claro situadas na capa ou estrato basal da epiderme (no fondo das engurras dos condutos sudor\u00edparos), de aproximadamente 10\u00a0\u00b5m de di\u00e1metro. Tam\u00e9n aparecen nas invaxinaci\u00f3ns epid\u00e9rmicas da superficie plantar do p\u00e9. O m\u00e1is com\u00fan \u00e9 que estean asociadas con terminaci\u00f3ns nerviosas sensitivas, e que nese caso reciban o nome de terminaci\u00f3ns nerviosas de Merkel (tam\u00e9n chamadas complexo c\u00e9lula de Merkel-neurita). Est\u00e1n asociadas con fibras nerviosas somatosensoriais de adaptaci\u00f3n lenta (SA1).\nCaracter\u00edsticas.\nPresentan un n\u00facleo profundamente invaxinado, que \u00e1s veces cont\u00e9n nas micrograf\u00edas unha inclusi\u00f3n formada por filamentos rectos paralelos. No citoplasma hai feixes de filamentos na zona perinuclear e periferia. \u00c1s veces te\u00f1en uns poucos melanosomas cheos de melanina que lles foron transferidos desde os melanocitos. No seu citoplasma presentan gr\u00e1nulos, que son ves\u00edculas de n\u00facleo denso de 80 nm de di\u00e1metro. Poden ter desmosomas que as unen a queratinocitos e est\u00e1n asociadas con ax\u00f3ns amiel\u00ednicos, os cales forman terminaci\u00f3ns alargadas aplicadas \u00e1 s\u00faa superficie. Pos\u00faen unha forma discoidal na s\u00faa parte basal .\nFunci\u00f3ns.\nAs funci\u00f3ns que foron propostas para as c\u00e9lulas de Merkel son a mecanorreceptora e a neuroend\u00f3crina. Friedrich S. Merkel denominounas en alem\u00e1n \"Tastzellen\" ou \"c\u00e9lulas t\u00e1ctiles\" pero esta funci\u00f3n proposta foi moi controvertida e moi dif\u00edcil de probar. Por\u00e9n, experimentos con ratos \"knockout\" demostraron recentemente que as c\u00e9lulas de Merkel son esenciais na codificaci\u00f3n especializada por medio da cal os nervios aferentes resolven os detalles espaciais finos da sensaci\u00f3n t\u00e1ctil. As c\u00e9lulas de Merkel son \u00e1s veces consideradas c\u00e9lulas APUD (\"Amine Precursor Uptake Decarboxylase\", que segregan pequenos polip\u00e9ptidos hormonais), porque conte\u00f1en gr\u00e1nulos de n\u00facleo denso, que poder\u00edan ter tam\u00e9n unha funci\u00f3n neuroendocrina.\nOrixe.\nA orixe das c\u00e9lulas de Merkel leva sendo debatida desde hai 20 anos. Probas obtidas en experimentos de enxertos de pel en aves indicaban que proced\u00edan da crista neural, pero experimentos con mam\u00edferos evidenciaron unha orixe epid\u00e9rmica."}
{"id": "195880", "revid": "27249", "url": "https://gl.wikipedia.org/wiki?curid=195880", "title": "Besta de G\u00e9vaudan", "text": ""}
{"id": "195881", "revid": "15490", "url": "https://gl.wikipedia.org/wiki?curid=195881", "title": "Gumersindo Lamas Alvar", "text": "Gumersindo Lamas Alvar, nado en 1964, \u00e9 un empresario e pol\u00edtico galego do PPdeG.\nTraxectoria.\nEmpresario. Nas elecci\u00f3ns municipais de 1991 encabezou a candidatura de Centristas de Galicia \u00e1 alcald\u00eda de Sarreaus e foi elixido alcalde. Nas municipais de 1995 encabezou a candidatura do PPdeG e foi elixido alcalde con maior\u00eda absoluta. Continuou como alcalde nas sucesivas elecci\u00f3ns, sempre con maior\u00eda absoluta."}
{"id": "195884", "revid": "89787", "url": "https://gl.wikipedia.org/wiki?curid=195884", "title": "Andrew Goudelock", "text": "Andrew Darius Goudelock, nado en Stone Mountain, Xeorxia o 7 de decembro de 1988, \u00e9 un xogador estadounidense de baloncesto profesional que xoga para o Surne Bilbao Basket da Liga ACB.\nTraxectoria.\nO 23 de xu\u00f1o de 2011, Goudelock foi elixido na 46\u00aa posici\u00f3n do Draft da NBA de 2011 polos Los Angeles Lakers. O 17 de decembro de 2011, foi asignado polos Lakers aos Los Angeles D-Fenders da NBA Development League, e foi chamado de volta ao d\u00eda seguinte.\nO 26 de xullo de 2013, Goudelock asinou un contrato dun ano co UNICS Kazan. O 27 de abril de 2014 foi nomeado mellor xogador da VTB United League, tras acadar 20.1 puntos, 1.9 rebotes e 2.8 asistencias por encontro na tempada regular.\nO 2 de xullo de 2014, asinou un contrato de dous anos co Fenerbah\u00e7e \u00dclker turco."}
{"id": "195885", "revid": "98629", "url": "https://gl.wikipedia.org/wiki?curid=195885", "title": "Limpeza \u00e9tnica", "text": "O termo limpeza \u00e9tnica designa diversas pol\u00edticas host\u00eds cara a un grupo \u00e9tnico. Pode tam\u00e9n designar a emigraci\u00f3n forzada, a transferencia de poboaci\u00f3ns, que pode chegar desde unha deportaci\u00f3n at\u00e9 mesmo o xenocidio, dun grupo \u00e9tnico, por raz\u00f3ns discriminatorias relixiosas, ideol\u00f3xicas e estrat\u00e9xicas, ou unha combinaci\u00f3n destas. \nEsta definici\u00f3n, recente, implica, por\u00e9n, dificultades graves de comprensi\u00f3n de certos conflitos contempor\u00e1neos, en particular as guerras iugoslavas, e cuestiona a posici\u00f3n dos que a\u00ednda ven, neste tr\u00e1xico conflito, unha guerra \"intercomunitaria\" na cal as \"supostas etnias\" se \"matar\u00edan entre elas\". Induce en particular a unha am\u00e1lgama entre guerras fratricidas (cl\u00e1sicas) e pol\u00edticas xenocidas, comprobadas pola documentaci\u00f3n existente. Non podemos pois descoidar a parte ideol\u00f3xica que hai en cualificar de \"etnias\" as naci\u00f3ns constitu\u00eddas en Rep\u00fablicas e compostas, todas elas, de diversas minor\u00edas nacionais. A cuesti\u00f3n permanece aberta: debemos co\u00f1ecer en que medida a linguaxe europea non est\u00e1 destinada a enmascarar a responsabilidade dos agresores, non reco\u00f1ecidos como tales a d\u00eda de hoxe pola Xustiza Penal internacional, que non \u00e9 competente para xulgar a responsabilidade dos Estados.\nOrixe da expresi\u00f3n.\nA expresi\u00f3n \u00e9 a traduci\u00f3n literal do serbio \"etni\u010dko \u010di\u0161\u0107enje\", locuci\u00f3n que apareceu en 1860 debida \u00e1 pluma do escritor serbio Vuk Karadi\u0107 (1787-1864) na s\u00faa monograf\u00eda hist\u00f3rica fundamental sobre o \"Consello de goberno serbio\", formado en 1805 por Karadjordje cando o levantamento serbio contra os turcos. Nela utiliza o verbo \"ocistiti\" (limpar) para designar a expulsi\u00f3n e o exterminio das poboaci\u00f3ns non serbias: \"despois de que, en 1807, os serbios tomaron e \"limparon\" Belgrado dos turcos, o Consello trasladouse de Smederevo a Belgrado\".\nO mesmo termo foi despois repetido por varios pol\u00edticos serbios ao longo dos s\u00e9culos XIX e XX: \nEnc\u00f3ntrase igualmente o termo \"limpeza \u00e9tnica\" nos informes do comandante serbio Pavle Djurisi\u0107 ao xeneral Draza Mihailovi\u0107, xefe do Estado Maior dos chetniks.\nAs\u00ed, escribe en febreiro de 1943:\nO termo franqueou as fronteiras dos Balc\u00e1ns nos anos 1990 cando as guerras iugoslavas. As\u00ed, nun artigo titulado \"La gen\u00e8se du nettoyage ethnique\", Hartmann di que a sinistra doutrina, xa preconizada durante a segunda guerra mundial, fora \"adaptada\" polo presidente actual da \"nova Iugoslavia \", Sr. Cosi\u0107. Hartmann, correspondente de \"Le Monde\" en Belgrado, escribiu: \nA x\u00e9nese en cuesti\u00f3n rem\u00f3ntase, de feito, moito m\u00e1is atr\u00e1s na historia, e converteuse nunha verdadeira ideolox\u00eda durante a segunda guerra mundial (no curso da cal os historiadores falaron \"da guerra dentro da guerra\" para cualificar o que pasaba nos Balc\u00e1ns), pasando esta a un contexto diferente: a parte que puxera en marcha a guerra devolveu o argumento contra os agredidos, o que induciu unha gran confusi\u00f3n e unha dificultade de comprensi\u00f3n que a\u00ednda permanece na actualidade, xerando un traumatismo verdadeiro entre as poboaci\u00f3ns agredidas.\nTermos semellantes.\nUnha expresi\u00f3n similar foi utilizada pola administraci\u00f3n nazi de Adolf Hitler para cualificar a deportaci\u00f3n e despois o xenocidio de poboaci\u00f3ns xud\u00edas nos campos de concentraci\u00f3n : \"judenrein\" (literalmente \"purificado de xudeus\"). Outra expresi\u00f3n utilizada foi \"Judenfrei\" (literalmente \"liberado des xudeus\"), cualificativo empregado en agosto de 1941 por Harald Turner, alto comisario alem\u00e1n (en Serbia), a prop\u00f3sito de Serbia e Belgrado, primeiro pa\u00eds e primeira capital de Europa \"Judenfrei\".. Turner atrib\u00fae o \"m\u00e9rito\" ao celo da administraci\u00f3n serbia, coa colaboraci\u00f3n do xeneral Nedi\u0107.\nUnha variante da limpeza \u00e9tnica \u00e9 o \"cambio de poboaci\u00f3n\", por exemplo, o que tivo lugar en 1923 entre Grecia, Turqu\u00eda e Bulgaria (Tratado de Lausanne de 1923), coa aprobaci\u00f3n das grandes potencias da \u00e9poca e da Sociedade de Naci\u00f3ns.\nHistoria.\nOs desprazamentos forzados de poboaci\u00f3n foron abundantemente practicados xa desde a Antig\u00fcidade. Enc\u00f3ntranse relatados no Antigo Testamento. E os grandes Imperios, como o Asirio, Babilonio, Romano etc. paticaron a deportaci\u00f3n de pobos conquistados.\nEn Europa, os xudeus foron expulsados de Inglaterra (1290), Francia (1306, 1322 e 1394), Hungr\u00eda (1349\u20131360), Occitania (1394 e 1490), Austria (1421), Espa\u00f1a (1492), Portugal (1497), Rusia 1724, e de rexi\u00f3ns de Alema\u00f1a en diferentes per\u00edodos. Espa\u00f1a expulsou a s\u00faa comunidade musulm\u00e1 en 1502, e despois aos mouriscos (que eran musulm\u00e1ns convertidos ao catolicismo) a partir de 1609.\nA colonizaci\u00f3n tivo tam\u00e9n a s\u00faa cota de limpezas \u00e9tnicas en Am\u00e9rica (indios americanos), en Australia (aborixes) e en Sur\u00e1frica.\nOs anos 1920 viron a expulsi\u00f3n dos gregos de Asia Menor e, de forma sim\u00e9trica, dos turcos das illas gregas. O fen\u00f3meno repetir\u00edase en Chipre en 1974.\nA \u00e9poca moderna est\u00e1 marcada por limpezas \u00e9tnicas como o xenocidio armenio, a Shoah, o xenocidio ruand\u00e9s, as guerras de Iugoslavia, a guerra civil de Darfour, os masacres do Congo, as persecuci\u00f3ns dos t\u00e1miles en Sri Lanka...\nDe 1935 e 1938, Stalin deportou os polacos da Volinia oriental. Foi a primeira deportaci\u00f3n \u00e9tnica na historia da URSS (a\u00ednda que tales acci\u00f3ns xa foran realizadas en varias ocasi\u00f3ns na \u00e9poca dos tsares). Outros pobos segu\u00edronlles, desde os alem\u00e1ns do Volga aos chechenos, pasando polos t\u00e1rtaros de Crimea e os meskh, que foron deportados cara ao Casaquist\u00e1n e non foron autorizados a volver \u00e1s s\u00faas rexi\u00f3ns de orixe at\u00e9 a morte de Stalin.\nA partir de xullo de 1941, os nazis planificaron sistematicamente o \"Lebensraum\", (\"Ostsiedlung\", colonizaci\u00f3n xerm\u00e1nica do leste) esencialmente en detrimento dos pobos eslavos. Esta organizaci\u00f3n de limpeza \u00e9tnica denominouse \"Generalplan Ost\" (\"Plan Xeral para o Leste\").\nEn 1945 os sovi\u00e9ticos decidiron transportar masivamente \u00e1s poboaci\u00f3ns de lingua e cultura alem\u00e1s que viv\u00edan na Europa central e oriental lonxe das fronteiras da Alema\u00f1a posthitleriana, reducida \u00e1s catro zonas de ocupaci\u00f3n, argumentando que a existencia destas minor\u00edas servira de pretexto \u00e1 Alema\u00f1a nazi para xustificar a s\u00faa pol\u00edtica expansionista.\nA extensi\u00f3n cara ao oeste da URSS traduciuse tam\u00e9n na expulsi\u00f3n cara a Siberia e o Casaquist\u00e1n de numerosas poboaci\u00f3ns estonas, letoas, lituanas dos Pa\u00edses B\u00e1lticos, polacos de Belar\u00fas e de Ucra\u00edna, romaneses de Besarabia e de Bucovina e gregos p\u00f3nticos (do mar Negro), en total 2\u00a0800\u00a0000 persoas; outros tres mill\u00f3ns de polacos foron desprazados das rexi\u00f3ns orientais de Polonia anexionadas pola URSS, cara \u00e1s rexi\u00f3ns occidentais. (V\u00e9xase: Buga\u00ef, Nikola\u00ef F: Correspondance Joseph Staline - Laurent Beria: \"Moi nado deportirovat\" (c\u00f3mpre deportalos). Revue Dokumenty, fakty, kommentarii. V tomo - Moscova, 1992.\nEn 1962, como consecuencia da intransixencia dos europeos de Alxeria sobre as reivindicaci\u00f3ns da maior\u00eda aut\u00f3ctona, e \u00e1 desfeita pol\u00edtica que seguiu, a FLN lanzou o slogan \"La valise ou le cercueil\" (\"A maleta ou o cadaleito\"), e o 99 % dos europeos abandonaron definitivamente a s\u00faa terra natal (os \" pied-noirs, p\u00e9s negros\"). Este \u00e9xodo masivo empar\u00e9ntase coa limpeza \u00e9tnica na medida en que a ameaza a estas poboaci\u00f3ns era efectiva, como o demostra a matanza do 5 de xullo de 1962 en Or\u00e1n.\nDesde finais dos anos 1980, certos autores, en particular entre os \"novos historiadores\" israel\u00eds, asimilan o \u00e9xodo palestino de 1948 \u00e1 limpeza \u00e9tnica."}
{"id": "195886", "revid": "23204", "url": "https://gl.wikipedia.org/wiki?curid=195886", "title": "Little Buddha", "text": "Little Buddha \u00e9 un filme dirixido polo director italiano Bernardo Bertolucci, estreado en 1993 e protagonizado por Bridget Fonda e Keanu Reeves.\nSinopse.\nJesse Konrad \u00e9 un neno estadounidense que vive cos seus pais en Seattle. Un d\u00eda aparece no seu fogar unha delegaci\u00f3n de monxes budistas que cren que Jesse \u00e9 a reencarnaci\u00f3n dun respectado lama."}
{"id": "195887", "revid": "89787", "url": "https://gl.wikipedia.org/wiki?curid=195887", "title": "Podocito", "text": "Os podocitos son c\u00e9lulas situadas nos riles, que rodean os capilares dos glom\u00e9rulos das c\u00e1psulas de Bowman, onde se realiza a filtraci\u00f3n do sangue. A c\u00e1psula de Bowman filtra o sangue, conservando as c\u00e9lulas e macromol\u00e9culas como as prote\u00ednas no sangue, e deixando pasar a auga e as pequenas mol\u00e9culas que leva en disoluci\u00f3n, como sales, azucres, urea e outras, o que \u00e9 o primeiro paso para a formaci\u00f3n da urina.\nOs podocitos presentan longos procesos celulares ou \"pedicelos\" que se estenden envolvendo os capilares, e deixan entre eles uns espazos chamados fisuras de filtraci\u00f3n. O sangue f\u00edltrase por entre esas fisuras. Requ\u00edrense varias prote\u00ednas, como a nefrina, a CD2AP e outras para que os pedicelos rodeen os capilares e funcionen. Os riles dos recentemente nados con certos defectos nesas prote\u00ednas non poden funcionar, e existen variaci\u00f3ns individuais nesas prote\u00ednas, que nalg\u00fans casos predispo\u00f1en a desenvolver unha insuficiencia renal co paso dos anos. A nefrina \u00e9 unha prote\u00edna que funciona como unha cremalleira que forma o diafragma de filtraci\u00f3n (que cobre a fisura de filtraci\u00f3n), deixando pequenos espazos entre os dentes da cremalleira, grandes dabondo como para permitir o paso de auga, azucres e mol\u00e9culas pequenas, pero demasiado pequenos para que pasen as prote\u00ednas. O CD2AP regula o citoesqueleto do podocito e estabiliza a fisura de filtraci\u00f3n.\nFunci\u00f3ns.\nOs podocitos interdix\u00edtanse uns con outros para cubrir a l\u00e1mina basal, que est\u00e1 intimamente asociada cos capilares glomerulares, pero sempre deixando as pequenas fisuras de filtraci\u00f3n.\nAs fisuras est\u00e1n cubertas polos diafragmas de filtraci\u00f3n, que est\u00e1n formados por prote\u00ednas como a nefrina, podocalixina, e P-cadherina, que non permiten o paso de macromol\u00e9culas.\nAs pequenas mol\u00e9culas que poden atravesar estes diafragmas forman o ultrafiltrado, que despois sufrir\u00e1 un maior procesamento ao longo do nefr\u00f3n para orixinar a urina definitiva.\nOs podocitos est\u00e1n tam\u00e9n implicados na regulaci\u00f3n da taxa de filtraci\u00f3n glomerular. Cando os podocitos se contraen, causan o peche das fisuras de filtraci\u00f3n. Isto fai descender a taxa de filtraci\u00f3n glomerular ao reducir a superficie de filtraci\u00f3n.\nCaracter\u00edsticas.\nA c\u00e9lula ten forma estrelada con prolongaci\u00f3ns primarias grosas das que saen outras prolongaci\u00f3ns menores chamadas pedicelos, que se interdixitan coas dos podocitos veci\u00f1os. O corpo celular arqu\u00e9ase sobre os capilares e os pedicelos subxacentes doutros podocitos e as prolongaci\u00f3ns descansan sobre a membrana basal que cobre os capilares do glom\u00e9rulo. Os pedicelos est\u00e9ndense desde o podocito e incrementan a s\u00faa \u00e1rea superficial o cal \u00e9 crucial para a eficiencia da ultrafiltraci\u00f3n. O glicoc\u00e1lix da membrana plasm\u00e1tica dos pedicelos \u00e9 groso e con moitos \u00e1cidos si\u00e1licos.\nAs caracter\u00edsticas estruturais dos podocitos indican un intenso tr\u00e1fico vesicular na c\u00e9lula. Presentan moitas ves\u00edculas revestidas e depresi\u00f3ns revestidas da membrana ao longo da zona basolateral do podocito.\nNo seu citoplasma os podocitos pos\u00faen un ret\u00edculo endoplasm\u00e1tico ben desenvolvido e un gran aparato de Golgi, o que indica unha gran capacidade de s\u00edntese proteica e de modificaci\u00f3ns postraducionais.\nHai cada vez m\u00e1is evidencias de que te\u00f1en un gran n\u00famero de corpos multivesiculares e outros compo\u00f1entes lisos\u00f3micos, o que indica unha intensa actividade de endocitose.\nPatolox\u00eda.\nA distorsi\u00f3n dos diafragmas de filtraci\u00f3n ou a destruci\u00f3n dos podocitos pode orixinar unha masiva proteinuria na cal se perden grandes cantidades de prote\u00ednas sangu\u00edneas pola urina.\nUn exemplo disto acontece no trastorno conx\u00e9nito chamado nefrose de tipo fin\u00e9s, que se caracteriza por unha proteinuria neonatal, que orixina na s\u00faa fase final insuficiencia renal. Esta doenza est\u00e1 causada por unha mutaci\u00f3n no xene da nefrina."}
{"id": "195888", "revid": "23204", "url": "https://gl.wikipedia.org/wiki?curid=195888", "title": "Provincias ilirias", "text": "O das Provincias Ilirias (\"Provinces illyriennes\", en franc\u00e9s) foi un estado sat\u00e9lite do Primeiro Imperio franc\u00e9s situado e a costa norte e leste do mar Adri\u00e1tico, no que foi a rexi\u00f3n hist\u00f3rica de Iliria.\nAs Provincias Ilirias cre\u00e1ronse o 14 de outubro de 1809 a ra\u00edz do Tratado de Sch\u00f6nbrunn, polo cal, entre outras disposici\u00f3ns, o Imperio austr\u00edaco ced\u00eda ao Imperio napole\u00f3nico Trieste e Dalmacia. A estes territorios sumouse a Rep\u00fablica de Ragusa, anexionada por Francia un ano antes.\nA autoridade francesa lev\u00e1baa a cabo un \"Gobernador Xeral\", o primeiro dos cales foi Auguste Marmont. Entre as novidades que se implantaron destaca a instauraci\u00f3n dun c\u00f3digo civil (copia do franc\u00e9s) na rexi\u00f3n, e a utilizaci\u00f3n dos idiomas eslavos (esloveno e croata) no ensino.\nEn agosto de 1813, Austria declarou de novo a guerra a Napole\u00f3n e invadiu as Provincias Ilirias, apoiada polas tropas croatas que desertaban dos ex\u00e9rcitos franceses. Pouco despois, en Dubrovnik, estalaba unha insurrecci\u00f3n contra os franceses que os expulsou coa esperanza de restaurar a Rep\u00fablica de Ragusa. Por\u00e9n, tras a ocupaci\u00f3n austr\u00edaca, isto nunca chegou a consumarse.\nCoa derrota definitiva de Napole\u00f3n en 1815, o Congreso de Viena ratificaba a soberan\u00eda austr\u00edaca na rexi\u00f3n e form\u00e1ronse os Reinos de Iliria e de Dalmacia, como partes do Imperio austr\u00edaco."}
{"id": "195889", "revid": "98629", "url": "https://gl.wikipedia.org/wiki?curid=195889", "title": "Monster (filme de 2003)", "text": "Monster \u00e9 un filme estadounidense dirixido por Patty Jenkins que se estreou no 2003. Bas\u00e9ase na vida da asasina en serie Aileen Wuornos, unha prostituta que foi executada en Florida no 2002 por matar seis homes (ela non foi acusada por un sexto asasinato) a finais da d\u00e9cada de 1980 e principios dos noventa. Wuornos foi interpretada por Charlize Theron e a s\u00faa amante ficticia, Selby Wall (baseada na amante real de Wuornos, Tyria Moore), foi interpretada por Christina Ricci.\nSinopse.\nO filme narra a historia de Aileen Wuornos (Charlize Theron), unha prostituta autora de seis asasinatos, inclu\u00eddo un polic\u00eda. Aileen sempre declarou que matou en defensa propia, en resposta a violentos ataques mentres traballaba. \u00d3 bordo da desesperaci\u00f3n e do suicidio, co\u00f1ece un d\u00eda nun bar de Florida a Selby Wall (Christina Ricci), unha xove lesbiana, que fora enviada polos seus pais a vivir coa s\u00faa t\u00eda para \"curar a s\u00faa homosexualidade\". Wuornos, v\u00edtima dunha tr\u00e1xica infancia chea de abusos, rapidamente se namora de Selby, atopando nela unha raz\u00f3n para vivir. Incapaz de encontrar un traballo digno e desesperada por manter a s\u00faa nova relaci\u00f3n, Wuornos contin\u00faa traballando como prostituta. Cando un dos seus clientes estaba a piques de matala brutalmente, ela disp\u00e1ralle en defensa propia, comezando as\u00ed unha tr\u00e1xica cadea de asasinatos."}
{"id": "195890", "revid": "4817", "url": "https://gl.wikipedia.org/wiki?curid=195890", "title": "ANS", "text": ""}
{"id": "195891", "revid": "22795", "url": "https://gl.wikipedia.org/wiki?curid=195891", "title": "Provincias Ilirias", "text": ""}
{"id": "195892", "revid": "15490", "url": "https://gl.wikipedia.org/wiki?curid=195892", "title": "Tarraconense", "text": "A Tarraconense (do lat\u00edn \"Hispania Citerior Tarraconensis\") foi unha provincia romana e despois visigoda de Hispania. A s\u00faa capital era a \"Colonia Iulia Urbs Triumphalis Tarraco\", actual Tarragona. Hispania Tarraconensis foi unha das tres provincias romanas en Hispania. Abrangue gran parte da costa mediterr\u00e1nea da moderna Espa\u00f1a xunto coa meseta central. O sur de Espa\u00f1a, a rexi\u00f3n agora chamada Andaluc\u00eda, foi a provincia de Hispania Baetica. No oeste atl\u00e1ntico estaba a provincia de Lusitania, que coincid\u00eda parcialmente co actual Portugal.\nXeograf\u00eda.\nA provincia \"Hispania Citerior Tarraconensis\", no seu momento de maior extensi\u00f3n, abarcaba unhas d\u00faas terceiras partes da Pen\u00ednsula Ib\u00e9rica, e comprend\u00eda as rexi\u00f3ns ao norte e ao sur do Ebro, desde os Pireneos ao norte ata Sagunt ao sur, o val do Douro, excepto a zona da s\u00faa beira meridional entre o Tormes e a s\u00faa desembocadura en \"Cale\" (Porto, Portugal), os vales do Texo e do Guadiana ata os l\u00edmites coa \"Lusitania\", e o extremo oriental de Andaluc\u00eda, ao leste da fronteira da \"Baetica\" que discorr\u00eda desde C\u00e1stulo (Linares), pasando por Acci (Guadix) ata a Ba\u00eda de Almer\u00eda, quedando estas zonas (que durante varios anos pertenceron \u00e1 \"Baetica\") en territorio tarraconense; ao leste limitaba co \"mare Nostrum\" -mar Mediterr\u00e1neo-, e ao oeste co oc\u00e9ano Atl\u00e1ntico e ao Norte co Cant\u00e1brico e a cordilleira dos Pireneos, que a separaba do sur da Galia, \u00e9 dicir, das provincias romanas de Aquitania e Galia Narbonense.\nCunha extensi\u00f3n aproximada de 380.000\u00a0km\u00b2 e unha poboaci\u00f3n estimada en 3 \u00f3 3,5 mill\u00f3ns de habitantes (cunha densidade media de 8 \u00f3 9 hab/km\u00b2), a Tarraconense foi probablemente, na \u00e9poca da s\u00faa creaci\u00f3n, a maior provincia do Imperio.\nDa \"Tarraconensis\", foron escindidas posteriormente a Gallaecia e a Cartaxinense, ambas por Diocleciano a finais do s\u00e9culo III, e a finais do s\u00e9culo IV a Balearica da \"Carthaginensis\", sendo transformadas en provincias independentes.\nHistoria.\nOs fenicios e os cartaxineses colonizaron a costa mediterr\u00e1nea nos s\u00e9culos VIII ao VI a.C. Os gregos posteriormente tam\u00e9n estableceron colonias ao longo da costa. Os romanos chegaron no s\u00e9culo II a.C.\nA provincia romana imperial chamada \"Tarraconensis\" substitu\u00edu \u00e1 Hispania Citerior, que fora gobernada por un c\u00f3nsul no final da Rep\u00fablica pola reorganizaci\u00f3n de Augusto do 27 a.C.\nA s\u00faa capital estaba en Tarraco (modeerna Tarragona, Catalu\u00f1a). As Guerras c\u00e1ntabras (29 - 19 a.C.) deixaron toda Iberia baixo a dominaci\u00f3n romana, dentro da Tarraconensis. Os \u00e1stures e c\u00e1ntabros, na costa norte de Iberia foron os \u00faltimos que se pacificaron. A Tarraconensis era unha provincia imperial e separouse das outras d\u00faas provincias ib\u00e9ricas. Lusitania (correspondente ao moderno Portugal), ag\u00e1s a rexi\u00f3n norte do pa\u00eds moderno, ademais da Estremadura espa\u00f1ola) e da provincia senatorial Hispania Baetica, correspondente ao sur de Espa\u00f1a, ou Andaluc\u00eda. Servio Sulpicius Galba, que serviu foi emperador brevemente no 68 e 69, gobernou a provincia desde o 61. Plinio o Vello serviu como procurador na Tarraconensis (73). Baixo Diocleciano, no 293, a Hispania Tarraconensis dividiuse en tres provincias menores: Gallaecia, Cataxinense e Tarraconensis. A provincia imperial de Hispania Tarraconensis durou ata as invasi\u00f3ns do s\u00e9culo V, comezaron no 409, cando Suevos, V\u00e1ndalos e Alanos cruzaron os Pireneos e terminaron co establecemento dun reino visigodo.\nA invasi\u00f3n deu lugar a unha ampla explotaci\u00f3n dos metais, especialmente o ouro, o esta\u00f1o e a prata. As minas de ouro aluviais das M\u00e9dulas mostran como os enxe\u00f1eiros romanos traballaron os dep\u00f3sitos a grande escala usando varios acuedutos de ata 28 quil\u00f3metros de lonxitude para aproveitar a auga das monta\u00f1as circundantes. Ao executar correntes de auga r\u00e1pidas sobre as rochas brandas, foron capaces de extraer grandes cantidades de ouro por m\u00e9todos de miner\u00eda hidr\u00e1ulica (Ruina montium). Cando o ouro se esgotou, seguiron as costuras aur\u00edferas subterr\u00e1neas por t\u00faneles utilizando incendio para romper as rochas con m\u00e1is ouro. Plinio o Vello conta moi ben os m\u00e9todos empregados en Hispania, probablemente baseados nas s\u00faas propias observaci\u00f3ns.\nRelixi\u00f3n.\nA deidade m\u00e1is popular en Hispania era Isis, seguida pola Magna Mater, a gran nai. As deidades cartaxinesas-fenicias Melqart (unha deidade solar e un deus mar\u00edtimo) e Tanit - Caelestis (unha ra\u00ed\u00f1a-nai con posibles conexi\u00f3ns luares) tam\u00e9n eran populares. O pante\u00f3n romano absorbeu rapidamente deidades nativas a trav\u00e9s da identificaci\u00f3n (Melqart converteuse en H\u00e9rcules, por exemplo, tendo sido tomado polos gregos como unha variante do seu Heracles). Ba\u2018al Hammon foi o principal deus en Cartago e tam\u00e9n foi importante en Hispania. Os deuses exipcios Bes e Osiris tam\u00e9n tiveron un seguimento."}
{"id": "195893", "revid": "4817", "url": "https://gl.wikipedia.org/wiki?curid=195893", "title": "Ast\u00e9rix (sat\u00e9lite)", "text": "Ast\u00e9rix, tam\u00e9n denominado A-1, foi o primeiro sat\u00e9lite artificial franc\u00e9s, convertendo a Francia no terceiro pa\u00eds en lanzar un sat\u00e9lite cun veh\u00edculo lanzador propio. O sat\u00e9lite foi lanzado o 26 de novembro de 1965 \u00e1s 15:47 desde o pol\u00edgono de Hammaguir, en Alxeria, mediante un foguete Diamant A.\nCaracter\u00edsticas.\nAst\u00e9rix ten forma de dobre cono, cun di\u00e1metro m\u00e1ximo de 0,53 metros, e a s\u00faa funci\u00f3n era comprobar o rendemento e o comportamento do foguete durante o lanzamento. Como misi\u00f3n secundaria, usar\u00edase para facer medici\u00f3ns da ionosfera, pero debido a un problema coas antenas non se recibiu telemetr\u00eda do sat\u00e9lite nin se puideron levar a cabo as medici\u00f3ns ionosf\u00e9ricas."}
{"id": "195894", "revid": "98629", "url": "https://gl.wikipedia.org/wiki?curid=195894", "title": "Gardenia", "text": "As gardenias son plantas do x\u00e9nero Gardennia, da familia das rubi\u00e1ceas orixinaria da China. O nome cient\u00edfico da especie m\u00e1is com\u00fan \u00e9 \"Gardenia jasminoides\". \u00c9 un arbusto de follas perennes de cor verde clara, brillantes e lisas. As s\u00faas flores son brancas, similares \u00e1s rosas e \u00fasanse comunmente como plantas ornamentais. Unha flor, colocada nun recipiente con auga, pode perfumar cun intenso e agradable arrecendo unha habitaci\u00f3n durante un par de d\u00edas.\nO x\u00e9nero foi nomeado por Carl von Linn\u00e9 na honra de Alexander Garden (1730-1791), un naturalista escoc\u00e9s.\nUn dos seus principais requirimentos de cultivo \u00e9 que necesitan crecer en terras \u00e1cidas compostas de ferro e con abundante humidade. Poden chegar a ter unha altura media de 2 m, dependendo da especie. As temporadas m\u00e1is axeitadas para o seu cultivo son a primavera e o outono.\nSimbolox\u00eda.\nA gardenia, especialmente estimada na China, \u00e9 s\u00edmbolo da graza feminina, da sutileza e do m\u00e9rito art\u00edstico."}
{"id": "195895", "revid": "89787", "url": "https://gl.wikipedia.org/wiki?curid=195895", "title": "Christian Meier", "text": "Christian Meier, nado en Lima o 23 de xu\u00f1o de 1970, \u00e9 un actor, cantante e modelo peruano.\nBiograf\u00eda.\nChristian Dietrich Meier Zender naceu o 23 de xu\u00f1o de 1970, en Lima, Per\u00fa. \u00c9 fillo de Gladys Zender, primeira Miss Universo peruana e de Antonio Meier, pol\u00edtico peruano que no ano 2006 foi elixido como alcalde do distrito lime\u00f1o de San Isidro e ten unha irm\u00e1 chamada Karina Meier Zender. Estudou no colexio Cat\u00f3lico Champagnat, da congregaci\u00f3n Marista e posteriormente estudou dese\u00f1o gr\u00e1fico, do que se graduou a principios de 1992.\nFoi parella durante 12 anos da actriz peruana Marisol Aguirre, ambos protagonizaron a exitosa telenovela \"Gorri\u00f3n\", tempo durante o cal empezou a s\u00faa relaci\u00f3n, froito da naceron tres fillos, Steffano Meier en 1996, Taira Meier no 2001 e Gia Meier, no 2003. Separ\u00e1ronse no ano 2007, fac\u00e9ndoo totalmente efectivo en novembro de 2008.\nVida art\u00edstica.\nDesde os 12 anos de idade, Meier integrou numerosos grupos musicais, cantando e compo\u00f1endo canci\u00f3ns. Aos 17 anos iniciouse profesionalmente xunto a Pedro Su\u00e1rez-V\u00e9rtiz, Patricio Su\u00e1rez-V\u00e9rtiz e Arturo Pomar Jr., ao formar o grupo Arena Hash. Tras a disoluci\u00f3n de Arena Hash, Meier iniciou a s\u00faa carreira solista co disco \"No me acuerdo qui\u00e9n fui\", \u00e1lbum que foi escrito, composto e producido por el mesmo. Co \u00e9xito do seu primeiro \u00e1lbum, animouse a sacar unha segunda produci\u00f3n discogr\u00e1fica titulada \"Primero en mojarme\". M\u00e1is tarde, chegar\u00eda o seu disco m\u00e1is co\u00f1ecido internacionalmente titulado \"Once noches\", no que contou coa colaboraci\u00f3n de Mikel Erentxun no tema \"Novia de nadie\".\nAlcanzou fama internacional como actor de telenovelas, carreira que inicia con \"Gorri\u00f3n\" transmitida por Panamericana Televisi\u00f3n, e \"Luz Mar\u00eda\". Posteriormente participou en pel\u00edculas como \"No se lo digas a nadie\" (1998) e \"La mujer de mi hermano\" (2005) ambas adaptaci\u00f3ns de novelas do escritor peruano Jaime Bayly.\nEn 2007 viaxou a Colombia e traballou na telenovela \"Zorro, La espada y la rosa\" xunto \u00e1 actriz mexicana Marlene Favela. Logo interpretou a Santos Luzardo en \"Do\u00f1a B\u00e1rbara\" ao lado da actriz mexicana Edith Gonz\u00e1lez, tam\u00e9n gravada en Colombia.\nEn outubro de 2008 a revista \"People\" en espa\u00f1ol inclu\u00edno na lista dos 50 homes m\u00e1is sexys de 2008.\nEn setembro de 2010 protagonizou a teleserie de misterio de Telemundo \"Alguien te mira\", ao lado da actriz colombiana Danna Garc\u00eda.\nNo 2011 regresou a Caracol Televisi\u00f3n en Colombia para protagonizar a super produci\u00f3n \"Primera Dama\" ao lado de Carina Cruz, Kathy Saenz, Javier Jattin, Jairo Camargo e Jaqueline Arenal, onde personifica a un Presidente de Colombia chamado Leonardo Santander."}
{"id": "195896", "revid": "27155", "url": "https://gl.wikipedia.org/wiki?curid=195896", "title": "Acetoacetil-CoA", "text": "O acetoacetil-coencima A ou acetoacetil-CoA \u00e9 un tio\u00e9ster formado por un grupo acetoacetilo (derivado do \u00e1cido acetoac\u00e9tico) de 4 carbonos unido ao coencima A, con f\u00f3rmula C25H40N7O18P3S . Como o enlace tio\u00e9ster entre os dous compo\u00f1entes da mol\u00e9cula se fai por un \u00e1tomo de xofre (S), \u00e1s veces aparece indicado este no mone as\u00ed: acetoacetil-S-CoA.\n\u00c9 unha mol\u00e9cula moi importante no metabolismo lip\u00eddico e doutras substancias.\nFunci\u00f3ns.\nO enlace tio\u00e9ster do acetoacetil-CoA \u00e9 un enlace de alta enerx\u00eda, polo que a s\u00faa rotura facilita as reacci\u00f3ns nas que vai intervir o grupo carbonado unido ao coencima A. O acetoacetil-CoA interv\u00e9n en moitas reacci\u00f3n do metabolismo lip\u00eddico, dos corpos cet\u00f3nicos e dalg\u00fans amino\u00e1cidos.\nO acetoacetil-CoA orix\u00ednase no f\u00edgado pola condensaci\u00f3n de d\u00faas mol\u00e9culas de acetil-CoA catalizada pola tiolase. Esta reacci\u00f3n \u00e9 reversible.\nacetil-CoA + acetil-CoA \u2192 acetoacetil-CoA + CoA\nS\u00edntese de corpos cet\u00f3nicos.\nSon corpos cet\u00f3nicos compostos como o acetoacetato, \u03b2-hidroxibutirato ou acetona. O acetoacetil-CoA interv\u00e9n na s\u00edntese destes corpos cet\u00f3nicos no f\u00edgado, para o cal debe orixinar acetoacetato libre . O coencima A pode ser separado do acetoacetil-CoA, rendendo acetoacetato, acetil-CoA e coencima A, e consumindo unha mol\u00e9cula de auga, proceso chamado desacilaci\u00f3n, en dous pasos. Primeiro, o acetoacetil-CoA reacciona cunha mol\u00e9cula de acetil-CoA en reacci\u00f3n catalizada pola hidroximetilglutaril-CoA sintetase, orixinando 3-hidroxi-3-metilglutaril-CoA (HMG-CoA). Despois, este \u00faltimo, pola acci\u00f3n da HMG-CoA liase, orixina acetoacetato libre e acetil-CoA. Sumando as d\u00faas reacci\u00f3ns, a reacci\u00f3n global \u00e9:\nacetoacetil-CoA + H2O \u2192 acetoacetato + CoA\nSeguidamente, o acetoacetato pode reducirse a D-\u03b2-hidroxibutirato, ou descarboxilarse orixinando acetona.\nA formaci\u00f3n de corpos cet\u00f3nicos \u00e9 moi importante no metabolismo, porque permite desviar algo do acetil-CoA formado durante a oxidaci\u00f3n dos \u00e1cidos graxos no f\u00edgado e envialo en forma de corpos cet\u00f3nicos, solubles en auga, a outros tecidos para producir enerx\u00eda.\nS\u00edntese de esteroides e terpenos.\nO acetoacetil-CoA \u00e9 o precursor do hidroximetilglutaril-CoA (HMG-CoA) na v\u00eda do mevalonato, que \u00e9 esencial para a s\u00edntese de colesterol e outros esteroides e terpenos. A reacci\u00f3n \u00e9: \nacetoacetil-CoA + acetil-CoA + H2O \u2192 3-hidroxi-3-metilglutaril-CoA\nMetabolismo de amino\u00e1cidos cetox\u00e9nicos.\nNo metabolismo degradativo dalg\u00fans amino\u00e1cidos orix\u00ednase acetoacetil-CoA. Estes son a fenilalanina, tirosina, leucina, lisina e tript\u00f3fano. Ademais, a isoleucina orixina acetil-CoA, que se pode utilizar para formar acetoacetil-CoA. Estes amino\u00e1cidos que poden orixinar acetoacetil-CoA denom\u00ednanse amino\u00e1cidos cetox\u00e9nicos, xa que o acetoacetil-CoA pode utilizarse para sintetizar corpos cet\u00f3nicos."}
{"id": "195897", "revid": "98629", "url": "https://gl.wikipedia.org/wiki?curid=195897", "title": "Ciudad de M", "text": "Ciudad de M \u00e9 unha pel\u00edcula dram\u00e1tica peruana do ano 2000 dirixida por Felipe Degregori e protagonizada por Santiago Magill, Christian Meier, Vanessa Robbiano e Gianella Neyra\nA pel\u00edcula \u00e9 unha adaptaci\u00f3n da novela \"Al final de la calle\" escrita por Oscar Malca, obra que aborda a tem\u00e1tica da delincuencia xuvenil dentro da miseria urbana.\nArgumento.\nM (Santiago Magill) \u00e9 un home que busca emprego en Lima, mais os \u00fanicos documentos cos que conta son a s\u00faa partida de nacemento, o seu certificado de estudos secundarios e o seu certificado de boa conduta. S\u00faa namorada Sandra (Gianella Neyra) pensa que todo ser\u00eda diferente se el encontrara traballo. A s\u00faa amiga Silvana (Vanessa Robbiano) quere axudalo na busca de emprego, e pres\u00e9ntanlle un t\u00edo seu. Aos seus amigos Can\u00edbal (Pierre Linares) e o Gordo (Francisco Salas) ocorr\u00e9uselles p\u00f3r un negocio de gardenias e queren que M forme parte de dita empresa. Os seus outros amigos Pacho (Christian Meier) e El Coyote (Jorge Madue\u00f1o) queren irse do pa\u00eds a costa dun negocio lucrativo, pasando coca\u00edna aos Estados Unidos, e queren que M forme parte desta aventura.\nA pel\u00edcula amosa as diferentes opci\u00f3ns que se lle presentan a un peruano en xeral para sa\u00edr adiante: a axencia de emprego, os contactos, o negocio propio e a opci\u00f3n de emigrar. Alg\u00fans pensan que \u00e9 mellor irse, outros que o negocio propio para que medre o pa\u00eds, pero ao fin e ao cabo, o importante \u00e9 facer algo e non ficar sentado esperando a que pase algo na t\u00faa vida."}
{"id": "195899", "revid": "23204", "url": "https://gl.wikipedia.org/wiki?curid=195899", "title": "Carlos de Castro \u00c1lvarez", "text": "Carlos de Castro \u00c1lvarez, nado en 1960 en Castil de Vela (Palencia), \u00e9 un historiador e escritor residente en Pontedeume.\nTraxectoria.\nLogo de rematar os estudos de Filosof\u00eda e Letras na Universidade de Valladolid, enfocou a s\u00faa vida laboral cara ao ensino, sendo na actualidade profesor de Xeograf\u00eda e Historia no IES Breamo de Pontedeume.\nEst\u00e1 considerado como un dos m\u00e1ximos expo\u00f1entes da nova historiograf\u00eda galega, centrando as s\u00faas investigaci\u00f3ns na Comarca do Eume. De entre os seus numerosos traballos o titulado \"Mu\u00ed\u00f1os hidr\u00e1ulicos do concello de Pontedeume\" foi galardoado co Premio de Investigaci\u00f3n Concello de Pontedeume, na edici\u00f3n de 1998.\n\u00c9 cofundador da revista \"C\u00e1tedra, Revista Eumesa de estudios\", e membro do seu consello de redacci\u00f3n. As\u00ed mesmo forma parte do consello asesor e cient\u00edfico da revista \"Estudios Mindonienses\".\nDentro do seu labor historiogr\u00e1fico leva publicados arredor dun centenar de artigos, principalmente no desaparecido \"El Comarcal\", onde ti\u00f1a unha secci\u00f3n fixa; na revista \"C\u00e1tedra\"; en \"La Voz de Galicia\"; na revista \"Estudios Mindonienses\"; e nos libros das festas de Pontedeume, Ombre e Nogueirosa. Tam\u00e9n publicou os libros:\nNo eido do fomento do turismo comarcal colaborou na gu\u00eda das Fragas do Eume (2002), da que fixo a parte de Historia, e no folleto \"Rutas da Historia e do Arte\" (2003). Gu\u00edas tur\u00edsticas da s\u00faa propia autor\u00eda son:\nOutra das s\u00faas facetas \u00e9 a de escritor de ficci\u00f3n, tendo publicadas tres novelas nas que a historia xoga un papel destacado. Estas son:"}
{"id": "195900", "revid": "5863", "url": "https://gl.wikipedia.org/wiki?curid=195900", "title": "Carlos de Castro", "text": "O nome Carlos de Castro pode referirse a:"}
{"id": "195901", "revid": "23204", "url": "https://gl.wikipedia.org/wiki?curid=195901", "title": "ALBA", "text": "A Alianza Bolivariana para os Pobos da Nosa Am\u00e9rica - Tratado de Comercio dos Pobos ou ALBA-TCP (en ocasi\u00f3ns denominada extraoficialmente Alianza Bolivariana para as Am\u00e9ricas, pero mais comunmente co\u00f1ecida como simplemente ALBA), \u00e9 unha organizaci\u00f3n internacional de \u00e1mbito rexional, enfocada para os pa\u00edses de Am\u00e9rica Latina e o Caribe que pon \u00e9nfase na loita contra a pobreza e a exclusi\u00f3n social con base en doutrinas de esquerda.\nConcr\u00e9tase nun proxecto de colaboraci\u00f3n e complementaci\u00f3n pol\u00edtica, social e econ\u00f3mica entre pa\u00edses de Am\u00e9rica Latina e o Caribe, promovida inicialmente por Cuba e Venezuela como contrapartida do ALCA (\u00c1rea de Libre Comercio das Am\u00e9ricas), impulsada por Estados Unidos.\nMembros.\nSon membros actuais (2023) Antiga e Barbuda, Bolivia, Cuba, Dominica, Granada, Nicaragua, San Vicente e as Granadinas, Santa Luc\u00eda, Saint Kitts e Nevis e Venezuela. \nHonduras retirouse, Ecuador tam\u00e9n se retirou criticando ademais UNASUR e pedindo que se lle devolvese a sede en Quito, e Bolivia tam\u00e9n se retirou uns meses, reincorpor\u00e1ndose despois da presidencia de Jeanine \u00c1\u00f1ez."}
{"id": "195902", "revid": "54334", "url": "https://gl.wikipedia.org/wiki?curid=195902", "title": "Catalina Gonz\u00e1lez", "text": "Catalina Gonz\u00e1lez Bea, nada en Portonovo (Sanxenxo) en 1965, \u00e9 unha pol\u00edtica galega\nTraxectoria.\nFoi redeira. Concelleira de Sanxenxo polo PPdeG dende 1995, foi tenente de alcalde e concelleira responsable do Organismo Aut\u00f3nomo Terra Sanxenxo. Cando o alcalde Telmo Mart\u00edn renunciou ao cargo, foi elixida alcaldesa en decembro de 2006. Nas elecci\u00f3ns municipais de 2007 encabezou a candidatura do PPdeG e foi elixida alcaldesa con maior\u00eda absoluta. Volveu ser elixida alcaldesa, pero sen maior\u00eda absoluta, nas municipais de 2011. Cesou no seu cargo logo das municipais de 2015, \u00e1s que decidiu non presentarse, sendo substitu\u00edda no cargo por Gonzalo Pita.\nEn xaneiro de 2019 fundou o partido Xuntos por Sanxenxo, co que se presentou \u00e1s elecci\u00f3ns municipais dese ano."}
{"id": "195904", "revid": "839", "url": "https://gl.wikipedia.org/wiki?curid=195904", "title": "Pilar Urbano", "text": "Pilar Urbano, nada en Valencia en 1940, \u00e9 unha escritora valenciana en lingua castel\u00e1.\nTraxectoria.\nTras estudar Filosof\u00eda e Letras axi\u00f1a canalizou a s\u00faa carreira profesional cara ao mundo do xornalismo, conseguindo o n\u00famero un da s\u00faa promoci\u00f3n na Escola Oficial de Xornalismo. Traballou, como comentarista pol\u00edtica nos diarios \"ABC\" (at\u00e9 1985), \"Ya\" (1985-1989) e en 2011 en \"El Mundo\", as\u00ed como na revista \u00c9poca.\n\u00c9 ben co\u00f1ecida polas s\u00faas biograf\u00edas autorizadas dos membros da monarqu\u00eda espa\u00f1ola."}
{"id": "195907", "revid": "56817", "url": "https://gl.wikipedia.org/wiki?curid=195907", "title": "Ariadne auf Naxos", "text": "Ariadne auf Naxos (en galego \"Ariadna en Naxos\") \u00e9 unha \u00f3pera en d\u00faas partes (pr\u00f3logo e un \u00fanico acto) con m\u00fasica de Richard Strauss e libreto en alem\u00e1n de Hugo von Hofmannsthal, baseada en \"Le Bourgeois Gentilhomme\" de Moli\u00e8re e o mito grego de Ariadna e Baco. O 25 de outubro de 1912 estreouse a s\u00faa primeira versi\u00f3n no Kleinen Haus des Hoftheaters de Stuttgart, e a versi\u00f3n definitiva, o 4 de outubro de 1916 na Hofoper de Viena. Tr\u00e1tase da \u00f3pera m\u00e1is famosa de Richard Strauss logo de \"Der Rosenkavalier\". Durante a vida do compositor, a \u00f3pera foi producida apenas unha vez, en 1926, cando se fixeron tres presentaci\u00f3ns, unha delas dirixida polo propio Strauss. S\u00f3 tres d\u00e9cadas despois volveu \"Ariadne auf Naxos\" aos escenarios, sendo presentada no Salzburg Festival cun grande \u00e9xito con Karl B\u00f6hm en 1954. O seu n\u00famero de opus \u00e9 o 60."}
{"id": "195909", "revid": "89787", "url": "https://gl.wikipedia.org/wiki?curid=195909", "title": "Berghaus Ltd.", "text": "Berghaus \u00e9 unha empresa t\u00e9xtil fabricante de roupa e equipamento deportivo, con sede en Sunderland, Tyne and Wear, Inglaterra. A s\u00faa base est\u00e1 no nordeste de Inglaterra, pero distrib\u00fae en todo o mundo. Foi fundada en 1966 polos escaladores e alpinistas Peter Lockey e Gordon Davison, inicialmente como importadora e distribuidora de produtos de aire libre. A tenda de Lockey e Davidson en Newcastle upon Tyne era co\u00f1ecida como LD Mountain Centre. En 1972 comezaron a dese\u00f1ar e fabricar os seus propios produtos para vender na s\u00faa propia tenda. Chamaron \u00e1 s\u00faa marca 'Berghaus', que \u00e9 unha traduci\u00f3n literal de 'casa da monta\u00f1a' en alem\u00e1n."}
{"id": "195910", "revid": "23204", "url": "https://gl.wikipedia.org/wiki?curid=195910", "title": "Elektra (\u00f3pera)", "text": "Elektra \u00e9 unha \u00f3pera dun acto con m\u00fasica de Richard Strauss e libreto en alem\u00e1n de Hugo von Hofmannsthal (adaptada dun drama de seu de 1903), froito dunha das primeiras colaboraci\u00f3ns entre ambos os dous, colaboraci\u00f3n moi frut\u00edfera que produciu m\u00e1is de cinco \u00f3peras, consideradas por moitos cr\u00edticos como as mellores do compositor, e que durou ata a morte de Hofmannsthal en 1929. A abondosa correspondencia entre os dous abre unha xanela para o proceso de creaci\u00f3n art\u00edstica de d\u00faas personalidades que se completaban. Est\u00e1 baseada no mito grego de Electra de S\u00f3focles. Tivo a s\u00faa estrea o 25 de xaneiro de 1909 no K\u00f6nigliches Opernhaus de Dresden."}
{"id": "195912", "revid": "89787", "url": "https://gl.wikipedia.org/wiki?curid=195912", "title": "Salome (Strauss)", "text": "Salome \u00e9 unha \u00f3pera nun acto con m\u00fasica de Richard Strauss e libreto en alem\u00e1n do propio compositor. Tivo a s\u00faa estrea o 9 de decembro de 1905 no K\u00f6nigliches Opernhaus de Dresden, logo de ser prohibida en Viena, con Ernst von Schuch como director e Marie Wittich no papel de Salom\u00e9. Est\u00e1 baseada na traduci\u00f3n alem\u00e1 de Hedwig Lachmann da obra en franc\u00e9s Salom\u00e9 de Oscar Wilde. Strauss adicoulle a \u00f3pera ao seu amigo Sir Edgar Speyer.\nA \u00f3pera \u00e9 famosa (en tempos da s\u00faa estrea, foi considerada infame) pola s\u00faa \"Danza dos Sete Velos\", considerada escandalosa na \u00e9poca. Actualmente \u00e9 m\u00e1is co\u00f1ecida pola sorprendente escena final (decot\u00edo peza de concerto para sopranos dram\u00e1ticas), onde Salom\u00e9 declara o seu amor \u00e1 cabeza cortada de Xo\u00e1n o Bautista.\n\"Salom\u00e9\" \u00e9 a primeira \u00f3pera que abre novos cami\u00f1os ao x\u00e9nero tralo impacto wagneriano e sintonizou coas novas correntes que o mundo de Berl\u00edn incorporara ao teatro, no que coexisten simbolismo e decadentismo cun expresionismo incipiente. Acollida con entusiasmo, malia o esc\u00e1ndalo que logo suscitar\u00eda en Berl\u00edn, Londres ou Nova York, converteuse nunha das \u00f3peras do s\u00e9culo XX m\u00e1is admiradas e representadas."}
{"id": "195913", "revid": "839", "url": "https://gl.wikipedia.org/wiki?curid=195913", "title": "Los esclavos felices", "text": "Los esclavos felices (en galego \"Os escravos felices\") \u00e9 unha \u00f3pera en dous actos con m\u00fasica de Juan Cris\u00f3stomo Arriaga. A \u00f3pera foi composta en 1819 cando o compositor contaba tan s\u00f3 con 13 anos e nela se pode apreciar a influencia do estilo oper\u00edstico italiano da \u00e9poca, sendo unha mestura do estilo italiano, Mozart e Haydn, o Barroco tard\u00edo, o puro estilo cl\u00e1sico e Rossini, notable no tema \"staccato\" que abre a secci\u00f3n r\u00e1pida da overtura."}
{"id": "195914", "revid": "4817", "url": "https://gl.wikipedia.org/wiki?curid=195914", "title": "Aura (sat\u00e9lite)", "text": "Aura, tam\u00e9n co\u00f1ecido pola designaci\u00f3n EOS CH-1, \u00e9 un sat\u00e9lite artificial de observaci\u00f3n terrestre da NASA que conta con colaboraci\u00f3n internacional. Foi lanzado o 15 de xullo de 2004 mediante un foguete Delta II 7920 desde a base Vandenberg da Forza A\u00e9rea.\nCaracter\u00edsticas.\nAura ad\u00edcase a monitorizar e medir a cantidade de ozono e mol\u00e9culas relacionadas na atmosfera terrestre, continuando a tarefa das misi\u00f3ns UARS e TOMS. Tam\u00e9n ad\u00edcase a estudar os gases traza presentes na atmosfera e as s\u00faas transformaci\u00f3ns.\nAura \u00e9 o terceiro compo\u00f1ente do sistema de observaci\u00f3n terrestre da NASA. O plan inicial era constru\u00edr tres sat\u00e9lites como Aura para ser lanzados en intervalos de cinco anos, pero finalmente s\u00f3 se constru\u00edu un. O sat\u00e9lite usa un bus cun dese\u00f1o com\u00fan aos sat\u00e9lites do sistema EOS adaptado aos seus intrumentos en particular."}
{"id": "195916", "revid": "1131", "url": "https://gl.wikipedia.org/wiki?curid=195916", "title": "Parsifal", "text": "Parsifal \u00e9 unha \u00f3pera en tres actos con m\u00fasica de libreto en alem\u00e1n de Richard Wagner. O propio compositor a cualificou de \u00abFestival Esc\u00e9nico Sacro\u00bb. Esta \u00f3pera est\u00e1 baseada no poema \u00e9pico medieval (do s\u00e9culo XIII) \"Parzival\" de Wolfram von Eschenbach, sobre a vida deste cabaleiro da corte do Rei Artur e a s\u00faa procura do Santo Graal. Wagner concibiu a obra en abril de 1857 mais s\u00f3 a completou 25 anos despois, estre\u00e1ndose en Bayreuth o 26 de xullo de 1882 (\u00e1 estrea asistiron, entre outros, Vincent d'Indy e Ernest Chausson).\nWagner outorgoulle ao Festival de Bayreuth o monopolio absoluto das representaci\u00f3ns de \"Parsifal\" durante os 30 anos posteriores \u00e1 s\u00faa morte (ata 1913, inclu\u00eddo). Con todo, en 1903 o Metropolitan Opera de Nova York saltouse esta restrici\u00f3n e representou a \u00f3pera. En 1914 comezaron as representaci\u00f3ns \"legais\" f\u00f3ra de Bayereuth: o 1 de xaneiro programouse en numerosos teatros. O primeiro teatro en representala foi o Gran Teatre del Liceu de Barcelona, que comezou a representaci\u00f3n \u00e1s 22 horas do d\u00eda 31 de decembro de 1913, co permiso da familia Wagner, xa que, a consecuencia da diferenza horaria, esta hora correspond\u00eda coa media noite en Bayreuth.\nInstrumentaci\u00f3n.\nA partitura de Wagner require a utilizaci\u00f3n de:\nEn escena:"}
{"id": "195917", "revid": "56817", "url": "https://gl.wikipedia.org/wiki?curid=195917", "title": "Ganglios linf\u00e1ticos epitrocleares", "text": "Os ganglios linf\u00e1ticos epitrocleares ou supratrocleares son un conxunto de ganglios linf\u00e1ticos, pertencentes ao grupo axilar. Est\u00e1n situados xunto a epitr\u00f3clea umeral, preto da vea bas\u00edlica. Drena a linfa do dedo medio, dedo anular, e do maimi\u00f1o. Tam\u00e9n da parte interna ou medial do antebrazo, en torno ao \u00f3so cubital. Os vasos linf\u00e1ticos eferentes acompa\u00f1an \u00e1 vea bas\u00edlica, no seu percorrido polo membro superior."}
{"id": "195918", "revid": "98629", "url": "https://gl.wikipedia.org/wiki?curid=195918", "title": "Aurora 1", "text": "Aurora 1 foi un sat\u00e9lite artificial constru\u00eddo pola Universidade Rice para a Forza A\u00e9rea dos Estados Unidos no marco do programa STP (Space Test Program). Foi lanzado o 29 de xu\u00f1o de 1967 mediante un foguete Thor Burner 2 desde a base Vandenberg da Forza A\u00e9rea.\nCaracter\u00edsticas.\nA misi\u00f3n de Aurora 1 consistiu no estudo das auroras polares, o bombardeo corpuscular da atmosfera e os cintos de radiaci\u00f3n. Para iso adicouse a medir part\u00edculas con enerx\u00edas de entre 50 e 150.000 eV e luz emitida pola atmosfera a lonxitudes de onda de 3914, 5577, 6300 e entre 1450 e 1750 \u00c1ngstroms.\nA orientaci\u00f3n do sat\u00e9lite corr\u00eda a cargo dun im\u00e1n permanente que, por interacci\u00f3n co campo magn\u00e9tico terrestre, manti\u00f1a a nave ali\u00f1ada con este.\nAs comunicaci\u00f3ns co sat\u00e9lite ti\u00f1an lugar a unha frecuencia de 137,140 MHz.\nInstrumentaci\u00f3n.\nAurora 1 levaba seis fot\u00f3metros (dous deles para o ultravioleta cos que medir as emisi\u00f3ns luminosas da atmosfera en varias lonxitudes de onda. Seis espectr\u00f3metros encarg\u00e1banse de medir a enerx\u00eda de electr\u00f3ns e prot\u00f3ns no intervalo de entre 50 e 150.000 eV. Un espectr\u00f3metro adicional med\u00eda part\u00edculas con enerx\u00edas de entre 40 e 100.000 eV. O sat\u00e9lite levaba ademais un magnet\u00f3metro para medir a s\u00faa posici\u00f3n con respecto \u00f3 campo magn\u00e9tico da Terra."}
{"id": "195919", "revid": "2956", "url": "https://gl.wikipedia.org/wiki?curid=195919", "title": "Ganglios linf\u00e1ticos supratrocleares", "text": ""}
{"id": "195920", "revid": "75439", "url": "https://gl.wikipedia.org/wiki?curid=195920", "title": "Ganglios linf\u00e1ticos deltoidopectorais", "text": "Os ganglios linf\u00e1ticos deltoidopectoriais ou infraclaviculares son un conxunto dun ou dous ganglios linf\u00e1ticos do membro superior humano, pertencentes ao grupo axilar. \u00c1chanse por debaixo da vea cef\u00e1lica, entre dous tend\u00f3ns, o do m\u00fasculo pectoral maior e o do m\u00fasculo deltoide, baixo a clav\u00edcula. "}
{"id": "195922", "revid": "4817", "url": "https://gl.wikipedia.org/wiki?curid=195922", "title": "Azur (sat\u00e9lite)", "text": "Azur \u00e9 o nome dun sat\u00e9lite artificial alem\u00e1n lanzado en colaboraci\u00f3n coa NASA o 8 de novembro de 1969 mediante un foguete Scout B desde a base Vandenberg das Forza A\u00e9rea.\nCaracter\u00edsticas.\nA misi\u00f3n de Azur consistiu en obter datos sobre os cintos de radiaci\u00f3n da Terra. Para iso adicouse a obter o espectro de enerx\u00eda dos prot\u00f3ns e electr\u00f3ns da zona interior dos cintos, a medir os fluxos de electr\u00f3ns con enerx\u00eda maior de 40 keV e direcci\u00f3ns paralelas, antiparalelas e perpendiculares \u00e1s li\u00f1as de campo magn\u00e9tico sobre zonas aurorais e a medir prot\u00f3ns solares.\n24 horas despois do lanzamento o sistema de mando do sat\u00e9lite empezou a experimentar problemas intermitentes que duraron toda a misi\u00f3n. A gravadora de cinta fallou o 8 de decembro de 1969. Antes do fallo, o equipo do proxecto estimou que se recollera entre o 85% e o 90% dos datos esperados \u00f3 inicio da misi\u00f3n. A telemetr\u00eda do sat\u00e9lite fallou totalmente a principios de xullo de 1970, dando fin \u00e1 misi\u00f3n.\nInstrumentaci\u00f3n.\nAzur levaba sete instrumentos a bordo:"}
{"id": "195923", "revid": "23204", "url": "https://gl.wikipedia.org/wiki?curid=195923", "title": "Mumford &amp; Sons", "text": "Mumford &amp; Sons \u00e9 un grupo ingl\u00e9s de folk rock, formado por Marcus Mumford (voz principal, guitarra, bater\u00eda, mandolina), Ben Lovett (voces, teclado, acorde\u00f3n, bater\u00eda), Winston Marshall (voces, banjo, dobro), e Ted Dwane (voces, contrabaixo, bater\u00eda, guitarra). O grupo formouse en outubro de 2007, aproveitando o \u00e9xito do que os medios cualificaron como \"a escena folk do oeste de Londres\" xunto con outros artistas como Laura Marling, Johnny Flynn e Noah and the Whale.\nMumford &amp; Sons gravaron tres EP's antes de publicar o seu primeiro \u00e1lbum, \"Sigh No More\", que foi lanzado no Reino Unido en outubro de 2009, e nos Estados Unidos en febreiro de 2010. O \u00e1lbum chegou ao n\u00famero dous no UK Album Chart e no Billboard 200 dos Estados Unidos.\nO grupo obtivo popularidade no 2010, tocando ante grandes audiencias e tendo a s\u00faa primeira aparici\u00f3n na televisi\u00f3n norteamericana. O 1 de decembro de 2010, o grupo recibiu d\u00faas candidaturas aos Premios Grammy, unha por \"Mellor artista novo\" e outra por \"Mellor canci\u00f3n de rock\" (por \"Little Lion Man\"). Ga\u00f1aron o Premio musical ARIA de \"Artista internacional m\u00e1is popular\" no 2010, e o Premio Brit no 2011 por \"Mellor \u00e1lbum brit\u00e1nico.\"\nHistoria.\nPrimeiros anos: 2007\u20132008.\nMumford &amp; Sons foi formado en outubro de 2007 polos multi-instrumentistas Marcus Mumford, Ben Lovett, Winston Marshall, e Ted Dwane. Os membros do grupo tocan diversos instrumentos como guitarra, bater\u00eda, teclado, baixo, e instrumentos tradicionais do folk como o banjo, a mandolina, e o dobro. O nome do grupo orixinouse polo feito de que Marcus Mumford era o membro m\u00e1is co\u00f1ecido do grupo naquel momento, organizando o grupo e as s\u00faas presentaci\u00f3ns locais. Lovett indicou que o nome ti\u00f1a a intenci\u00f3n de evocar a sensaci\u00f3n dun \"nome de negocio familiar antigo\". Varios grupos similares a Mumford &amp; Sons incrementaron a s\u00faa visibilidade no oeste de Londres na mesma \u00e9poca, facendo co\u00f1ecida a \"Escena folk do Oeste de Londres\". Mumford cualificouno como unha esaxeraci\u00f3n - Mumford &amp; Sons e outros grupos de folk comezaron a tocar no mesmo sitio ao mesmo tempo. Nunha entrevista con Herald Sun, Marcus Mumford dixo, \"Non \u00e9 folk, realmente. Bueno, algo \u00e9o, pero certamente non \u00e9 unha escena. Algu\u00e9n se emocionou demasiado por uns poucos grupos que viven nun radio de 100 millas e p\u00faxoos nunha caixa para vendelos como un paquete. \u00c9 unha comunidade, non unha escena. Non \u00e9 algo exclusivo.\" Xa que se desenvolveran no mesmo ambiente, tanto musical como culturalmente, o son de Mumford &amp; Sons foi comparado con artistas como Noah and the Whale, Johnny Flynn, e Laura Marling, para quen Marcus Mumford adoitaba tocar a bater\u00eda.\nA comezos de 2008, o grupo empezou a traballar co representante Adam Tudhope, quen, como parte da empresa Everybody's, tam\u00e9n representa a Keane e Laura Marling. Foi a trav\u00e9s da conexi\u00f3n con Tudhope, cando Mumford &amp; Sons foron expostos a Louis Bloom, quen comezou a monitorizar o grupo. Bloom dixo a HitQuarters que o grupo a\u00ednda estaba xermolando e que a\u00ednda non estaban listos para un contrato discogr\u00e1fico: \"Non hab\u00eda ningu\u00e9n al\u00ed para iso, s\u00f3 uns poucos amigos, e necesitaban tempo para desenvolvelo. Os seguintes seis meses continuei indo a velos e a cada momento estaban, literalmente, escollendo fans.\"\nEn febreiro de 2008, o grupo completou unha extensa xira polo Reino Unido co apoio de Alessi's Ark, Sons of Noel and Adrian, Peggy Sue, Pete Roe, The Cutaway e outros grupos. Xu\u00f1o marcou a primeira aparici\u00f3n do grupo no Festival de Glastonbury. Marcus Mumford tam\u00e9n realizou unha xira canda Laura Marling, quen ti\u00f1a pouca inclinaci\u00f3n para comunicarse co p\u00fablico, o que fixo que Marcus Mumford se ga\u00f1ase un lugar destacado ante el. A experiencia axudoulle moito para actuar fronte ao p\u00fablico de Mumford &amp; Sons, que consiste nunha actitude frecuentemente interactiva con el e intentando crear unha atmosfera c\u00f3moda e casual.\nO primeiro proxecto de Mumford &amp; Sons foi o EP titulado \"Love Your Ground\", que lles levou un ano realizalo e que foi publicado en novembro de 2008 por Chess Club Records.\n\"Sigh No More\": 2009\u20132010.\nDurante 2008 e 2009, Mumford &amp; Sons tocaron en pequenos locais no Reino Unido e nos Estados Unidos, mostr\u00e1ndolle ao p\u00fablico as canci\u00f3ns de \"Love Your Ground\", as\u00ed como outras que finalmente formar\u00edan \"Sigh No More\". O grupo acabou gravando o seu primeiro disco, \"Sigh No More\", con Markus Dravs, quen produciu discos de artistas como Arcade Fire. Por aquel momento, os membros do grupo nin posu\u00edan os seus propios instrumentos. Nun primeiro momento, Dravs rexeitounos cando apareceron nas sesi\u00f3ns de gravaci\u00f3n coas mans baleiras. A \u00fanica canci\u00f3n de \"Love Your Ground\" que foi inclu\u00edda en \"Sigh No More\" foi \"Little Lion Man\". Segundo lle comunicaron ao \"Herald Sun\", eles mesmos financiaran o disco para evitar os compromisos t\u00e9cnicos e art\u00edsticos. Tam\u00e9n fixeron unha xira en apoio a Laura Marling no 2009, como tam\u00e9n contribu\u00edron como m\u00fasicos no seu disco que publicou no 2010, \"I Speak Because I Can\".\nEn agosto de 2009, Mumford &amp; Sons asinaron un contrato de licenza con Island Records no Reino Unido, con Dew Process en Australia e Nova Zelandia, con Glassnote Records en Am\u00e9rica do Norte e con Cooparative Music no resto do mundo, a trav\u00e9s da s\u00faa propia discogr\u00e1fica, Gentlemen Of The Road. O xefe de Dew Process, Paul Piticco, firmou co grupo tras ver un dos seus concertos nos Estados Unidos no 2009 e poder apreciar a s\u00faa honesta aproximaci\u00f3n co p\u00fablico e o seu particular son. O seu disco debut foi publicado o 5 de outubro de 2009 con \"Little Lion Man\" como o seu sinxelo principal.\nDave Berry da XFM nomeou \"Little Lion Man\" a s\u00faa canci\u00f3n da semana. O DJ Zane Lowe, da BBC Radio 1, fixo de \"Little Lion Man\" o seu \"Reaction Record\" o 27 de xullo de 2009, para nomeala \"Hottest Record in the World\" a noite seguinte.\nNa s\u00faa primeira actuaci\u00f3n na televisi\u00f3n estadounidense, o grupo tocou o tema \"Little Lion Man\" no programa da CBS Late Show with David Letterman o 17 de febreiro de 2010. Esta aparici\u00f3n foi seguida por unha actuaci\u00f3n de \"The Cave\" en The Late Late Show with Craig Ferguson o 26 de febreiro de 2010.\nMumford &amp; Sons foron comercialmente exitosos en Australia e Nova Zelandia. O single \"Little Lion Man\" foi moi popular, en xaneiro de 2010, estivo no cume da lista Triple J Hottest 100 de todo o 2009. A s\u00faa marxe de vitoria foi a m\u00e1is ampla da historia da lista. En novembro de 2010, o grupo ga\u00f1ou un Premio Musical ARIA por Artista Internacional M\u00e1is Popular. \"Sigh No More\" primeiro acadou o n\u00famero 9 nas listas de Nova Zelandia en outubro de 2010, para m\u00e1is tarde alcanzar o n\u00famero un en xaneiro de 2011, debido \u00e1 popularidade dos sinxelos.\nNunha entrevista de marzo de 2010, Ray Davies anunciou que Mumford &amp; Sons aparecer\u00eda no seu seguinte disco de colaboraci\u00f3ns. Marcus confirmouno nunha entrevista ese mesmo mes, dicindo, \"Estou m\u00e1is emocionado por isto que por calquera outra cousa en toda a mi\u00f1a vida\". Mumford &amp; Sons interpretou a canci\u00f3n \"Days/This Time Tomorrow\" xunto con Davies o 12 de febreiro de 2010 en Later...with Jools Holland.\nO grupo tam\u00e9n foi parte dos tres anuncios de 30 segundos da televisi\u00f3n brit\u00e1nica.\nEn decembro de 2010, Mumford &amp; Sons conseguiu candidaturas aos Premios Grammy por Mellor Artista Novo e Mellor Canci\u00f3n de Rock (\"Little Lion Man\"). A\u00ednda que non ga\u00f1aron en ningunha das categor\u00edas, o grupo interpretou o seu single \"The Cave\" na cerimonia, que lles proporcionou unha moi positiva atenci\u00f3n dos medios e aumentou a visibilidade de \"Sigh No More\". As vendas nos Estados Unidos aumentaron un 99% no per\u00edodo posterior \u00e1 cerimonia. Tam\u00e9n interpretaron xunto a Bob Dylan \"Maggie's Farm\". En febreiro de 2011 resultaron ga\u00f1adores do Premio Brit por Mellor \u00c1lbum Brit\u00e1nico do Ano con \"Sigh No More\" e tocaron \"Timshel\" na cerimonia. As vendas no Reino Unido do disco aumentaron un 266% tras o evento.\nEn marzo de 2011, \"Sigh No More\" ti\u00f1a vendido arredor dun mill\u00f3n de copias entre os Estado Unidos e o Reino Unido.\n\"Segundo disco de estudio\": 2011\u2013presente.\nDurante a xira polos Estados Unidos a comezos de 2011, o grupo empezou a escribir canci\u00f3ns para o seu seguinte disco. Ben Lovett comentou que o ambiente creativo de Nashville, Tennessee, axudou moito no proceso de escritura. O disco estaba previsto que sa\u00edse a finais de 2011.\nEn marzo de 2011, anunciouse que o grupo \u00eda aparecer no The Other Stage no Festival de Glastonbury, tras ter tocado practicamente como desco\u00f1ecidos no John Peel Stage o ano anterior. O 13 de abril de 2011, VH1 gravou unha actuaci\u00f3n de Mumford &amp; Sons con instrumentos ac\u00fasticos - titulado 'Mumford &amp; Sons: Unplugged'. O 11 de xulo de 2011, Mumford &amp; Sons actuou en Bonnaroo no Which Stage.\nMentres tocaban en Buzz Under The Stars Night 1 en Kansas City, o 3 de xu\u00f1o, a primeira parada da s\u00faa xira norteamericana, o grupo anunciou que estaban gravando un novo disco, que ser\u00eda lanzado a finais de 2011. Tocaron novas canci\u00f3ns do novo \u00e1lbum, a\u00ednda que non desvelaron o t\u00edtulo.\nMumford &amp; Sons gravou d\u00faas canci\u00f3ns para a adaptaci\u00f3n de \"Cumes Torboentos\" por Andrea Arnold, unha das canci\u00f3ns (titulada \"Enemy\") oirase nos cr\u00e9ditos finais.\nEn setembro de 2013 o grupo anunciou un receso por tempo indefinido.\nEstilo musical e influencias.\nMumford &amp; Sons son reco\u00f1ecidos polas s\u00faas en\u00e9rxicas actuaci\u00f3ns en directo, nas cales os membros do grupo se intercambian instrumentos entre eles. Nalgunhas entrevistas, expresaron a s\u00faa atracci\u00f3n pola cultura dunha conexi\u00f3n persoal con membros do p\u00fablico. Membros do grupo declararon en m\u00faltiples ocasi\u00f3ns que os concertos son a s\u00faa parte preferida da experiencia musical.\nUnha gran cantidade do contido l\u00edrico de Mumford &amp; Sons cont\u00e9n unha forte influencia literaria, o nome do seu \u00e1lbum debut deriva da obra de Shakespeare, \"Much Ado About Nothing\". A pista \"Sigh No More\" incl\u00fae versos da obra como \"Serve God love me and mend\" e \"One foot in sea and one on shore\". Nunha entrevista, Marcus Mumford foi citado dicindo, \"Podes roubarlle a Shakespeare todo o que queiras; ning\u00fan avogado te vai denunciar.\" \"The Cave\" incl\u00fae varias referencias \u00e1 Odisea e \u00e1 alegor\u00eda da caverna.\n\"Timshel\" e \"Dustbowl Dance\" conte\u00f1en feitos das novelas de John Steinbeck, \"De ratos e homes\", \"East of Eden\" e \"The Grapes of Wrath\". Marcus Mumford, nunha entrevista, incluso comparou as xiras cunha aventura de Steinbeck: \"El falou sobre como unha viaxe \u00e9a en si mesma, non podes planeala ou predicila demasiado, porque iso pode acabar con ela. Algo as\u00ed \u00e9 ir de xira. A\u00ednda que hai unha estrutura, sabes a que cidades ir\u00e1s, e que far\u00e1s un concerto, calquera cousa pode ocorrer.\" Tam\u00e9n, Marcus Mumford dirixe un club de lectura no seu tempo libre na p\u00e1xina web oficial do grupo."}
{"id": "195926", "revid": "92340", "url": "https://gl.wikipedia.org/wiki?curid=195926", "title": "Fernando Su\u00e1rez Corti\u00f1as", "text": "Fernando Su\u00e1rez Corti\u00f1as \u00e9 un pol\u00edtico galego do PSdeG-PSOE.\nTraxectoria.\n\u00c9 funcionario do concello de Santiso, onde exerceu como auxiliar administrativo e secretario do Xulgado de Paz. Nas elecci\u00f3ns municipais de 2011 encabezou a candidatura do PSdeG-PSOE \u00e1 alcald\u00eda de Santiso e foi elixido alcalde grazas a un pacto de goberno co BNG e Independientes por Santiso. En xullo de 2013 cede a alcald\u00eda a Manuel Ad\u00e1n L\u00f3pez, do BNG, cambio que fora acordado no pacto de goberno."}
{"id": "195929", "revid": "27155", "url": "https://gl.wikipedia.org/wiki?curid=195929", "title": "Malonil-CoA", "text": "O malonil-coencima A ou malonil-CoA \u00e9 un tio\u00e9ster formado por un grupo malonilo (derivado do \u00e1cido mal\u00f3nico) unido ao coencima A, coa f\u00f3rmula C24H38N7O19P3S . \u00c9 moi importante no metabolismo de \u00e1cidos graxos e outras substancias. Como no enlace tio\u00e9ster os dous compo\u00f1entes da mol\u00e9cula se unen por un \u00e1tomo de xofre (S), \u00e1s veces aparece escrito as\u00ed: malonil-S-CoA.\nFunci\u00f3ns.\nO malonil-CoA \u00e9 un importante intermediario nas rutas de \u00e1cidos graxos e polic\u00e9tidos.\nTam\u00e9n intev\u00e9n no transporte de alfa-cetoglutarato \u00e1 matriz mitocondrial a trav\u00e9s da membrana mitocondrial.\nBios\u00edntese de \u00e1cidos graxos.\nNa bios\u00edntese de \u00e1cidos graxos o malonil-CoA proporciona as unidades de dous cabonos necesarias para a elongaci\u00f3n das cadeas de \u00e1cidos graxos.\nO malonil-CoA f\u00f3rmase por carboxilaci\u00f3n do acetil-CoA en reacci\u00f3n catalizada polo encima acetil-CoA carboxilase. Unha mol\u00e9cula de acetil-CoA \u00fanese cunha mol\u00e9cula de bicarbonato (formado a partir de CO2 e H2O) , con gasto de enerx\u00eda procedente do ATP.\nO malonil-CoA \u00e9 utilizado na bios\u00edntese de \u00e1cidos graxos polo encima \"malonil coencima A:prote\u00edna carrexadora de acilos transacilase\" (MCAT). A MCAT serve para transportar o malonato do malonil-CoA ao terminal tiol da \"holo\"-prote\u00edna carrexadora de acilos (ACP).\nNa elongaci\u00f3n da cadea dos \u00e1cidos graxos saturados interv\u00e9n unha soa mol\u00e9cula de acetil-CoA e moitas de malonil-CoA (tantas como sexan precisas segundo a lonxitude da cadea). O acetil-CoA s\u00f3 forma os dous primeiros carbonos que inician a s\u00edntese e que formar\u00e1n o extremo final da cadea, entanto que os outros grupos de dous carbonos cos que sucesivamente se vai aumentando a cadea proceden do malonil-CoA, con perda de CO2.\nBios\u00edntese de polic\u00e9tidos.\nO encima MCAT tam\u00e9n est\u00e1 implicado na bios\u00edntese bacteriana de polic\u00e9tidos.\nRegulaci\u00f3n.\nO malonil-CoA \u00e9 unha mol\u00e9cula moi regulada na s\u00edntese de \u00e1cidos graxos. Inhibe a reacci\u00f3n limitante da beta-oxidaci\u00f3n dos \u00e1cidos graxos. O malonil-CoA inhibe a asociaci\u00f3n dos \u00e1cidos graxos coa carnitina ao regular o encima carnitina aciltransferase, impedindo dese modo a entrada do \u00e1cido graxo nas mitocondrias onde ter\u00eda lugar a oxidaci\u00f3n dos \u00e1cidos graxos."}
{"id": "195930", "revid": "89787", "url": "https://gl.wikipedia.org/wiki?curid=195930", "title": "Antonio Landeira", "text": "Antonio Manuel Landeira Gallardo, nado en 1971, \u00e9 un empresario e pol\u00edtico galego, que durante un tempo foi alcalde de Santa Comba polo PPdeG.\nTraxectoria.\nEmpresario, foi presidente da asociaci\u00f3n de empresarios de Santa Comba.\nNas elecci\u00f3ns municipais de 2011 encabezou a candidatura do PPdeG \u00e1 alcald\u00eda de Santa Comba e foi elixido alcalde grazas ao apoio dos concelleiros de Independentes por Santa Comba. Dimitiu en novembro de 2014 e a\u00ednda que alegou motivos persoais, d\u00edas despois co\u00f1eceuse que dera positivo nun control de alcolemia mentres conduc\u00eda. Substitu\u00eduno na alcald\u00eda a primeira tenente de alcalde, Mar\u00eda Pose Rodr\u00edguez.\nPosteriormente, a finais de 2015 viuse implicado nunha trama de falsificaci\u00f3n de subvenci\u00f3ns formativas na s\u00faa faceta como empresario. No ano 2019 a causa foi sobresida ao non quedar acreditado que tivese algo que ver nin el nin a s\u00faa familia."}
{"id": "195932", "revid": "27155", "url": "https://gl.wikipedia.org/wiki?curid=195932", "title": "Propionil-CoA", "text": "O propionil-coencima A ou propionil-CoA \u00e9 un tio\u00e9ster formado pola uni\u00f3n dun grupo propionilo (derivado do \u00e1cido propi\u00f3nico) co coencima A, coa f\u00f3rmula C24H40N7O17P3S . Como os compo\u00f1entes da mol\u00e9cula se enlazan por enlace tio\u00e9ster un\u00edndose por un \u00e1tomo de xofre (S), \u00e1s veces a mol\u00e9cula pode aparecer escrita as\u00ed: propionil-S-CoA.\nPapel no metabolismo animal.\nProduci\u00f3n.\nO propionil-CoA pode orixinarse das seguintes formas:\nFunci\u00f3ns metab\u00f3licas.\nNos mam\u00edferos, o propionil-CoA util\u00edzase para formar succinil-CoA (intermediario do ciclo do \u00e1cido tricarbox\u00edlico), por medio do metilmalonil-CoA.\nPrimeiro, o propionil-CoA conv\u00e9rtese en (S)-metilmalonil-CoA pola acci\u00f3n do encima propionil-CoA carboxilase, un encima dependente da biotina, que tam\u00e9n require bicarbonato e ATP .\nEste produto conv\u00e9rtese seguidamente en (R)-metilmalonil-CoA en reacci\u00f3n catalizada pola metilmalonil-CoA racemase.\nO (R)-Metilmalonil-CoA \u00e9 convertido en succinil-CoA, un intermediario do ciclo do \u00e1cido tricarbox\u00edlico, pola metilmalonil-CoA mutase, un encima que require cobalamina para catalizar a migraci\u00f3n do enlace entre carbonos.\nO modo de funcionamento da metilmalonil-CoA mutase empeza coa rotura do enlace entre o 5' CH2- do 5'-deoxiadenosil e o cobalto da cobalamina, o cal est\u00e1 no seu estado de oxidaci\u00f3n 3+ (cobalto (III)), e que produce un radical 5'-deoxiadenosil e cobalamina no seu estado de oxidaci\u00f3n reducido cobalto (II).\nSeguidamente, este radical extrae un \u00e1tomo de hidr\u00f3xeno do grupo metilo do metilmalonil-CoA, o cal xera un radical metilmalonil-CoA. Crese que este radical forma un enlace carbono-cobalto co coencima, o cal vai seguido do rearranxo do esqueleto carbonado do substrato, producindo as\u00ed un radical succinil-CoA. Este radical despois segue extraendo hidr\u00f3xenos da mol\u00e9cula anteriormente producida 5'-deoxiadenosina, creando outra vez un radical deoxiadenosil, o cal ataca ao coencima para volver a formar o complexo inicial.\nCo\u00f1\u00e9cese un defecto no encima metilmalonil-CoA mutase, que orixina aciduria metab\u00f3lica, un trastorno perigoso que causa unha acidificaci\u00f3n do pH sangu\u00edneo.\nNos ruminantes a conversi\u00f3n de propionato en succinil-CoA \u00e9 moi importante, porque as bacterias dos seus est\u00f3magos fermentan a maior parte da glicosa procedente da celulosa inxerida polo animal, orixinando diversos \u00e1cidos (acetato, lactato, propionato, butirato), e o propionato producido como resultado destas fermentaci\u00f3ns vai ser utilizado para rexenerar a glicosa, xa que se converte en propionil-CoA e este, como se viu antes, pode transformarse en succinil-CoA, o cal pode entrar nas v\u00edas da gliconeox\u00e9nese produtoras de glicosa.\nPapel no metabolismo de plantas, insectos e microorganismos.\nEn plantas e insectos o propionil-CoA metabol\u00edzase a acetato dun modo moi diferente, similar \u00e1 beta-oxidaci\u00f3n. Non se co\u00f1ecen todos os detalles desta ruta metab\u00f3lica, pero parece que implica a formaci\u00f3n de acrilil-CoA, e despois de 3-hidroxipropionil-CoA. Este \u00e9 metabolizado con perda do carbono 1 do 3-hidroxipropionil-CoA en forma de CO2, e o carbono 3 pasa a ser o carbono 1 do acetato.\nOs microorganismos pos\u00faen moitas v\u00edas metab\u00f3licas por medio das cales poden producir e utilizar o propionato."}
{"id": "195933", "revid": "89787", "url": "https://gl.wikipedia.org/wiki?curid=195933", "title": "Lavoy Allen", "text": "Lavoy Allen, nado o 4 de febreiro de 1989 en Trenton, Nova Jersey, \u00e9 un xogador americano de baloncesto profesional.\nTraxectoria profesional.\nO 23 de xu\u00f1o de 2011, Allen foi elixido na 50\u00aa posici\u00f3n do Draft da NBA de 2011 polos Philadelphia 76ers. En xullo de 2011, asinou un contrato co Strasbourg IG franc\u00e9s, cunha cl\u00e1usula que lle permit\u00eda irse cando rematara o lockout. Co lockout rematado, Allen asinou o seu contrato cos Sixers o 9 de decembro de 2011.\nO 20 de febreiro de 2014, Allen e Evan Turner foron traspasados \u00f3s Indiana Pacers a cambio de Danny Granger e unha elecci\u00f3n de segunda rolda do Draft."}
{"id": "195934", "revid": "1131", "url": "https://gl.wikipedia.org/wiki?curid=195934", "title": "Gran Teatre del Liceu", "text": "O Gran Teatre del Liceu, popularmente co\u00f1ecido como Liceu \u00e9 un teatro especializado en representaci\u00f3ns de \u00f3pera da cidade de Barcelona, sendo considerado o teatro m\u00e1is prestixioso da cidade condal e tam\u00e9n como un dos m\u00e1is prestixiosos do mundo. Local\u00edzase no paseo da Rambla en Barcelona, no n\u00famero 61-65. Inaugurouse o 4 de abril de 1847, a\u00ednda que a s\u00faa historia comeza en 1837. Foi, pola s\u00faa capacidade, o teatro de \u00f3pera m\u00e1is grande de Europa durante os seus primeiros cen anos. Dende hai m\u00e1is de 150 anos repres\u00e9ntanse nel obras maiores interpretadas polos m\u00e1is famosos cantantes do mundo. Durante anos foi o s\u00edmbolo e o lugar de xuntanza da aristocracia e da burgues\u00eda de Catalu\u00f1a.\nCaracter\u00edzase polo seu accidentado pasado, do cal rexurdiu en repetidas ocasi\u00f3ns. Dende a s\u00faa inauguraci\u00f3n e durante case un s\u00e9culo, o Liceu foi, ademais da primeira sala de \u00f3pera de Catalu\u00f1a e Espa\u00f1a, o punto de referencia, de confluencia e expansi\u00f3n da vida art\u00edstica, social e pol\u00edtica de Barcelona. Foi o term\u00f3metro das s\u00faas etapas de esplendor, de desenvolvemento, de decadencia e dos seus disturbios. Despois, a partir da terceira d\u00e9cada do s\u00e9culo XX, o Liceu perdeu paseni\u00f1o a s\u00faa relaci\u00f3n directa cos altos e baixos da vida social para asumir unha hexemon\u00eda m\u00e1is determinadamente art\u00edstica e musical.\nO edificio.\nO teatro est\u00e1 sito na Rambla, no centro da cidade. Ata 1994, non era un edificio illado e s\u00f3 ti\u00f1a d\u00faas fachadas orientadas cara a r\u00faa, limitando os outros dous costados con casas adxacentes. Esta circunstancia limitaba o seu crecemento. Por causa do incendio, expropi\u00e1ronse as leiras veci\u00f1as e edificouse sobre elas unha ampliaci\u00f3n do teatro, que dende ent\u00f3n d\u00e1 cara a Rambla, as\u00ed como \u00e1s r\u00faas \"Uni\u00f3\" e \"de Sant Pau\". O proxecto de reconstruci\u00f3n, feito a partir dun de reforma do teatro de 1986, foi obra dos arquitectos Ignasi de Sol\u00e0-Morales, Xavier Fabr\u00e9 e Llu\u00eds Dilm\u00e9.\nNo edificio actual mant\u00e9\u00f1ense algunhas partes provenientes dos anteriores:\nA sala do auditorio \u00e9 enorme e espl\u00e9ndida. Reedificada despois do lume, reproduce fielmente o aspecto da sala de 1861 (ou m\u00e1is ben, da de 1909, cando a sala volv\u00e9rase decorar), con algunhas melloras. Ten 2.292 asentos, sendo un dos teatros cl\u00e1sicos de \u00f3pera de maior capacidade de Europa. \u00c9 un teatro ao estilo italiano, con forma de ferradura que se vai pechando a medida que se achega ao proscenio. A lonxitude m\u00e1xima da sala \u00e9 de 33 metros, e o ancho de 27 metros. Ten platea e cinco andares (amais dos palcos de platea). Hai catro grandes palcos a cada lado do proscenio, e palcos na platea, no primeiro andar, e nos laterais do segundo e terceiro. Non obstante, non hai separaci\u00f3n arquitect\u00f3nica entre eles, tan s\u00f3 un biombo baixo, de xeito que no teatro non se ven columnas. Isto, e o feito de que non hai palco real nin presidencial, d\u00e1 unha continuidade aos pisos que dan a impresi\u00f3n de seren unha ferradura dourada, sen interrupci\u00f3n. Outra peculiaridade \u00e9 o anfiteatro, sito no primeiro piso: pos\u00fae tres ringleiras de butacas (sen d\u00fabida, as mellores do teatro), que se proxectan por riba da platea sen ning\u00fan piar nin columna de apoio (sust\u00e9ntanse directamente sobre as trabes de ferro, o que, en 1861, foi bastante ousado). Este anfiteatro xa estaba na sala de 1847; nesta, ademais, hab\u00eda un similar no segundo piso, con d\u00faas ringleiras de butacas.\nOs gastos da construci\u00f3n orixinal cubr\u00edronse coa venda de palcos e asentos: ao longo dos anos, os propietarios decoraron os antepalcos (as salas de entrada aos palcos) de xeitos moi diferentes, e, acot\u00edo, coa colaboraci\u00f3n de grandes artistas e artes\u00e1ns, conformando un conxunto de grande interese hist\u00f3rico e art\u00edstico. Todas elas, as\u00ed e todo, desapareceron no lume de 1994.\nO Liceu era un lugar de encontro da burgues\u00eda acomodada de Barcelona; os andares superiores, o cuarto e o quinto, onde hab\u00eda as entradas m\u00e1is baratas, denomin\u00e1banse \"galliner\" (\"gali\u00f1eiro\") e era onde \u00edan os afeccionados con poucos recursos, habitualmente m\u00e1is entendidos e cr\u00edticos cos espect\u00e1culos. Eran eles quen fac\u00edan que os cantantes triunfasen ou fracasasen. A\u00ednda agora, o p\u00fablico destes pisos ten fama de ser o m\u00e1is esixente.\nO proscenio reproduce o antigo, redecorado en 1909. Ten unha grande arcada central, cun arco carpanel; aos dous lados, d\u00faas grandes columnas corintias enmarcan catro pisos de grandes palcos, chamados \"banyeres\" (\"ba\u00f1eiras\").\nA ornamentaci\u00f3n da sala reproduce fielmente a de 1909: suntuosa, con relevos de xiz e estuco dourados e policromados, como era costume nos teatros do s\u00e9culo XIX. As l\u00e1mpadas son de bronce e vidro, en forma de drag\u00f3n. As butacas da platea son de ferro fundido e veludo vermello, cor com\u00fan de todas as butacas da sala.\nNa reconstruci\u00f3n de 1999 introduc\u00edronse algunhas novidades. As novas pinturas circulares do teito e as tres do proscenio perd\u00e9ronse no lume; as novas encarg\u00e1ronse ao artista Perejaume, que colocou nove grandes montaxes fotogr\u00e1ficas con paisaxes formadas polas butacas do teatro. O pano do escenario \u00e9 obra do xastre Antoni Mir\u00f3. Colocouse unha gran l\u00e1mpada de forma hemisf\u00e9rica no centro do teito que incorpora elementos para o control da iluminaci\u00f3n e o son.\nTam\u00e9n se engadiron cabinas de control e proxecci\u00f3n nalg\u00fans andares e unha \"superficie t\u00e9cnica\" sobre o teito, con equipamento de tecnolox\u00eda avanzada para gravar as representaci\u00f3ns xunto con c\u00e1maras dirixidas por ordenador. O equipamento do escenario est\u00e1 entre os m\u00e1is modernos de Europa, permitindo r\u00e1pidos trocos de escena e a programaci\u00f3n simult\u00e1nea de catro escenarios diferentes.\nBaixo a sala, no soto, constru\u00eduse unha nova sala, a nomeada \"Foyer\", de superficie id\u00e9ntica \u00e1 da platea, onde se instalou un bar m\u00e1is que, cando este pecha, queda dispo\u00f1ible para a realizaci\u00f3n de espect\u00e1culos de pequeno formato: recitais, concertos, \u00f3pera de c\u00e1mara, conferencias e actividades diversas.\nReferencias musicais da ornamentaci\u00f3n do teatro.\nA decoraci\u00f3n do teatro incl\u00fae referencias escritas, inscrici\u00f3ns, e iconogr\u00e1ficas -pinturas, relevos, medall\u00f3ns, entre outros- ao teatro e a m\u00fasica, que son un reflexo do gusto do momento no que se fixeron.\nA fachada, vestixio do momento da construci\u00f3n do primeiro teatro, est\u00e1 presidida por d\u00faas inscrici\u00f3ns que, a ambos os lados do nome do teatro, din: \"\"Calder\u00f3n - Mozart\" e \"Rossini - Morat\u00edn\"\", en referencia aos m\u00e1ximos representantes da historia do teatro e a m\u00fasica (Calder\u00f3n e Mozart, en 1847 non eran autores moi representados) e da s\u00faa actualidade: Rossini era un compositor a\u00ednda popular, e Morat\u00edn era o paradigma do teatro \"moderno\" de bo gusto, xa que o teatro rom\u00e1ntico non deixaba de ser unha novidade.\nSal\u00f3 dels Miralls.\nO \"Sal\u00f3 dels Miralls (sal\u00f3n dos espellos)\", tam\u00e9n supervivente de 1847, est\u00e1 decorado con medall\u00f3ns e frases relativos \u00e1 arte e o teatro. De planta rectangular, mais con dous chafr\u00e1ns nas esquinas do fondo que dan \u00e1 fachada da Rambla, presenta:\nNo teito, o plaf\u00f3n ao \u00f3leo de Josep Mirabent representa o Parnaso, con Apolo, deus das artes e a fonte que nutre as nove musas, que est\u00e1n aos seus p\u00e9s, con atributos das artes. Ao redor, en catro frisos hai anxi\u00f1os: en dous deles, tocan instrumentos musicais, como alegor\u00eda da m\u00fasica; nos outros, hai os da danza e do teatro; nas esquinas do p\u00e9 do plaf\u00f3n, dous medall\u00f3ns cos retratos de Homero e Dante, como representaci\u00f3n da Poes\u00eda.\nSala de espect\u00e1culos.\nO teito da sala de espect\u00e1culos, entre 1861 e 1994 estaba decorada con oito \u00f3leos circulares con representaci\u00f3ns de diversas obras que formaban alegor\u00edas de diferentes x\u00e9neros teatrais e musicais. Obra Ramon Mart\u00ed i Alsina, Joan Vicens, Agust\u00ed Rigalt e Antoni Caba, representaban (dende o eixo do teatro, o m\u00e1is pr\u00f3ximo \u00e1 entrada, no sentido das agullas do reloxo):\nNa reforma de 1881, por Pere Falqu\u00e9s, o teito recibiu un novo dese\u00f1o, obra de Mari\u00e0 Carreras, onda o teito figuraba unha celaxe detr\u00e1s da cal se ve o ceo con nubes; os \u00f3leos circulares coloc\u00e1ronse sobre esta base e acompa\u00f1\u00e1ronse dunha decoraci\u00f3n suntuosa de molduras e dourados. Cada medall\u00f3n \u00eda acompa\u00f1ado doutro m\u00e1is pequeno onde se v\u00edan m\u00fasicos e poetas: suprim\u00edronse na reforma de 1909.\nSobre o proscenio instal\u00e1ronse, en 1909 tres plaf\u00f3ns con escenas de \u00f3peras que representaban as tres principais escolas oper\u00edsticas e aos seus representantes m\u00e1is reco\u00f1ecidos: \u00e1 esquerda, a italiana, cunha escena de \"Otello\" e a inscrici\u00f3n \"Verdi\"; no centro, m\u00e1is granda, a escola alem\u00e1, co despedimento de Wotan de \"Die Walk\u00fcre\" e a inscrici\u00f3n \"Wagner\"; e \u00e1 dereita, a francesa cunha escena de \"Manon\" coa inscrici\u00f3n \"Massenet\".\nFinalmente, o peitoril do anfiteatro est\u00e1 decorado con estucos de anxi\u00f1os que soste\u00f1en catorce medall\u00f3ns con cabezas de m\u00fasicos, obra de Josep Llimona para a reforma da sala en 1893; hai autores como Christoph Willibald Gluck, Wolfgang Amadeus Mozart, Gioachino Rossini, Charles Gounod ou Jules Massenet, entre outros; destru\u00eddos polo lume de 1994, refix\u00e9ronse, co engadido dalg\u00fans m\u00e1is modernos, como Giacomo Puccini, Richard Strauss ou Igor Stravinskii. Os palcos de proscenio que corresponden ao anfiteatro te\u00f1en os medall\u00f3ns de Verdi (esquerda) e Wagner (dereita).\nHistoria.\nOrixes e Teatre de Montsi\u00f3.\nDende 1750, o Teatre Principal monopolizaba a \u00f3pera en Barcelona por privilexios reais que non perdeu ata 1833 coa revoluci\u00f3n liberal.\nNo ano 1837, un Batall\u00f3n da Milicia Nacional, con Manuel Gibert i Sans \u00e1 fronte, creou, no Convento de Montsi\u00f3, que se encontraba nos arredores do que hoxe en d\u00eda \u00e9 o Portal de l'\u00c0ngel, o Liceo Filodram\u00e1tico de Montesi\u00f3n. Os obxectivos da nova entidade eran, por unha banda, promover o ensino musical (de a\u00ed o nome de \"liceu\") e, por outra, a organizaci\u00f3n de representaci\u00f3ns esc\u00e9nicas e de \u00f3pera por parte dos alumnos. Acondicionouse un teatro no convento, denominado Teatre de Montsi\u00f3 ou Teatre del Liceu de Montsi\u00f3, onde se representaron obras de teatro e \u00f3peras dende 1838 ata 1844. \nA primeira \u00f3pera representada foi \"Norma\" de Bellini, o 3 de febreiro de 1838, feita con artistas catal\u00e1ns. O repertorio foi basicamente italiano, tal e como ditaba a moda: Donizetti e Mercadante eran os compositores m\u00e1is representados, con Bellini e Rossini, al\u00e9n da estrea en Barcelona de \"Zampa\" de H\u00e9rold.\nEn 1838, a entidade mudou o seu nome polo de Liceo Filarm\u00f3nico Dram\u00e1tico de S.M. la Reina Isabel II. A carencia de espazo e as presi\u00f3ns das monxas, antigas propietarias do convento, que recuperaran os dereitos que perderan e reclamaban volver, motivaron que o Liceu tivese que abandonar o convento en 1844; a derradeira representaci\u00f3n tivo lugar o 8 de setembro.\nA cambio, o concello concedeulle a compra do edificio do Convento dos Trinitarios, sito no centro da cidade, na Rambla. Deseguido comezaron os traballos de derrubamento deste convento co fin de edificar un novo edificio capaz de acoller todas as actividades do Liceu. Os responsables do teatro encargaron o proxecto de xesti\u00f3n a Joaquim de Gispert d'Angl\u00ed, que formou, a fin de obteren os recursos necesarios, d\u00faas sociedades: a Sociedade de Construci\u00f3n e a Sociedade Auxiliar de Construci\u00f3n. Os accionistas da primeira obti\u00f1an, a cambio das s\u00faas achegas econ\u00f3micas, o dereito de uso a perpetuidade dalg\u00fans palcos e butacas do futuro teatro. Os da segunda, en cambio, achegaban o resto de cartos necesarios para constru\u00edr o teatro en troco da propiedade doutros espazos do edificio ou parte dos baixos, onde se instalaron tendas, e o Cercle del Liceu, un club privado.\nDeste xeito, a diferenza doutras cidades europeas, onde a monarqu\u00eda se fac\u00eda cargo da construci\u00f3n e mantemento dos teatros de \u00f3pera, en Barcelona a construci\u00f3n do Gran Teatre del Liceu realizouse mediante as achegas de accionistas particulares, segundo unha estrutura de sociedade mercantil. Amais, a ra\u00ed\u00f1a Isabel, malia lle solicitaren axuda, non contribu\u00edu \u00e1 construci\u00f3n. Estes feitos mesmo condicionaron a estrutura do novo edificio, carente, por exemplo, de palco real; amais, a sociedade cambiar\u00eda o seu nome, retirando o nome da ra\u00ed\u00f1a e pasando a denominarse Liceo Filarm\u00f3nico Dram\u00e1tico.\nMiquel Garriga i Roca foi o arquitecto encargado da construci\u00f3n do Liceu. As obras comezaron o 11 de abril de 1845 e o teatro inaugurouse o 4 de abril de 1847, no medio de importantes mudanzas urbanas en Barcelona iniciadas coas desamortizaci\u00f3ns 27 anos atr\u00e1s. O arquitecto que finalmente rematou tan magna obra foi Josep Oriol Mestres.\nNaquela \u00e9poca, na cal gran parte das murallas medievais da cidade se atopaban a\u00ednda en p\u00e9, a Rambla deixaba de ser unha r\u00faa marxinal para converterse nunha avenida central. O caso do Antigo Convento dos Trinitarios Descalzos non foi a excepci\u00f3n a estas mudanzas, xa que Joaquim de Gisper -socio e director do Liceu- obtivo o uso do solo e a propiedade das ru\u00ednas do convento para constru\u00edr, nese lugar, un teatro.\nDende o punto de vista tipol\u00f3xico, o dese\u00f1o inspirouse na forma can\u00f3nica dos teatros \u00e1 italiana e m\u00e1is concretamente no Teatro alla Scala de Mil\u00e1n (obra de Giuseppe Piermarini de 1778), cunha sala disposta en forma de ferradura, mais coa particularidade de que os palcos do Liceu non creaban nichos. No teatro barcelon\u00e9s, a fachada interior que rodea a sala est\u00e1 determinada por unha parede estruturalmente forte: o muro da c\u00e1vea, dun metro de grosor, de onde arrancan o teito e a fronte dos palcos como peitor\u00eds livi\u00e1ns que subli\u00f1an a s\u00faa condici\u00f3n de beiril pola ausencia de elementos verticais. O Liceo foi, ata a construci\u00f3n da \u00d3pera da Bastilla de Par\u00eds, o teatro m\u00e1is grande de Europa con 2.338 prazas.\nFinalmente a construci\u00f3n custar\u00eda 338.029 duros, cifra pouco elevada naquel momento, e o financiamento ir\u00eda a cargo de diferentes persoas que adquir\u00edan deste xeito un palco en propiedade. Foi as\u00ed como o Liceu se convert\u00eda non nun teatro real sen\u00f3n nun teatro da burgues\u00eda. No momento da inauguraci\u00f3n, era o teatro m\u00e1is grande de Europa: ti\u00f1a capacidade para 3.500 espectadores, nunha platea e cinco andares de ferradura con palcos.\nE se o Liceu foi representativo dun determinado sector da sociedade barcelonesa, c\u00f3mpre precisar que, dende un punto de vista arquitect\u00f3nico e social, o p\u00fablico se organizou de acordo coas clases sociais, segundo fosen palcos, platea ou andares, nos cales a categor\u00eda manti\u00f1a relaci\u00f3n directa coa altura.\nInauguraci\u00f3n e primeiros anos, ata o incendio de 1861.\nCando se abriu o Liceu, o per\u00edodo de descanso non era o ver\u00e1n, sen\u00f3n a Coresma, e a solemne apertura ti\u00f1a lugar o domingo de Pascua. A inauguraci\u00f3n consistiu nun programa mixto que inclu\u00eda m\u00fasica, teatro, canto e danza, como declaraci\u00f3n program\u00e1tica das actividades que levar\u00edan a cabo; estre\u00e1ronse: unha abertura musical do compositor valenciano Josep Melcior Gomis; o drama hist\u00f3rico en tres actos \"Don Fernando de Antequera\", de Ventura de la Vega, con actores tan co\u00f1ecidos como Carlos Latorre e B\u00e1rbara Lamadrid; o ballet \"La ronde\u00f1a\" de Josep Jurch, con coreograf\u00eda de Joan Camprub\u00ed, e a cantata, con texto italiano de Joan Cortada e m\u00fasica de Mari\u00e0 Obiols (director musical do teatre) titulada \"Il regio imene\", adicada \u00e1s vodas de Isabel II e Francisco de As\u00eds de Borb\u00f3n.\nO acontecemento atraeu a tal cantidade de p\u00fablico ao teatro, que se encheu con m\u00e1is de 4.000 persoas (moitas sen localidade) mentres unha banda amenizaba os proleg\u00f3menos do acto na Rambla. Unhas nenas repart\u00edan flores e poes\u00edas ao p\u00fablico que, admirado, contemplaba por primeira vez o interior do Liceu.\nPoucos d\u00edas despois da inauguraci\u00f3n, o 17 de abril, estreouse a primeira \u00f3pera: \"Anna Bolena\", de Gaetano Donizetti, coa direcci\u00f3n de Mari\u00e0 Obiols e un elenco encabezado por Giovanna Rossi-Caccia, cantante catal\u00e1 de nai italiana moi apreciada na \u00e9poca, Carlotta Maironi, Manuel Renou e Andrea Castellan. Outras \u00f3peras que se representaron no Liceu durante o seu primeiro ano de vida foron, por esta orde, \"I due Foscari\" (Verdi), \"Il bravo\" (Mercadante), \"Parisina d'Este\" (Donizetti), \"Giovanna d'Arco\" (Verdi), \"Leonora\" (Mercadante), \"Ernani\" (Verdi) \"Norma\" (Bellini), \"Linda di Chamounix\" (Donizetti), \"Il barbiere di Siviglia\" (Rossini), \"Don Pasquale\" (Donizetti) e \"L'elisir d'amore\" (Donizetti). Predomina sobre todo Donizetti, o autor que estaba de moda naqueles momentos, e Mercadante, mestre do director Mari\u00e0 Obiols, ambos os dous destacados compositores do belcanto que ti\u00f1a os d\u00edas contados coa aparici\u00f3n de \"Macbeth\" aquel mesmo ano.\nA segunda tempada comezou en maio de 1848 con \"I Lombardi alla prima crociata\" de Verdi, cantada por Alberto Bocceti. A tempada contou cun total de 15 \u00f3peras, entre as cales \"Lucrezia Borgia\", outra obra de Donizetti cantada novamente por Giovanna Rossi-Caccia. O n\u00famero tan elevado de representaci\u00f3ns d\u00e9bese a que naquela \u00e9poca non hab\u00eda pausa polo ver\u00e1n. Tam\u00e9n axudaba que as montaxes non eran nada complicadas, xa que se fac\u00edan con teas pintadas, que a\u00ednda as\u00ed se aproveitaban para diferentes \u00f3peras.\nNaqueles anos, o Liceu alternaba as representaci\u00f3ns de \u00f3pera con outras de teatro de texto, preferentemente en castel\u00e1 (coa presenza m\u00e1is ocasional de obras en franc\u00e9s, italiano ou catal\u00e1n), zarzuela, danza cl\u00e1sica, consertos e recitais, amais dunha gama de espect\u00e1culos diversos, habituais daquela nos grandes teatros: n\u00fameros de maxia, funambulismo, ximnasia, circo, variedades etc, precedidas a mi\u00fado por unha peza musical (aberturas, sinfon\u00edas etc), anunciada sen precisar o autor.\nA etapa inicial do teatro, ata o ano do memorable incendio, caracterizouse no aspecto l\u00edrico polo auxe italianista, polarizado principalmente por Donizetti -que foi o autor \u00eddolo daqueles anos- e polos primeiros \u00e9xitos maioritarios de Verdi. O repertorio do Liceu nutr\u00edase tam\u00e9n de zarzuela, con especiais triunfos de Barbieri, e dalgunhas comedias ou dramas de autores locais que se limitaban a imitar o estilo italiano sen disimularen moito.\nNon foi ata o 4 de agosto de 1849 cando tivo a s\u00faa estrea a primeira \u00f3pera alem\u00e1: \"Der Freisch\u00fctz\" de Weber. A estrea en Catalu\u00f1a desta \u00f3pera foi moi importante para a aparici\u00f3n do gusto polo canto coral en Catalu\u00f1a. O coro dos cazadores foi o detonante dos gustos corais que posteriormente Clav\u00e9 derivar\u00eda nas s\u00faas actividades. O primeiro coro (tam\u00e9n de cazadores) feminino non chegar\u00eda ata 1860 ao Teatro Principal e o 5 de marzo de 1861 ao Liceu con Martha de Flotow.\nDende a s\u00faa apertura, o Liceu converteuse no rival m\u00e1is importante do Teatro Principal, ata aquela o teatro que monopolizaba a \u00f3pera en Barcelona. Foi as\u00ed como xurdiu a pugna entre \"liceistes\" e \"creuats\" (ou \"principalistes\"), que retratou Pitarra nun co\u00f1ecido sainete. Frecuentemente se ten dito que os \"liceistes\" eran os progresistas e os \"principalistes\" os conservadores, a\u00ednda que non foi exactamente as\u00ed: de feito, o Liceu e o Principal compet\u00edan cos mesmos t\u00edtulos teatrais e l\u00edricos e tentaban contratar os mesmos artistas. Mais o Liceu era un \"gran\" teatro que atra\u00eda m\u00e1is xente, especialmente o p\u00fablico novo, pola calidade do espect\u00e1culo, e a partir dos anos cincuenta tomou definitivamente a iniciativa, que foi indiscutible cando, cara aos anos setenta do s\u00e9culo XIX, o Principal entrou en crise e quedou nun lugar secundario, polo menos no tocante \u00e1 programaci\u00f3n de \u00f3peras. As disputas entre \"liceistes\" e \"cruzados\" foron beneficiosas para todos, xa que a cultura sempre precisa tensi\u00f3ns e participaci\u00f3n.\nO 9 de abril de 1861, as chamas destru\u00edron o teatro por primeira vez. Foi o d\u00eda posterior \u00e1 representaci\u00f3n dunha obra de teatro \"Mar\u00eda la cieguita\" de Enrique Gil y Z\u00e1rate; o d\u00eda antes represent\u00e1rase a \u00f3pera \"Rigoletto\" de Verdi, e o mesmo d\u00eda 9 realiz\u00e1rase outra obra de teatro, \"Fortuna contra fortuna\" de Tom\u00e0s Rodr\u00edguez Rub\u00ed. O lume comezou no cuarto piso, no que estaba o taller de xastrar\u00eda seguramente cunha luz de aceite mal apagada. O lume propagouse moi r\u00e1pido e non houbo tempo de empregar os dep\u00f3sitos de auga. Ao ser todo de madeira, tan s\u00f3 quedou o armaz\u00f3n de pedra do teatro. Existe unha lenda urbana que di que os veci\u00f1os tentaron apagar o lume con longas filas polas cales pasaban os caldeiros de auga. Foi unha desgraza considerable, naqueles momentos o Liceu era un teatro eminentemente popular. A pesar de todo, salv\u00e1ronse da destruci\u00f3n as estruturas do sal\u00f3n de descanso, as escaleiras do vest\u00edbulo, parte dos corredores e as dependencias do Cercle del Liceu. O teatro renaceu, pois, na s\u00faa forma primitiva a\u00ednda moito mellor e m\u00e1is ricamente decorado de como o era antes do desastre. Nas imaxes que se conservan daquel primeiro incendio, vese exactamente o mesmo esqueleto que se puido observar no segundo incendio de 1994. Isto quere dicir que se reconstru\u00edu co mesmo sistema que o ano 1847 e aproveitando a estrutura que ficara.\nOs propietarios colaboraron con xenerosidade e sen fisuras, as entidades locais directamente relacionadas co Liceu, tam\u00e9n. Tan s\u00f3 Isabel II non estivo \u00e1 altura das circunstancias e rexeitou prestar a colaboraci\u00f3n que lle solicitaron.\nPrimeira etapa: feudo da \u00f3pera italiana.\nO teatro converteuse nun feudo da \u00f3pera italiana onde chegaban pouco despois da s\u00faa estrea as obras dos compositores italianos m\u00e1is importantes do momento: Donizetti, Bellini, Mercadante e Verdi, os cales c\u00f3mpre engadilos ao franco-alem\u00e1n Giacomo Meyerbeer. No Liceu actuaron cantantes de prestixio como Fanny Salvini-Donatelli, que estreara \"La traviata\" en Venecia. Tam\u00e9n se introduciron alg\u00fans autores franceses coma Ferdinand H\u00e9rold ou Daniel-Fran\u00e7ois Esprit Auber, pero cantantes en italiano, segundo era costume na \u00e9poca.\nA partir da cat\u00f3strofe de 1861, o Liceu cobrou novos impulsos. O auxe da \u00f3pera italiana engadiuse o do repertorio franc\u00e9s presidido pola estrea de \"Il profeta\" e \"La Africaine\" de Meyerbeer -que deu lugar ao nacemento do \"meyerbismo\" entre os afeccionados- e polas conspicuas \u00f3peras de Gounod, Thomas, Hal\u00e9vy, Auber etc.\nO 20 de abril de 1862, tan s\u00f3 un ano despois do incendio, volv\u00e9ronse abrir as portas ao p\u00fablico cunha representaci\u00f3n da \u00f3pera de Bellini \"I Puritani\", que protagonizou o tenor Pietro Mongini. A restauraci\u00f3n levouna a cabo o arquitecto Josep Oriol Mestres. A sala era totalmente nova, mantendo do edificio anterior aquelas partes que o incendio respectara: as fachadas e o corpo da fachada da Rambla, co \"Sal\u00f3 dels Miralls\", o vest\u00edbulo e os locais do \"Cercle del Liceu\" e o Conservatorio.\nO Liceu afondou na s\u00faa imaxe de gran teatro, que superaba en oferta e rendemento econ\u00f3mico aos moitos outros teatros que xurdiran en Barcelona naqueles tempos. A oferta l\u00edrica, cantantes de renome internacional e sobre todo, a garant\u00eda de ter un teatro cheo, grazas aos abonos e a distribuci\u00f3n da propiedade de palcos e butacas de platea e primeiro piso entre moitos propietarios, pouco dispostos a desprenderse deles, foi distinguindo ao p\u00fablico do Liceu pola s\u00faa procedencia burguesa. Entre uns e outros, con todo, certif\u00edcase que a l\u00edrica era a distracci\u00f3n de moda que \"contaminara\" todos os estratos da sociedade e moitos \u00e1mbitos da vida cultural.\nO silencio reverencial que existe hoxe nas salas de \u00f3pera non exist\u00eda daquela. A xente falaba, entraba, sa\u00eda. Incluso, na sala dos espellos, mentres se representaba a \u00f3pera, se convert\u00eda nunha pequena bolsa onde se compraban e vend\u00edan t\u00edtulos. En momentos de subas e baixadas dos prezos das acci\u00f3ns, a xente queix\u00e1base do ru\u00eddo que fac\u00edan eses espectadores.\nNo ano 1863 representouse \"Il giuramento\", posiblemente a mellor obra de Mercadante e que xa se estreara no Teatre de Montsi\u00f3 en 1839. Mercadante era un grande amigo e mentor do primeiro director do Liceu, Mari\u00e0 Obiols, quen sempre que pod\u00eda programaba obras do seu mestre. \nEn 1866 representouse por primeira vez unha \u00f3pera de Mozart: \"Don Giovanni\". Mozart era adorado, mais non se representaba en pleno Romanticismo. De feito, esta \u00f3pera non agradou moito malia ser a m\u00e1is \"rom\u00e1ntica\" de Mozart, e non se volveu repetir ata 1880.\nSoada foi a inauguraci\u00f3n da tempada 1868. Dende hab\u00eda alg\u00fans anos, ao abr\u00edrense as murallas da cidade, polo ver\u00e1n, o p\u00fablico despraz\u00e1base aos teatros e xard\u00edns de recreo, e o Liceu pechou no ver\u00e1n para abrir solemnemente o 10 de outubro coincidindo co d\u00e9cimo aniversario da ra\u00ed\u00f1a Isabel II. Mais poucos d\u00edas antes desta data, e durante a revoluci\u00f3n de 1868, a ra\u00ed\u00f1a fora destronada, e o seu busto arrincado do nicho da parte alta da escaleira principal e lanzado ao mar. As\u00ed que se inaugurou uns d\u00edas m\u00e1is tarde, con \"Guillaume Tell\", t\u00edtulo moi axeitado pola s\u00faa apolox\u00eda da liberdade. A situaci\u00f3n pol\u00edtica e o feito de que a ra\u00ed\u00f1a novamente non contribu\u00edra \u00e1 reconstruci\u00f3n do teatro ap\u00f3s o incendio, fixo que a lembranza de Isabel II se borrase definitivamente do teatro, substitu\u00edndo o busto por unha escultura aleg\u00f3rica.\nO 25 de febreiro de 1877, un ano despois de ter a s\u00faa estrea no Teatro Principal, presentouse por primeira vez no Liceu \"Aida\" de Verdi cun \u00e9xito rotundo. O Teatro Principal ti\u00f1a a batalla perdida respecto ao Liceu, mais procuraba de cando en cando dar un golpe de efecto e importar obras que chamasen a atenci\u00f3n.\nConsolidaci\u00f3n como teatro de \u00f3pera.\nA partir dos anos oitenta do s\u00e9culo XIX o Liceu converteuse progresivamente nun teatro de \u00f3pera e danza, consolidando unha estrutura de programaci\u00f3n baseada na asignaci\u00f3n de x\u00e9neros a cada unha das tres tempadas que constit\u00faen a oferta art\u00edstica anual do teatro: a de inverno, adicada exclusivamente \u00e1 \u00f3pera; a de coresma, onde alternan os concertos co ballet e a opereta; e a de primavera, adicada tanto \u00e1 \u00f3pera como \u00e1 opereta. Deste xeito, o Liceu consagrouse nos grandes x\u00e9neros, deixando o resto para os outros teatros. O Liceu acoll\u00eda a burgues\u00eda nos seus espect\u00e1culos caros e m\u00e1is sofisticados, mentres que os teatros do Passeig de Gr\u00e0cia acoll\u00edan menestreis en espect\u00e1culos, en principio, de menos esixencia: teatro, zarzuela, \u00f3pera c\u00f3mica etc.\nGradualmente, o monopolio da oferta oper\u00edstica italiana foise rompendo grazas \u00e1 chegada de repertorio oper\u00edstico franc\u00e9s, con fitos tan destacados como \"Faust\" (1864) e \"Rom\u00e9o et Juliette\" (1884) de Gounod, \"Carmen\" de Bizet (1888).\nA primeira \u00f3pera de Richard Wagner non chegou ata o 6 de marzo de 1883 con \"Lohengrin\". Wagner ser\u00eda moi importante no Liceu. A tradici\u00f3n wagneriana de Barcelona \u00e9 co\u00f1ecida en todo o mundo, a\u00ednda que nesta \u00e9poca non chegara a\u00ednda ao seu auxe. Mais unha vez o \"Principal\" anticip\u00e1rase estreando antes que o Liceu este \"Lohengrin\" a\u00ednda que dun xeito pouco logrado por ter que contar con cantantes italianos que non sab\u00edan cantar Wagner. Pola contra, a posta en escena do Liceu contou con m\u00e1is recursos e agradou moito aos wagnerianos, a\u00ednda que tam\u00e9n se cantou en italiano, xa que os cantantes da \u00e9poca non co\u00f1ec\u00edan o alem\u00e1n.\nWagner foi unha cousa especial no Liceu e en Catalu\u00f1a dende o preciso momento no que se estreou a primeira \u00f3pera. Pero o primeiro en introducir a m\u00fasica de Wagner en Catalu\u00f1a fora Clav\u00e9 e os seus coros que levaron a marcha de \"Tannh\u00e4user\" a Barcelona logo de escoitalo en Par\u00eds. Era o 16 de xullo de 1862 e ser\u00edan as primeiras notas de Wagner que soaron en Catalu\u00f1a. A obra enteira non chegou ao Liceu ata 1887.\nNquela \u00e9poca, todas as obras eran cantadas en italiano, a excepci\u00f3n dalgunha en franc\u00e9s, porque a maior parte dos cantantes eran italianos e se consideraba o idioma da \u00f3pera. Polo tanto, menos en Alema\u00f1a, Wagner tam\u00e9n se cantaba en italiano.\nNas d\u00e9cadas de 1880 e 1890 houbo unha gran rivalidade entre dous ilustres tenores: o navarro Juli\u00e1n Gayarre e o italiano Angelo Masini, que cantaban tanto no Liceu como no Principal: os \"gayarristes\" e \"massinistes\" reviviron a antiga rivalidade. O 1888 foi o derradeiro ano de Gayarre en Barcelona, e o primeiro do tenor catal\u00e1n Francesc Vi\u00f1as, especialista das \u00f3peras de Wagner. O tenor catal\u00e1n, cando ti\u00f1a que facer bises dalg\u00fan fragmento das \u00f3peras de Wagner, fac\u00edaos na s\u00faa traduci\u00f3n ao catal\u00e1n.\nEn 1890, Victor Maurel, como xa o fora na estrea absoluta en Mil\u00e1n, foi tam\u00e9n Yago na estrea no Liceu do \"Otello\" verdiano, mentres que Francesco Tamagno (protagonista na estrea de La Scala) a cantou en representaci\u00f3ns posteriores.\nModernismo burgu\u00e9s: do final do s\u00e9culo \u00e1 Gran Guerra.\nCo movemento do modernismo, nun certo clima de euforia, tanto no aspecto econ\u00f3mico (a consolidaci\u00f3n dunha burgues\u00eda pr\u00f3spera) como no pol\u00edtico (unha crecente afirmaci\u00f3n catalanista) e cultural, chega o desexo de dotar a cultura catal\u00e1 dos signos de modernidade que a equiparasen \u00e1 de calquera outra naci\u00f3n europea. Este clima tam\u00e9n repercutiu no Liceu coa estrea de \u00f3peras de compositores catal\u00e1ns en sinton\u00eda coas correntes art\u00edsticas do momento como as de Felip Pedrell, Jaume Pahissa i Jo, Joan Lamote de Grignon ou Enric Morera, e con textos de V\u00edctor Balaguer, \u00c0ngel Guimer\u00e0 ou Eduard Marquina, que foron ben recibidas, a\u00ednda que non conseguiron consolidarse no repertorio habitual.\nO Liceu converteuse tam\u00e9n no escaparate dunha burgues\u00eda que atopaba nel un espazo refinado e prestixioso. \u00c1 s\u00faa vez, o anarquismo, que se apoderara dos movementos de revolta social da \u00e9poca, v\u00eda no Liceu un dos s\u00edmbolos da oligarqu\u00eda dominante. Esta identificaci\u00f3n afectou traxicamente \u00e1 vida do teatro: o 7 de novembro de 1893, a noite de inauguraci\u00f3n da tempada (represent\u00e1base \"Guillaume Tell\", de Rossini), o anarquista Santiago Salvador i Franch lanzou d\u00faas bombas de tipo Orsini sobre a platea do teatro, das cales tan s\u00f3 explotou unha, que causar\u00eda unha vintena de mortos. A Bomba do Liceu, como se co\u00f1ece a este feito, conmocionou \u00e1 cidade; o p\u00fablico do teatro (e, en xeral, o dos teatros da cidade) tardou en volver \u00e1 normalidade e durante anos non se empregaron as butacas que ocupaban os mortos pola bomba. Ao mesmo tempo, \"a bomba do Liceu\" potenciou, e a mi\u00fado distorsionou, a imaxe clasista do Liceu. O poeta Maragall, que estaba aquela noite no teatro, escribiu un dos seus versos m\u00e1is t\u00e9tricos por mor deste suceso.\nO Liceu pechou e non volveu abrir ata o 18 de xaneiro de 1894 cuns concertos dirixidos por Antoni Nicolau. Pouco despois, represent\u00e1ronse por primeira vez \"L'amico Fritz\", de Mascagni, e \"Manon\", de Massenet, con Hariclea Darcl\u00e9e como protagonista.\nA inauguraci\u00f3n da tempada 1909, en outono, foi importante porque se rexuvenecera o teatro, instal\u00e1ranse butacas novas e decor\u00e1rase o proscenio coas pinturas de Ramiro Lorenzale. A neutralidade de Espa\u00f1a durante a primeira guerra mundial permitiu que a industria t\u00e9xtil catal\u00e1 medrase ao ser subministradora dos pa\u00edses en guerra. Fix\u00e9ronse grandes fortunas e os anos vinte foron de prosperidade. O Liceu deveu nun teatro de primeira li\u00f1a e acolleu aos mellores cantantes e directores de orquestra do momento, como tam\u00e9n compa\u00f1\u00edas como os Ballets Russes de Sergei Diagilev. A primeira vez que actuaron no Liceu foi o 24 de xu\u00f1o de 1917 na inauguraci\u00f3n da tempada e nun breve ciclo dos ballets que tanto influ\u00edron na programaci\u00f3n do Liceu nos vindeiros anos. No teatro bailar\u00edan o c\u00e9lebre Vatslav Nizhinskii e Lydia Lopokova.\nNovidades no repertorio.\nAta o definitivo estalido do wagnerismo en 1899, o p\u00fablico da \u00f3pera do Liceu sufriu un crecente e teimudo gusto conservador, e declarouse partidario da \u00f3pera italiana para contradicir os novos movementos nacionalistas e contrario \u00e1s novidades que a mocidade consideraba imprescindibles. A rivalidade entre empresarios oper\u00edsticos fixo que \u00e1s veces algunhas estreas de relevo non se realizasen no Liceu, o teatro que mellor representaba a burgues\u00eda, como \u00e9 o caso de \"Carmen\", que tivo a s\u00faa estrea no novo Teatre L\u00edric (1881), ou \"Lohengrin\", visualizada no Principal (1882).\nA rivalidade entre teatros e entre afecci\u00f3ns era moi ilustrativa da paix\u00f3n que espertaba a l\u00edrica e foi motivo de situaci\u00f3ns tensas entre partidarios das \u00f3peras wagnerianas e os defensores de Puccini. Tam\u00e9n se discut\u00eda entre os partidarios da reforma do espect\u00e1culo e de todo o que implicaba dotar de seriedade e rigor a posta en escena das \u00f3peras e os defensores do teatro como centro social burgu\u00e9s. C\u00f3mpre lembrar que daquela as luces da sala permanec\u00edan acesas durante a sesi\u00f3n, xa que se consideraba un interese principal a sociabilidade entre o p\u00fablico.\n \nPouco a pouco as tempadas, por motivos de funcionamento e mec\u00e1nica de contrataci\u00f3ns, abonos etc\u00e9tera, acab\u00e1ronse dividindo en dous: tempada de outono-inverno e tempada de primavera. A finais do s\u00e9culo, a hora de inicio das funci\u00f3ns quedou fixada \u00e1s oito e media da tarde. Esta formalizaci\u00f3n, que con matizaci\u00f3ns se consolidou no teatro, \u00e9 significativa porque representou que o Liceu comezara a ser un teatro adicado preferentemente a representaci\u00f3ns completas de \u00f3pera e danza. Unha das primeiras consecuencias \u00e9 que se comezou a formar un p\u00fablico, e polo tanto unha tradici\u00f3n, que se ir\u00e1 convertendo en experto en valorar un repertorio l\u00edrico que, por outra banda, se reduciu a menos t\u00edtulos, como no resto de Europa. Os espectadores xa se consideraban expertos e capaces, xa que logo, de valoraren.\nO Liceu mantivera dende os primeiros momentos a vontade de incorporar na programaci\u00f3n do teatro as grandes voces da \u00f3pera, iso consolidara un p\u00fablico interesado case exclusivamente na competencia vocal dos cantantes, e falto, seguramente, da posibilidade de valorar outros est\u00edmulos. As\u00ed se forxou moi pronto o mito dun Liceu esixente, experto e implacable con alg\u00fans cantantes famosos, que comprac\u00edan os afeccionados. Mais ao mesmo tempo se produc\u00eda, cun \u00e9xito enorme, a introduci\u00f3n de novas est\u00e9ticas: o wagnerismo, a \u00f3pera rusa e os ballets rusos, e algunhas mostras da vangarda musical e pl\u00e1stica.\nO Liceu e Wagner.\nNo per\u00edodo que vai dende a estrea de \"Lohengrin\" (1883) \u00e1 famosa representaci\u00f3n de \"Parsifal\" (1913), o p\u00fablico preferiu a obra de Richard Wagner que curiosamente non se introducira en Catalu\u00f1a polo Liceu e, por outra banda, a s\u00faa programaci\u00f3n atopou todo tipo de resistencias por parte dos wagnerianos m\u00e1is ortodoxos -en 1901 constitu\u00eduse a Associaci\u00f3 Wagneriana para estudar a obra do compositor alem\u00e1n e divulgala en catal\u00e1n-, porque consideraban que Wagner non se representaba axeitadamente no Liceu, xa que se fac\u00eda en italiano, sen unha dramaturxia axeitada, e decote, con cantantes non especializados en t\u00e9cnica wagneriana.\nDeste xeito, a inauguraci\u00f3n da tempada da Exposici\u00f3n Universal, o d\u00eda 17 de maio de 1888, foi moi solemne. A \u00f3pera escollida foi \"Lohengrin\". O wagnerismo estaba comezando a ocupar un lugar importante na sociedade catal\u00e1. \u00c1 funci\u00f3n asistiron diversos monarcas europeos e a ra\u00ed\u00f1a rexente de Espa\u00f1a, Mar\u00eda Cristina.\nA partir de 1914 ata o ano 1936, as representaci\u00f3ns wagnerianas non fixeron m\u00e1is que medrar en cantidade e calidade, cantadas en alem\u00e1n por grandes voces wagnerianas, con escenograf\u00edas adiantadas, e dirixidas polos mellores directores internacionais de \u00f3pera xerm\u00e1nica. Como nas seguintes representaci\u00f3ns:\nCoa estrea do novo s\u00e9culo XX compaxin\u00e1ronse o furor wagneriano e os primeiros grandes \u00e9xitos da nomeada escola verista (\"Manon Lescaut\" e La Boh\u00e8me de Puccini, \"Andrea Ch\u00e9nier\" de Giordano, \"Cavalleria rusticana\" de Mascagni, \"Pagliacci\" de Leoncavallo). Tam\u00e9n chegou por primeira vez unha \u00f3pera rusa ao escenario do Liceu, \"N\u00e9ron\", de Anton Rubinstein, a\u00ednda que cantada en italiano.\nO repertorio ruso.\nA estrea de \"Bor\u00eds Godun\u00f3v\", de Mussorgsky, o 20 de novembro de 1915, marca o inicio do esplendor da \u00f3pera rusa no Liceu. O p\u00fablico catal\u00e1n aplaudiu obras de ambiente oriental, onde o pobo (o coro) toma o protagonismo. A paix\u00f3n polos autores eslavos fixo que en 1926 o Liceu fose o primeiro teatro en estrear, f\u00f3ra de Rusia, \"Skazaniye o nevidimom grade Kitezhe i deve Fevronii\" (\"A lenda da cidade invisible de Kitege e a doncela Fevr\u00f3niya\"), de Rimski-K\u00f3rsakov. A orquestra e o coro do Liceu adquiriron un status m\u00e1is estable. Grandes orquestras e directores realizaron concertos no teatro: Richard Strauss, Igor Stravinskii, Pau Casals, Ottorino Respighi etc.\nDos anos vinte \u00e1 Guerra Civil.\nNos anos vinte, o teatro continuou a ser o escaparate das clases altas, ag\u00e1s o cuarto e o quinto andar, refuxio dos mel\u00f3manos con menos recursos. Artisticamente, o teatro renovouse e ampliou o repertorio e a calidade das representaci\u00f3ns.\nAo proclamarse a Segunda Rep\u00fablica Espa\u00f1ola en 1931, a inestabilidade pol\u00edtica levou ao teatro a unha crise econ\u00f3mica que se superou grazas \u00e1s achegas do Concello de Barcelona e a Generalitat de Catalu\u00f1a. O 14 de xaneiro de 1933, o Liceu puido abrirse novamente, logo dunha crise que estivera a piques de provocar o seu peche, grazas \u00e1 acci\u00f3n conxunta de persoas e entidades que formaron o Comit\u00e9 Pro-Liceu, presidido polo tenor Francesc Vi\u00f1as. Durante a Guerra Civil Espa\u00f1ola, o Liceu foi nacionalizado e pasou a denominarse Teatre del Liceu - Teatre Nacional de Catalunya. A tempada de \u00f3pera suspendeuse, mais se realizaron obras de teatro, concertos e representaci\u00f3ns de zarzuela. Ap\u00f3s a guerra, en 1939, devolveuse \u00e1 Sociedade de Propietarios.\nDo esplendor \u00e1 crise: 1940-1980.\nO Liceu, que durante a guerra pasara a depender da Generalitat, volveu \u00e1s mans da Xunta de Propietarios, e as\u00ed que un n\u00famero suficiente volveu \u00e1 cidade constitu\u00eduse unha directiva presidida polo marqu\u00e9s de Sentmenat, que deseguida pediu ao antigo empresario, Joan Mestres i Calvet, que organizase tan axi\u00f1a como fose posible unha tempada de inverno. A inauguraci\u00f3n da tempada, xa baixo o r\u00e9xime franquista, tivo lugar o 9 de decembro de 1939 con \"La Boh\u00e8me\", de Puccini, nunha funci\u00f3n ben\u00e9fica \"como homenaje al Ej\u00e9rcito y a beneficio de Auxilio Social y el Hospital Cl\u00ednico de Barcelona\". O prezo das entradas m\u00e1is caras era de 500 pesetas, o equivalente a tres meses de salario dun obreiro. Como protagonista feminina contratouse a Merc\u00e8 Capsir, que permanecera en Italia durante os anos da guerra, e que se converteu na estrela indiscutible do Liceu de posguerra, participando en diversas representaci\u00f3ns xa en 1939. Merc\u00e8 Capsir recibiu, o 5 de xaneiro de 1940, a medalla de ouro da cidade de Barcelona, \"por sus m\u00e9ritos artisticos, y por sus reiteradas pruebas de acendrado espa\u00f1olismo\". Tam\u00e9n tiveron a s\u00faa estrea na \u00e9poca \"Goyescas\", de Granados, e actuou, ademais, Alicia de Larrocha.\nA sociedade catal\u00e1 foise repo\u00f1endo e o Liceu, recuperando a s\u00faa categor\u00eda. Os \"novos ricos\" e uns estra\u00f1os que buscaban un suposto esplendor social na l\u00edrica apoder\u00e1ronse do Liceu: todas as inauguraci\u00f3ns eran \"solemnes\" e unha feira de vaidades como as de antes. Mais os empresarios, Joan Mestres e, a partir de 1947, Joan Antoni P\u00e0mias e Josep Fugarolas preocup\u00e1banse do nivel realmente art\u00edstico do acontecemento. Dos anos corenta aos sesenta, as tempadas acadaron un alto nivel de calidade.\nO teatro visit\u00e1bano as mellores voces e compa\u00f1\u00edas, e o repertorio ampliouse con novas obras e autores: as obras de autores contempor\u00e1neos eran habituais, ademais da recuperaci\u00f3n de t\u00edtulos antigos. Deste xeito, en 1947, con ocasi\u00f3n dos 100 anos do teatro, rep\u00faxose \"Anna Bolena\" de Donizetti, nun momento no que hab\u00eda anos que non se representaba en ningures.\nA \u00f3pera m\u00e1is popular da tempada 1949-1950 foi \"La Gioconda\" de Ponchielli, mais tam\u00e9n contou coa \"Salom\u00e9\" de Strauss, \"Louise\" de Charpentier, \"L'Africaine\" de Meyerbeer, cando xa non a fac\u00eda ningu\u00e9n, as\u00ed como a \"Aida\" de Verdi. Pero a tempada foi sobre todo wagneriana con \"Tristan und Isolde\", \"G\u00f6tterd\u00e4mmerung\" e \"Die Walk\u00fcre\" porque P\u00e0mias levou ao Liceu a unha gran figura do canto wagneriano: Kirsten Flagstad \nEn 1951 realizouse unha homenaxe a Kirsten Flagstad, que precedeu a primeira \u00f3pera da tempada e cun brillo que conmoveu a ilustre artista. A tempada de 1953 comezou o 4 de novembro dese mesmo ano co debut de Renata Tebaldi en \"La traviata\". En 1955, grazas ao traballo dunha comisi\u00f3n especial, o Liceu recibiu a visita da compa\u00f1\u00eda do Festival de Bayreuth ao completo, na s\u00faa primeira xira f\u00f3ra de Bayreuth. Realizou representaci\u00f3ns memorables de \"Parsifal\", \"Tristan und Isolde\" e \"Die Walk\u00fcre\", con escenograf\u00edas innovadoras de Wieland Wagner, que foron recibidas con entusiasmo.\nA tempada 1960-1961 iniciouse con \"Il barbiere di Siviglia\" nunha noite estelar con Alfredo Kraus e Gianna D'Angelo. Jaume Aragall inaugurou a tempada coa mesma soprano e Manuel Ausensi, o 9 de novembro de 1965. Tam\u00e9n foi brillante a inauguraci\u00f3n da tempada que ofreceu Montserrat Caball\u00e9, o mesmo d\u00eda de 1968, con \"Roberto Devereux\", e a non menos espl\u00e9ndida, \"Adriana Lecouvreur\" (1972) coa propia Caball\u00e9 e o novo valor l\u00edrico descuberto por ela, Jos\u00e9 Carreras.\nDurante os anos setenta, a crise econ\u00f3mica afectou gravemente ao teatro: os propietarios non pod\u00edan facer fronte aos cada vez maiores gastos de representaci\u00f3n das \u00f3peras, e a calidade xeral dos espect\u00e1culos resentiuse.\nConsorcio, renovaci\u00f3n e incendio.\nA morte do \u00faltimo empresario, Joan Antoni P\u00e0mias en 1980 revelou a necesidade dunha intervenci\u00f3n da administraci\u00f3n p\u00fablica na instituci\u00f3n se esta quer\u00eda volver ser un teatro de \u00f3pera importante. En 1981 a Generalitat de Catalu\u00f1a, xunto co Concello de Barcelona e a \"Societat del Gran Teatre del Liceu\" crearon o Consorci del Gran Teatre del Liceu que foi, dende aquela, responsable da xesti\u00f3n e explotaci\u00f3n do teatro. A Deputaci\u00f3n de Barcelona e o Ministerio de Cultura de Espa\u00f1a incorpor\u00e1ronse ao Consorcio en 1985 e 1986, respectivamente. En pouco tempo, o Consorcio conseguiu mellorar notablemente o nivel art\u00edstico, e o p\u00fablico volveu encher o teatro. O coro e a orquestra renov\u00e1ronse e mellor\u00e1ronse, contrat\u00e1ronse bos elencos, con especial atenci\u00f3n de atraer o p\u00fablico con grandes cantantes, e mellor\u00e1ronse os aspectos escenogr\u00e1ficos das representaci\u00f3ns. Iso, xunto cun importante investimento de cartos, tivo como consecuencia un nivel medio alto nas novas produci\u00f3ns e nas tempadas dos anos oitenta e noventa. As quendas de aboamento aumentaron, xa que hab\u00eda unha maior demanda de entradas (a popularizaci\u00f3n da \u00f3pera nos medios de comunicaci\u00f3n tivo moito que ver nisto) e o teatro \"profesionalizouse\": deixou de ser un escaparate social para converterse nun local teatral no que o importante era o que pasaba sobre o escenario.\nTodo, no entanto, quedou detido a causa do incendio que destru\u00edu o teatro o 31 de xaneiro de 1994.\nO incendio de 1994.\nEntre as dez e media e once menos cuarto da ma\u00f1\u00e1 do 31 de xaneiro de 1994, mentres dous operarios traballaban na reparaci\u00f3n do pano de aceiro que, en caso de incendio, ti\u00f1a que impedir que o lume pasase do escenario \u00e1 sala \u2013iron\u00eda do destino\u2013, as fa\u00edscas do seu soprete prenderon nos pregos das cortinas finad de tres corpos que agochaba a parte alta do escenario. Alg\u00fans anacos acesos de tea caeron ao chan e, a\u00ednda que os traballadores se apresuraron a apagalos e se baixou o pano de aceiro, todo foi in\u00fatil: as lapas xa saltaran ao pano de veludo e sub\u00edan ata o tear e o teito.\nO lume era xa incontrolable cando os bombeiros chegaron minutos despois das once. Quizais un pouco demasiado tarde, porque mentres tanto, segundo parece, os traballadores tentaran apagar o lume cos medios ao seu alcance en lugar de chamaren inmediatamente aos servizos de extinci\u00f3n.\nAqueles d\u00edas est\u00e1base a representar no teatro a \u00f3pera de Paul Hindemith \"Mathis der Maler\", \u00e1 que lle deb\u00eda seguir \"Turandot\" de Puccini.\nAs instituci\u00f3n p\u00fablicas acordaron unanimemente que o teatro ser\u00eda reconstru\u00eddo no mesmo lugar no que se encontraba e tal e como era, mais con todas as melloras necesarias. Para facer posible a reconstruci\u00f3n do Liceu, creouse a Fundaci\u00f3 del Gran Teatre del Liceu, e a \"Societat del Gran Teatre del Liceu\" cedeu a propiedade do teatro \u00e1s administraci\u00f3ns p\u00fablicas: o teatro foi, finalmente, de titularidade p\u00fablica, a pesar da oposici\u00f3n dun reducido sector de propietarios. Para obter os recursos, a Fundaci\u00f3 emprendeu unha campa\u00f1a de captaci\u00f3n de cartos, conseguindo a participaci\u00f3n dun gran n\u00famero de empresas e instituci\u00f3ns privadas, que exerceron como patrocinadoras e mecenas, contribu\u00edndo deste xeito na reconstruci\u00f3n do teatro: o resultado foi que case a metade do presuposto final desta reconstruci\u00f3n chegou por medio de doaz\u00f3ns privadas.\nDo incendio \u00e1 actualidade.\nEntre 1994 e 1999, cando se reabriu, as tempadas de \u00f3pera do Liceu (o \"Liceu no exilio\", como se lle co\u00f1eceu) tiveron lugar en diferentes salas: o Palau Sant Jordi (unicamente en tres espect\u00e1culos de asistencia masiva, o mesmo ano 1994), o Palau de la M\u00fasica Catalana e o Teatre Vict\u00f2ria. Algunhas representaci\u00f3ns fix\u00e9ronse tam\u00e9n no Teatre Nacional de Catalunya e no Teatre del Mercat de les Flors.\nO novo e mellorado teatro abriu as s\u00faas portas o 7 de outubro de 1999, coa \u00f3pera \"Turandot\" de Puccini, que era a \u00f3pera que se ti\u00f1a que representar cando o teatro ardeu: pechouse as\u00ed un c\u00edrculo, regresando o teatro \u00e1 normalidade logo de cinco anos. O novo teatro combina as partes conservadas do antigo edificio (fachadas, Sal\u00f3 dels Miralls, Cercle del Liceu e Conservatorio) coas novas, como a sala principal, reedificada respectando o aspecto orixinal coas novas, coma a sala principal, reedificada respectando o seu aspecto orixinal (ag\u00e1s as pinturas do teito, substitu\u00eddas por obras de Perejaume), pero dotada das innovaci\u00f3ns tecnol\u00f3xicas m\u00e1is avanzadas. Tam\u00e9n son novos o escenario, os espazos de oficinas, de ensaios, unha nova sala para espect\u00e1culos de formato reducido e m\u00e1is espazos p\u00fablicos. Os arquitectos do proxecto de reconstruci\u00f3n foron Ignasi de Sol\u00e0-Morales, Xavier Fabr\u00e9 e Llu\u00eds Dilm\u00e9.\nO teatro ten un sistema de subt\u00edtulos que se proxectan nunha pantalla sobre o proscenio, dado o texto, traducido ao catal\u00e1n, das \u00f3peras e obras cantadas. As\u00ed mesmo, hai un sistema de libreto electr\u00f3nico que ofrece as traduci\u00f3ns (ao ingl\u00e9s, castel\u00e1n e catal\u00e1n, segundo se escolla), en monitores individuais situados na maior\u00eda dos asentos.\nDende a reapertura, ademais da programaci\u00f3n habitual de \u00f3pera e ballet, con m\u00e1is espect\u00e1culos de cada t\u00edtulo, o teatro emprendeu campa\u00f1as para facerse m\u00e1is accesible. Sesi\u00f3ns populares con elencos de cantantes novos, abonos a prezos reducidos, ofertas de entradas de \u00faltima hora, retransmisi\u00f3ns de espect\u00e1culos en directo en cines (\u00d2pera Oberta) e por Internet, a produci\u00f3n da canle \"Liceu \u00d3pera Barcelona\" en YouTube, programas de colaboraci\u00f3n con universidades e escolas etc. Especialmente destacables son os programas para nenos e mozos, con espect\u00e1culos musicais adaptados para este tipo de p\u00fablico. Al\u00e9n disto, incrementouse a produci\u00f3n e edici\u00f3n de DVDs con espect\u00e1culos representados no teatro, alg\u00fans deles con gran reco\u00f1ecemento da cr\u00edtica.\nA resposta do p\u00fablico na nova etapa fixo que se pasase de 7.789 abonos en 1993 a 22.407 en 2008.\nEn 2012, o Liceu non ficou \u00e1 marxe dos momentos pol\u00edticos que se viviron en Catalu\u00f1a. Coincidindo coa proximidade da Diada de Catalu\u00f1a, puid\u00e9ronse ver \"estelades\" en diversos actos. Unha delas foi na representaci\u00f3n de \"Lohengrin\" interpretada pola orquestra do Festival Bayreuth. Cando rematou a representaci\u00f3n, durante os aplausos, p\u00faidose ver unha estelada entre o p\u00fablico.. En maio de 2013, nunha situaci\u00f3n ins\u00f3lita, os pr\u00edncipes de Asturias foron abouxados cando asistiron \u00e1 representaci\u00f3n de \"L'elisir d'amore\" de Donizetti no Teatro.\nHistoria art\u00edstica.\nObras representadas.\nO Liceu conta cunha orquestra (a Orquesta Simf\u00f2nica del Gran Teatre del Liceu) e un coro estables. Os cantantes son contratados para cada produci\u00f3n: os papeis secundarios adoitan encargarse a cantantes especializados neste tipo de papeis, as\u00ed como cantantes \"profesionais\" que traballan habitualmente no teatro, ou a cantantes novos que est\u00e1n a comezar as s\u00faas carreiras; os papeis principais c\u00e1ntanos cantantes convidados. Polo que respecta \u00e1 escenograf\u00eda e aos decorados, o Liceu \u00e9 hoxe en d\u00eda (como a maior\u00eda de grandes teatros de \u00f3pera), un teatro que aluga produci\u00f3ns a outros teatros e fai produci\u00f3ns propias (d\u00faas ou tres ao ano, feitas polo teatro s\u00f3 ou en colaboraci\u00f3n con outros teatros de \u00f3pera) para alugalas despois. Ata os anos noventa do s\u00e9culo XX, o Liceu tivo o seu propio corpo de ballet, que na s\u00faa etapa m\u00e1is brillante (1920-1940) foi dirixido por Joan Magri\u00f1\u00e0 i Sanrom\u00e0.\nA maior\u00eda das \u00f3peras representadas son do repertorio tradicional italiano e alem\u00e1n do s\u00e9culo XIX: Verdi, Wagner, autores belcantistas etc. Actualmente, Puccini, Richard Strauss e Mozart tam\u00e9n est\u00e1n entre os autores m\u00e1is habituais. M\u00e1is esporadicamente, repres\u00e9ntanse obras do barroco (Monteverdi, Purcell, Haendel etc), do s\u00e9culo XVIII (Haydn, Cimarosa etc) e do XX (Jan\u00e1\u010dek, Britten etc), xunto con algunhas estreas absolutas, normalmente de autores catal\u00e1ns.\nA historia das estreas de obras no Liceu \u00e9 un bo exemplo da evoluci\u00f3n dos gustos en Europa occidental. Logo dun per\u00edodo no que a \u00f3pera era tan s\u00f3 unha parte das actividades art\u00edsticas do teatro (onde se alternaba con espect\u00e1culos doutro tipo como zarzuela, ballet cl\u00e1sico -\"Giselle\" f\u00edxose xa en 1847-, obras de teatro, espect\u00e1culos de maxia e outras actividades m\u00e1is pr\u00f3ximas \u00e1s variedades, ao circo ou ao music-hall, o Liceu converteuse nun teatro de \u00f3pera e centrou as s\u00faas actividades na \u00f3pera e o ballet.\nAs primeiras \u00f3peras representadas \u2014\"Anna Bolena\" de Donizetti e \"I due Foscari\" de Verdi\u2014 son representativas do gusto polo belcanto e o melodrama italiano: Rossini, Donizetti, Bellini, Verdi etc. A\u00ednda est\u00e1n no repertorio m\u00e1is habitual (Verdi \u00e9, con moito, o autor m\u00e1is representado no Liceu). Outros autores moi representados nos primeiros tempos do Liceu, mais hoxe esquecidos, son autores belcantistas como Mercadante ou Pacini, e autores franceses de Grand op\u00e9ra: Auber, Meyerbeer, Hal\u00e9vy, H\u00e9rold etc. Outros autores franceses posteriores mant\u00e9\u00f1ense a\u00ednda con \u00e9xito: Gounod, Bizet, Massenet ou Saint-Sa\u00ebns.\nAs primeiras \u00f3peras representadas de autores non italianos foron \"Zampa\" de Ferdinand H\u00e9rold (1848), \"Der Freisch\u00fctz\" de Carl Maria von Weber (1849), \"Robert le diable\" de Giacomo Meyerbeer, \"La muette de Portici\" (1852) e \"Fra Diavolo\" (1853) de Daniel-Fran\u00e7ois Esprit Auber, mais cantadas en italiano. As primeiras \u00f3peras representadas de compositores catal\u00e1ns foron \"La figlia del deserto\", de Josep Frexas (1854), \"Gualtiero di Monson\u00eds\", de Nicolau Manent (1857) e \"Arnaldo di Erill\", de Nicolau Guanyabens (1859), tam\u00e9n en italiano, a\u00ednda que sobre tem\u00e1ticas da historia de Catalu\u00f1a.\nAs primeiras representaci\u00f3ns de \"Il trovatore\" (1854) e de \"La traviata\" (1855) significaron a entronizaci\u00f3n da figura de Giuseppe Verdi. En 1866, realizouse a primeira \u00f3pera de Mozart no Liceu, \"Don Giovanni\", sen continuidade na programaci\u00f3n ata principios do s\u00e9culo XX.\nO ano 1883 marcou un fito: a primeira representaci\u00f3n dunha \u00f3pera de Richard Wagner, con \"Lohengrin\". Dende aquela, e especialmente entre os anos oitenta do s\u00e9culo XIX e os cincuenta do s\u00e9culo XX, Wagner converteuse nun dos autores m\u00e1is queridos e apreciados no Liceu.\nO verismo, especialmente Puccini, \u00e9, dende o final do s\u00e9culo XIX, unha escola que ten moito \u00e9xito no teatro. A \u00f3pera rusa, cuxa primeira representaci\u00f3n tivo lugar en 1915, tam\u00e9n o ten. M\u00fassorgski, Rimski-Korsakov, Tchaikovski son autores a\u00ednda habituais na programaci\u00f3n. Os primeiros anos do s\u00e9culo XX viron a Richard Strauss dirixindo as s\u00faas obras. En 1904, Siegfried Wagner dirixiu un concerto, e un ano despois, Pietro Mascagni dirixiu as s\u00faas obras.\nEn 1915, o empresario Joan Mestres i Calvet ampliou o repertorio e introduciu autores como Mozart, Richard Strauss, Falla, Stravinskii etc. Foi unha idade dourada para a \u00f3pera rusa e alem\u00e1, que agora xa era cantada na s\u00faa lingua orixinal. Mentres que tam\u00e9n viu o \u00e9xito obtido, a principios de 1917, polos ballets de Serguei Diagilev, con Nizhinskii, Massine, Lopokova, Chernicheva e outras grandes figuras (en xaneiro de 1930, outra bailarina m\u00edtica, Anna Pavlova, tam\u00e9n actuou coa famosa interpretaci\u00f3n d\"'A morte do cisne\"). Durante estes anos, os directores de m\u00e1is renome actuaron no Liceu: Serge Koussevitzky, Igor Stravinskii, Felix Weingartner, Hans Knappertsbusch, Otto Klemperer e Bruno Walter. Logo, a pesar das dificultades que tivo o empresario Rod\u00e9s por mor da proclamaci\u00f3n da Segunda Rep\u00fablica, continuaron indo grandes figuras ao teatro.\nEn 1947, a empresa cambiou e pasou a mans de Josep Arquer e Joan P\u00e0mias. Os anos precedentes, especialmente dende 1936, estiveran marcados pola programaci\u00f3n de obras do gran repertorio, mais as condici\u00f3ns impostas pola segunda guerra mundial e a situaci\u00f3n pol\u00edtica provocaron que a primeira tempada da nova direcci\u00f3n acurtase esta tendencia, renovando o repertorio e ofrecendo algunhas reposici\u00f3ns in\u00e9ditas no panorama europeo do momento: con motivo do centenario do teatro, realizouse \"Anna Bolena\" de Donizetti, \u00f3pera pouco menos que esquecida daquela. Durante trinta anos, P\u00e0mias foi o \"fact\u00f3tum\" das actividades lice\u00edsticas, nunhas condici\u00f3ns nas que parec\u00eda imposible manter un teatro de \u00f3pera sen axuda oficial. Ampliou o repertorio e promoveu as primeiras audici\u00f3ns no teatro de \u00f3peras infrecuentes, moitas delas relativamente modernas; aproximadamente un centenar, de autores como Stravinskii, Respighi, Lalo, Gian Carlo Menotti, B\u00e9la Bart\u00f3k, Arthur Honegger, George Gershwin, Ildebrando Pizzetti, Poulenc, Montsalvatge, Berg, Jan\u00e1\u010dek, Maurice Ravel, Dmitrii Shostakovich, Albert Lortzing, Serguei Prok\u00f3fiev, Kurt Weill, Martin\u016f, Benjamin Britten, Rota, Gian Francesco Malipiero e Manuel de Falla.\nNa actualidade, o repertorio \u00e9 principalmente o m\u00e1is habitual no resto de teatros do mundo, e dende os anos cincuenta do s\u00e9culo XX, incorpor\u00e1ronse practicamente todos os grandes autores do s\u00e9culo XX: os xa devanditos Arnold Sch\u00f6nberg, Paul Hindemith etc. Amais de autores do barroco e o clasicismo como Claudio Monteverdi, Georg Friedrich H\u00e4ndel ou Christoph Willibald Gluck.\nOs m\u00fasicos catal\u00e1ns e espa\u00f1ois -Felip Pedrell, Granados, Morera, Jaume Pahissa i Jo, Amadeu Vives, Eduard Toldr\u00e0, Xavier Montsalvatge, Gerhard, entre outros- ofreceron as s\u00faas obras no Liceu.\nPolo que respecta ao ballet, o Liceu ten presentado algunhas das mellores compa\u00f1\u00edas do mundo -de Diagilev a B\u00e9jart-, como parte importante das actividades do teatro, con figuras como Vatslav Nizhinskii, Leonid Massine, Lopokova, Tchernicheva, Ana Pavlova, Jerome Robbins co U.S.A. Ballet, Serge Lifar, Margot Fonteyn, Rudolf Nureyev, Mikhail Baryshnikov, Alicia Alonso; os ballets do Marqu\u00e9s de Cuevas, o Kirov, o Ballet de l'Op\u00e9ra National de Paris, Maurice B\u00e9jart, a Royal Ballet Company e a City of London Ballet Company.\n\u00d3peras m\u00e1is representadas.\n\u00d3peras m\u00e1is representadas dende 1847 ata xaneiro de 2009:\nEstreas absolutas no teatro.\nComo teatro importante nunha cidade con vida art\u00edstica, o Liceu foi o lugar no que tiveron a s\u00faa estrea diferentes obras musicais e teatrais. Entre as estreas absolutas m\u00e1is relevantes est\u00e1n as seguintes:\nAlgunhas estreas de \u00f3pera en Espa\u00f1a.\nO Liceu foi o lugar onde se representaron por primeira vez no Estado espa\u00f1ol moitas das obras do gran repertorio oper\u00edstico, algunhas delas moi pouco despois da s\u00faa estrea mundial. Entre elas (entre par\u00e9ntese o ano da estrea absoluta):\nEmpresarios, directores, orquestra e corpos estables.\nO teatro estaba xestionado por un director xeral ou empresario (ou administrador). Dende 1980, ten un director art\u00edstico que se encarga da programaci\u00f3n, contrataci\u00f3n de artistas e cuesti\u00f3ns administrativas en xeral, e un xerente que se ocupa da xesti\u00f3n econ\u00f3mica.\nOs empresarios, dende o s\u00e9culo XX foron: \nDirectores art\u00edsticos, dende 1980:\nEn 2008 constitu\u00eduse un Consello Asesor para axudar o director art\u00edstico.\nOrquestra e directors musicais.\nO teatro ten a s\u00faa propia orquestra desde a s\u00faa fundaci\u00f3n en 1847: a \"Orquestra Simf\u00f2nica del Gran Teatre del Liceu\". \u00c9 a orquestra sinf\u00f3nica en funcionamento m\u00e1is antiga de Barcelona e de todo o Estado espa\u00f1ol. O seu primeiro director foi Mari\u00e0 Obiols.\nOs directores da orquestra e directores musicais foron:\nPreviamente, a orquestra non ti\u00f1a directores titulares, sen\u00f3n convidados. Alg\u00fans dos directores que dirixiron a orquestra do Liceu foron: Antonio Ribera (1904-1905), Fritz Reiner, Franz Fischer, Franco Faccio, Felix Weingartner, Manuel de Falla, Alexander Glazunov, Richard Strauss, Igor Stravinskii, Joan Lamote de Grignon, Joan Man\u00e9n, Jaume Pahissa i Jo, Siegfried Wagner, Ottorino Respighi, Pietro Mascagni, Karl Elmendorff, Max von Schillings, Joseph Keilberth, Clemens Krauss, Bruno Walter, Arturo Toscanini, Hans Knappertsbusch, Otto Klemperer, Georges-Eug\u00e8ne Marty, Albert Coates, George Sebastian, Erich Kleiber, Franz Konwitschny, Antal Dor\u00e1ti, Hans Swarowsky, Andr\u00e9 Cluytens, Antonino Votto, Richard Bonynge, Rafael Fr\u00fcbeck de Burgos, Jes\u00fas L\u00f3pez Cobos, Riccardo Muti, Giuseppe Morelli, V\u00e1clav Neumann, Josep Pons, Gianfranco Rivoli, Antoni Ros-Marb\u00e0, Ino Savini, Pinchas Steinberg, Friedrich Haider, Peter Schneider, Silvio Varviso, Sylvain Cambreling ou V\u00edctor Pablo P\u00e9rez.\nDirectores do coro.\nO Coro do Gran Teatre del Liceu consolidouse nos anos sesenta baixo a direcci\u00f3n de Riccardo Bottino. Ao comezar a tempada 1982-83, Romano Gandolfi f\u00edxose cargo da direcci\u00f3n xunto con Vittorio Sicuri. Posteriormente foi director Andr\u00e9s M\u00e1spero e, finalmente William Spaulding. Actualmente o director do Coro \u00e9 Jos\u00e9 Luis Basso.\nDirectores de escena e taller de escenograf\u00eda.\nDurante a segunda metade do s\u00e9culo XIX, desenvolveuse no Liceu unha escola de escenograf\u00eda e decoraci\u00f3n teatral que acadou moito renome. Logo dos traballos iniciais de Joan Ballester, famoso polos seus decorados para \"L'Africaine\", o escon\u00f3grafo m\u00e1is importante foi Francesc Soler i Rovirosa, que traballou no per\u00edodo 1880-1910. O estilo era moi realista, con panos e papeis pintados. Os decorados fac\u00edanse daquela nos talleres do teatro, situados sobre o teito da sala principal.\nDe 1900 aos anos trinta, a escola de escenograf\u00eda representouse por Maurici Vilomara, F\u00e8lix Urgell\u00e9s, Salvador Alarma, Oleguer Junyent, entre outros. O \u00faltimo destes artistas foi Josep Mestres Cabanes, que traballou entre os anos trinta e os sesenta.\nActualmente, os directores contr\u00e1tanse para cada produci\u00f3n. Entre os directores de escena que traballaron nas \u00faltimas d\u00e9cadas no Liceu, destacan: Giuseppe de Tomasi, Franco Zeffirelli, Wieland Wagner, Jean-Pierre Ponnelle, G\u00f6tz Friedrich, Nikolaus Lehnhoff, Luca Ronconi, Pier Luigi Pizzi, Piero Faggioni, Peter Sellars, Herbert Wernicke, N\u00faria Espert, Mario Gas, Manuel Huerga, Calixto Bieito, Graham Vick, Willy Decker, Luc Bondy, Andreas Homoki, Giancarlo del Monaco, Robert Carsen, Harry Kupfer, Peter Konwitschny, La Fura dels Baus ou Els Comediants.\nCantantes.\nMoitos grandes cantores te\u00f1en actuado no Liceu. A maior\u00eda das voces catal\u00e1s comezaron no teatro barcelon\u00e9s as s\u00faas carreiras. O p\u00fablico de Barcelona gustaba moito das voces: Camille Saint-Sa\u00ebns, ao visitar o Liceu dixo, refer\u00edndose ao p\u00fablico: \"Ils aiment trop le t\u00e9nor\" (Aman demasiado os tenores). Decot\u00edo, o p\u00fablico demostrou a s\u00faa paix\u00f3n por alg\u00fans cantantes que, xusta ou inxustamente, foron os favoritos do p\u00fablico. Entre os m\u00e1is recentes temos os exemplos de Tebaldi, Caball\u00e9, Aragall, Carreras, Kraus, Marton, Gruberova, Villaz\u00f3n...\nEntre os m\u00e1is relevantes, cunha cantidade considerable de representaci\u00f3ns no Liceu, at\u00f3panse (entre par\u00e9ntese as datas de presentaci\u00f3n e derradeira funci\u00f3n no Liceu): \nTam\u00e9n cantaron no Liceu, sen teren \u00e9xito (ademais de Caruso), Aureliano Pertile (1916) e Mario del Monaco.\nOutras voces co\u00f1ecidas actuaron no teatro, pero fix\u00e9rono en moi poucas ocasi\u00f3ns, ou tan s\u00f3 unha vez, como: Tito Schipa (1916), Beniamino Gigli (1917), Ninon Vallin, (1920), Viorica Ursuleac, Ettore Bastianini (1948-1950), Maria Callas (1959, nun \u00fanico concerto), Leyla Gencer, Teresa Berganza, Franco Corelli, Dietrich Fischer-Dieskau, Renata Scotto, Lisa Della Casa, Elisabeth Schwarzkopf, Gundula Janowitz, Nicolai Gedda, Teresa Stich-Randall, Beverly Sills, Norman Treigle, Pilar Lorengar, Lucia Popp, Tom Krause (1990), Christa Ludwig, Marilyn Horne, Brigitte Fassbaender, Luciano Pavarotti, Ren\u00e9e Fleming (2007), Mariella Devia (2013) etc.\nConservatorio de M\u00fasica do Liceu.\nRelacionado co teatro dende a s\u00faa fundaci\u00f3n, est\u00e1 o Conservatorio Superior de M\u00fasica do Liceo, fundado en 1837 para o ensino de m\u00fasica. De feito, ata 1854, ano no que se separaron administrativamente, o Conservatorio e o teatro formaron parte dunha mesma entidade. Hoxe en d\u00eda, o Conservatorio ten parte das s\u00faas instalaci\u00f3ns no edificio do teatro (cun interesante sal\u00f3n de actos do s\u00e9culo XIX) e parte noutros edificios da cidade.\nEsta instituci\u00f3n chegou a ter unha importancia primordial para a vida musical, non s\u00f3 de Barcelona sen\u00f3n de todo o mundo.\nO \"Cercle del Liceu\".\nNo mesmo edificio que o teatro ten a s\u00faa sede o \"Cercle del Liceu\", un club privado orixinado por causa da cesi\u00f3n do espazo \u00e1 \"Societat Auxiliar de Construcci\u00f3\" do teatro, o mesmo ano 1847. \u00c1 parte de compartiren o edificio (hai unha comunicaci\u00f3n directa entre o \"Cercle\" e o \"Sal\u00f3 dels Miralls\" do teatro, aberta s\u00f3 cando hai funci\u00f3n no teatro para permitir o acceso aos socios da entidade) e da afecci\u00f3n musical ou oper\u00edstica de boa parte dos socios, non hai ningunha outra vinculaci\u00f3n entre o Liceu e o \"Cercle\".\nArquivo.\nO teatro conserva a maior\u00eda da documentaci\u00f3n xerada dende a s\u00faa fundaci\u00f3n, principalmente nos fondos do arquivo da \"Societat del Gran Teatre del Liceu\". Esta singularidade fai que sexa un dos principais arquivos conservados de teatros de \u00f3pera europeos: pola s\u00faa extensi\u00f3n, s\u00f3 o superan os da Op\u00e9ra de Par\u00eds, a Royal Opera House de Londres, o Teatro alla Scala de Mil\u00e1n e o Teatro San Carlo de N\u00e1poles.\nO material inventariado comprende 4.917 documentos e 357 contedores (caixas e colgadores, principalmente), que poden ter uns 50.000 documentos diferentes. Entre eles, m\u00e1is de 600 partituras (de \u00f3peras estreadas no teatro, doutras interpretadas, con notas de execuci\u00f3n, e de pezas de baile do s\u00e9culo XIX, como as dos bailes de \"Carnestoltes\", onde se estreaban pezas compostas para a ocasi\u00f3n), 700 fotograf\u00edas de \u00e9poca, 600 placas fotogr\u00e1ficas en vidro, 500 programas de man e 80 dese\u00f1os escenogr\u00e1ficos. At\u00f3panse tam\u00e9n uns 600 documentos administrativos, entre os cales hai contratos dos cantantes, planos do teatro e a documentaci\u00f3n t\u00e9cnica das diferentes obras que se fixeron durante os 134 anos nos que a \"Societat de Propietaris\" se encargou directamente da xesti\u00f3n. Destaca o \"Llibre del conserge\", que recolle en 26 volumes o d\u00eda a d\u00eda do teatro escrito polos diferentes conserxes que habitaron nel (o xefe de conserxer\u00eda viviu durante moito tempo no edificio do teatro).\nEn 2011, o teatro asinou un convenio coa Universitat Aut\u00f2noma de Barcelona para o inventario, catalogaci\u00f3n, dixitalizaci\u00f3n e estudo do arquivo por parte do Servizo de Bibliotecase o Grupo de Investigaci\u00f3n \"\u201cLes m\u00fasiques en les societats contempor\u00e0nies\u201d\" do Departamento de Arte e de Musicolox\u00eda da UAB.\nO Liceu na cultura popular.\nCine.\nAdemais, Josep Maria Mestres Quadreny adicou en 1997 unha composici\u00f3n musical a personalidades ligadas aos primeiros anos do teatro; a suite para orquestra \"El carnaval del Liceu\" (publicada en 2006) composta por cinco movementos titulados respectivamente: \"Schottisch (Nicolau Manent)\", \"Polca (Gabriel Balart)\", \"Americana (Jaume Biscarri)\", \"Rigodon (Josep A. Clav\u00e9)\" e \"Galop (Mari\u00e0 Obiols)\". Bas\u00e9ase nas recompilaci\u00f3ns de obras de sal\u00f3n para piano que, ao longo dos anos sesenta do s\u00e9culo XIX, se publicaban anualmente baixo o t\u00edtulo \"Carnaval del Liceo: colecci\u00f3n de valces, rigodones, polcas y otros bailes de sociedad\"."}
{"id": "195936", "revid": "22570", "url": "https://gl.wikipedia.org/wiki?curid=195936", "title": "Domenico Losurdo", "text": "Domenico Losurdo, nado en Sannicandro di Bari en 1941, \u00e9 un fil\u00f3sofo, historiador e politic\u00f3logo marxista italiano.\nTraxectoria.\nDoutor en Filosof\u00eda pola Universidade de Urbino, \u00e9 decano da Facultade de Educaci\u00f3n da mesma universidade. \u00c9 autor de numerosos ensaios, nos que ten criticado o concepto de totalitarismo, procur\u00e1ndolle unhas orixes na teolox\u00eda cristi\u00e1. Ademais, asegura que a x\u00e9nese do fascismo e do nazismo sit\u00faase nas pol\u00edticas imperialistas e colonialistas de Occidente, que foron as responsables das primeiras actividades xenocidas e de control pol\u00edtico.\nO seu principal \u00e1mbito de investigaci\u00f3n ref\u00edrese \u00e1 reconstruci\u00f3n da historia da filosof\u00eda pol\u00edtica cl\u00e1sica alem\u00e1, imprim\u00edndolle un cariz marcadamente cr\u00edtico e con especial \u00e9nfase en Hegel, Kant, Nietzsche e Heidegger.\nAs s\u00faas d\u00faas \u00falitmas obras representan unha nova \u00f3ptica no abordamento de d\u00faas figuras clave do s\u00e9culo XX. En \"Stalin. Storia e critica de una leggenda nera\", reconsidera a figura de Stalin dende unha aproximaci\u00f3n profundamente reflexiva, distanci\u00e1ndose das biograf\u00edas demonizadoras do l\u00edder sovi\u00e9tico. Pola s\u00faa banda, en \"La non-violenza. Una storia fuori dal mito\", tam\u00e9n se afasta das posici\u00f3ns, neste caso laudatorias, que a maior\u00eda das biograf\u00edas toman na an\u00e1lise do l\u00edder indio Gandhi."}
{"id": "195938", "revid": "89787", "url": "https://gl.wikipedia.org/wiki?curid=195938", "title": "Samardo Samuels", "text": "Samardo Samuels, nado o 9 de xaneiro de 1989 en Trelawny, \u00e9 un xogador xamaicano de baloncesto profesional que xoga no Limoges CSP da LNB Pro A. Antes de xogar profesionalmente xogou para a Universidade de Louisville.\nTraxectoria profesional.\nSamuels non foi elixido no Draft da NBA, pero xogou para os Chicago Bulls na liga de ver\u00e1n de 2010. Acadou 12.6 puntos e 7.4 rebotes. O 17 de agosto de 2010, Samuels asinou un contrato por 3 anos e 2.3 mill\u00f3ns de d\u00f3lares cos Cleveland Cavaliers.\nDebutou contra os Toronto Raptors o 29 de outubro, anotando 7 puntos. O 27 de decembro de 2010, foi enviado aos Erie BayHawks, afiliado dos Cavs na NBA Development League. O 1 de xaneiro, tras xogar dous partidos na D-League, foi chamado de volta polos Cavs.\nO 2 de marzo de 2011, Samuels xogou o seu primeiro partido coma titular contra os San Antonio Spurs en lugar do mancado Antawn Jamison, conseguiu a mellor anotaci\u00f3n da s\u00faa carreira con 23 puntos, e ademais capturou 10 rebotes."}
{"id": "195939", "revid": "15490", "url": "https://gl.wikipedia.org/wiki?curid=195939", "title": "Josip Broz", "text": ""}
{"id": "195943", "revid": "22570", "url": "https://gl.wikipedia.org/wiki?curid=195943", "title": "Ofu, Nixeria", "text": "Ofu \u00e9 unha \u00c1rea de Goberno Local de Kogi, Nixeria, ao leste do r\u00edo N\u00edxer. A s\u00faa capital \u00e9 a poboaci\u00f3n de Ogwoawo (ou Ugwalawo ou Gwalawo), que se atopa no sur da \u00e1rea a .\nTen unha \u00e1rea de 1.680\u00a0km\u00b2 e unha poboaci\u00f3n de 192.169 segundo o censo de 2006."}
{"id": "195944", "revid": "56817", "url": "https://gl.wikipedia.org/wiki?curid=195944", "title": "Articulaci\u00f3n radioescafolunar", "text": "A articulaci\u00f3n radioescafolunar \u00e9 unha articulaci\u00f3n do membro superior humano, localizada no pulso. A articulaci\u00f3n \u00e9 de tipo condiloide, onde o c\u00f3ndilo \u00e9 a parte m\u00e1is distal ou inferior do \u00f3so radio e a cavidade son o \u00f3so semilunar e o \u00f3so escafoide. Toda a articulaci\u00f3n est\u00e1 rodeada por unha c\u00e1psula articular, reforzada por catro ligamentos:\nSuperficies articulares.\nNa parte superior ou proximal, a superficie articular \u00e9 a superficie inferior da ep\u00edfise distal do \u00f3so radio. Esta superficie art\u00e9llase coas superficies superiores do \u00f3so semilunar e do \u00f3so escafoide, situadas na parte inferior da articulaci\u00f3n.\nFunci\u00f3ns.\nA articulaci\u00f3n permite movementos de flexi\u00f3n, extensi\u00f3n, abduci\u00f3n, aduci\u00f3n e circunduci\u00f3n. Colabora coas outras articulaci\u00f3ns do pulso."}
{"id": "195946", "revid": "56817", "url": "https://gl.wikipedia.org/wiki?curid=195946", "title": "Gudu, Nixeria", "text": "Gudu \u00e9 unha \u00c1rea de Goberno Local do Estado de Sokoto, en Nixeria. A s\u00faa capital at\u00f3pase na poboaci\u00f3n de Balle.\nGudu limita coa Rep\u00fablica do N\u00edxer polo norte e polo oeste.\nTen unha \u00e1rea de 3.478\u00a0km\u00b2 e unha poboaci\u00f3n de 95.544 habitantes segundo o censo de 2006."}
{"id": "195947", "revid": "22570", "url": "https://gl.wikipedia.org/wiki?curid=195947", "title": "Ibi, Nixeria", "text": "Ibi \u00e9 unha poboaci\u00f3n e divisi\u00f3n administrativa do Estado de Taraba, en Nixeria. A poboaci\u00f3n at\u00f3pase na marxe sur do r\u00edo River. O r\u00edo Taraba m\u00e1is o r\u00edo Donga cruzan esta divisi\u00f3n.\n\u00c9 unha das dezaseis \u00c1reas de Goberno Local do Estado Taraba.Ten unha \u00e1rea de 2.672\u00a0km2 e unha poboaci\u00f3n segundo o censo de 2006 de 84.054 habitantes.\nHistoria.\nIbi est\u00e1 localizado na que foi ruta tradicional de comercio dos igbo do leste, cruzado pola ruta comercial do r\u00edo Benue. Formou parte do reino Jukon (1720-1815) coa capital, Kororofa, a 35 millas ao leste (r\u00edo arriba). Tras a invasi\u00f3n dos fulani, Ibi converteuse en parte do Emirato de Muri (1817-1892). Como o resto de Muri, estivo baixo o goberno franc\u00e9s de Louis Mizon desde 1892 a 1893.\nPolo ano 1899, a Niger Company estableceu un centro comercial en Ibi, e por 1901, estableceuse un servizo telegr\u00e1fico cara a Lokoja. Os brit\u00e1nicos tomaron o seu control en 1900 e estableceron Ibi como centro administrativo do oeste de Muri. Como o algod\u00f3n era o principal cultivo da zona, chegaron m\u00e1quinas de vapor para o algod\u00f3n a principios dos anos 1920.\nO festival de pesca de Nwonyo \u00e9 unha das maiores celebraci\u00f3ns da \u00e1rea."}
{"id": "195948", "revid": "22570", "url": "https://gl.wikipedia.org/wiki?curid=195948", "title": "Isa, Nixeria", "text": "Isa \u00e9 unha poboaci\u00f3n e \u00c1rea de Goberno Local do Estado Sokoto de Nixeria. Limita con Shinkafi, do Estado Zamfara, Sabon Birni, de Sokoto, e coa Rep\u00fablica do N\u00edxer polo leste.\nTen unha \u00e1rea de 2.158\u00a0km\u00b2 e unha poboaci\u00f3n de 146.103 habitantes segundo o censo de 2006.\nHistoricamente, a \u00e1rea era parte do antigo reino de Gobir e est\u00e1 habitado polos grupos \u00e9tnicos gobirawa e fulani."}
{"id": "195949", "revid": "56817", "url": "https://gl.wikipedia.org/wiki?curid=195949", "title": "Ido, Nixeria", "text": "Ido \u00e9 unha \u00c1rea de Goberno Local do Estado de Oyo, en Nixeria. A s\u00faa capital \u00e9 a mesma poboaci\u00f3n de Ido.\nTen unha \u00e1rea de 986\u00a0km\u00b2 e unha poboaci\u00f3n de 103.261 habitantes segundo o censo de 2006."}
{"id": "195950", "revid": "56817", "url": "https://gl.wikipedia.org/wiki?curid=195950", "title": "Lau, Nixeria", "text": "Lau \u00e9 unha \u00c1rea de Goberno Local do Estado Taraba, en Nixeria. A s\u00faa capital \u00e9 a poboaci\u00f3n de Lau.\nTen unha \u00e1rea de 1.660\u00a0km\u00b2 e unha poboaci\u00f3n de 96.590 habitantes segundo o censo de 2006."}
{"id": "195951", "revid": "22570", "url": "https://gl.wikipedia.org/wiki?curid=195951", "title": "Ussa, Nixeria", "text": "Ussa \u00e9 unha \u00c1rea de Goberno Local do Estado Taraba, en Nixeria. A s\u00faa capital \u00e9 a poboaci\u00f3n de Lissam a . Ussa limita coa Rep\u00fablica do Camer\u00fan polo sur; e o r\u00edo Donga forma a fronteira setentrional.\nTen unha \u00e1rea de 1.495\u00a0km\u00b2 e unha poboaci\u00f3n de 92.017 habitantes segundo o censo de 2006."}
{"id": "195952", "revid": "22570", "url": "https://gl.wikipedia.org/wiki?curid=195952", "title": "Wamba, Nixeria", "text": "Wamba \u00e9 unha \u00c1rea de goberno local do Estado de Nasarawa, en Nixeria. A s\u00faa capital \u00e9 a poboaci\u00f3n de Wamba.\nTen unha \u00e1rea de 1.156\u00a0km\u00b2 e unha poboaci\u00f3n de 72.894 habitantes segundo o censo de 2006.\nNela at\u00f3panse as Cataratas de Farin Ruwa, unha das maiores cachoeiras de \u00c1frica."}
{"id": "195954", "revid": "1410", "url": "https://gl.wikipedia.org/wiki?curid=195954", "title": "Primeira divisi\u00f3n espa\u00f1ola de f\u00fatbol feminino", "text": "A Primeira Divisi\u00f3n Feminina, co\u00f1ecida comercialmente como Liga Feminina Iberdrola, \u00e9 a m\u00e1xima categor\u00eda da liga espa\u00f1ola de f\u00fatbol feminino, que organiza a RFEF dende 1988.\nFormato.\nCreada en 1988 co nome de \"Liga Nacional de f\u00fatbol feminino\", na s\u00faa primeira edici\u00f3n (1988-89) constou dun \u00fanico grupo con 9 equipos. Nas seguintes edici\u00f3ns introduc\u00edronse varios cambios no seu formato, de xeito que durante anos foi un torneo no cal os equipos estaban divididos en 4 grupos segundo criterios xeogr\u00e1ficos, e que \u00f3 remate da tempada regular xuntaba \u00f3s ga\u00f1adores de cada grupo nunha localidade e enfront\u00e1baos entre si nunha final a 4 polo t\u00edtulo.\nA tempada 2001-02 foi a primeira coa denominaci\u00f3n \"Superliga\", que trouxo consigo o formato cl\u00e1sico de liga cun grupo \u00fanico, no cal hab\u00eda 12 equipos. Ese n\u00famero de equipos medrou na tempada 2003-04 a 14, e na tempada 2008-09 a 16.\nA edici\u00f3n 2009-10 volveu \u00f3 antigo sistema de varios grupos e varias fases, cun crecemento no n\u00famero de equipos de 16 a 24, o cal provocou moitas cr\u00edticas entre o colectivo de xogadoras. Non obstante, o sistema mant\u00edvose na seguinte tempada, cun equipo mais.\nNa tempada 2011-12 o nome \"Superliga\" foi trocado polo de \"Primeira Divisi\u00f3n\", e o formato consistiu novamente nun grupo \u00fanico de 18 equipos, que disputan unha liga regular de 34 xornadas nas que cada equipo xoga 2 encontros fronte \u00f3s outros 17, un como local e outro como visitante.\nSistema de competici\u00f3n.\nA competici\u00f3n disp\u00fatana anualmente 16 equipos que xogan nun \u00fanico grupo enfront\u00e1ndose todos contra todos a dobre partido (un partido en campo propio e outro en campo contrario), segundo un calendario previamente establecido por sorteo.\nOs equipos punt\u00faan en funci\u00f3n dos seus resultados: tres puntos por partido ga\u00f1ado, un polo empate e ning\u00fan polas derrotas. O club que suma m\u00e1is puntos ao termo do campionato procl\u00e1mase campi\u00f3n de liga e obt\u00e9n unha praza para a seguinte edici\u00f3n da Liga de Campi\u00f3ns da UEFA, do mesmo xeito que o segundo clasificado. As\u00ed mesmo, os oito primeiros clasificados disputan a Copa da Ra\u00ed\u00f1a ao termo da liga. Os dous \u00faltimos equipos descenden a Primeira Divisi\u00f3n B e desta ascenden reciprocamente dous equipos.\nEquipos.\nOs equipos participantes na edici\u00f3n 2019-20 da Primeira Divisi\u00f3n de f\u00fatbol feminino ser\u00e1n os seguintes:"}
{"id": "195955", "revid": "12452", "url": "https://gl.wikipedia.org/wiki?curid=195955", "title": "Superliga Espa\u00f1ola (f\u00fatbol feminino)", "text": ""}
{"id": "195956", "revid": "22570", "url": "https://gl.wikipedia.org/wiki?curid=195956", "title": "Sanga, Nixeria", "text": "Sanga \u00e9 unha \u00c1rea de Goberno Local do Estado de Kaduna, en Nixeria. A s\u00faa capital \u00e9 a poboaci\u00f3n de Gwantu.\nTen unha \u00e1rea de 781\u00a0km\u00b2 e unha poboaci\u00f3n de 149.333 habitantes segundo o censo de 2006."}
{"id": "195957", "revid": "22570", "url": "https://gl.wikipedia.org/wiki?curid=195957", "title": "Bama, Nixeria", "text": "Bama \u00e9 unha \u00c1rea de Goberno Local do Estado de Borno, en Nixeria. A s\u00faa capital \u00e9 a poboaci\u00f3n de Bama.\nTen unha \u00e1rea de 4\u00a0997\u00a0km\u00b2 e unha poboaci\u00f3n de 269\u00a0986 habitantes segundo o censo de 2006."}
{"id": "195958", "revid": "1410", "url": "https://gl.wikipedia.org/wiki?curid=195958", "title": "Paula Fernandes", "text": "Paula Fernandes de Souza, nada o 28 de agosto de 1984 en Sete Lagoas, Minas Xerais, \u00e9 unha cantante country brasileira."}
{"id": "195959", "revid": "52373", "url": "https://gl.wikipedia.org/wiki?curid=195959", "title": "Gerardo Rodr\u00edguez Dom\u00ednguez", "text": "Gerardo Rodr\u00edguez Dom\u00ednguez \u00e9 un pol\u00edtico galego do PPdeG.\nTraxectoria.\nConcelleiro polo PPdeG en San Xo\u00e1n de R\u00edo, en xu\u00f1o de 2010 foi elixido para presidir a xestora do PPdeG en San Xo\u00e1n de R\u00edo. Nas elecci\u00f3ns municipais de 2011 encabezou a candidatura do PPdeG \u00e1 alcald\u00eda de San Xo\u00e1n de R\u00edo e foi elixido alcalde con maior\u00eda absoluta. Presentouse como candidato a presidir a Mancomunidade das Terras de Navea-Bibei pero foi derrotado polo candidato do PSdeG-PSOE."}
{"id": "195961", "revid": "25871", "url": "https://gl.wikipedia.org/wiki?curid=195961", "title": "Megacariocito", "text": "Os megacariocitos son c\u00e9lulas de gran tama\u00f1o de n\u00facleo multilobulado poliploide da medula \u00f3sea que orixinan as plaquetas ou trombocitos do sangue, estas \u00faltimas necesarias para a coagulaci\u00f3n do sangue. Normalmente na medula \u00f3sea 1 de cada 10.000 c\u00e9lulas \u00e9 un megacariocito, pero esta proporci\u00f3n de megacariocitos pode aumentar ata case 10 veces en certas enfermidades.\nEstrutura.\nEn xeral os megacariocitos son c\u00e9lulas moi grandes, de 10 a 15 veces meirandes ca un gl\u00f3bulo vermello t\u00edpico, cun di\u00e1metro medio de 50-100 \u03bcm. Durante a s\u00faa maduraci\u00f3n, o megacariocito crece en tama\u00f1o e replica o seu ADN sen sufrir citocinese nun proceso chamado endomitose. Como resultado, o n\u00facleo do megacariocito chega a facerse moi grande e lobulado, e visto co microscopio \u00f3ptico pode dar a falsa impresi\u00f3n de que a c\u00e9lula ten varios n\u00facleos, a\u00ednda que realmente \u00e9 un s\u00f3. Nalg\u00fans casos o n\u00facleo pode conter ata 32 copias do complemento normal de ADN dunha c\u00e9lula humana (poliploides).\nO citoplasma, igual que as plaquetas que se evaxinan del, cont\u00e9n gr\u00e1nulos \u03b1 e corpos densos.\nDesenvolvemento dos megacariocitos.\nOs megacariocitos derivan de c\u00e9lulas nai hematopo\u00e9ticas precursoras da medula \u00f3sea. A maior\u00eda dos megacariocitos permanece na medula pero alg\u00fans poden pasar ao sangue e instalarse no f\u00edgado, pulm\u00f3ns, riles e bazo. Estas c\u00e9lulas nai multipotentes das que derivan os megacariocitos viven nos sinusoides da medula \u00f3sea e poden producir todos os tipos de c\u00e9lulas sangu\u00edneas dependendo dos sinais que reciban. O sinal principal para a produci\u00f3n de megacariocitos \u00e9 a trombopoetina ou TPO. A trombopoetina \u00e9 suficiente para desencadear esta produci\u00f3n pero non absolutamente necesaria para inducir a diferenciaci\u00f3n das c\u00e9lulas proxenitoras da medula \u00f3sea en megacariocitos. Outros sinais moleculares que infl\u00faen son: GM-CSF, IL-3, IL-6, IL-11, quimiocinas (SDF-1 ; FGF-4), e a eritropoetina. O megacariocito orix\u00ednase a trav\u00e9s da seguinte li\u00f1a celular:\nUFC-Me ou unidade formadora de colonias-megacariocito (c\u00e9lula nai hemopoi\u00e9tica pluripotencial ou hemocitoblasto) \u2192 megacarioblasto \u2192 promegacariocito \u2192 megacariocito.\nCando a c\u00e9lula chega ao estado de megacarioblasto perde a s\u00faa capacidade de dividirse, pero a\u00ednda pode replicar o seu ADN e continuar o seu desenvolvemento, fac\u00e9ndose poliploide. O citoplasma segue expand\u00edndose e o complemento de ADN chega a ser 32 veces maior ca o dunha c\u00e9lula diploide normal (64N).\nLiberaci\u00f3n das plaquetas.\nUnha vez que a c\u00e9lula completou a s\u00faa diferenciaci\u00f3n e \u00e9 un megacariocito maduro, empeza a producir plaquetas (trombocitos). A trombopoetina induce aos megacariocitos a formar pequenas prolongacio\u00f3ns protoplaquetarias (proplaquetas).\nO proceso de formaci\u00f3n de plaquetas comeza coa formaci\u00f3n no citoplasma de estruturas tubulares membranosas paralelas, que conte\u00f1en gr\u00e1nulos e que representa cada unha unha futura plaqueta. As futuras plaquetas est\u00e1n delimitadas por estas membranas internas no citoplasma dos megacariocitos .\nOs megacariocitos est\u00e1n situados xusto debaixo do endotelio dos sinusoides da medula \u00f3sea e emiten prolongaci\u00f3ns (proplaquetas) que penetran no endotelio e asoman \u00e1 s\u00faa luz . \nPropux\u00e9ronse dous mecanismos para explicar a liberaci\u00f3n das plaquetas. Unha posibilidade \u00e9 que estas prolongaci\u00f3ns potoplaquetarias (proplaquetas) se mante\u00f1an unidas ao megacariocito e rompan explosivamente e se convertan en plaquetas. Outra posibilidade alternativa \u00e9 que a c\u00e9lula solte estas prolongaci\u00f3n con forma de fita, que se orixinaron a partir de pseud\u00f3podos, nos seos vasculares da medula \u00f3sea e circulen polos vasos sangu\u00edneos. Estas fitas poden emitir plaquetas continuamente na circulaci\u00f3n sangu\u00ednea. En cada un destes dous posibles escenarios, cada prolongaci\u00f3n protoplaquetaria pode orixinar de 2000 a 5000 novas plaquetas ao romper. En total, 2/3 destas plaquetas recentemente producidas permanecer\u00e1n na circulaci\u00f3n sangu\u00ednea, e 1/3 quedar\u00e1n almacenadas no bazo.\nDespois de evaxin\u00e1rense as plaquetas, o que queda do megacariocito \u00e9 principalmente o n\u00facleo. Este resto do megacariocito cruza a barreira da medula \u00f3sea, pasa ao sangue e \u00e9 consumido cando chega aos pulm\u00f3ns polos macr\u00f3fagos alveolares.\nEfectos das citocinas.\nAs citocinas son mol\u00e9culas sinalizadoras utilizadas polo sistema inmunitario para a comunicaci\u00f3n intercelular. Hai moitas citocinas que afectan aos megacariocitos. Certas citocinas como a IL-3, IL-6, IL-11, LIF, eritropoetina, e trombopoetina poden estimular a maduraci\u00f3n das c\u00e9lulas proxenitoras dos megacariocitos. Outros sinais como o PF4, CXCL5, CXCL7, e CCL5 inhiben a formaci\u00f3n das plaquetas.\nTrombopoetina.\nA trombopoetina (TPO) \u00e9 unha prote\u00edna de 353 amino\u00e1cidos localizada no cromosoma 3p27. A TPO \u00e9 sintetizada principalmente no f\u00edgado pero pode selo tam\u00e9n nos riles, test\u00edculos, cerebro, e nas c\u00e9lulas do estroma da medula \u00f3sea. Ten moita homolox\u00eda coa eritropoetina. \u00c9 esencial para a formaci\u00f3n da cantidade adecuada de plaquetas. Os ratos que carecen de TPO ou do receptor da TPO (Mpl) presentan unha reduci\u00f3n do 90 % no n\u00famero de plaquetas circulantes, a\u00ednda que as s\u00faas plaquetas son normais en morfolox\u00eda e funci\u00f3n.\nEnfermidades.\nOs megacariocitos son os responsables directos da produci\u00f3n de plaquetas, as cales son necesarias para a formaci\u00f3n dos co\u00e1gulos ou trombos de sangue. Hai varias doenzas que se poden atribu\u00edr a un funcionamento anormal dos megacariocitos ou das plaquetas.\nTrombocitemia esencial.\nA trombocitemia esencial \u00e9 un trastorno caracterizado pola presenza dun n\u00famero de plaquetas circulantes extremadamente alto. A enfermidade d\u00e1se nunha proporci\u00f3n de 1 ou 2 casos por cada 100.000 persoas. Os requirimentos actuais da Organizaci\u00f3n Mundial da Sa\u00fade para a s\u00faa diagnose son ter m\u00e1is de 600.000 plaquetas/\u03bcL de sangue (o normal \u00e9 150.000-400.000) e facer unha biopsia de medula \u00f3sea. Unha das consecuencias de ter un n\u00famero de plaquetas tan elevado \u00e9 a trombose ou formaci\u00f3n de co\u00e1gulos por todo o corpo. Os trombos f\u00f3rmanse m\u00e1is frecuentemente nas arterias que nas veas. Pero, curiosamente, se o n\u00famero de plaquetas \u00e9 superior a 1\u00a0000\u00a0000 por \u03bcL poden producirse hemorraxias. Evidencias recentes suxiren que a maior\u00eda dos casos de trombocitemia esencial se deben a unha mutaci\u00f3n na prote\u00edna JAK2, que forma parte da v\u00eda JAK-STAT de sinalizaci\u00f3n, que activa a transcrici\u00f3n de certos xenes. As evidencias suxiren que esta mutaci\u00f3n fai aos megacariocitos hipersensibles \u00e1 trombopoetina e causa a proliferaci\u00f3n clonal dos megacariocitos. Hai un risco significativo de que o trastorno dexenere en leucemia. O principal tratamento \u00e9 a \"anagrelide\" ou hidroxiurea para rebaixar os niveis de plaquetas.\nTrombocitopenia amegacarioc\u00edtica conx\u00e9nita.\nA trombocitopenia amegacarioc\u00edtica conx\u00e9nita (CAMT) \u00e9 un raro trastorno hereditario. As s\u00faas principais manifestaci\u00f3ns son trombocitopenia e megacariocitopenia, \u00e9 dicir, cantidades anormalmente baixas de plaquetas e megacariocitos. Pres\u00e9ntase unha ausencia de megacariocitos na medula \u00f3sea, que non est\u00e1 asociada con anormalidades f\u00edsicas. A causa deste trastorno parece ser unha mutaci\u00f3n no xene do receptor da trombopoetina, o \"c-mpl\", a pesar de que os niveis s\u00e9ricos de trombopoetina son altos. Ademais, pode haber anormalidades no sistema nervioso central que afectan ao cerebro e cerebelo, o cal pode orixinar alg\u00fans dos s\u00edntomas. O tratamento desta trombocitopenia \u00e9 o transplante de medula \u00f3sea.\nUn transplante de c\u00e9lulas nai/medula \u00f3sea \u00e9 o \u00fanico remedio para esta enfermidade xen\u00e9tica. Xeralmente c\u00f3mpren frecuentes transfusi\u00f3ns de plaquetas para evitar que o paciente sangre ata a morte ata que se complete o transplante, a\u00ednda que non en todos os casos."}
{"id": "195962", "revid": "98629", "url": "https://gl.wikipedia.org/wiki?curid=195962", "title": "Guerra de Kosovo", "text": "Os termos guerra de Kosovo ou conflito de Kosovo util\u00edzanse frecuentemente para describir dous conflitos que tiveron lugar, un despois do outro e cun certo solapamento (unha guerra civil seguida dunha guerra internacional), no sur da provincia Serbia de Kosovo (oficialmente \"Kosovo i Metohija\"), parte da antiga Iugoslavia. Os dous conflitos foron:\nOrixes do conflito.\nKosovo na Iugoslavia de Tito (1945-1986).\nTanto os serbios coma os albaneses consideraron a Kosovo como espazo historicamente propio. Para os serbios, foi o centro cultural, as\u00ed como o lugar da batalla de Kosovo, perdida contra os invasores otom\u00e1ns en 1389 (rec\u00f3rdase como o tributo serbio \u00e1 defensa da cristiandade).\nAs tensi\u00f3ns entre as d\u00faas comunidades estiveron presentes durante todo o s\u00e9culo XX e produciron frecuentes feitos de violencia, particularmente durante a primeira guerra balc\u00e1nica, a primeira e a segunda guerra mundial. O goberno comunista de Josip Broz, Tito respondeu con represi\u00f3n a todas as manifestaci\u00f3ns nacionalistas en toda Iugoslavia, co prop\u00f3sito de manter un balance entre as diferentes rep\u00fablicas e, m\u00e1is particularmente, evitar a predominancia de Serbia sobre as outras. En 1945 a poboaci\u00f3n de Kosovo era maioritariamente de orixe serbia pero, xa a finais do s\u00e9culo, os asentamentos albaneses pasaran a seren maior\u00eda na rexi\u00f3n. Contra finais dos anos 1960, o incipiente nacionalismo alban\u00e9s empezara xa a tomar forma, a pesar do car\u00e1cter represivo do r\u00e9xime.\nEn 1974 estableceuse un novo estatuto para Kosovo, d\u00e1ndolle maior autonom\u00eda, un posto no consello da Presidencia e a s\u00faa propia Asemblea, forza policial e banca, sempre baixo o control do partido comunista da rexi\u00f3n.\nTras a morte de Tito, en 1980, creceron as demandas dos albaneses para constitu\u00edrse na s\u00e9tima rep\u00fablica iugoslava, feito inacept\u00e1bel para serbios e macedonios. Alg\u00fans v\u00edan isto como un preludio para a creaci\u00f3n dunha gran rep\u00fablica dominante dentro da federaci\u00f3n. A resposta a estas demandas foi a represi\u00f3n e a purga de simpatizantes co nacionalismo dentro do partido comunista de Kosovo.\nOs conflitos entre a poboaci\u00f3n aumentaron e con eles o sentimento nas comunidades de que o obxectivo de cada unha delas era o facer desaparecer a presenza da outra comunidade de Kosovo. Mentres que a poboaci\u00f3n serbia se mantivo numericamente en Kosovo durante o goberno de Tito, a poboaci\u00f3n albanesa medrou a un ritmo acelerado, \nchegando a ser m\u00e1is do 80 % en 1991. Outro factor de presi\u00f3n na rexi\u00f3n foi o empeoramento da situaci\u00f3n econ\u00f3mica e a ausencia de empregos.\nO retroceso pol\u00edtico ocorrido en Iugoslavia despois do falecemento de Tito tivo diferentes orixes. Ademais dos conflitos \u00e9tnicos houbo divisi\u00f3ns pol\u00edticas, de orde constitucional e at\u00e9 persoais entre os l\u00edderes do pa\u00eds. En Kosovo, por\u00e9n, todos estes problemas traduc\u00edronse en crecentes niveis de tensi\u00f3n entre serbios e albaneses, creando un clima no que calquera incidente era exacerbado.\nO \"Memorando da Academia Serbia de Ciencias e Artes\" daba conta en 1986 do xenocidio f\u00edsico, pol\u00edtico, legal e cultural sufrido polos serbios en Kosovo, comparando o estatuto de Kosovo \u00e1 derrota contra o Imperio otom\u00e1n ou \u00e1 ocupaci\u00f3n nazi. Na conclusi\u00f3n do informe solicitaba a aplicaci\u00f3n de medios para recuperar a presenza serbia en Kosovo. O informe produciu rexeitamento na poboaci\u00f3n albanesa de Kosovo e nalg\u00fans medios intelectuais de Serbia.\nEn abril de 1987, Slobodan Milo\u0161evi\u0107, que xa nese momento presid\u00eda o comit\u00e9 central da Liga comunista de Serbia, viaxou a Kosovo e declarou o seu apoio \u00e1s reivindicaci\u00f3ns da poboaci\u00f3n serbia, obtendo instantaneamente a adhesi\u00f3n da poboaci\u00f3n serbia de toda Iugoslavia, facilitando o cami\u00f1o cara a presidencia de Serbia. Pero para acceder \u00e1 presidencia de Iugoslavia, Milo\u0161evi\u0107 necesitaba o apoio da representaci\u00f3n de Kosovo, de maneira que, en 1988, os l\u00edderes albaneses do partido comunista de Kosovo foron arrestados e lanzouse a chamada \"revoluci\u00f3n antiburocr\u00e1tica\", eliminando a pouca autonom\u00eda de Kosovo e impo\u00f1endo o estado de emerxencia.\nOs cambios na Constituci\u00f3n xustific\u00e1ronse como a \u00fanica soluci\u00f3n que permit\u00eda protexer a minor\u00eda serbia dos abusos da maior\u00eda albanesa de Kosovo. Un dos puntos de inflexi\u00f3n do conflito produciuse o 28 de xu\u00f1o de 1989 cando, no 600\u00ba aniversario da Batalla de Kosovo, ante unha multitude de 1\u00a0000\u00a0000 de serbios chegados de todas partes do pa\u00eds, Milo\u0161evi\u0107 pronunciou o famoso discurso de Gazimestan, unha exaltaci\u00f3n dos ideais serbios, arengando \u00e1s masas en recordo da batalla e apelando \u00e1 unidade dos serbios para os momentos dif\u00edciles que se viv\u00edan.\nRacak e a Conferencia de Rambouillet (xaneiro-marzo de 1999).\nOs ataques do U\u00c7K e as respostas serbias continuaron e tiveron o seu punto culminante no ataque conxunto da polic\u00eda serbia e o ex\u00e9rcito iugoslavo \u00e1 vila de Racak, onde morreron 45 albaneses. O incidente considerouse como un masacre en Occidente e polo Consello de Seguridade das Naci\u00f3ns Unidas, convert\u00e9ndose na base dun dos cargos polos crimes de guerra contra Milo\u0161evi\u0107 e os seus altos oficiais. Segundo fontes serbias, os albaneses morreron en combate, por\u00e9n, o Tribunal Penal Internacional para a ex Iugoslavia documentou varios casos de asasinatos en Racak (o xu\u00edzo a Milo\u0161evi\u0107 non puido conclu\u00edr debido \u00e1 morte deste o 11 de marzo de 2006).\nEl 30 de xaneiro de 1999, a OTAN decidiu enviar a Kosovo unha forza de interposici\u00f3n. No seu anuncio agregou:\nA conferencia de Rambouillet tivo lugar entre febreiro e marzo de 1999. No informe final, as partes compromet\u00edanse nos seguintes puntos:\nAo final, o acordo non foi asinado por Serbia, cuxa delegaci\u00f3n propuxo m\u00e1is adiante unha versi\u00f3n corrixida que eliminaba principalmente o acceso \u00e1s forzas da OTAN ao territorio de Iugoslavia.\nTras o fracaso da Conferencia de paz de Rambouillet retir\u00e1ronse os observadores internacionais. O 22 de marzo, a asemblea serbia, ante a inminencia dos bombardeos da OTAN, aceptou o principio de autonom\u00eda de Kosovo, pero condenou os resultados da conferencia desautorizando \u00e1 s\u00faa delegaci\u00f3n \"por negociar con terroristas\". Isto non foi suficiente para frear a intervenci\u00f3n militar da OTAN, que se iniciou o 24 de marzo.\nCampa\u00f1a de bombardeos da OTAN.\nOs bombardeos da OTAN duraron desde o 24 de marzo at\u00e9 o 10 de xu\u00f1o de 1999. Us\u00e1ronse 1.000 aeronaves operando desde bases situadas en Italia e portaavi\u00f3ns no mar Adri\u00e1tico. Os m\u00edsiles m\u00e1is usados foron os \"tomahawks\" (m\u00edsil de cruceiro), os cales se lanzaban desde aeronaves, barcos e submarinos. Durante as dez semanas que durou o conflito b\u00e9lico, os avi\u00f3ns da OTAN realizaron 38.000 misi\u00f3ns de combate.\nA\u00ednda que todos os membros da OTAN chegaron a involucrarse en maior ou menor grao, os Estados Unidos foron o membro dominante da coalici\u00f3n contra Serbia. Tam\u00e9n destacou Grecia, que desempe\u00f1ou un papel crucial a pesar da s\u00faa oposici\u00f3n p\u00fablica \u00e1 guerra.\nO portavoz da OTAN expresou brevemente o obxectivo desta operaci\u00f3n como: \"Expulsi\u00f3n dos serbios, permanencia das forzas de paz, retorno de refuxiados\". Isto significaba que as tropas serbias ter\u00edan que marchar de Kosovo para ser substitu\u00eddas por forzas de paz internacionais e as\u00ed asegurar que os refuxiados albaneses puideran volver \u00e1s s\u00faas casas. Por\u00e9n, este lema ti\u00f1a un nefasto duplo significado, causando \u00e1 OTAN un consider\u00e1be apuro tras a guerra, cando uns 200.000 serbios e outras minor\u00edas non albanesas fuxiron ou foron expulsadas da provincia. Unha raz\u00f3n non oficial para a guerra deuna implicitamente Madeleine Albright (Secretaria de Estado dos Estados Unidos): \"Para que nos serve ter o mellor ex\u00e9rcito se non podemos usalo?\"; unha observaci\u00f3n que, supostamente, causou que o xefe do Estado Maior do ex\u00e9rcito dos Estados Unidos cuestionara a s\u00faa cordura. Tam\u00e9n se suxeriu que unha vitoria nunha pequena guerra axudar\u00eda a dar \u00e1 OTAN unha nova funci\u00f3n.\nO comezo da campa\u00f1a ideose para destru\u00edr as defensas a\u00e9reas serbias e obxectivos de alto valor militar. Os resultados iniciais non foron bos, o mal tempo obstaculizou algunhas intervenci\u00f3ns prematuras. A OTAN subestimara seriamente a vontade de resistir de Milo\u0161evi\u0107: poucos en Bruxelas pensaron que a campa\u00f1a durar\u00eda algo m\u00e1is que alg\u00fans d\u00edas. A\u00ednda que os bombardeos iniciais foron not\u00e1beis, non foron, nin por asomo, como os que se viron en Bagdad en 1991 e, m\u00e1is adiante, en 2003. Sobre o terreo o combate empeoraba. Despois dunha semana desde que comezara a guerra, ao redor de 300.000 albaneses de Kosovo fuxiran \u00e1s veci\u00f1as Albania e Macedonia e uns cuantos miles m\u00e1is se desplaz\u00e1ronse polo interior de Kosovo. En abril, as Naci\u00f3ns Unidas informaron que fuxiran das s\u00faas casas 850.000 persoas, a gran maior\u00eda albaneses.\nO \u00e9xodo dos refuxiados, cuxa causa \u00e9 obxecto dunha gran controversia, forma a base dos cargos por crimes de guerra que as Naci\u00f3ns Unidas imputan a Slobodan Milo\u0161evi\u0107 e outros oficiais respons\u00e1beis de dirixir o conflito en Kosovo. A parte serbia e os seus apoios occidentais afirman que as migraci\u00f3ns foron causadas por un p\u00e1nico masivo na poboaci\u00f3n albanesa de Kosovo, e que o \u00e9xodo \nse xerou principalmente por medo aos bombardeos da OTAN. Tam\u00e9n se alegou que o \u00e9xodo foi alentado poas guerrillas do U\u00c7K, que incluso nalg\u00fans casos deron ordes directas de fuxir aos albaneses. Alg\u00fans informes de testemu\u00f1as, tanto serbios como albaneses, identificaron como os culp\u00e1beis \u00e1s forzas de seguridade e grupos paramilitares serbios, respons\u00e1beis de baleirar sistematicamente de habitantes albaneses cidades pequenas e vilas. De feito houbo alg\u00fans casos ben documentados de expulsi\u00f3ns masivas, como sucedeu en Pristina a finais de marzo, cando decenas de miles de persoas foron reunidas a punta de pistola e cargadas en trens para seren abandonadas na fronteira macedonia. Outras cidades, como Pec, foron incendiadas. \nO ministro alem\u00e1n de Asuntos Exteriores Joschka Fischer afirmou que a crise dos refuxiados produc\u00edrase por un plan serbio denominado \"Operaci\u00f3n Ferradura\". A\u00ednda que a existencia dun plan con ese nome \u00e9 a\u00ednda un asunto de continua discusi\u00f3n, as Naci\u00f3ns Unidas e as organizaci\u00f3ns internacionais para a defensa dos dereitos humanos estaban convencidas de que a crise dos refuxiados fora o resultado dunha pol\u00edtica deliberada de limpeza \u00e9tnica. Unha an\u00e1lise estat\u00edstica posterior \u00e1 guerra sobre os patr\u00f3ns de desprazamento, dirixido por Patrick Ball da \"Asociaci\u00f3n americana para o avance da ciencia\" encontrou unha correlaci\u00f3n directa entre as operaci\u00f3ns das forzas de seguridade serbias e os fluxos cara ao exterior de refuxiados, tendo moi pouco efecto nestes \u00faltimos as operaci\u00f3ns da OTAN. Houbo outra evidencia de que a crise dos refuxiados fora fabricada artificialmente: alg\u00fans refuxiados informaron que os seus documentos de identidade foran confiscados por forzas de seguridade, facendo m\u00e1is dif\u00edcil para eles probar de forma indiscut\u00edbel que eran cidad\u00e1ns iugoslavos. Unha vez rematado o conflito, as fontes serbias informaron de que alg\u00fans dos que se uniron no retorno dos refuxiados eran de feito albaneses procedentes de f\u00f3ra de Kosovo. Unha parte deste grupo poder\u00edan ser os indocumentados.\nNon est\u00e1 claro o que buscaba Milo\u0161evi\u0107 expulsando aos habitantes albaneses de Kosovo. Unha posibilidade \u00e9 que desexara substitu\u00edr a poboaci\u00f3n albanesa con refuxiados serbios de Bosnia e Croacia, logrando por tanto unha \"serbianizaci\u00f3n\" da provincia. O que si est\u00e1 moi claro \u00e9 que a OTAN, o desexara ou non, logrou unha consider\u00e1bel vantaxe propagand\u00edstica da fuxida de Kosovo. Se era o que pretend\u00edan, foi un grande \u00e9xito, xa que acabou convencendo \u00e1 poboaci\u00f3n dos pa\u00edses membros da OTAN de que ti\u00f1an que vencer neste conflito.\nEuropa xa estaba encontrando problemas para facerlle fronte, tivo ondadas previas de refuxiados e buscadores de asilo pol\u00edtico procedentes dos Balc\u00e1ns, as\u00ed que outra nova vaga de refuxiados desestabilizar\u00eda seriamente o sueste de Europa. P\u00f3dense dar argumentos que apoian que a guerra en Kosovo non era, inicialmente, de grande interese para os Estados pertencentes \u00e1 OTAN, pero a crise dos refuxiados fixo que si o fora.\nProduciuse un cambio nas operaci\u00f3ns militares da OTAN ao incrementarse o ataque a obxectivos serbios situados sobre o terreo (facendo branco en obxectivos tan pequenos como tanques individuais e unidades de artillar\u00eda), \u00e1 vez que se continuaba co bombardeo estrat\u00e9xico. Por\u00e9n, esta actividade estaba moi limitada polos pol\u00edticos, de modo que cada obxectivo ti\u00f1a que ser aprobado por cada un dos 19 pa\u00edses membros. Montenegro foi bombardeado en varias ocasi\u00f3ns, pero co tempo a OTAN desistiu para apoiar a posici\u00f3n inest\u00e1bel do seu l\u00edder anti-Milo\u0161evi\u0107 Milo Djukanovi\u0107.\nAtac\u00e1ronse os chamados \"obxectivos de uso dual\", usados \u00e1 vez por civ\u00eds e militares. Estes inclu\u00edan pontes sobre o Danubio, f\u00e1bricas, centrais el\u00e9ctricas, instalaci\u00f3ns de telecomunicaci\u00f3ns, e aqueles que resultaron particularmente controvertidos, a sede dos esquerdistas iugoslavos (un partido pol\u00edtico dirixido pola esposa de Milo\u0161evi\u0107) e a torre de radiodifusi\u00f3n da televisi\u00f3n estatal serbia. Alg\u00fans viron estas acci\u00f3ns como violaci\u00f3ns das leis internacionais e en particular da convenci\u00f3n de Xenebra. A OTAN, por\u00e9n, argumentou que estas instalaci\u00f3ns eran potencialmente \u00fatiles para os militares serbios e, por tanto, o seu bombardeo estaba xustificado. A alianza tam\u00e9n mantivo que se esforzou en evitar v\u00edtimas civ\u00eds durante a campa\u00f1a de bombardeos.\nA comezos de maio unha aeronave da OTAN atacou un convoi de refuxiados albaneses, alegando que se creu que era un convoi militar serbio; morreron ao redor de 50 persoas. A OTAN tardou cinco d\u00edas en admitir a s\u00faa responsabilidade, cham\u00e1ndoo un erro. Por\u00e9n, os serbios acusaron \u00e1 OTAN de atacar deliberadamente aos refuxiados. O 7 de maio, bombas da OTAN impactaron na embaixada chinesa de Belgrado, matando a varios diplom\u00e1ticos chineses e indignando \u00e1 opini\u00f3n p\u00fablica chinesa. Os Estados Unidos e m\u00e1is tarde a OTAN pediron desculpas polo bombardeo, aclarando que o sucedido fora debido a un mapa obsoleto da rexi\u00f3n proporcionado pola CIA. Este argumento foi contradito conxuntamente polos xornais \"The Observer\" (Reino Unido) e \"Politiken\" (Dinamarca), os cales informaron que a OTAN bombardeou de forma deliberada a embaixada porque funcionaba como repetidor para os sinais de radio do ex\u00e9rcito iugoslavo. Tam\u00e9n se dixo que foi debido a que desde a embaixada analiz\u00e1banse os voos dos avi\u00f3ns invis\u00edbeis estadounidenses. O bombardeo tensou as relaci\u00f3ns entre a China e os pa\u00edses da OTAN e provocou que no exterior das embaixadas occidentais en Beijing se deran mostras de enfado e malestar.\nA principios de xu\u00f1o, a soluci\u00f3n do conflito parec\u00eda pr\u00f3xima e os pa\u00edses da OTAN empezaron a pensar seriamente nunha operaci\u00f3n terrestre, unha invasi\u00f3n de Kosovo. Isto deb\u00eda ser organizado rapidamente, xa que quedaba pouco tempo para que chegara o inverno e hab\u00eda que traballar moito para mellorar as v\u00edas desde os portos gregos e albaneses at\u00e9 as rotas planexadas para levar a cabo a invasi\u00f3n, a trav\u00e9s de Macedonia e o nordeste de Albania. Por\u00e9n, ao mesmo tempo, negociadores finlandeses e rusos continuaban intentando persuadir a Milo\u0161evi\u0107 de que cedera. Finalmente este reco\u00f1eceu que a OTAN estaba resolta a acabar co conflito dun modo ou outro e que Rusia non intervir\u00eda en apoio de Serbia. Con tan poucas alternativas \u00e1 vista, Milose\u0161evi\u0107 aceptou as condici\u00f3ns ofrecidas polo equipo mediador de Finlandia-Rusia e permitiu a presenza militar de tropas da OTAN dentro de Kosovo, pero lideradas pola ONU.\nConsecuencias da guerra.\nAo finalizar a guerra, o 10 de xu\u00f1o, tanto Kosovo como Iugoslavia enfront\u00e1ronse a un futuro incerto.\nO primeiro problema, o dos refuxiados albaneses, foi resolvido en gran parte de forma moi r\u00e1pida: en tres semanas, cerca de 500.000 refuxiados albaneses regresaron aos seus fogares. Contra finais de novembro de 1999, segundo cifras de ACNUR, m\u00e1is de 800.000 dos 850.000 desprazados xa regresaran. Por\u00e9n, gran parte da poboaci\u00f3n serbia de Kosovo foi desprazada da provincia debido aos ataques de vinganza, xunto coas poboaci\u00f3ns doutras orixes. A Cruz Vermella iugoslava deu cifras de cerca de 250.000 refuxiados, a maior\u00eda deles de orixe serbia. En pouco tempo, a poboaci\u00f3n de orixe serbia en Kosovo reduciuse a menos dun cuarto da que hab\u00eda antes da guerra.\nAs baixas civ\u00eds producidas durante os ataques da OTAN est\u00edmase que foron entre 1.200 e 5.700, segundo as autoridades serbias, e en 500 segundo Human Rights Watch. Con respecto \u00e1s forzas militares iugoslavas, a OTAN estima que ocorreron un m\u00e1ximo de 5.000 baixas durante o conflito, mentres que os serbios deron a cifra de 576 efectivos mortos (462 soldados e 114 polic\u00edas). Despois de finalizar a guerra, desenterr\u00e1ronse cerca de 4.500 corpos de albaneses na s\u00faa maior\u00eda. Est\u00edmase que o total de baixas albanesas prox\u00edmase aos 10.000 mortos. Esta cifra deb\u00e1tese a\u00ednda na actualidade, pero dista moito da cifra de 500.000 homes supostamente desaparecidos anunciada antes de finalizado o conflito. Diversas fontes sinalan que dos 4.400 casos documentados de baixas as cifras se elevaron a 10.356.\nDado que non houbo combates terrestres nos que participaran as forzas da OTAN, as s\u00faas baixas foron moi reducidas, a maior\u00eda delas ligadas a operaci\u00f3ns a\u00e9reas e a accidentes ocorridos durante os combates. A destruci\u00f3n producida nas forzas iugoslavas tampouco foi moi grande. Foron destru\u00eddos 50 aparatos da forza a\u00e9rea iugoslava, pero a maior\u00eda dos tanques atacados en terra eran reclamos. De acordo co diario londiniense \"The Time\" destru\u00edronse un total de 13 tanques serbios. As bater\u00edas antia\u00e9reas non se utilizaron e, por tanto, non se descubriron, o que obrigou \u00e1 aviaci\u00f3n da OTAN a voar a grande altura para evitalas durante todo o tempo que duraron os bombardeos.\nUn estudo realizado por Spiegel e Salama, publicado en \"The Lancet\", estima en 12.000 o total de baixas ocorridas durante a guerra de Kosovo."}
{"id": "195963", "revid": "1888", "url": "https://gl.wikipedia.org/wiki?curid=195963", "title": "Jos\u00e9 Lu\u00eds Valladares Fern\u00e1ndez", "text": "Jos\u00e9 Lu\u00eds Valladares Fern\u00e1ndez, nado en 1946, \u00e9 un pol\u00edtico galego do PPdeG.\nTraxectoria.\nNas elecci\u00f3ns municipais de 1991 encabezou a candidatura de Centristas de Galicia \u00e1 alcald\u00eda de San Cristovo de Cea e foi elixido alcalde con maior\u00eda absoluta. Nas municipais de 1995 foi o candidato do PPdeG e volveu ser elixido alcalde con maior\u00eda absoluta. Continuou como alcalde nas sucesivas elecci\u00f3ns, sempre con maior\u00eda absoluta. Foi deputado provincial ata 2011."}
{"id": "195964", "revid": "1888", "url": "https://gl.wikipedia.org/wiki?curid=195964", "title": "Xos\u00e9 Luis Valladares Fern\u00e1ndez", "text": ""}
{"id": "195966", "revid": "1888", "url": "https://gl.wikipedia.org/wiki?curid=195966", "title": "Jos\u00e9 Luis Valladares Fern\u00e1ndez", "text": ""}
{"id": "195967", "revid": "98629", "url": "https://gl.wikipedia.org/wiki?curid=195967", "title": "Ligamento radiocarpal anterior", "text": "O ligamento radiocarpal anterior ou volar \u00e9 un ligamento do membro superior humano, localizado na parte anterior da articulaci\u00f3n radioescafolunar. Ins\u00edrese na ap\u00f3fise estiloide do radio e dirix\u00edsese cara a ep\u00edfise inferior ou distal do c\u00fabito, dando lugar a numerosas febras cara o carpo ao longo do seu traxecto. As s\u00faas uni\u00f3ns ao \u00f3so escafoide, ao \u00f3so semilunar e ao \u00f3so grande (a\u00ednda que estas \u00faltimas uni\u00f3ns son inconstantes) perm\u00edtenlle ao ligamento manter estable a fileira proximal do carpo.\nO ligamento radiocarpal anterior est\u00e1 cuberto por unha fascia superficial, que se insire na ap\u00f3fise estiloide do c\u00fabito e no \u00f3so semilunar. Pola parte anterior ou palmar est\u00e1 furado por diversas veas que discorren polo pulso. Por diante est\u00e1 moi preto dos tend\u00f3ns do m\u00fasculo flexor com\u00fan fondo dos dedos da man e do m\u00fasculo flexor longo do polgar. Por detr\u00e1s est\u00e1 adherido ao disco articular da articulaci\u00f3n radiocubital inferior."}
{"id": "195969", "revid": "2956", "url": "https://gl.wikipedia.org/wiki?curid=195969", "title": "Ligamento radiocarpal volar", "text": ""}
{"id": "195970", "revid": "98629", "url": "https://gl.wikipedia.org/wiki?curid=195970", "title": "Ligamento radiocarpal posterior", "text": "O ligamento radiocarpal posterior ou dorsal \u00e9 un ligamento do membro superior humano, pertencente \u00e1 articulaci\u00f3n radioescafolunar. \u00c9 un ligamento m\u00e1is feble que o radiocarpal anterior. Orix\u00ednase na parte posterior da ep\u00edfise radial inferior e dir\u00edxese cara a abaixo e cara a dentro. Finalmente ins\u00edrese nas superficies posteriores do \u00f3so escafoide e do \u00f3so semilunar, continu\u00e1ndose a trav\u00e9s dos ligamentos dorsais intercarpais. Por detr\u00e1s ten os tend\u00f3ns do m\u00fasculo extensor dos dedos."}
{"id": "195971", "revid": "2956", "url": "https://gl.wikipedia.org/wiki?curid=195971", "title": "Ligamento radiocarpal dorsal", "text": ""}
{"id": "195973", "revid": "2184976", "url": "https://gl.wikipedia.org/wiki?curid=195973", "title": "Nicolas H\u00fclkenberg", "text": ""}
{"id": "195974", "revid": "56817", "url": "https://gl.wikipedia.org/wiki?curid=195974", "title": "Ligamento radial externo", "text": "O ligamento radial externo, radial colateral ou radiocarpal colateral \u00e9 un ligamento do membro superior humano pertencente \u00e1 articulaci\u00f3n radioescafolunar. Orix\u00ednase na ap\u00f3fise estiloide radial e ins\u00edrese no \u00f3so escafoide. Algunhas febras contin\u00faanse a trav\u00e9s do ligamento transverso do carpo. O ligamento est\u00e1 unido \u00e1 arteria radial, e moi preto dos tend\u00f3ns do m\u00fasculo abdutor longo do polgar e do m\u00fasculo extensor curto do polgar."}
{"id": "195975", "revid": "56817", "url": "https://gl.wikipedia.org/wiki?curid=195975", "title": "Ligamento lateral interno do pulso", "text": "O ligamento lateral interno do pulso, colateral cubital ou colateral ulnar \u00e9 un ligamento do membro superior humano, pertencente \u00e1 articulaci\u00f3n radioescafolunar. Orix\u00ednase na ap\u00f3fise estiloide cubital, para despois dividirse en dous fasc\u00edculos. Un dir\u00edxese cara ao \u00f3so piramidal e outro cara ao \u00f3so pisiforme e ligamento transverso do carpo."}
{"id": "195976", "revid": "2956", "url": "https://gl.wikipedia.org/wiki?curid=195976", "title": "Ligamento radial colateral", "text": ""}
{"id": "195977", "revid": "2956", "url": "https://gl.wikipedia.org/wiki?curid=195977", "title": "Ligamento radiocarpal colateral", "text": ""}
{"id": "195982", "revid": "98629", "url": "https://gl.wikipedia.org/wiki?curid=195982", "title": "Casa de Bernadotte", "text": "A casa real de Bernadotte \u00e9 a actual casa real de Suecia, que leva reinando desde 1818.\nEntre 1818 e 1905 foi tam\u00e9n a casa real de Noruega.\nEsta casa real foi fundada por Jean-Baptiste-Jules Bernadotte, nacido en Pau, mariscal de Napole\u00f3n, escollido como sucesor do derradeiro rei da dinast\u00eda Holstein-Gottorp, Carlos XIII, que morreu sen descendencia.\nO mariscal franc\u00e9s foi coroado en 1818 como Carlos XIV Xo\u00e1n de Suecia (co\u00f1ecido en Suecia con este nome, e en Noruega como Carlos III Xo\u00e1n).\nHistoria.\nDespois da guerra de Finlandia de 1809, Suecia sufriu a perda traum\u00e1tica de Finlandia, que vi\u00f1a constitu\u00edndo a metade oriental do reino sueco durante s\u00e9culos.\nA agon\u00eda e o resentimento dirixidos cara ao rei Gustavo IV Adolfo precipitaron un golpe de Estado: o t\u00edo de Gustavo Adolfo, Carlos XIII, que non ti\u00f1a fillos, substitu\u00edno.\nIso foi s\u00f3 unha soluci\u00f3n temporal, pois, en 1810, o Riksdag elixiu o pr\u00edncipe dinamarqu\u00e9s Cristian Augusto de Augustenborg como herdeiro ao trono. Como pr\u00edncipe herdeiro, tomou o nome de Carlos Augusto, mais faleceu pouco despois no mesmo ano.\nComo Napole\u00f3n I de Francia era o emperador dos franceses e gobernaba, directa ou indirectamente, sobre gran parte da Europa Continental, a trav\u00e9s dunha rede de reinos sat\u00e9lites levados polos seus irm\u00e1ns (ver Primeiro Imperio Franc\u00e9s), o parlamento sueco resolveu escoller un rei que Napole\u00f3n aceptase.\nO 21 de agosto de 1810, o Riksdag escolleu a Jean-Baptiste Bernadotte, mariscal de Francia, como herdeiro do trono.\nBernadotte, nacido na cidade de Pau, na provincia de B\u00e9arn (Baixa Navarra), Francia, foi elevado a xeneral durante os tumultuosos anos da Revoluci\u00f3n Francesa. En 1798, desposou a D\u00e9sir\u00e9e Clary, cuxa irm\u00e1 Julie estaba casada con Xos\u00e9 Bonaparte, o irm\u00e1n m\u00e1is vello de Napole\u00f3n. En 1804, Napole\u00f3n promoveuno a mariscal de Francia, conced\u00e9ndolle m\u00e1is tarde o t\u00edtulo de Pr\u00edncipe soberano de Pontecorvo, unha cidade do sur de Italia.\nComo pr\u00edncipe herdeiro de Suecia, asumiu o nome de Carlos Xo\u00e1n e tornouse oficialmente como rexente para o restante do reinado de Carlos XIII, asegurando unha uni\u00f3n persoal forzada entre Suecia e Noruega na campa\u00f1a contra Noruega de 1814.\nJean-Baptiste Bernadotte reinou como rei Carlos XIV Xo\u00e1n de Suecia e Carlos III Xo\u00e1n de Noruega do 5 de febreiro de 1818 at\u00e9 a s\u00faa morte, o 8 de marzo de 1844.\nA casa de Bernadotte reinou nos dous pa\u00edses at\u00e9 a disoluci\u00f3n da uni\u00f3n entre Noruega e Suecia en 1905. O pr\u00edncipe Carlos de Dinamarca, un neto do rei Carlos XV, foi ent\u00f3n electo o novo rei de Noruega.\nO Escudo de armas da casa de Bernadotte combina o bras\u00f3n da casa de Vasa co bras\u00f3n de Bernadotte como pr\u00edncipe de Pontecorvo. \u00c9 vis\u00edbel como un escudo no centro do bras\u00f3n de armas de Suecia."}
{"id": "195984", "revid": "27249", "url": "https://gl.wikipedia.org/wiki?curid=195984", "title": "Gustavo V", "text": ""}
{"id": "195985", "revid": "1131", "url": "https://gl.wikipedia.org/wiki?curid=195985", "title": "Tamaguelos", "text": "O top\u00f3nimo Tamaguelos est\u00e1 relacionado co pobo dos tamaganos, mencionado no Padr\u00f3n dos Pobos, \u00e1 s\u00faa vez relacionado co r\u00edo T\u00e1mega.\nD\u00e1 nome a:"}
{"id": "195986", "revid": "83328", "url": "https://gl.wikipedia.org/wiki?curid=195986", "title": "Tannh\u00e4user (\u00f3pera)", "text": "Tannh\u00e4user und der S\u00e4ngerkrieg auf Wartburg (en galego \"Tannh\u00e4user e o torneo de trobadores do castelo de Wartburg\") \u00e9 unha \u00f3pera en tres actos con m\u00fasica e libreto en alem\u00e1n de Richard Wagner, baseada en d\u00faas lendas alem\u00e1s.\nHistoria e caracter\u00edsticas.\nWagner empregou principalmente d\u00faas historias que aparecen na obra de Ludwig Bechstein, entre outras fontes: unha delas \u00e9 a lenda do cabaleiro Tannh\u00e4user, e a outra \u00e9 a chamada \"Der S\u00e4ngerkrieg auf der Wartburg\", \u00e9 dicir o \u00abconcurso de canto do Castelo de Wartburg\u00bb. Os temas principais da \u00f3pera son a loita entre o amor sagrado e o profano, e a redenci\u00f3n a trav\u00e9s do amor, tema dominante en boa parte da obra de Wagner.\nA s\u00faa estrea tivo lugar en Dresden o 16 de outubro de 1845 baixo a direcci\u00f3n do propio compositor. A s\u00faa sobri\u00f1a, Johanna Wagner, interpretou o papel de Elisabeth.\nExisten catro versi\u00f3ns da \u00f3pera; a terceira, a versi\u00f3n de Par\u00eds, \u00e9 a que se adoita interpretar con m\u00e1is frecuencia. Esta \u00f3pera \u00e9 unha das integrantes do Canon de Bayreuth.\n\"Tannh\u00e4user\" segue no repertorio, se ben non est\u00e1 entre as \u00f3peras m\u00e1is representadas, aparecendo nas estat\u00edsticas de Operabase no posto 53 das cen \u00f3peras m\u00e1is representadas no per\u00edodo 2005-10, sendo a 14\u00aa en Alema\u00f1a e a sexta de Wagner, con 82 representaci\u00f3ns.\nInstrumentaci\u00f3n.\nA partitura de \"Tannh\u00e4user\" est\u00e1 escrita para os seguintes instrumentos:\nEn escena"}
{"id": "195987", "revid": "98629", "url": "https://gl.wikipedia.org/wiki?curid=195987", "title": "Ligamento anterior esternoclavicular", "text": "O ligamento anterior esternoclavicular \u00e9 un ligamento do membro superior humano, pertencente \u00e1 articulaci\u00f3n esternoclavicular, situada no ombreiro. Col\u00f3case por diante da articulaci\u00f3n, inser\u00edndose na parte m\u00e1is medial ou interna da clav\u00edcula e na parte m\u00e1is anterior e superior do esterno, no manubro esternal. Ten un traxecto oblicuo descendente, dende a clav\u00edcula ata o esterno.\nPor diante est\u00e1 cuberto polo m\u00fasculo esternocleidomastoideo e por debaixo ten a c\u00e1psula articular esternoclavicular, o disco interarticular e a membrana sinovial."}
{"id": "195988", "revid": "98629", "url": "https://gl.wikipedia.org/wiki?curid=195988", "title": "Dido and Aeneas", "text": "Dido and Aeneas (en galego, \"Dido e Eneas\") \u00e9 unha \u00f3pera en tres actos con m\u00fasica de Henry Purcell e libreto en ingl\u00e9s do dramaturgo e poeta Nahum Tate (1652-1715), baseado na s\u00faa traxedia \"Brutus of Alba or The Enchanted Lovers\" e no canto IV de \"Eneida\" de Virxilio. Foi composta en 1682 e pos\u00fae n\u00famero de cat\u00e1logo Z. 626.\nRelata a historia de amor entre Dido, ra\u00ed\u00f1a de Cartago e o heroe troiano Eneas, e a s\u00faa desesperaci\u00f3n cando a abandona. Unha obra monumental na \u00f3pera barroca, l\u00e9mbrase como unha das m\u00e1is destacadas obras teatrais de Purcell. \"Dido e Eneas\" foi a primeira \u00f3pera de Purcell e enc\u00f3ntrase entre as primeiras \u00f3peras inglesas, e debe moito a \"Venus and Adonis\", \u00f3pera de John Blow, tanto en estrutura como no efecto xeral.\n\u00c9 unha das \u00f3peras m\u00e1is importantes do Barroco e est\u00e1 considerada como a primeira \u00f3pera nacional inglesa. Pode considerarse como a \u00fanica \u00f3pera -no sentido estrito do x\u00e9nero- verdadeira de Purcell, se se compara con outras obras como \"King Arthur\" (1691) ou \"The Fairy Queen\" (1692), que responden ao perfil de semi\u00f3peras. \"Dido e Eneas\" \u00e9 un dos dramas m\u00e1is co\u00f1ecidos de Purcell e quizais de toda a produci\u00f3n inglesa.\nA primeira representaci\u00f3n tivo lugar na escola de rapazas de Josias Priest en Londres non m\u00e1is tarde do ver\u00e1n de 1688. A estrea comercial foi en Londres a principios de 1700."}
{"id": "195990", "revid": "56817", "url": "https://gl.wikipedia.org/wiki?curid=195990", "title": "Ligamento posterior esterno-clavicular", "text": "O ligamento posterior esternoclavicular \u00e9 un ligamento do membro superior humano, pertencente \u00e1 articulaci\u00f3n esternoclavicular. Orix\u00ednase na parte m\u00e1is medial ou interna da clav\u00edcula e descende de xeito oblicuo e inferior, cara a parte posterior do esterno.\nPor detr\u00e1s sit\u00faanse os m\u00fasculos esternohioide e esternotiroide. Por detr\u00e1s ten o disco interarticular e as membranas sinoviais da articulaci\u00f3n."}
{"id": "195991", "revid": "56817", "url": "https://gl.wikipedia.org/wiki?curid=195991", "title": "Ligamento interclavicular", "text": "O ligamento interclavicular ou interarticular \u00e9 un ligamento do membro superior humano, pertencente \u00e1 articulaci\u00f3n esternoclavicular. Ins\u00edrese en ambas clav\u00edculas, facendo un arco descendente. Na parte m\u00e1is inferior ins\u00edrese no bordo superior do manubro esternal.\nPor diante ten o m\u00fasculo esternocleidomastoideo e por detr\u00e1s o m\u00fasculo esternotiroide."}
{"id": "195992", "revid": "56817", "url": "https://gl.wikipedia.org/wiki?curid=195992", "title": "Ligamento costoclavicular", "text": "O ligamento costoclavicular, romboideo ou inferior esternoclavicular \u00e9 un ligamento do membro superior humano, pertencente \u00e1 articulaci\u00f3n esternoclavicular. Ins\u00edrese no cartigo da primeira costela e discorre en sentido oblicuo, cara a atr\u00e1s e cara a f\u00f3ra, para inserirse finalmente na superficie inferior da clav\u00edcula, na tuberosidade costal.\nPor diante ten o tend\u00f3n do m\u00fasculo subclavio e por detr\u00e1s a vea subclavia."}
{"id": "195993", "revid": "2956", "url": "https://gl.wikipedia.org/wiki?curid=195993", "title": "Ligamento romboide", "text": ""}
{"id": "195994", "revid": "56817", "url": "https://gl.wikipedia.org/wiki?curid=195994", "title": "C\u00e1psula articular esternoclavicular", "text": "A c\u00e1psula articular esternoclavicular \u00e9 unha c\u00e1psula articular do membro superior humano, pertencente \u00e1 articulaci\u00f3n esternoclavicular. Envolve a toda a articulaci\u00f3n, sendo m\u00e1is grosa nas partes anterior e posterior, onde constituir\u00e1 os ligamentos anterior e posterior esternoclaviculares. As partes superior e inferior son m\u00e1is delgadas."}
{"id": "195995", "revid": "23204", "url": "https://gl.wikipedia.org/wiki?curid=195995", "title": "Federaci\u00f3n Viguesa de Pe\u00f1as Recreativas El Olivo", "text": "A FVPR El Olivo \u00e9 unha entidade social e deportiva sen \u00e1nimo de lucro da cidade de Vigo, fundada en 1983, que est\u00e1 composta por 60 pe\u00f1as da cidade e da comarca viguesa, cuns 3.500 socios. A entidade organiza varios trofeos de xogos de mesa, petanca e chave, as\u00ed como alg\u00fans actos ben\u00e9ficos. \nA s\u00faa secci\u00f3n deportiva foi fundada no ano 1991, e entre os varios equipos de f\u00fatbol e f\u00fatbol sala que ten, o m\u00e1is salientable de todos \u00e9 o equipo s\u00e9nior de f\u00fatbol feminino, que en 2011 acadou por vez primeira o ascenso \u00e1 m\u00e1xima categor\u00eda do f\u00fatbol feminino nacional, a Primeira Divisi\u00f3n. A secci\u00f3n feminina desapareceu \u00f3 final da temporada 2017/2018,"}
{"id": "195996", "revid": "56817", "url": "https://gl.wikipedia.org/wiki?curid=195996", "title": "Ligamento acromioclavicular superior", "text": "O ligamento acromioclavicular superior \u00e9 un ligamento do membro superior humano, pertecente \u00e1 articulaci\u00f3n acromioclavicular, situada no ombreiro. Ten forma rectangular e cobre a parte superior da articulaci\u00f3n. Orix\u00ednase na parte superior do acromion e se insire na parte m\u00e1is medial ou interna da clav\u00edcula. As s\u00faas febras cr\u00fazanse coas dos ligamentos conoide e deltoide. Se existe disco interarticular, contacta coa parte posterior do ligamento acromioclavicular superior."}
{"id": "195997", "revid": "56817", "url": "https://gl.wikipedia.org/wiki?curid=195997", "title": "Ligamento acromioclavicular inferior", "text": "O ligamento acromioclavicular inferior \u00e9 un ligamento do membro superior humano, pertencente \u00e1 articulaci\u00f3n acromioclavicular, situada no ombreiro. \u00c9 un ligamento m\u00e1is fino que o acromioclavicular superior e cobre a parte inferior da articulaci\u00f3n. Por debaixo ten o tend\u00f3n do m\u00fasculo supraespi\u00f1al."}
{"id": "195998", "revid": "56817", "url": "https://gl.wikipedia.org/wiki?curid=195998", "title": "Ligamento coracoclavicular", "text": "O ligamento coracoclavicular \u00e9 un ligamento do membro superior humano, pertencente \u00e1 articulaci\u00f3n acromioclavicular, situada no ombreiro. Conecta a clav\u00edcula coa esc\u00e1pula, mantendo a estes dous \u00f3sos nunha posici\u00f3n estable.\nEst\u00e1 constitu\u00eddo por dous fasc\u00edculos:"}
{"id": "195999", "revid": "56817", "url": "https://gl.wikipedia.org/wiki?curid=195999", "title": "Ligamento conoide", "text": "O ligamento conoide \u00e9 un ligamento do membro superior humano, que forma parte do ligamento coracoclavicular e polo tanto da articulaci\u00f3n acromioclavicular e do ombreiro. Ten forma de cono, que lle d\u00e1 o nome. Sit\u00faase por dentro do ligamento trapezoide e coma este, discorre dende o acromion ata o tub\u00e9rculo conoide da clav\u00edcula. Por diante ten os m\u00fasculos subclavio e deltoide. Por detr\u00e1s ten o m\u00fasculo trapecio."}
{"id": "196000", "revid": "10599", "url": "https://gl.wikipedia.org/wiki?curid=196000", "title": "Ancho UIC", "text": ""}
{"id": "196008", "revid": "98629", "url": "https://gl.wikipedia.org/wiki?curid=196008", "title": "Guerras balc\u00e1nicas", "text": "As guerras balc\u00e1nicas ou guerras dos Balc\u00e1ns foron d\u00faas guerras ocorridas no sueste de Europa de 1912 a 1913. A primeira enfrontou ao Imperio otom\u00e1n coa chamada Liga dos Balc\u00e1ns formada por Bulgaria, Montenegro, Grecia e Serbia.\nAntecedentes.\nDespois da s\u00faa derrota diplom\u00e1tica na Crise bosn\u00edaca de 1908, o Imperio ruso tratou de recuperar a s\u00faa influencia nos Balc\u00e1ns inducindo aos pa\u00edses da pen\u00ednsula a asociarse baixo a s\u00faa supervisi\u00f3n. En 1911, chegaba tam\u00e9n a un acordo con Italia para cooperar con ela na rexi\u00f3n. O mesmo ano, a derrota do Imperio otom\u00e1n ante Italia na guerra italo-turca (que lle permitiu a esta anexionarse Libia) e a continua inestabilidade no Imperio fixeron que os Estados balc\u00e1nicos visen como inminente a partici\u00f3n de Macedonia.\nA pesar da s\u00faa rivalidade por controlar Macedonia e erixirse como a potencia principal dos Balc\u00e1ns, Bulgaria e Serbia lograron alcanzar un acordo o de defensa mutua e contrario \u00e1 repartici\u00f3n de territorio otom\u00e1n por outros Estados. Os anexos secretos do acordo trataban sobre a divisi\u00f3n de Macedonia entre os dous pa\u00edses, deixando a futura fronteira entre ambos extremadamente vaga: Serbia anexionar\u00eda os territorios ao norte dos montes \u0160ar, e Bulgaria os situados ao leste do Struma e das monta\u00f1as R\u00f3dope. O resto de Macedonia quedaba sen asignar, a\u00ednda que Serbia se compromet\u00eda a non exixir os territorios m\u00e1is al\u00e1 da li\u00f1a Kriva Palanka-Veles-Ohrid, sen ocupar ningunha das d\u00faas \u00faltimas poboaci\u00f3ns. O resto poder\u00eda dividirse entre Bulgaria e Grecia. Ambos os pa\u00edses compromet\u00edanse a enviar 100.000 soldados \u00e1 fronte de Macedonia, subministrando Serbia un total de 150.000 e Bulgaria 200.000 soldados.\nM\u00e1is tarde Bulgaria chegou a un acordo m\u00e1is limitado con Grecia. Esta negouse a aceptar unha Macedonia aut\u00f3noma e reclamou, como Bulgaria, o porto de Sal\u00f3nica. As\u00ed, o acordo con Grecia foi puramente defensivo, ante as grandes diferenzas entre as d\u00faas naci\u00f3ns.\nA continuaci\u00f3n, Serbia e Bulgaria comezaron as negociaci\u00f3ns con Montenegro, que deb\u00eda provocar ao Imperio otom\u00e1n para lograr o estalido das hostilidades. Rusia, consciente de que a s\u00faa alianza para frear o poder\u00edo do Imperio austroh\u00fangaro se convertera nun pacto para atacar ao Imperio otom\u00e1n, tratou de frealo mediante diplomacia, logrando o acordo de Austria-Hungr\u00eda. O estas d\u00faas potencias advert\u00edan aos pa\u00edses balc\u00e1nicos que os pos\u00edbeis cambios territoriais na pen\u00ednsula non ser\u00edan reco\u00f1ecidos polas grandes potencias, pero ese mesmo d\u00eda Montenegro desencadeaba un ataque contra os otom\u00e1ns, apoiado inmediatamente polo resto dos seus aliados.\nPrimeira guerra.\nAs operaci\u00f3ns contra o Imperio desenvolv\u00e9ronse sen grandes problemas: os ex\u00e9rcitos coligados contaban con 700.000 homes fronte aos 320.000 otom\u00e1ns, e a frota grega bloqueaba a pen\u00ednsula, estorbando os reforzos otom\u00e1ns.\nMentres que os b\u00falgaros se concentraban en atacar Istambul e sitiaban Edirne con reforzos serbios, os gregos ocupaban Sal\u00f3nica o , a onde os b\u00falgaros chegaban o d\u00eda seguinte. En Macedonia os serbios ocupaban poboaci\u00f3ns m\u00e1is al\u00e1 da li\u00f1a de m\u00e1xima expansi\u00f3n acordada cos b\u00falgaros, fac\u00e9ndose con Prilep, Bitola e Ohrid. No oeste, Serbia, decidida a lograr un porto no mar Adri\u00e1tico, avanzou cara a Durr\u00ebs, a pesar de ser o territorio de maior\u00eda albanesa, e cercou Shkod\u00ebr (Esc\u00fatari) coa axuda de Montenegro. No suroeste Grecia atacou Janina.\nA comezos de 1913 as posici\u00f3ns otom\u00e1s na pen\u00ednsula limit\u00e1banse a catro cidades cercadas: Istambul, Edirne, Shkod\u00ebr e Janina. As grandes potencias interviron ent\u00f3n para decidir a asignaci\u00f3n de territorios mediante a imposici\u00f3n en maio do Tratado de Londres, que asignaba Edirne a Bulgaria, Creta a Grecia e creaba Albania grazas \u00e1 insistencia de Italia e Austria-Hungr\u00eda, que non desexaban que Serbia contase con sa\u00edda ao Adri\u00e1tico. Esta e Grecia, que perderon os territorios albaneses ocupados no conflito, decidiron resarcirse noutro territorio.\nSegunda guerra.\nSerbia exixiu ent\u00f3n a Bulgaria estenderse m\u00e1is al\u00e1 do acordado, alegando que levara o peso dos combates en Macedonia e que perdera a s\u00faa sa\u00edda ao mar, temendo en realidade o poder da nova Bulgaria, que lograra unha sa\u00edda ao mar Exeo e grandes territorios en Macedonia. Grecia, \u00e1 s\u00faa vez, non desexaba unha Bulgaria poderosa a escasos quil\u00f3metros de Sal\u00f3nica. Ante a tensi\u00f3n crecente entre os antigos aliados, Serbia e Grecia chegaron a un pacto secreto polo que se divid\u00edan Macedonia ao oeste do r\u00edo Vardar, quedando o territorio ao leste do r\u00edo para Bulgaria. Pronto Montenegro e Roman\u00eda, que anhelaba tomar o sur da Dobruxa, uniron ao acordo. O Imperio otom\u00e1n comezou a tratar tam\u00e9n cos novos aliados.\nMentres, Bulgaria encontr\u00e1base cada vez m\u00e1is illada: tras o seu rexeitamento \u00e1 mediaci\u00f3n rusa perdeu o apoio desta, que apoiou as pretensi\u00f3ns serbias, mentres os austroh\u00fangaros trataban con Grecia e Roman\u00eda. Confiando na s\u00faa (suposta) superioridade militar, Bulgaria atacou a Serbia e Grecia o . Pronto os aliados destas entraron no conflito e o Bulgaria v\u00edase obrigada a asinar o armisticio, reco\u00f1ecendo a s\u00faa derrota.\nEste segundo conflito levou consigo grandes perdas territoriais para Bulgaria, que cedeu o sur de Dobruxa, concedido a Roman\u00eda, e case toda a Macedonia, a excepci\u00f3n dos territorios que rodeaban Strumica, a\u00ednda que manti\u00f1a o seu acceso ao Exeo a trav\u00e9s dunha franxa de 120\u00a0km e o porto de Dedeagatch. Serbia obti\u00f1a case todo o norte de Macedonia, o Imperio otom\u00e1n recuperaba Edirne e a Tracia oriental, mentres que Grecia ocupaba Epiro, con Janina, e se estend\u00eda uns 75\u00a0km ao norte e leste de Sal\u00f3nica. Montenegro e Serbia repart\u00edanse o Sand\u017eak e cre\u00e1base Albania.\nConsecuencias.\nAs guerras supuxeron a expulsi\u00f3n definitiva do Imperio otom\u00e1n da pen\u00ednsula dos Balc\u00e1ns salvo no extremo oriental de Tracia, o establecemento de fronteiras case definitivas que perduraron salvo breves intervalos durante as Guerras Mundiais e o nacemento de Albania como Estado independente. Non resolveron, por\u00e9n, as disputas territoriais entre os pa\u00edses balc\u00e1nicos, mantendo Bulgaria os seus desexos de alcanzar as fronteiras do Tratado de San Stefano e sendo os territorios de Macedonia, Tracia e Dobruxa obxecto de competencia.\nPor iso deixaron un forte descontento entre os seus participantes, que determinar\u00eda o partido que tomar\u00eda cada Estado na primeira guerra mundial.\nOs diversos pa\u00edses envolvidos nos conflitos gastaron: Serbia, 590 mill\u00f3ns de francos-ouro; Montenegro, 100 mill\u00f3ns; Grecia, 467 mill\u00f3ns, e Bulgaria, 1300 mill\u00f3ns. As cifras otom\u00e1s son impos\u00edbeis de estimar.\nO mesmo pode dicirse das v\u00edtimas otom\u00e1s, estimadas en 100.000 entre mortos e feridos."}
{"id": "196010", "revid": "22795", "url": "https://gl.wikipedia.org/wiki?curid=196010", "title": "Gran idea", "text": ""}
{"id": "196011", "revid": "85894", "url": "https://gl.wikipedia.org/wiki?curid=196011", "title": "Campionato de Catalu\u00f1a de f\u00fatbol", "text": "O Campionato de Catalu\u00f1a foi a primeira e mais importante competici\u00f3n de f\u00fatbol que se disputou en Catalu\u00f1a durante a primeira metade do s\u00e9culo XX. Ti\u00f1a formato de liga, e o campi\u00f3n era o equipo que remataba primeiro na t\u00e1boa. A s\u00faa primeira edici\u00f3n tivo lugar entre os anos 1900 e 1901 coa denominaci\u00f3n \"Copa Macaya\", e a derradeira entre os anos 1939 e 1940, ano no cal foi suspendida polo r\u00e9xime franquista, \u00f3 igual que as restantes competici\u00f3ns rexionais que exist\u00edan en Espa\u00f1a.\nO t\u00edtulo de campi\u00f3n de Catalu\u00f1a d\u00e1balle dereito \u00f3 equipo ga\u00f1ador a participar no Campionato de Espa\u00f1a, a actual Copa do Rei. O equipo m\u00e1is laureado nesta competici\u00f3n foi o FC Barcelona, que venceu en 23 edici\u00f3ns; seguido do RCD Espanyol, con 9 t\u00edtulos.\nCampi\u00f3ns.\nEn 1984 foi creada a Copa Catalu\u00f1a, unha competici\u00f3n cun formato distinto do que ti\u00f1a o Campionato de Catalu\u00f1a, pero que \u00e9 a herdeira do seu legado."}
{"id": "196053", "revid": "27249", "url": "https://gl.wikipedia.org/wiki?curid=196053", "title": "Bernadotte", "text": ""}
{"id": "196054", "revid": "7523", "url": "https://gl.wikipedia.org/wiki?curid=196054", "title": "Serge Pizzorno", "text": ""}
{"id": "196055", "revid": "23204", "url": "https://gl.wikipedia.org/wiki?curid=196055", "title": "Fort Wayne, Indiana", "text": "Fort Wayne \u00e9 unha cidade situada no Estado de Indiana, nos Estados Unidos, concretamente no Condado de Allen. A poboaci\u00f3n era de 253.691 no ano 2010, sendo a 74\u00aa cidade m\u00e1is grande dos Estados Unidos e a segunda m\u00e1is grande de Indiana. Est\u00e1 localizada ao nordeste de Indiana, a 29\u00a0km ao oeste da fronteira co Estado de Ohio, e a 80\u00a0km ao sur da fronteira con M\u00edchigan."}
{"id": "196056", "revid": "7523", "url": "https://gl.wikipedia.org/wiki?curid=196056", "title": "Fort Wayne", "text": ""}
{"id": "196057", "revid": "89787", "url": "https://gl.wikipedia.org/wiki?curid=196057", "title": "Charles K. Kao", "text": "Sir Charles Kuen Kao, KBE, nado en Shanghai o 4 de novembro de 1933 e finado en 2018, foi un profesor e investigador estadounidense de orixe chinesa.\nTraxectoria.\nConduciu a investigaci\u00f3n que permitiu desenvolver a fibra \u00f3ptica. Por este motivo foi galardoado co Premio Nobel de F\u00edsica 2009 e esta considerado o \"pai da comunicaci\u00f3n por fibra \u00f3ptica\"."}
{"id": "196058", "revid": "22570", "url": "https://gl.wikipedia.org/wiki?curid=196058", "title": "BeppoSAX", "text": "BeppoSAX foi un observatorio espacial colaboraci\u00f3n de Italia e os Pa\u00edses Baixos. Foi lanzado o 30 de abril de 1996 desde Cabo Ca\u00f1averal mediante un foguete Atlas I. O nome \u00e9 unha composici\u00f3n entre \"Beppo\", o alcume do f\u00edsico italiano Giuseppe Occhialini, e o acr\u00f3nimo en italiano \"SAX\", Satellite per Astronomia X.\nCaracter\u00edsticas.\nBeppoSAX adicouse a facer estudos espectrosc\u00f3picos e de variabilidade temporal do ceo en raios X na banda de enerx\u00eda entre 1 e 200 keV, inclu\u00edda unha exploraci\u00f3n de eventos transitorios en todo o ceo no rango entre 2 e 30 keV.\nInstrumentaci\u00f3n.\nBeppoSAX levaba a bordo os seguintes instrumentos de campo de observaci\u00f3n estreito:\nA 90 graos do eixo dos instrumentos de campo estreito hab\u00eda tres c\u00e1maras gran angular sensibles a enerx\u00edas de entre 2 e 30 keV."}
{"id": "196059", "revid": "56817", "url": "https://gl.wikipedia.org/wiki?curid=196059", "title": "Ligamento trapezoide", "text": "O ligamento trapezoide \u00e9 un ligamento do membro superior humano, pertencente \u00e1 articulaci\u00f3n acromioclavicular, localizada no ombreiro. Forma parte do ligamento coracoclavicular e est\u00e1 pegado ao ligamento conoide. Une, ao igual que o conoide, a clav\u00edcula (ins\u00edrese na li\u00f1a trapezoide da clav\u00edcula) e o acromion. Xunto co conoide forma un tri\u00e1ngulo ligamentoso. O bordo anterior \u00e9 libre e non est\u00e1 en contacto con outras estruturas."}
{"id": "196060", "revid": "5863", "url": "https://gl.wikipedia.org/wiki?curid=196060", "title": "Ligamento acromiocoracoide", "text": "O ligamento acromiocoracoide \u00e9 un ligamento do membro superior humano, pertencente \u00e1 articulaci\u00f3n acromioclavicular, localizada no ombreiro. \u00c9 un ligamento de forma triangular, groso, que se estende entre o acromion e a ap\u00f3fise coracoide. Xunto co ligamento coracoide, mant\u00e9n protexida a cabeza umeral. Por encima ten o m\u00fasculo deltoide e a propia clav\u00edcula. Por debaixo ten o tend\u00f3n do m\u00fasculo supraespi\u00f1al e habitualmente unha bolsa deslizante.\nO bordo lateral do ligamento constit\u00fae unha l\u00e1mina fibrosa, que se coloca por riba dos tend\u00f3ns do m\u00fasculo supraespi\u00f1al e do m\u00fasculo infraespi\u00f1al.\nNalgunhas ocasi\u00f3ns este ligamento vese coma un i grego, cunha porci\u00f3n com\u00fan grosa que se insire no acromion. Cando se divide en d\u00faas porci\u00f3ns, unha dir\u00edxese cara ao apex da ap\u00f3fise coracoide, e a outra cara \u00e1 base da mesma ap\u00f3fise. Nos casos nos que o tend\u00f3n do m\u00fasculo pectoral menor se insire na c\u00e1psula da articulaci\u00f3n glenoumeral, pasa entre as d\u00faas porci\u00f3ns do ligamento."}
{"id": "196061", "revid": "56817", "url": "https://gl.wikipedia.org/wiki?curid=196061", "title": "Ligamento supraescapular", "text": "O ligamento supraescapular, transverso da esc\u00e1pula ou superior transverso \u00e9 un ligamento do membro superior humano, pertencente \u00e1 articulaci\u00f3n acromioclavicular, localizada no ombreiro. Converte a incisura escapular nun burato, polo que discorre o nervio supraescapular. \u00c1s veces \u00e1chase osificado.\nO bordo superior do ligamento est\u00e1 relacionado coa arteria supraescapular."}
{"id": "196062", "revid": "2956", "url": "https://gl.wikipedia.org/wiki?curid=196062", "title": "Ligamento transverso da esc\u00e1pula", "text": ""}
{"id": "196063", "revid": "56817", "url": "https://gl.wikipedia.org/wiki?curid=196063", "title": "Ligamento espinoglenoide", "text": "O ligamento espinoglenoide ou ligamento transverso inferior da esc\u00e1pula \u00e9 un ligamento do membro superior humano, que reforza a articulaci\u00f3n acromioclavicular, situada no ombreiro. Une a espi\u00f1a da esc\u00e1pula coa cavidade glenoide do mesmo \u00f3so. Forma un arco polo que discorren a arteria supraescapular e o nervio supraescapular. "}
{"id": "196064", "revid": "12452", "url": "https://gl.wikipedia.org/wiki?curid=196064", "title": "Ligamento transverso inferior da esc\u00e1pula", "text": ""}
{"id": "196065", "revid": "23204", "url": "https://gl.wikipedia.org/wiki?curid=196065", "title": "Oopart", "text": "Oopart \u00e9 o acr\u00f3nimo en ingl\u00e9s de Out of Place Artifact (literalmente, \u2018artefacto f\u00f3ra de lugar\u2019), verba creada polo zo\u00f3logo estadounidense Ivan T. Sanderson que fai referencia a obxectos paleontol\u00f3xicos e arqueol\u00f3xicos que en aparencia se encontraron en lugares ou \u00e9pocas onde se cre imposible polas s\u00faas caracter\u00edsticas (complexidade tecnol\u00f3xica, referencias \u00e1 civilizaci\u00f3n actual etc) sendo por iso obxectos totalmente anacr\u00f3nicos.\nInterpretaci\u00f3n popular.\nO termo foi amplamente utilizado para intentar refutar teor\u00edas como a teor\u00eda da evoluci\u00f3n ou a estimaci\u00f3n cient\u00edfica da idade da Terra. Os \"ooparts\" tam\u00e9n foron usados polos afeccionados da ufolox\u00eda e outras pseudociencias como base para a teor\u00eda de que a humanidade foi fundada ou alterada por civilizaci\u00f3ns extraterrestres moito m\u00e1is avanzadas (creacionismo alien\u00edxena), xa que, desde este punto de vista, alg\u00fans dos pobos antigos posu\u00edron, precisamente por este motivo, co\u00f1ecementos cient\u00edficos en determinadas \u00e1reas polo menos ins\u00f3litos para o seu tempo. Por outro lado, a consideraci\u00f3n de \"oopart\" depende en gran parte dos co\u00f1ecementos que se dominan dun per\u00edodo hist\u00f3rico, por iso \u00e9 tan relativa como a veracidade das teor\u00edas de quen o utilizan como argumento.\nInterpretaci\u00f3n cient\u00edfica.\nSe ben \u00e9 certo que as caracter\u00edsticas aparentemente extraordinarias dalg\u00fans destes obxectos a\u00ednda non pos\u00faen unha interpretaci\u00f3n desde a arqueolox\u00eda, paleontolox\u00eda ou outras \u00e1reas de estudo, a\u00ednda que tam\u00e9n alg\u00fans obxectos foron catalogados como \"ooparts\" para logo sa\u00edr desta clasificaci\u00f3n, en xeral a comunidade cient\u00edfica am\u00f3sase esc\u00e9ptica fronte \u00e1s interpretaci\u00f3ns que cualifican estes obxectos como \"f\u00f3ra de lugar\". Un gran n\u00famero destes foron rexeitados como produtos de fen\u00f3menos como o palimpsesto, a pareidolia, a falsificaci\u00f3n ou simplemente a ignorancia respecto \u00e1s culturas que produciron o obxecto en cuesti\u00f3n."}
{"id": "196079", "revid": "89787", "url": "https://gl.wikipedia.org/wiki?curid=196079", "title": "\u00c1cido mal\u00f3nico", "text": "O \u00e1cido mal\u00f3nico ou \u00e1cido propanodioico \u00e9 un \u00e1cido dicarbox\u00edlico de 3 carbonos coa f\u00f3rmula CH2(COOH)2 . O nome procede do grego \u03bc\u1fb6\u03bb\u03bf\u03bd (\"malon\"), que significa \"maz\u00e1\".\nO \u00e1cido mal\u00f3nico ten un esqueleto de 3 carbonos con dous grupos carboxilo (COOH), un en cada extremo da mol\u00e9cula, polo que \u00e9 un \u00e1cido dicarbox\u00edlico. Os seus pKa son: pKa1=2,83, pKa2=5,69. Ten unha densidade de 1,619 g/cm3 e un punto de fusi\u00f3n de 135-136\u00a0\u00b0C.\nA s\u00faa forma ionizada e os seus \u00e9steres e sales denom\u00ednanse malonatos. O i\u00f3n malonato ten os seus dous grupos carboxilo ionizados. Entre os malonatos destacaremos os seguintes:\nBioqu\u00edmica.\nO sal de calcio do \u00e1cido mal\u00f3nico aparece en altas concentraci\u00f3ns na remolacha. Existe no seu estado normal en forma de cristais brancos. O \u00e1cido mal\u00f3nico \u00e9 o cl\u00e1sico exemplo de inhibidor competitivo: Act\u00faa sobre a succinato deshidroxenase (complexo II) na cadea de transporte electr\u00f3nico, competindo co succinato .\nAlg\u00fans derivados do \u00e1cido mal\u00f3nico son importantes no metabolismo, como o seu tio\u00e9ster malonil-CoA, que \u00e9 importante no metabolismo de l\u00edpidos.\nObtenci\u00f3n.\nA preparaci\u00f3n cl\u00e1sica do \u00e1cido mal\u00f3nico comeza a partir do \u00e1cido cloroac\u00e9tico:\nO carbonato de sodio xera o sal s\u00f3dico, que despois reacciona co cianuro de sodio para producir o sal do \u00e1cido cianoac\u00e9tico por medio dunha substituci\u00f3n nucleof\u00edlica. O grupo nitrilo pode hidrolizarse con hidr\u00f3xido de sodio para dar malonato s\u00f3dico, e coa acidificaci\u00f3n do medio obtense o \u00e1cido mal\u00f3nico.\nReacci\u00f3ns org\u00e1nicas.\nO \u00e1cido mal\u00f3nico condensase coa urea formando o \u00e1cido barbit\u00farico. O \u00e1cido mal\u00f3nico util\u00edzase con frecuencia como enolato na condensaci\u00f3n Knoevenagel ou cond\u00e9nsase con acetona para formar o \u00e1cido de Meldrum. Os \u00e9steres do \u00e1cido mal\u00f3nico util\u00edzanse tam\u00e9n como -CH2COOH sinton na s\u00edntese de \u00e9ster mal\u00f3nico."}
{"id": "196082", "revid": "89787", "url": "https://gl.wikipedia.org/wiki?curid=196082", "title": "C\u00e9lula parietal", "text": "As c\u00e9lulas parietais ou c\u00e9lulas ox\u00ednticas son c\u00e9lulas situadas no epitelio interno da parede do est\u00f3mago, encargadas de segregar os \u00e1cidos g\u00e1stricos (\u00e1cido clorh\u00eddrico) necesarios para a dixesti\u00f3n, e o factor intr\u00ednseco necesario para a absorci\u00f3n de vitamina B12.\nLocal\u00edzanse na parte superior das gl\u00e1ndulas ox\u00ednticas da parede do est\u00f3mago. At\u00f3panse maiormente no corpo g\u00e1strico e son m\u00e1is escasas no antro g\u00e1strico. Cando as gl\u00e1ndulas ox\u00ednticas se atrofian (gastrite cr\u00f3nica atr\u00f3fica) prod\u00facese unha diminuci\u00f3n do \u00e1cido g\u00e1strico e do factor intr\u00ednseco.\nAs c\u00e9lulas parietais te\u00f1en na s\u00faa membrana basolateral receptores de tres estimulantes: un receptor da histamina (H2), un receptor colin\u00e9rxico de tipo muscar\u00ednico (M-3) para a acetilcolina liberada polas neuronas preganglionares, e un receptor tipo colecistoquinina (CCK-8) para a gastrina liberada polas c\u00e9lulas G pil\u00f3ricas e duodenais. As c\u00e9lulas parietais tam\u00e9n te\u00f1en receptores na s\u00faa membrana basolateral para os inhibidores da s\u00faa funci\u00f3n: somatostatina e prostaglandinas.\nCaracter\u00edsticas.\nSon c\u00e9lulas grandes piramidais de larga base e uns 25 microns de di\u00e1metro. A s\u00faa caracter\u00edstica m\u00e1is evidente \u00e9 a presenza dunha profunda invaxinaci\u00f3n na zona apical da c\u00e9lula chea de canal\u00edculos retortos, que pode chegar a rodear o n\u00facleo e chegar case ata a base da c\u00e9lula. A membrana apical e a da invaxinaci\u00f3n ten procesos finos similares a \"microvilli\". Todo isto incrementa enormemente a superficie celular, facilitando a secreci\u00f3n. O citoplasma \u00e9 eosin\u00f3filo, sen gr\u00e1nulos, pouco aparato de Golgi e moit\u00edsimas mitocondrias. No citoplasma atopamos tam\u00e9n un sistema de t\u00fabulos membranosos, chamado sistema tubulovesicular, que parece que durante a produci\u00f3n de \u00e1cido se fusionan coa membrana plasm\u00e1tica .\nA membrana das c\u00e9lulas parietais \u00e9 din\u00e1mica, polo que o n\u00famero e extensi\u00f3n dos canal\u00edculos crece e decrece de acordo coas necesidades secretoras. Crese que isto ten lugar pola fusi\u00f3n dos precursores dos canal\u00edculos, ou \"tubuloves\u00edculas\", coa membrana para incrementar as\u00ed a \u00e1rea superficial, ou pola endocitose de canal\u00edculos (volvendo a formar as tubuloves\u00edculas) para diminu\u00edla.\nFuncionamento.\nAs c\u00e9lulas parietais te\u00f1en receptores para a acetilcolina (receptores M3) , gastrina (receptores CCK2) e para a histamina. Os receptores da histamina act\u00faan incrementando o AMPc intracelular, entanto que os receptores muscar\u00ednicos e da gastrina incrementan o Ca2+ intracelular. Tanto o AMPc coma o Ca2+ act\u00faan por medio de prote\u00edna quinases incrementando o transporte de \u00e1cido cara ao interior do est\u00f3mago. A gastrina \u00e9 m\u00e1is importante pero dun modo indirecto ao incrementar a s\u00edntese de histamina nas c\u00e9lulas ECL (\"EnteroChromaffin-Like cells\", c\u00e9lulas similares \u00e1s enterocromaf\u00edns), xa que a gastrina non ten efecto sobre a secreci\u00f3n \u00e1cida g\u00e1strica m\u00e1xima estimulada pola histamina.\nAs c\u00e9lulas parietais conte\u00f1en unha extensa rede de estruturas secretoras (chamadas canal\u00edculos) a partir da cal se segrega o \u00e1cido clorh\u00eddrico (HCl) ao est\u00f3mago por transporte activo. Por segregar este \u00e1cido as c\u00e9lulas parietais reciben o nome de ox\u00ednticas. O encima hidr\u00f3xeno potasio ATPase (H+/K+ ATPase) \u00e9 exclusivo das c\u00e9lulas parietais e transporta o H+ en contra dun gradiente de concentraci\u00f3n de aproximadamente 3 mill\u00f3ns a 1, o cal \u00e9 o maior gradiente i\u00f3nico xerado no corpo humano.\nO \u00e1cido clorh\u00eddrico producido f\u00f3rmase segregando Cl- e H+ do seguinte xeito:\nComo resultado orix\u00ednase un medio moi \u00e1cido, que causa que as prote\u00ednas dos alimentos se desdobren (desnaturalizaci\u00f3n), expo\u00f1endo os enlaces pept\u00eddicos que un\u00edan os seus amino\u00e1cidos. A acidez do HCl tam\u00e9n activa o pepsin\u00f3xeno, unha endopeptidase, facendo que este poida intervir na dixesti\u00f3n rompendo enlaces pept\u00eddicos espec\u00edficos, proceso chamado prote\u00f3lise. Ademais, o incremento s\u00fapeto da secreci\u00f3n \u00e1cida estomacal que se produce despois dunha comida pode causar un fen\u00f3meno fisiol\u00f3xico chamado onda alcalina no sangue, que se debe \u00e1 produci\u00f3n e exportaci\u00f3n de bicarbonato polas c\u00e9lulas parietais. A onda alcalina \u00e9 neutralizada polas secreci\u00f3n do conduto pancre\u00e1tico, o cal produce unha secreci\u00f3n de bicarbonato que se deposita na luz do conduto, entanto que o subproduto H+ \u00e9 bombeado desde a membrana basal \u00e1 corrente sangu\u00ednea portal, neutralizando as\u00ed o bicarbonato procedente do est\u00f3mago.\nAs c\u00e9lulas parietais segregan \u00e1cido en resposta a tres tipos de est\u00edmulos:\nCando est\u00e1n estimuladas, act\u00edvase a adenilato ciclase nas c\u00e9lulas parietais. Isto incrementa o AMPc intracelular, o que orixina a activaci\u00f3n da prote\u00edna quinase A. A prote\u00edna quinase A fosforila prote\u00ednas implicadas no transporte da H+/K+ ATPase desde o citoplasma \u00e1 membrana plasm\u00e1tica. Isto causa a reabsorci\u00f3n de K+ e a secreci\u00f3n de H+. O pH do flu\u00eddo segregado pode baixar (acidificarse) ata 0,8.\nFactor intr\u00ednseco.\nAs c\u00e9lulas parietais producen tam\u00e9n factor intr\u00ednseco. Este factor requ\u00edrese para a absorci\u00f3n da vitamina B12 da dieta. Unha deficiencia a longo prazo de vitamina B12 pode orixinar anemia megalobl\u00e1stica, caracterizada por formarse eritrocitos grandes e fr\u00e1xiles. Na anemia perniciosa o factor intr\u00ednseco non se produce e a anemia orixinada \u00e9 tam\u00e9n do mesmo tipo. A gastrite atr\u00f3fica, particularmente nos anci\u00e1ns, causa a incapacidade de absorber vitamina B12 e pode orixinar deficiencias como descenso da s\u00edntese de ADN e do metabolismo dos nucle\u00f3tidos na medula \u00f3sea."}
{"id": "196083", "revid": "27155", "url": "https://gl.wikipedia.org/wiki?curid=196083", "title": "C\u00e9lula ox\u00edntica", "text": ""}
{"id": "196085", "revid": "89787", "url": "https://gl.wikipedia.org/wiki?curid=196085", "title": "Distrito Masaka", "text": "Masaka District \u00e9 un distrito da Rexi\u00f3n Central de Uganda. A s\u00faa principal poboaci\u00f3n \u00e9 Masaka, cunha poboaci\u00f3n estimada no 2011 de 74.100 habitantes.\nLimita co Distrito Bukomansimbi polo noroeste, co Distrito Kalungu polo norte, co Distrito Kalangala polo leste e sur, co Distrito Rakai polo sueste e co Distrito Lwengo polo oeste.\nO distrito Masaka foi establecido no 1900 comprendendo o que eran condados do Reino Buganda: Buddu, Kooki, Kabula e Mawogola. Inicialmente, Kooki e Kabula pasaron a formar o Distrito Rakai. Logo, a parte norte do Distrito Rakai modificouse para formar o Distrito Lyantonde. En 1997, o Condado Mawogola separouse de Buddu e foi nomeado Distrito Sembabule. Buddu foi rebautizado como Distrito Masaka.\nNo 2010, Buddu foi debullado en catro distritos, especialmente:\nDemograf\u00eda.\nO censo do 2002 fac\u00eda unha estimaci\u00f3n da poboaci\u00f3n do Distrito Masaka de 228.200 habitantes, cun crecemento anual darredor un 3.0%. Con estes datos, para o ano 2010, a poboaci\u00f3n do distrito era de aproximadamente 289.000 habitantes:\nPoboaci\u00f3n do Distrito Masaka\nCultura.\nO distrito pos\u00fae un rico patrimonio cultural, as\u00ed como diversidade \u00e9tnica. A maior\u00eda da xente \u00e9 do grupo baganda, seguido polos grupos banyankole, banyarwanda e banyoro. A maior\u00eda das xentes incl\u00faense dentro da cultura de Buganda e a lingua m\u00e1is falada \u00e9 o luganda.\nEconom\u00eda.\nA econom\u00eda bas\u00e9ase grandemente no rural, con industrias a pequena escala do caf\u00e9, de refrescos, do metal e do algod\u00f3n."}
{"id": "196086", "revid": "27155", "url": "https://gl.wikipedia.org/wiki?curid=196086", "title": "Malonato", "text": ""}
{"id": "196087", "revid": "65337", "url": "https://gl.wikipedia.org/wiki?curid=196087", "title": "Dominique Pinon", "text": "Dominique Pinon nado o 4 de marzo de 1955 en Saumur, \u00e9 un actor franc\u00e9s."}
{"id": "196088", "revid": "85894", "url": "https://gl.wikipedia.org/wiki?curid=196088", "title": "Gary Dourdan", "text": "Gary Robert Dourdan, nado como Robert Gary Durdin o 11 de decembro de 1966 en Filadelfia, Pensilvania, \u00e9 un actor estadounidense. \u00c9 co\u00f1ecido polo seu papel de Warrick Brown na serie de televisi\u00f3n \"CSI: Crime Scene Investigation\", e por aparecer en filmes como \"\"."}
{"id": "196089", "revid": "98629", "url": "https://gl.wikipedia.org/wiki?curid=196089", "title": "Robert J. Flaherty", "text": "Robert Joseph Flaherty, nado o 16 de febreiro de 1884 en Iron Mountain (M\u00edchigan) e finado o 23 de xullo de 1951 en Dummerston (Vermont), foi un cineasta estadounidense que dirixiu e produciu a primeira idea de documental da historia do cine, \"Nanook of the North\", en 1922, que relataba as condici\u00f3ns de vida dun esquim\u00f3. Estivo casado coa escritora Frances H. Flaherty desde 1914 at\u00e9 a s\u00faa morte en 1951. Frances traballou en varias pel\u00edculas de Flaherty, e incluso recibiu un nomeamento ao Oscar \u00f3 mellor gui\u00f3n orixinal por \"Louisiana Story\" (1948).\nRobert Flaherty, Dziga Vertov e Jean Rouch son, cada un ao seu xeito, expo\u00f1entes do filme documental do s\u00e9culo XX\nTraxectoria.\nDespois de acabar os seus estudos de enxe\u00f1ar\u00eda de minas, Flaherty comezou a traballar como explorador de minas de ferro para unha compa\u00f1\u00eda ferroviaria na ba\u00eda de Hudson, Canad\u00e1. En 1913, na s\u00faa terceira expedici\u00f3n \u00e1 zona, o seu xefe, sir William Mackenzie, prop\u00faxolle filmar cunha c\u00e1mara a vida familiar dos ori\u00fandos da zona. Flaherty comezou a interesarse particularmente polos inuit, e pasou bastante tempo film\u00e1ndoos, at\u00e9 o punto de que chegou a desatender o seu emprego (a\u00ednda que tampouco importou moito iso pois, os que v\u00edan as gravaci\u00f3ns que Flaherty, ped\u00edanlle imaxes novas).\nAntes de empezar a gravar propiamente a pel\u00edcula, Flaherty viviu con Allakariallak (un home pertencente aos inuit) e co resto da s\u00faa familia durante varios meses. As primeiras gravaci\u00f3ns realizadas por Flaherty perd\u00e9ronse nun incendio provocado por unha cabicha do propio Flaherty, polo que non lle quedou m\u00e1is remedio que gravar novamente. Co tempo, o propio Flaherty admitiu que no fondo o feito lle axudara, porque os primeiros metros de pel\u00edcula nunca lle chegaran a gustar. Cando empezou a gravar de novo, Flaherty optou por preparar todo o que \u00eda gravar, incluso o final, onde Allakariallak e a s\u00faa familia est\u00e1n, supostamente, en risco de morte se non encontran ou constr\u00faen un novo refuxio o antes posible. O igl\u00fa que aparece nas imaxes xa fora constru\u00eddo, a\u00ednda que estaba feito s\u00f3 dunha metade, para que Flaherty puidera p\u00f3r a c\u00e1mara para visualizar ben as acci\u00f3ns do seu interior.\n\"Nanook of the North\" (1922) ter\u00eda moito \u00e9xito de p\u00fablico, e Flaherty conseguiu despois un contrato con Paramount para realizar outro documental na li\u00f1a de \"Nanook\", polo que Flaherty foise a Samoa para realizar \"Moala\" (1926 ). A pesar das presas da compa\u00f1\u00eda, Flaherty non consegu\u00eda gravar nada interesante porque o seu m\u00e9todo consist\u00eda en vivir durante un tempo cos protagonistas da s\u00faa historia, observalos, co\u00f1ecelos a fondo e familiarizarse co seu estilo de vida antes de idear a propia historia do documental. Finalmente fai xirar a pel\u00edcula en torno ao ritual dun mozo que se inicia na madurez. A gravaci\u00f3n do documental durou m\u00e1is dun ano (desde abril de 1923 at\u00e9 decembro de 1924), e a pel\u00edcula non se estrou at\u00e9 xaneiro de 1926.\nM\u00e1is tarde, por suxesti\u00f3n de John Grierson, Flaherty envolveuse noutro proxecto filmando, entre novembro de 1931 e a primavera de 1933, os pescadores das Oile\u00e1in \u00c1rann (\"Man of Aran\"), saga heroica e esplendorosa do home que se confronta coas forzas da natureza para sobrevivir.\nO seu \u00faltimo filme de longametraxe foi \"Louisiana Story\", documental elaborardamente ficionado sobre a construci\u00f3n dun oleoduto nos pantanos de Louisiana, filme financiado por unha compa\u00f1\u00eda petrol\u00edfera que ilustra a vida dun rapaz que traballa nese oficio, dando relevo po\u00e9tico \u00e1s relaci\u00f3ns humanas e ao seu encadramento na natureza. Certos cr\u00edticos acus\u00e1rono de disfrazar neste filme a exploraci\u00f3n humana con formas l\u00fadicas de expresi\u00f3n."}
{"id": "196090", "revid": "1093", "url": "https://gl.wikipedia.org/wiki?curid=196090", "title": "Manuel Pedro Fern\u00e1ndez", "text": "Manuel Pedro Fern\u00e1ndez Moreiras, nado en 1956, \u00e9 un pol\u00edtico galego do PPdeG.\nTraxectoria.\n\u00c9 delineante e traballa nunha empresa do sector do autom\u00f3bil. Concelleiro polo PPdeG en San Cibrao das Vi\u00f1as dende 1991, en 2010 pasou a ser tenente de alcalde. Nas elecci\u00f3ns municipais de 2011 encabezou a candidatura do PPdeG \u00e1 alcald\u00eda de San Cibrao das Vi\u00f1as e foi elixido alcalde con maior\u00eda absoluta."}
{"id": "196091", "revid": "56817", "url": "https://gl.wikipedia.org/wiki?curid=196091", "title": "C\u00e1psula articular glenoumeral", "text": "A c\u00e1psula articular glenoumeral \u00e9 a c\u00e1psula articular da articulaci\u00f3n glenoumeral, cubrindo por completo a articulaci\u00f3n. Ins\u00edrese na cavidade glenoide da esc\u00e1pula e no pescozo umeral. \u00c9 m\u00e1is delgada nas partes superior e inferior e, a diferenza doutras c\u00e1psulas articulares, non mant\u00e9n os \u00f3sos pegados, sen\u00f3n que permite unha separaci\u00f3n de ata 2,5 cent\u00edmetros. A laxitude da c\u00e1psula permite que a articulaci\u00f3n te\u00f1a moita maior amplitude de movementos.\nEst\u00e1 reforzada na zona superior polo m\u00fasculo supraespi\u00f1al e na zona inferior polo tr\u00edceps braquial. Por detr\u00e1s ten os tend\u00f3ns do m\u00fasculo infraespi\u00f1al e redondo menor. Por diante, ten o tend\u00f3n do m\u00fasculo subescapular. Todos estes reforzos musculares axudan a manter a articulaci\u00f3n estable e ao mesmo tempo ter unha mobilidade moi elevada.\nAperturas.\nA c\u00e1psula pos\u00fae tres aperturas:"}
{"id": "196092", "revid": "23204", "url": "https://gl.wikipedia.org/wiki?curid=196092", "title": "Marshall Sahlins", "text": "Marshall David Sahlins, nado en Chicago o 27 de decembro de 1930 e finado o 5 de abril de 2021, foi un antrop\u00f3logo estadounidense.\nTraxectoria.\nDoutorouse en Antopolox\u00eda pola Universidade de Columbia. Nos anos 60 foi politicamente activo, participando en protestas contra a guerra de Vietnam e asinando o manifesto de escritores e editores norteamericanos polo que se negaban ao pagamento de impostos en sinal de protesta polo conflito b\u00e9lico. Dende 1973 traballou na Universidade de Chicago, onde foi Profesor Em\u00e9rito de Antropolox\u00eda.\nO seu traballo centrouse en demostrar o poder que ten a cultura para moldear a actuaci\u00f3n das persoas \u00e1 marxe da biolox\u00eda. Deste xeito, os sistemas econ\u00f3micos ad\u00e1ptanse \u00e1s circunstancias particulares de cada cultura. Distingue entre dous tipos de evoluci\u00f3n das sociedades, por un lado, unha evoluci\u00f3n xeral, entendida como a tendencia dos sistemas sociais e culturais a incrementaren o seu nivel de complexidade, organizaci\u00f3n e adaptaci\u00f3n ao ambiente. Mais, por outro, as comunidades humanas non est\u00e1n illadas, de xeito que interaccionan e difunden as s\u00faas competencias tecnol\u00f3xicas, acabando por se desenvolveren de distintos xeitos ao tempo que son introducidos estes elementos anovadores en combinaci\u00f3ns diferentes e en distintas etapas.\nEn relaci\u00f3n directa co anterior entra o cualificativo de \"sociedades opulentas\" co que describiu a certas sociedades mesol\u00edticas. Fronte \u00e1 visi\u00f3n tradicional de comunidades anguriadas pola procura permanente de alimentos nunha natureza hostil, Sahlins xulga unhas comunidades humanas plenamente adaptadas \u00e1 contorna, eficaces nas s\u00faas estratexias de subsistencia e con moito tempo de lecer para atenderen as s\u00faas inquietudes intelectuais e de relaci\u00f3ns sociais. As\u00ed, chega a afirmar que a evoluci\u00f3n da cultura trae consigo un aumento da fame, as\u00ed como unha diminuci\u00f3n do tempo libre. Xa que logo, concibe a pobreza como un status social inventado polas sociedades modernas unha vez introducida unha diferenciaci\u00f3n entre clases sociais."}
{"id": "196093", "revid": "1822", "url": "https://gl.wikipedia.org/wiki?curid=196093", "title": "Herodes o Grande", "text": ""}
{"id": "196094", "revid": "65337", "url": "https://gl.wikipedia.org/wiki?curid=196094", "title": "Israel Kamakawiwo\u02bbole", "text": "Israel \"IZ\" Ka\u02bbano\u02bbi Kamakawiwo\u02bbole, nado en Honolulu o 20 de maio de 1959 e finado o 26 de xu\u00f1o de 1997, foi un cantante hawaiano.\nTraxectoria.\nF\u00edxose famoso f\u00f3ra de Hawai cando o seu \u00e1lbum \"Facing Future\" foi lanzado \u00f3 mercado en 1993. A s\u00faa versi\u00f3n da \"Over the Rainbow\" e do cl\u00e1sico de Louis Armstrong \"What a Wonderful World\" foron empregados posteriormente en varios filmes, programas de televisi\u00f3n e en publicidade.\nA trav\u00e9s do seu ukelele e da incorporaci\u00f3n doutros x\u00e9neros musicais \u00e1 s\u00faa m\u00fasica (como o jazz e o reggae), Kamakawiwo\u02bbole converteuse nunha das referencias da m\u00fasica de Hawai.\nPol\u00edtica.\nKamakawiwo\u02bbole era co\u00f1ecido por ser un defensor dos dereitos dos hawaianos e da independencia de Hawai, tanto a trav\u00e9s das s\u00faas letras, que alud\u00edan a mi\u00fado o tema da independencia de forma directa, como da s\u00faa vida. A s\u00faa canci\u00f3n \"Hawai'i '78\" \u00e9 unha mostra das s\u00faas crenzas e esperanzas que ti\u00f1a para o pobo de Hawai. O lema do estado de Hawai \u00e9 unha li\u00f1a recorrente na canci\u00f3n e abarca o significado da mensaxe de Iz: Ua Mau ke Ea o ka \u02bb\u0100ina i ka Pono (que significa: A vida nesta terra perpet\u00faase na xustiza)."}
{"id": "196095", "revid": "85894", "url": "https://gl.wikipedia.org/wiki?curid=196095", "title": "Ernesto P\u00e9rez Gonz\u00e1lez", "text": "Ernesto P\u00e9rez Gonz\u00e1lez, nado en Ourense en 1968, \u00e9 un pol\u00edtico galego do PPdeG.\nTraxectoria.\nFuncionario da Deputaci\u00f3n de Ourense dende 1994, \u00e9 xefe de recadaci\u00f3n provincial. Nas elecci\u00f3ns municipais de 2003 encabezou a candidatura do PPdeG \u00e1 alcald\u00eda de San Amaro e foi elixido alcalde con maior\u00eda absoluta. Continuou como alcalde nas sucesivas elecci\u00f3ns, sempre con maior\u00eda absoluta, ata que dimitiu a finais de 2018 para dar paso a quen fora o seu tenente de alcalde, Fernando Redondo."}
{"id": "196097", "revid": "96002", "url": "https://gl.wikipedia.org/wiki?curid=196097", "title": "Orde de San Raimundo de Pe\u00f1afort", "text": "A Cruz de San Raimundo de Pe\u00f1afort creouse en Espa\u00f1a, por Decreto do 23 de xaneiro de 1944, para premiar os relevantes m\u00e9ritos contra\u00eddos por cantos interve\u00f1en na Administraci\u00f3n de Xustiza e no seu cultivo e aplicaci\u00f3n do estudo do Dereito en todas as s\u00faas ramas, as\u00ed como os servizos prestados sen nota desfavorable nas actividades xur\u00eddicas dependentes do Ministerio de Xustiza.\nDescrici\u00f3n.\nEn virtude da autorizaci\u00f3n contida no artigo sexto do Decreto referido, f\u00f3ronse ditando disposici\u00f3ns que desenvolven e complementan as normas que se estableceron para a concesi\u00f3n da condecoraci\u00f3n mencionada, e co fin de evitar a dificultade e confusi\u00f3n nas citas e conseguir a unificaci\u00f3n da disposici\u00f3n normativa proposta do Ministro de Xustiza.\nActualmente, os distintos graos desta Orde son:"}
{"id": "196098", "revid": "15490", "url": "https://gl.wikipedia.org/wiki?curid=196098", "title": "Julio Gallego Moure", "text": "Julio Gallego Moure, nado en Lourido Grande (Renche, Samos) en 1962, \u00e9 un pol\u00edtico galego do PSdeG-PSOE.\nTraxectoria.\nFillo de Julio Gallego Losada, que foi alcalde de Samos en 1983, \u00e9 empresario gandeiro. Encabezou a candidatura do PSdeG-PSOE \u00e1 alcald\u00eda de Samos nas elecci\u00f3ns municipais de 2003 e foi elixido concelleiro. Nas municipais de 2007 volveu ser cabeza de lista do PSdeG e foi elixido alcalde co apoio dos dous concelleiros de TEGA e do concelleiro do Partido Galeguista, formando un goberno de coalici\u00f3n con ambas formaci\u00f3ns. Nas elecci\u00f3ns municipais de 2011 integrou nas listas do PSdeG a ed\u00eds de TEGA e PG e volveu ser elixido alcalde con maior\u00eda absoluta. Nas municipais de 2015 e 2019 acadou de novo a alcald\u00eda con maior\u00eda absoluta. \nEn febreiro de 2023 anunciou que se retiraba da pol\u00edtica \u00f3 final do mandato e que apoiar\u00eda \u00f3 seu fillo Miguel Gallego como candidato \u00e1 alcald\u00eda polo PPdeG. En consecuencia foi expulsado do PSdeG."}
{"id": "196100", "revid": "23204", "url": "https://gl.wikipedia.org/wiki?curid=196100", "title": "Michael Biehn", "text": "Michael Connell Biehn, nado o 31 de xullo de 1956 en Anniston (Alabama) \u00e9 un actor estadounidense. Co\u00f1ecido polos seus papeis nos filmes de James Cameron \"Terminator\" como Kyle Reese, \"Aliens\" como Dwayne Hicks, e \"The Abyss\" como o Tenente Coffey."}
{"id": "196101", "revid": "10599", "url": "https://gl.wikipedia.org/wiki?curid=196101", "title": "Bandeira azul", "text": ""}
{"id": "196103", "revid": "98629", "url": "https://gl.wikipedia.org/wiki?curid=196103", "title": "O sarxento de ferro", "text": "O sarxento de ferro (en ) \u00e9 un filme estadounidense dirixido, producido e protagonizado por Clint Eastwood, que se estreou en 1986. Estreouse en galego na TVG o 29 de abril de 2008.\nSinopse.\nO sarxento Tom Highway (Clint Eastwood), un militar adicto \u00f3 alcohol, arruinou a s\u00faa vida persoal sacrificando a s\u00faa muller, os seus amigos e mesmo a s\u00faa reputaci\u00f3n con tal de chegar \u00f3 m\u00e1is alto na carreira militar. Veterano das guerras de Vietnam e Corea, volve \u00f3s Estados Unidos para levar a cabo unha misi\u00f3n: instru\u00edr un grupo de novatos indisciplinados para convertelos en aut\u00e9nticos marines."}
{"id": "196104", "revid": "23204", "url": "https://gl.wikipedia.org/wiki?curid=196104", "title": "Heartbreak Ridge", "text": ""}
{"id": "196105", "revid": "98629", "url": "https://gl.wikipedia.org/wiki?curid=196105", "title": "Michele Alboreto", "text": "Michele Alboreto, nado en Mil\u00e1n o 23 de decembro de 1956 e finado en Klettwitz (Brandeburgo) o 25 de abril de 2001, foi un piloto italiano de F\u00f3rmula 1. \u00c9 famoso por terminar segundo tras Alain Prost na tempada de F\u00f3rmula Un de as\u00ed como por ga\u00f1ar as 24 Horas de Le Mans de 1977 e as 12 Horas de Sebring de 2001. Alboreto competiu en F\u00f3rmula Un de ata , con varios equipos, destacando sobre todo as s\u00faas cinco tempadas (1984-88) pilotando un Ferrari.\nTraxectoria.\nFillo dunha familia apaixonada polo automobilismo, comezou a frecuentar Monza aos 12 anos. Ademais dos autom\u00f3biles, a s\u00faa outra paix\u00f3n era xogar ao f\u00fatbol. Reservado e introspectivo, iniciouse no automobilismo en 1977 ao volante dun F\u00f3rmula Monza da \"Scuderia Salvati\", cuxo prototipo estaba equipado cun motor Fiat 500 de dous cilindros. Alboreto aproveitou aquela oportunidade \u00fanica e mostrou paix\u00f3n ao conducir aquel coche. O ano seguinte (1978), trasladouse \u00e1 F\u00f3rmula Italia, categor\u00eda que contaba con monoprazas m\u00e1is potentes.\nTras conquistar os t\u00edtulos da F\u00f3rmula 3 Italiana en 1979 e o Campionato Europeo de F3 en 1980, Michele Alboreto demostrou versatilidade ao disputar o Mundial de Prototipos con Lancia. Xunto o seu compatriota Riccardo Patrese, conquista a s\u00faa primeira vitoria nas 6 horas de Watkins Glen de 1981. O seu \u00faltimo ano con coches de \"Endurance\", na tempada de 1982, vence \u00e1s 6 horas de Silverstone (con Patrese), os 1000\u00a0km de N\u00fcrburgring (con Teo Fabi e novamente Patrese) e os 1000\u00a0km de Mugello (en d\u00fao con Piercarlo Ghinzani).\nProbas con Tyrrell e vitoria con Minardi na F-2.\nCo apoio de Ceramica Imola, Alboreto \u00e9 convidado para unha proba co equipo Tyrrell, en . Completou algunhas voltas e pronto foi contratado para substitu\u00edr o arxentino Ricardo Zunino no Gran Premio de San Marino. Foron dez carreiras e un 9\u00ba lugar no Gran Premio de Holanda, en Zandvoort, como mellor resultado. Aquel mesmo ano, conquista a \u00fanica vitoria da historia de Minardi nunha proba da F\u00f3rmula 2.\nTyrrell (1981-1983).\nO estilo do italiano agradou a Ken Tyrrell e Alboreto permanece no equipo na tempada de F\u00f3rmula 1 de . A primeira vitoria foi conquistada nesta conturbada temporada, marcada polos accidentes nefastos de Gilles Villeneuve e Riccardo Paletti. Revelaci\u00f3n daquel mundial, Michele, con 25 anos, venceu o dif\u00edcil Gran Premio de Las Vegas. A carreira foi moi disputada entre el e o norteirland\u00e9s John Watson de McLaren, que batallaba polo t\u00edtulo co finland\u00e9s Keke Rosberg de Williams. As cores azul e amarela de seu casco, homenaxe ao seu grande heroe Ronnie Peterson, pasaran a ser co\u00f1ecidas por todos na F-1.\nTanteo.\nAlboreto pasou a ser tanteado polos grandes equipos da F\u00f3rmula 1, mais non pod\u00eda desvencellarse do contrato con Tyrrell. Enzo Ferrari, que procuraba un substituto para Gilles Villeneuve, convidou ao piloto, mais Ken Tyrrell esixiu un motor turbo de Ferrari en troco da liberaci\u00f3n do piloto. \"Os italianos criticanme por non asinar con Alboreto para o pr\u00f3ximo ano, mais o que moitos non saben \u00e9 que o convidei no medio desta tempada. Alboreto non optou por rescincidir seu contrato con Tyrrell. En resposta, mandoume unha carta moi educada, que mostrou seu gran car\u00e1cter. Cando Alboreto estea libre de calquera tipo de contrato, haber\u00e1 un Ferrari \u00e1 s\u00faa disposici\u00f3n\", declarou, na \u00e9poca, o vello comendador.\nA segunda vitoria na F\u00f3rmula 1 aconteceu en Detroit, na temporada seguinte . O brasileiro de Brabham, Nelson Piquet, lideraba a carreira e consegu\u00eda abrir espazo co Tyrrell de Alboreto. Faltando 9 voltas para o fin, Piquet tivo unha picada nun pneum\u00e1tico e tivo que facer un pit-stop. O italiano asumiu o liderado e administrou a s\u00faa vantaxe co fin\u00e9s Keke Rosberg, de Williams, estabelecendo a \u00faltima vitoria do cl\u00e1sico motor Cosworth DFV de oito cilindros na F-1. Foi unha carreira en que, do 1\u00ba ao 6\u00ba, s\u00f3 o 4\u00ba colocado era Turbo. Acabou sendo tam\u00e9n a \u00faltima vitoria do equipo do \"T\u00edo Ken\" na categor\u00eda.\nFerrari (1984-1985).\nTras 11 anos sen un piloto da \"casa\" (o \u00faltimo foi en , Arturo Merzario), Enzo Ferrari contrata a Michele Alboreto para pilotar o coche vermello n\u00famero 27 para a temporada de . Pilotar para o equipo de Maranello era seu gran so\u00f1o e a primeira vitoria acontece no Gran Premio da B\u00e9lxica de 1984, en Zolder. O ano de estrea, Alboreto termina a temporada en 4\u00ba lugar con 30\u00b45 puntos; a\u00ednda marcou unha pole e unha volta r\u00e1pida, pasando a ser moi popular en Italia.\nEn , \u00e9 o primeiro piloto e un forte aspirante ao t\u00edtulo, grazas ao modelo 156/85. Venceu en Canad\u00e1 e en Alema\u00f1a e poder\u00edan ser tres se non fose por unha picada no pneum\u00e1tico traseiro esquerdo en M\u00f3naco; tivo catro segundos e dous terceiros lugares, tres voltas r\u00e1pidas e durante cinco probas seguidas (da canadense \u00e1 alem\u00e1) liderou o Mundial, mais en Austria perdeuna para o franc\u00e9s Alain Prost de McLaren, o vencedor da proba, e co italiano termin\u00e1ndoa en 3\u00ba lugar, marcou tres puntos co 4\u00ba en Holanda. Con 3 puntos de desvantaxa, iniciou o Gran Premio de Italia confiando que poder\u00eda recuperar o liderado da t\u00e1boa, tanto que os \"tifosi\" abarrotaban as bancadas do aut\u00f3dromo de Monza crendo na vitoria da m\u00e1quina e do piloto que non acontec\u00eda desde a tempada con Ludovico Scarfiotti, por\u00e9n o so\u00f1o dos fan\u00e1ticos xiareiros durou 45 voltas, porque o motor do coche do piloto milan\u00e9s rompeu. No Gran Premio de B\u00e9lxica, en Spa-Francorchamps, abandonou prematuramente na 3\u00aa volta por problemas de embrague. Con d\u00faas probas sen puntuar, a diferenza aumentaba a 16 puntos. Na antepen\u00faltima carreira, o Gran Premio de Europa, en Brands Hatch, en Inglaterra, a s\u00faa actuaci\u00f3n durou s\u00f3 13 voltas cando comezou a pegar fogo na parte traseira debido a rotura do turbo. Nas \u00faltimas d\u00faas probas do campionato, Alboreto tampouco terminou. Na clasificaci\u00f3n final foi subcampi\u00f3n con 53 puntos. Terminaba a s\u00faa mellor oportunidade de alcanzar o tan so\u00f1ado t\u00edtulo.\nEn , o coche non conseguiu seguir o ritmo do McLaren - TAG-Porsche de Prost, do Lotus-Renault de Senna e dos Williams-Honda, que mostraran unha grande evoluci\u00f3n na temporada anterior con Mansell e agora con Piquet. Alboreto obtivo s\u00f3 un podio co 2\u00ba lugar no GP de Austria. O 9\u00ba lugar no campionato con s\u00f3 14 puntos foi todo que conseguiu.\nEn , ten un novo compa\u00f1eiro de equipo: o austr\u00edaco Gerhard Berger. Con el, o piloto italiano \u00e9 constantemente batido polo seu novo compa\u00f1eiro tanto en adestramentos como en carreiras. Alboreto tampouco vence ningunha carreira como no ano anterior e o m\u00e1ximo que consegue \u00e9 o 2\u00ba lugar en Australia e dous 3\u00ba lugares: San Marino e M\u00f3naco. Novamente os coches do \"cavalinho rampante\" son batidos polos coches de Frank Williams. Clasif\u00edcase 7\u00ba no campionato con 17 puntos.\nNo campionato de , un ano dominado polos McLaren-Honda, Alboreto pouco puido facer. Obt\u00e9n tres p\u00f3dios, dous terceiros postos en: M\u00f3naco e en Francia, mais cando aparece a mellor oportunidade para vencer, quen al\u00ed est\u00e1 \u00e9 o seu compa\u00f1eiro Berger, que ga\u00f1a o GP de Italia, case un mes despois da morte do Comendatore, obtendo el o segundo lugar (\u00faltimo podio no equipo) e o dobrete na carreira. Termina o campionato con 24 puntos: tres p\u00f3dios e unha volta r\u00e1pida, d\u00e1ndolle o 5\u00ba lugar na \u00faltima tempada no equipo de \"Maranello\".\nTanteo de Williams, volta \u00e1 Tyrrell e fichaxe en Larrousse.\nFoi sondado por Williams, mais as negociaci\u00f3ns non progresan e o piloto italiano volveu para Tyrrell na tempada de F\u00f3rmula 1 de . A pesar dos problemas, conseguiu o 5\u00ba lugar en M\u00f3naco e o 3\u00ba en M\u00e9xico. Alboreto sa\u00edu na metade da tempada con problemas co equipo e o seu patrocinador. Antes do Gran Premio de Francia, Ken Tyrrell aceptou o patroc\u00ednio de Camel. \"Non me gusta quebrar contratos e ped\u00edn a Tyrrell conversar con Marlboro. Mais Ken dixo que o problema era meu.\" - revelou Alboreto, que acepta o convite de Larrousse-Lamborghini para disputar a pre-clasificaci\u00f3n ao final do ano.\n=1990-1994: o desgaste en Footwork, fracasos na Scuderia Italia e volta \u00e1 Minardi.\nNun deporte marcado polos repentinos cambios de rumbo, o piloto esperaba revivir a mellor fase da s\u00faa carreira, en , en Footwork Arrows. O equipo desenvolve unha sociedade con Porsche para a tempada seguinte, mais o conxunto foi desastroso. Despois de tres tempadas de poucos resultados, o piloto acerta coa Scuderia Italia. O equipo italiano usaba motores Ferrari e chasis Lola, mais despois de , uniu forzas con Minardi. As\u00ed, Alboreto disputou a s\u00faa \u00faltima tempada na F\u00f3rmula 1 co equipo de Faenza e marcou o \u00faltimo punto no Gran Premio de M\u00f3naco de , retirandose aos 37 anos de idade.\nDTM e Le Mans.\nO ano seguinte (1995), Michele disputou a DTM cun Alfa Romeo 155 V6, por\u00e9n non obtivo logro na categor\u00eda alem\u00e1. Aquel mesmo ano, correu na IRL e retomou s\u00faa carreira nas probas de Endurance. Despois de poucos resultados positivos, Alboreto vence a tradicional 24 Horas de Le Mans de 1997 e revive seus d\u00edas de gloria no automobilismo. O piloto italiano compartiu o TWR-Porsche do equipo Joest Racing, co sueco Stefan Johansson (o seu excompa\u00f1eiro de equipo en Ferrari), e o dan\u00e9s Tom Kristensen.\nA vitoria en Le Mans abre novos cami\u00f1os para Alboreto. A partir de 1998, disputa a \"ALMS\" (American Le Mans Series) con TWR-Porsche. En 1999, Alboreto se torna peza importante no desenvolvemento da Audi. O \u00faltimo triunfo do piloto acontece nas 12 Horas de Sebring de 2001 co italiano Rinaldo Capello e o franc\u00e9s Laurent A\u00efello, co Audi R8.\nMorte tr\u00e1xica.\nCando todo indicaba unha vitoria m\u00e1is en Le Mans, o mundo levou unha sorpresa cunha triste noticia. En 25 de abril de 2001, Alboreto morre tras sufrir un accidente examinando o novo Audi R8, que ser\u00eda usado na tradicional proba francesa. O accidente aconteceu no momento en que o prototipo cruzaba a recta do circu\u00edto alem\u00e1n de Lausitzring, en Alema\u00f1a, a 300\u00a0km/h. O coche levantou voo e capotou por varias veces at\u00e9 bater no gardarail. Segundo a investigaci\u00f3n, o accidente aconteceu por un rebenton no pneum\u00e1tico, provocado por un obxecto cortante. Terminaba as\u00ed a carreira dun piloto que traballou duro para superar tantas adversidades.\nResultados completos na F\u00f3rmula Un.\n() As carreiras en letra grosa indican \"pole position\"; as carreiras en \"cursiva\" indican volta r\u00e1pida."}
{"id": "196106", "revid": "54334", "url": "https://gl.wikipedia.org/wiki?curid=196106", "title": "Guerra dos Segadores", "text": "A sublevaci\u00f3n de Catalu\u00f1a, revolta dos catal\u00e1ns, guerra de Catalu\u00f1a ou guerra dos Segadores (en catal\u00e1n: \"Guerra dels Segadors\") foi unha revolta do s\u00e9culo XVII.\nHistoria.\nafectou a gran parte de Catalu\u00f1a entre os anos 1640 e 1652. Tivo como efecto m\u00e1is duradeiro a firma da Paz dos Pireneos entre a monarqu\u00eda hisp\u00e1nica e o rei de Francia, pasando o condado do Rosell\u00f3n e a metade do da Cerda\u00f1a, at\u00e9 aquel momento partes integrantes do principado de Catalu\u00f1a, un dos territorios da monarqu\u00eda hisp\u00e1nica, a soberan\u00eda francesa.\nA guerra comeza a ra\u00edz do malestar que xeraba na sociedade catal\u00e1 a presenza de tropas, fundamentalmente castel\u00e1s, durante as guerras entre Francia e Espa\u00f1a, enmarcadas dentro da guerra dos Trinta Anos (1618-1648). Os feitos do Corpus de Sangue de 1640, desencadeados polo levantamento dun grupo duns 400 ou 500 segadores que entraron en Barcelona e que conducir\u00edan \u00e1 morte do conde de Santa Coloma, nobre catal\u00e1n e vicerrei de Catalu\u00f1a, marcan o inicio do conflito.\nInterpretaci\u00f3ns historiogr\u00e1ficas.\nA historiograf\u00eda catal\u00e1 do s\u00e9culo XIX e principios do XX presentou a guerra dos Segadores como un \"levantamento de Catalu\u00f1a\" contra a pol\u00edtica \"desnacionalizadora\" dos Austrias plasmada na figura do Conde-Duque de Olivares. As\u00ed o explicou, por exemplo, Ferran Soldevila para quen o proxecto \"centralizador\" de Olivares, acompa\u00f1ado da violencia cometida por terceiros no Principado, ter\u00eda provocado unha \"protesta compacta\" de \"toda Catalu\u00f1a\".\nUnha corrente historiogr\u00e1fica posterior patrocinada por Jaume Vicens Vives e baseada nos estudos de John H. Elliott fixo fincap\u00e9 no car\u00e1cter \"social\" da revolta m\u00e1is que no seu car\u00e1cter \"nacional\". As\u00ed o \"levantamento de Catalu\u00f1a\" converteuse nunha especie de dobre revolta: por unha banda a loita dos \"pobres contra os ricos\" e por outra a reacci\u00f3n das oligarqu\u00edas que viron ameazados os seus privilexios polos intentos de \"modernizaci\u00f3n\" de Filipe IV. \nPola s\u00faa banda, Xavier Torres formulou unha terceira interpretaci\u00f3n a medio cami\u00f1o entre a hip\u00f3tese \"nacional\" e a \"social\". Segundo este historiador, \u201cseguramente houbo un aut\u00e9ntico patriotismo catal\u00e1n no transcurso da Guerra dos Segadores; non s\u00f3 ret\u00f3ricas ou meramente ornamentais, como adoita suceder cos seguidores dunha hip\u00f3tese \u201csocial\u201d, sen\u00f3n inmanentes e inseparables dos propios acontecementos (por non falar dos \u201cintereses\u201d en xogo). Por\u00e9n, este patriotismo non deber\u00eda confundirse co nacionalismo, nin sequera en termos de \u201cprecocidade\u201d ou \u201cantecedentes\u201d, sendo, segundo el, un patriotismo sen naci\u00f3n.\" "}
{"id": "196107", "revid": "98629", "url": "https://gl.wikipedia.org/wiki?curid=196107", "title": "Magnolia (filme)", "text": "Magnolia \u00e9 un filme estadounidense dirixido, producido e escrito por Paul Thomas Anderson que se estreou en 1999.\nSinopse.\nO filme consta de nove tramas paralelas que te\u00f1en lugar no Val de San Fernando, nos \u00c1nxeles: un neno prodixio, o presentador dun concurso de televisi\u00f3n, un ex-neno prodixio, un moribundo, o seu fillo perdido, a muller e o enfermeiro do moribundo. Son historias aparentemente independentes, pero que gardan entre si unha estra\u00f1a relaci\u00f3n."}
{"id": "196108", "revid": "10599", "url": "https://gl.wikipedia.org/wiki?curid=196108", "title": "Presidencia do Goberno de Espa\u00f1a", "text": ""}
{"id": "196109", "revid": "98629", "url": "https://gl.wikipedia.org/wiki?curid=196109", "title": "The Aristocats", "text": "The Aristocats \u00e9 un filme de animaci\u00f3n de Disney producido e estreado por Walt Disney Productions en 1970. \u00c9 o filme n\u00famero vinte dos cl\u00e1sicos Walt Disney Animated Classics series, e bas\u00e9ase na historia de Tom McGowan e Tom Rowe, que xira arredor dunha familia de gatos arist\u00f3cratas. O t\u00edtulo \u00e9 un xogo de palabras co termo ingl\u00e9s \"aristocrats\".\nSinopse.\n1910. En Par\u00eds, unha dama millonaria e exc\u00e9ntrica leva unha vida feliz cos seus gatos nunha enorme mansi\u00f3n, coa \u00fanica axuda do seu mordomo Edgar. Al\u00ed, Duquesa vive despreocupadamente cos seus tres gati\u00f1os, sen saber que Edgar argalla acabar con todos os gatos para converterse no \u00fanico herdeiro da enorme fortuna da Madame Bonfamille. Con este prop\u00f3sito, aband\u00f3naos nun lugar remoto, pero os gatos co\u00f1ecen a Thomas O\u2019Malley, un atractivo gato vagabundo. Dende o principio, O\u2019Malley, atra\u00eddo pola elegancia de Duquesa, proponse axudala a regresar a casa de Madame Bonfamille, a\u00ednda que para iso te\u00f1a que enfrontarse cos perigos da gran cidade. Ademais contar\u00e1n coa axuda de Scat Cat e os seus gatos swing, que engaden un toque de ritmo e diversi\u00f3n \u00e1 vida de Duquesa e tres gati\u00f1os.\nPersonaxes.\n(Voces da dobraxe orixinal)."}
{"id": "196110", "revid": "98629", "url": "https://gl.wikipedia.org/wiki?curid=196110", "title": "Coraline (filme)", "text": "Coraline \u00e9 un filme estadounidense de animaci\u00f3n dirixido por Henry Selick que se estreou no 2009. Bas\u00e9ase na novela \"Coraline\" de Neil Gaiman.\nSinopse.\nO filme narra a historia dunha nena que, \u00f3 atravesar unha parede da s\u00faa casa, atopa unha versi\u00f3n mellorada da s\u00faa vida xa que os seus pais son m\u00e1is considerados con ela. Pero esas sensaci\u00f3ns marabillosas dar\u00e1n paso \u00f3 medo e \u00e1 angustia cando se decata do significado desa nova versi\u00f3n da s\u00faa vida."}
{"id": "196111", "revid": "54488", "url": "https://gl.wikipedia.org/wiki?curid=196111", "title": "Abeledo, Oleiros, Vilalba", "text": "Abeledo \u00e9 un lugar da parroquia de Oleiros, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 4 habitantes (2 homes e 2 mulleres)."}
{"id": "196112", "revid": "54488", "url": "https://gl.wikipedia.org/wiki?curid=196112", "title": "Os Boiz\u00e1s, Oleiros, Vilalba", "text": "Os Boiz\u00e1s \u00e9 un lugar da parroquia de Oleiros, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 13 habitantes (8 homes e 5 mulleres)."}
{"id": "196113", "revid": "85894", "url": "https://gl.wikipedia.org/wiki?curid=196113", "title": "Cabanas, Oleiros, Vilalba", "text": "Cabanas \u00e9 un lugar da parroquia de Oleiros, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 46 habitantes (23 homes e 23 mulleres)."}
{"id": "196114", "revid": "85894", "url": "https://gl.wikipedia.org/wiki?curid=196114", "title": "O Carboeiro, Oleiros, Vilalba", "text": "O Carboeiro \u00e9 un lugar da parroquia de Oleiros, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 46 habitantes (22 homes e 24 mulleres)."}
{"id": "196115", "revid": "27249", "url": "https://gl.wikipedia.org/wiki?curid=196115", "title": "Carboeiro", "text": "Carboeiro pode referirse a:\nAmais, como top\u00f3nimo fai menci\u00f3n a un lugar do cal se extraer carb\u00f3n. Pode referirse a:"}
{"id": "196116", "revid": "85894", "url": "https://gl.wikipedia.org/wiki?curid=196116", "title": "Carracedo, Oleiros, Vilalba", "text": "Carracedo \u00e9 un lugar da parroquia de Oleiros, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 57 habitantes (29 homes e 28 mulleres)."}
{"id": "196117", "revid": "85894", "url": "https://gl.wikipedia.org/wiki?curid=196117", "title": "O Castro, Oleiros, Vilalba", "text": "O Castro \u00e9 un lugar da parroquia de Oleiros, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 10 habitantes (5 homes e 5 mulleres)."}
{"id": "196118", "revid": "1131", "url": "https://gl.wikipedia.org/wiki?curid=196118", "title": "Escadavada, Oleiros, Vilalba", "text": "Escadavada \u00e9 un lugar da parroquia de Oleiros, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 0 habitantes."}
{"id": "196119", "revid": "85894", "url": "https://gl.wikipedia.org/wiki?curid=196119", "title": "Os Foxos, Oleiros, Vilalba", "text": "Os Foxos \u00e9 un lugar da parroquia de Oleiros, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 16 habitantes (10 homes e 6 mulleres)."}
{"id": "196120", "revid": "22570", "url": "https://gl.wikipedia.org/wiki?curid=196120", "title": "Gardamil, Oleiros, Vilalba", "text": "Gardamil \u00e9 un lugar da parroquia de Oleiros, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 16 habitantes (7 homes e 9 mulleres)."}
{"id": "196121", "revid": "54488", "url": "https://gl.wikipedia.org/wiki?curid=196121", "title": "A Granda, Oleiros, Vilalba", "text": "A Granda \u00e9 un lugar da parroquia de Oleiros, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 23 habitantes (11 homes e 12 mulleres)."}
{"id": "196122", "revid": "85894", "url": "https://gl.wikipedia.org/wiki?curid=196122", "title": "Li\u00f1ares, Oleiros, Vilalba", "text": "Li\u00f1ares \u00e9 un lugar da parroquia de Oleiros, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 66 habitantes (33 homes e 33 mulleres)."}
{"id": "196123", "revid": "85894", "url": "https://gl.wikipedia.org/wiki?curid=196123", "title": "O Outorelo, Oleiros, Vilalba", "text": "O Outorelo \u00e9 un lugar da parroquia de Oleiros, no concello lugu\u00e9s de Vilalba, na comarca da Terra Ch\u00e1. Segundo o IGE en 2010 ti\u00f1a sete habitantes (cinco homes e d\u00faas mulleres)."}
{"id": "196124", "revid": "85894", "url": "https://gl.wikipedia.org/wiki?curid=196124", "title": "Pedrido, Oleiros, Vilalba", "text": "Pedrido \u00e9 un lugar da parroquia de Oleiros, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 19 habitantes (10 homes e 9 mulleres)."}
{"id": "196125", "revid": "85894", "url": "https://gl.wikipedia.org/wiki?curid=196125", "title": "A Ra\u00f1a, Oleiros, Vilalba", "text": "A Ra\u00f1a \u00e9 un lugar da parroquia de Oleiros, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 15 habitantes (6 homes e 9 mulleres)."}
{"id": "196126", "revid": "27155", "url": "https://gl.wikipedia.org/wiki?curid=196126", "title": "Enterocito", "text": "Os enterocitos ou c\u00e9lulas absorbentes intestinais son as c\u00e9lulas intestinais que absorben os nutrientes dixeridos, e que forman parte do epitelio columnar simple que reviste o intestino delgado e o colon. A s\u00faa superficie luminal (que d\u00e1 \u00e1 luz intestinal) ten \"microvilli\", que incrementan a superficie para a absorci\u00f3n e o transporte de mol\u00e9culas desde a luz intestinal, e est\u00e1 cuberta por un groso glicoc\u00e1lix que cont\u00e9n encimas dixestivos. Tam\u00e9n te\u00f1en funci\u00f3n secretora.\nCaracter\u00edsticas.\nOs enterocitos son c\u00e9lulas cil\u00edndricas de 20-26 microns co n\u00facleo situado na s\u00faa base. A s\u00faa superficie apical presenta un bordo estriado ou bordo en cepillo formado por microvilosidades ou \"microvilli\" paralelos moi apertados de 1-1,4 microns de longo. Por riba deste bordo hai un glicoc\u00e1lix de natureza glicoproteica moi resistente, que ten funci\u00f3n protectora e dixestiva, xa que ten encimas adsorbidos. No citoplasma hai poucos lisosomas, pero as mitocondrias son numerosas e o ret\u00edculo endoplasm\u00e1tico liso extenso (al\u00ed sintet\u00edzanse triglic\u00e9ridos e monoglic\u00e9ridos), tam\u00e9n hai ret\u00edculo endoplasm\u00e1tico rugoso sobre todo na parte basal da c\u00e9lula, e un aparato de Golgi activo durante a absorci\u00f3n de l\u00edpidos. Nas zonas laterais da c\u00e9lula as c\u00e9lulas est\u00e1n estreitamente unidas na parte superior (que d\u00e1 \u00e1 luz intestinal) por uni\u00f3ns herm\u00e9ticas pero non m\u00e1is abaixo, o que illa os espazos laterais da luz intestinal. A membrana plasm\u00e1tica est\u00e1 pegada a unha membrana basal continua, que cerra os espazos intercelulares e que deben atravesar as substancias absorbidas para chegaren aos capilares sangu\u00edneos e linf\u00e1ticos .\nFunci\u00f3ns.\nAs principais funci\u00f3ns que desempe\u00f1an os enterocitos son::\nEnfermidades.\nA intolerancia \u00e1 frutosa d\u00e9bese a unha deficiencia na cantidade de transportador de frutosa.\nA intolerancia \u00e1 lactosa e o trastorno m\u00e1is com\u00fan na dixesti\u00f3n dos carbohidratos e d\u00e9bese a ter unha insuficiente cantidade do encima lactase (unha disacaridase), que se utiliza para escindir este disac\u00e1rido nos dous monosac\u00e1ridos que o forman. Como resultado desta deficiencia, a lactosa non dixerida non pode ser absorbida e pasa ao colon, onde a flora bacteriana a metaboliza. As bacterias liberan no proceso gas e produtos que incrementa a motilidade do colon.\nCertas toxinas como a toxina col\u00e9rica poden incrementar a eliminaci\u00f3n ou diminu\u00edr a entrada de auga e electr\u00f3litos, orixinando unha deshidrataci\u00f3n grave e un desequilibrio electrol\u00edtico."}
{"id": "196127", "revid": "85894", "url": "https://gl.wikipedia.org/wiki?curid=196127", "title": "O Salgueiro, Oleiros, Vilalba", "text": "O Salgueiro \u00e9 un lugar da parroquia de Oleiros, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 8 habitantes (5 homes e 3 mulleres)."}
{"id": "196128", "revid": "22570", "url": "https://gl.wikipedia.org/wiki?curid=196128", "title": "Vilanune, Oleiros, Vilalba", "text": "Vilanune \u00e9 un lugar da parroquia de Oleiros, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 19 habitantes (10 homes e 9 mulleres)."}
{"id": "196129", "revid": "85894", "url": "https://gl.wikipedia.org/wiki?curid=196129", "title": "Cacheiros, Rioaveso, Vilalba", "text": "Cacheiros \u00e9 un lugar da parroquia de Rioaveso, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 15 habitantes (6 homes e 9 mulleres)."}
{"id": "196130", "revid": "85894", "url": "https://gl.wikipedia.org/wiki?curid=196130", "title": "As Campelas, Rioaveso, Vilalba", "text": "As Campelas \u00e9 un lugar da parroquia de Rioaveso, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 177 habitantes (90 homes e 87 mulleres)."}
{"id": "196131", "revid": "54488", "url": "https://gl.wikipedia.org/wiki?curid=196131", "title": "A Fontevella, Rioaveso, Vilalba", "text": "A Fontevella \u00e9 un lugar da parroquia de Rioaveso, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 23 habitantes (10 homes e 13 mulleres)."}
{"id": "196132", "revid": "22570", "url": "https://gl.wikipedia.org/wiki?curid=196132", "title": "O Margazal, Rioaveso, Vilalba", "text": "O Margazal \u00e9 un lugar da parroquia de Rioaveso, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 17 habitantes (6 homes e 11 mulleres)."}
{"id": "196133", "revid": "1131", "url": "https://gl.wikipedia.org/wiki?curid=196133", "title": "A Regueira, Rioaveso, Vilalba", "text": "A Regueira \u00e9 un lugar da parroquia de Rioaveso, no concello lugu\u00e9s de Vilalba, na comarca da Terra Ch\u00e1. Segundo o IGE, en 2015 ti\u00f1a 0 habitantes."}
{"id": "196134", "revid": "22570", "url": "https://gl.wikipedia.org/wiki?curid=196134", "title": "As Torrentas, Rioaveso, Vilalba", "text": "As Torrentas \u00e9 un lugar da parroquia de Rioaveso, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 12 habitantes (4 homes e 8 mulleres)."}
{"id": "196135", "revid": "22570", "url": "https://gl.wikipedia.org/wiki?curid=196135", "title": "Trasfall\u00f3n, Rioaveso, Vilalba", "text": "Trasfall\u00f3n \u00e9 un lugar da parroquia de Rioaveso, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 23 habitantes (14 homes e 9 mulleres)."}
{"id": "196136", "revid": "22570", "url": "https://gl.wikipedia.org/wiki?curid=196136", "title": "Vilaester, Rioaveso, Vilalba", "text": "Vilaester \u00e9 un lugar da parroquia de Rioaveso, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 41 habitantes (20 homes e 21 mulleres)."}
{"id": "196137", "revid": "22570", "url": "https://gl.wikipedia.org/wiki?curid=196137", "title": "Vilamart\u00edn, Rioaveso, Vilalba", "text": "Vilamart\u00edn \u00e9 un lugar da parroquia de Rioaveso, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 89 habitantes (46 homes e 43 mulleres)."}
{"id": "196138", "revid": "98629", "url": "https://gl.wikipedia.org/wiki?curid=196138", "title": "Rafael Berges", "text": "Rafael Berges Mar\u00edn, nado en C\u00f3rdoba o 21 de xaneiro de 1971, \u00e9 un exfutbolista e actual adestrador de f\u00fatbol espa\u00f1ol. Xogaba de defensa e foi internacional coa selecci\u00f3n espa\u00f1ola, ga\u00f1ando con ela unha medalla de ouro nos Xogos Ol\u00edmpicos de 1992.\nTraxectoria.\nComezou a s\u00faa carreira futbol\u00edstica no C\u00f3rdoba CF, xogando na s\u00faa cidade natal dous anos, ao cabo dos cales foi traspasado ao CD Tenerife. Onde dar\u00eda o seu gran salto de calidade, facendo moi boa tempada, o cal o levou a ser convocado coa selecci\u00f3n espa\u00f1ola para os Xogos Ol\u00edmpicos de Barcelona 92. Este escaparate serviulle para firmar un bo contrato co Celta de Vigo onde xogou as seguintes oito tempadas, xogando a moi bo nivel a pesar que as continuas lesi\u00f3ns nos xeonllos lle impediu chegar a ser o futbolista que puido chegar a ser, pasando as d\u00faas \u00faltimas tempadas en Vigo no dique seco, sen poder xogar un s\u00f3 minuto. Ao cabo dos cales volveu a s\u00faa cidade natal para retirarse al\u00ed no ano 2003.\nComo xogador.\nIncl\u00fae partidos de 1\u00aa, 2\u00aa, 2\u00aaB, Copa do Rei, Copa da UEFA e Promoci\u00f3n a Segunda.\nPalmar\u00e9s.\nSubcampi\u00f3n da Copa do Rei en 1994 co Celta de Vigo\nSelecci\u00f3n nacional.\nNa selecci\u00f3n espa\u00f1ola coincidiu con xogadores como Pep Guardiola, Kiko ou Jos\u00e9 Emilio Amavisca, ga\u00f1adores da medalla de ouro nas olimp\u00edadas de Barcelona 92.\nComo adestrador.\nTrala s\u00faa retirada foi coordinador das categor\u00edas inferiores do C\u00f3rdoba CF e adestrador do seu filial. Despois pasou por equipos como o Lucena, a UD Almer\u00eda \"B\", o Linares ou o CD Pozoblanco.\nO 14 de xu\u00f1o de 2012 foi contratado coma adestrador polo C\u00f3rdoba CF. O 8 de abril de 2013, foi destitu\u00eddo."}
{"id": "196139", "revid": "22570", "url": "https://gl.wikipedia.org/wiki?curid=196139", "title": "Alfaiate, Rom\u00e1n, Vilalba", "text": "Alfaiate \u00e9 un lugar da parroquia de Rom\u00e1n no concello lucense de Vilalba na comarca da Terra Ch\u00e1. Ti\u00f1a 9 habitantes no ano 2010 segundo datos do Instituto Nacional de Estad\u00edstica dos cales 3 eran homes e 9 eran mulleres."}
{"id": "196140", "revid": "22570", "url": "https://gl.wikipedia.org/wiki?curid=196140", "title": "Bouzamelle, Rom\u00e1n, Vilalba", "text": "Bouzamelle \u00e9 un lugar da parroquia de Rom\u00e1n no concello lucense de Vilalba na comarca da Terra Ch\u00e1. Ti\u00f1a 30 habitantes no ano 2010 segundo datos do Instituto Nacional de Estad\u00edstica dos cales 16 eran homes e 14 eran mulleres."}
{"id": "196141", "revid": "85894", "url": "https://gl.wikipedia.org/wiki?curid=196141", "title": "A Carboeira, Rom\u00e1n, Vilalba", "text": "A Carboeira \u00e9 un lugar da parroquia de Rom\u00e1n no concello lucense de Vilalba na comarca da Terra Ch\u00e1. Ti\u00f1a 17 habitantes no ano 2010 segundo datos do Instituto Nacional de Estad\u00edstica dos cales 8 eran homes e 9 eran mulleres."}
{"id": "196142", "revid": "56817", "url": "https://gl.wikipedia.org/wiki?curid=196142", "title": "A Carboeira", "text": "O top\u00f3nimo galego A Carboeira pode referirse a:"}
{"id": "196143", "revid": "85894", "url": "https://gl.wikipedia.org/wiki?curid=196143", "title": "Os Carr\u00eds, Rom\u00e1n, Vilalba", "text": "Os Carr\u00eds \u00e9 un lugar da parroquia de Rom\u00e1n no concello lucense de Vilalba na comarca da Terra Ch\u00e1. Ti\u00f1a 5 habitantes no ano 2010 segundo datos do Instituto Nacional de Estad\u00edstica dos cales 4 eran homes e 1 era muller."}
{"id": "196144", "revid": "85894", "url": "https://gl.wikipedia.org/wiki?curid=196144", "title": "Cartemil, Rom\u00e1n, Vilalba", "text": "Cartemil \u00e9 un lugar da parroquia de Rom\u00e1n no concello lucense de Vilalba na comarca da Terra Ch\u00e1. Ti\u00f1a 14 habitantes no ano 2010 segundo datos do Instituto Nacional de Estad\u00edstica dos cales 7 eran homes e 7 eran mulleres."}
{"id": "196145", "revid": "22570", "url": "https://gl.wikipedia.org/wiki?curid=196145", "title": "A Caser\u00eda, Rom\u00e1n, Vilalba", "text": "A Caser\u00eda \u00e9 un lugar da parroquia de Rom\u00e1n no concello lucense de Vilalba na comarca da Terra Ch\u00e1. Ti\u00f1a 17 habitantes no ano 2010 segundo datos do Instituto Nacional de Estad\u00edstica dos cales 9 eran homes e 8 eran mulleres."}
{"id": "196146", "revid": "22570", "url": "https://gl.wikipedia.org/wiki?curid=196146", "title": "Fontemar\u00edn, Rom\u00e1n, Vilalba", "text": "Fontemar\u00edn \u00e9 un lugar da parroquia de Rom\u00e1n no concello lucense de Vilalba na comarca da Terra Ch\u00e1. Ti\u00f1a 22 habitantes no ano 2010 segundo datos do Instituto Nacional de Estad\u00edstica dos cales 9 eran homes e 13 eran mulleres."}
{"id": "196147", "revid": "98629", "url": "https://gl.wikipedia.org/wiki?curid=196147", "title": "Ligamento", "text": "Un ligamento \u00e9 unha estrutura anat\u00f3mica en forma de banda, composto por fibras resistentes que conectan os tecidos que unen os \u00f3sos nas articulaci\u00f3ns. En resumo, \u00e9 unha banda fibrosa resistente que confere estabilidade \u00e1 articulaci\u00f3n, de maneira que \u00e9 fundamental para o movemento dos \u00f3sos.\nComposici\u00f3n.\nO ligamento componse de fibras musculares r\u00edxidas, dunha natureza similar aos tend\u00f3ns. Este tecido pres\u00e9ntase estruturado por un grupo de pequenas entidades denominadas fasc\u00edculos, os cales conforman as fibras b\u00e1sicas. \u00c1 s\u00faa vez, nesta estrutura existen fibras onduladas que contrib\u00faen de forma significativa na s\u00faa resposta non lineal a un esforzo de tensi\u00f3n aplicado; non obstante, a\u00ednda non est\u00e1 claro en que forma e cantidade \u00e9 a relaci\u00f3n funci\u00f3n-estrutura que desempe\u00f1a un papel no comportamento dun ligamento.\nFunci\u00f3n.\nA funci\u00f3n dos ligamentos \u00e9 a uni\u00f3n e estabilizaci\u00f3n de estruturas anat\u00f3micas, de modo que \u00e9 com\u00fan encontrar entre os \u00f3sos e cartilaxes do organismo, especialmente naqueles en que forman articulaci\u00f3ns. A diferenza dos tend\u00f3ns, que conectan m\u00fasculos con \u00f3so, os ligamentos interconectan \u00f3sos adxacentes entre si, tendo un rol moi significativo no sistema m\u00fasculo-esquel\u00e9tico. \nNunha articulaci\u00f3n, os ligamentos permiten e facilitan o movemento dentro das direcci\u00f3ns anat\u00f3micas naturais, mentres que restrinxe aqueles movementos que son anatomicamente anormais, impedindo lesi\u00f3ns ou protrusi\u00f3ns que poder\u00edan xurdir por este tipo de movemento.\nClasificaci\u00f3n.\nOs ligamentos clasificanse tradicionalmente como:"}
{"id": "196148", "revid": "85894", "url": "https://gl.wikipedia.org/wiki?curid=196148", "title": "Leboreiro, Rom\u00e1n, Vilalba", "text": "Leboreiro \u00e9 un lugar da parroquia de Rom\u00e1n no concello lucense de Vilalba na comarca da Terra Ch\u00e1. Ti\u00f1a 18 habitantes no ano 2010 segundo datos do Instituto Nacional de Estad\u00edstica dos cales 11 eran homes e 7 eran mulleres."}
{"id": "196149", "revid": "85894", "url": "https://gl.wikipedia.org/wiki?curid=196149", "title": "Locencia, Rom\u00e1n, Vilalba", "text": "Locencia \u00e9 un lugar da parroquia de Rom\u00e1n no concello lucense de Vilalba na comarca da Terra Ch\u00e1. Ti\u00f1a 19 habitantes no ano 2010 segundo datos do Instituto Nacional de Estad\u00edstica dos cales 11 eran homes e 8 eran mulleres."}
{"id": "196150", "revid": "89787", "url": "https://gl.wikipedia.org/wiki?curid=196150", "title": "Alejandro Men\u00e9ndez", "text": "Alejandro Men\u00e9ndez Garc\u00eda, nado en Xix\u00f3n o 12 de xullo de 1966, \u00e9 un adestrador de f\u00fatbol espa\u00f1ol. Actualmente adestra o Buriram United.\nTraxectoria.\nComezou a adestrar na Escola de f\u00fatbol de Mareo nas categor\u00edas inferiores do Sporting de Xix\u00f3n. En 2004 ga\u00f1ou a Copa de Campi\u00f3ns de Divisi\u00f3n de Honra Xuvenil, e un ano despois quedou subcampi\u00f3n desa mesma competici\u00f3n e na Copa do Rei Xuvenil.\nPosteriormente foi contratado polo Real Madrid para o seu equipo xuvenil e ga\u00f1ou de novo a Copa de Campi\u00f3ns en 2006\nNo ano 2007 fichou polo Celta de Vigo B, na Segunda Divisi\u00f3n B, equipo ao que dirixir\u00eda ata 2010, salvo un breve tempo no que dirixiu o primeiro equipo nas \u00faltimas xornadas da tempada 2007/08 para substitu\u00edr a Antonio L\u00f3pez.\nEn 2009 foi contratado polo Real Madrid Castilla, pero en 2011 foi cesado e substitu\u00eddo por Alberto Toril.\nO 5 de marzo de 2013 fichou polo Racing de Santander, en substituci\u00f3n de Jos\u00e9 Aurelio Gay. En xullo foi substitu\u00eddo por Paco Fern\u00e1ndez."}
{"id": "196151", "revid": "85894", "url": "https://gl.wikipedia.org/wiki?curid=196151", "title": "Romariz, Rom\u00e1n, Vilalba", "text": "Romariz \u00e9 un lugar da parroquia de Rom\u00e1n no concello lucense de Vilalba na comarca da Terra Ch\u00e1. Ti\u00f1a 8 habitantes no ano 2010 segundo datos do Instituto Nacional de Estad\u00edstica dos cales 3 eran homes e 5 eran mulleres."}
{"id": "196152", "revid": "85894", "url": "https://gl.wikipedia.org/wiki?curid=196152", "title": "Seivane, Rom\u00e1n, Vilalba", "text": "Seivane \u00e9 un lugar da parroquia de Rom\u00e1n no concello lucense de Vilalba na comarca da Terra Ch\u00e1. Ti\u00f1a 107 habitantes no ano 2010 segundo datos do Instituto Nacional de Estad\u00edstica dos cales 50 eran homes e 57 eran mulleres."}
{"id": "196153", "revid": "85894", "url": "https://gl.wikipedia.org/wiki?curid=196153", "title": "O Vali\u00f1o, Rom\u00e1n, Vilalba", "text": "O Vali\u00f1o \u00e9 un lugar da parroquia de Rom\u00e1n no concello lucense de Vilalba na comarca da Terra Ch\u00e1. Ti\u00f1a 45 habitantes no ano 2010 segundo datos do Instituto Nacional de Estad\u00edstica dos cales 28 eran homes e 17 eran mulleres."}
{"id": "196154", "revid": "22570", "url": "https://gl.wikipedia.org/wiki?curid=196154", "title": "Vilafurada, Rom\u00e1n, Vilalba", "text": "Vilafurada \u00e9 un lugar da parroquia de Rom\u00e1n no concello lucense de Vilalba na comarca da Terra Ch\u00e1. Ti\u00f1a 13 habitantes no ano 2010 segundo datos do Instituto Nacional de Estad\u00edstica dos cales 8 eran homes e 5 eran mulleres."}
{"id": "196155", "revid": "85894", "url": "https://gl.wikipedia.org/wiki?curid=196155", "title": "Xunto \u00e1 Irexa, Rom\u00e1n, Vilalba", "text": "Xunto \u00e1 Irexa \u00e9 un lugar da parroquia de Rom\u00e1n no concello lucense de Vilalba na comarca da Terra Ch\u00e1. Ti\u00f1a 75 habitantes no ano 2010 segundo datos do Instituto Nacional de Estad\u00edstica dos cales 41 eran homes e 34 eran mulleres."}
{"id": "196156", "revid": "98629", "url": "https://gl.wikipedia.org/wiki?curid=196156", "title": "Colin Addison", "text": "Colin Addison, nado en Taunton (condado de Somerset) o 18 de maio de 1940, \u00e9 un ex xogador e adestrador de f\u00fatbol ingl\u00e9s.\nTraxectoria.\nDesenvolveu unha extensa carreira como futbolista en Inglaterra e como adestrador ao longo de varios pa\u00edses, como Espa\u00f1a, Sur\u00e1frica, Gales, Galiza, Qatar ou Kuwait.\nUnha vez retirado traballou como comentarista da BBC."}
{"id": "196157", "revid": "5863", "url": "https://gl.wikipedia.org/wiki?curid=196157", "title": "Manuel Prieto Garc\u00eda", "text": ""}
{"id": "196158", "revid": "5863", "url": "https://gl.wikipedia.org/wiki?curid=196158", "title": "Alfredo Escobar", "text": ""}
{"id": "196161", "revid": "89787", "url": "https://gl.wikipedia.org/wiki?curid=196161", "title": "Ces\u00e1reo Gonz\u00e1lez", "text": "Ces\u00e1reo Gonz\u00e1lez Rodr\u00edguez, nado en Vigo o 30 de maio de 1903 e finado en Madrid o 20 de marzo de 1968, foi un distribuidor e produtor cinematogr\u00e1fico, fundador de Suevia Films.\nTraxectoria.\nNaceu nunha familia de orixe labrega. Emigrou a Cuba con doce anos, e logo a M\u00e9xico. En 1931 regresou a Vigo, e investiu os cartos que ga\u00f1ara en varios negocios, como unha axencia de publicidade, a sala de festas Savoy ou a representaci\u00f3n de Citro\u00ebn en Galicia. Acadou axi\u00f1a grande \u00e9xito como empresario, e na tempada 1934-1935 foi presidente do Real Club Celta de Vigo.\nEn 1940 decidiu investir no negocio cinematogr\u00e1fico, que co\u00f1eceu pola rodaxe en Galicia de \"El famoso Carballeira\", de Fernando Mignoni. Creou a produtora Suevia Films, e promoveu o filme \"\u00a1\u00a1Poliz\u00f3n a bordo!!\" (Flori\u00e1n Rey, 1941), inspirado na s\u00faa propia aventura migratoria. Procurou dar difusi\u00f3n \u00e1s s\u00faas pel\u00edculas, con historias sobre a morri\u00f1a para o p\u00fablico galego emigrante en Am\u00e9rica (\"Mar abierto\", Ram\u00f3n Torrado, 1946). Ao tempo, fixo superproduci\u00f3ns hist\u00f3ricas como \"Reina Santa\" (Rafael Gil, 1947) que inicialmente \u00eda protagonizar a actriz brit\u00e1nica Madeleine Carroll e finalmente interpretou Maruchi Fresno.\nNa d\u00e9cada de 1950 consolidou un \"star-system\" propio, coa sinatura de contratos en exclusiva con xente co\u00f1ecida como Lola Flores, Sara Montiel, Carmen Sevilla, Paquita Rico, Joselito ou Marisol. Faleceu logo de asinar un contrato para catro pel\u00edculas con Luis Garc\u00eda Berlanga.\nPel\u00edculas.\nA continuaci\u00f3n algunhas das pel\u00edculas que produciu."}
{"id": "196164", "revid": "1131", "url": "https://gl.wikipedia.org/wiki?curid=196164", "title": "Manuel N\u00fa\u00f1ez Gonz\u00e1lez", "text": "Manuel N\u00fa\u00f1ez Gonz\u00e1lez, nado en Vilardev\u00f3s o 5 de agosto de 1885 e finado no mesmo concello o 13 de febreiro de 1917, foi un rexistrador e poeta galego.\nTraxectoria.\nFixo o Bacharelato en Ourense, onde foi alumno de Marcelo Mac\u00edas. Estudou Dereito na Universidade de Santiago de Compostela, e nesa \u00e9poca militou no Partido Liberal Fusionista canda a Eugenio Montero R\u00edos. Fixo oposici\u00f3ns como rexistrador da propiedade, e logrou a praza en La Almunia de Do\u00f1a Godina, na provincia de Zaragoza, e logo de pedir o traslado foi destinado a Vilalba.\nPublicou alg\u00fans poemas como \"Alborada\", \"Os amores da terri\u00f1a\" e \"Aurora\" (asinados \u00e1s veces co pseud\u00f3nimo Ma-Nu-Gon) na publicaci\u00f3n \"O Tio Marcos d'a Portela\" e a lenda \"A namorada cautiva\" na revista \"O Galiciano\" (que despois recolleu en \"Salaios\").\nIngresou como membro da Compa\u00f1\u00eda de Xes\u00fas, e escribiu en castel\u00e1n poemas m\u00edsticos. Tivo que abandonala antes de pronunciar os votos definitivos a causa dunha grave enfermidade que lle causou a morte. Foi elixido membro de n\u00famero da Real Academia Galega pero non chegou a ler o seu discurso de ingreso, \"La compa\u00f1\u00eda gallega\".\n\u00c9 tam\u00e9n autor do folleto \"Manojo de iniquidades o un feudal del siglo XIX\", escrito contra un pol\u00edtico da comarca de Ver\u00edn e publicado en Portugal. Como narrador publicou \"O mu\u00ed\u00f1o dos t\u00edos Mariqui\u00f1as. Conto\u201d en \"O Tio Marcos d'a Portela\". Colaborou en \"La Opini\u00f3n\" de Ver\u00edn."}
{"id": "196166", "revid": "98629", "url": "https://gl.wikipedia.org/wiki?curid=196166", "title": "Ligamento coracoumeral", "text": "O ligamento coracoumeral \u00e9 un ligamento do membro superior humano, pertencente \u00e1 articulaci\u00f3n glenoumeral, situada no ombreiro. Reforza a c\u00e1psula articular na s\u00faa parte superior. Orix\u00ednase no bordo lateral da ap\u00f3fise coracoide para descender cara a f\u00f3ra, dirix\u00edndose ao tub\u00e9rculo maior do \u00famero, adherido ao tend\u00f3n do m\u00fasculo supraespi\u00f1al. "}
{"id": "196167", "revid": "56817", "url": "https://gl.wikipedia.org/wiki?curid=196167", "title": "Ligamentos glenoumerais", "text": "Os ligamentos glenoumerais son un conxunto de ligamentos do membro superior humano, pertencentes \u00e1 articulaci\u00f3n glenoumeral, situada no ombreiro. Orix\u00ednase na cavidade glenoide escapular e ins\u00edrese na cabeza umeral. Reforza a c\u00e1psula articular glenoumeral en diferentes puntos, dependendo na posici\u00f3n do brazo e do \u00e1ngulo de rotaci\u00f3n.\nSon en total tres ligamentos:\nOs tres reforzan a c\u00e1psula articular, xunto con dous tend\u00f3ns m\u00e1is, derivados do m\u00fasculo pectoral maior e do m\u00fasculo redondo maior. \nFunci\u00f3ns.\nA funci\u00f3n principal \u00e9 reforzar a c\u00e1psula articular glenoumeral. Durante a abduci\u00f3n, os ligamentos segundo (medio) e terceiro (inferior), contr\u00e1ense; mentres que o primeiro (superior) rel\u00e1xase. Durante a rotaci\u00f3n lateral, os tres tend\u00f3ns est\u00e1n contra\u00eddos, mentres que durante a rotaci\u00f3n medial est\u00e1n relaxados."}
{"id": "196168", "revid": "56817", "url": "https://gl.wikipedia.org/wiki?curid=196168", "title": "Ligamento umeral transverso", "text": "O ligamento umeral transverso ou ligamento de Gordon-Brodie \u00e9 un ligamento do membro superior humano, pertencente \u00e1 articulaci\u00f3n glenoumeral, situada no ombreiro. Discorre entre o tub\u00e9rculo maior e menor do \u00famero, formando o teito da canle bicipital, pola que discorre a porci\u00f3n longa do b\u00edceps braquial."}
{"id": "196169", "revid": "2956", "url": "https://gl.wikipedia.org/wiki?curid=196169", "title": "Ligamento de Gordon-Brodie", "text": ""}
{"id": "196170", "revid": "56817", "url": "https://gl.wikipedia.org/wiki?curid=196170", "title": "Ligamento glenoide umeral", "text": "O ligamento glenoide umeral \u00e9 un ligamento do membro superior pertencente \u00e1 articulaci\u00f3n glenoumeral, situada no ombreiro. Ins\u00edrese na periferia da cavidade glenoide e forma unha cavidade ligamentosa, m\u00e1is delgado nos bordos libres. \u00danese ao tend\u00f3n do m\u00fasculo b\u00edceps braquial, a trav\u00e9s do cal se contin\u00faa. "}
{"id": "196172", "revid": "1131", "url": "https://gl.wikipedia.org/wiki?curid=196172", "title": "RedeTV!", "text": "RedeTV! \u00e9 unha cadea de televisi\u00f3n aberta brasileira, fundada polos empresarios Amilcare Dallevo e Marcelo de Carvalho. A sede da RedeTV! at\u00f3pase no CTD - Centro de Televisi\u00f3n Dixital, situado en Osasco, na Grande S\u00e3o Paulo.\nEntrou no aire no d\u00eda 15 de novembro de 1999. \u00c9 a m\u00e1is nova rede de televisi\u00f3n aberta, entre as 5 maiores redes do Brasil."}
{"id": "196174", "revid": "98629", "url": "https://gl.wikipedia.org/wiki?curid=196174", "title": "Avelino Ponte Caride", "text": "Avelino Ponte Caride, nado en 1915 en Vigo e finado o 29 de xu\u00f1o de 2011 na mesma cidade.\nDesempe\u00f1ou a presidencia do Celta de Vigo durante d\u00faas tempadas do 1948 ao 1950, sendo substitu\u00eddo no cargo por Faustino \u00c1lvarez \u00c1lvarez. Chegou \u00e1 m\u00e1xima responsabilidade do club trala derrota ante o Sevilla FC na final da Copa do Xeneral\u00edsimo disputada o 4 de xullo de 1948.\nA el lle correspondeu reformar o equipo trala marcha dos principais xogadores do club despois da derrota copeira, como a de Pahi\u00f1o e Miguel Mu\u00f1oz ao Real Madrid. Nesta labor contou coa colaboraci\u00f3n de Lu\u00eds Casas Pasar\u00edn que substitu\u00edu como adestrador a Ricardo Zamora."}
{"id": "196186", "revid": "85894", "url": "https://gl.wikipedia.org/wiki?curid=196186", "title": "Antonio V\u00e1zquez G\u00f3mez", "text": "Antonio V\u00e1zquez G\u00f3mez, nado en 1936 en Lugo foi un empresario galego, presidente do Celta de Vigo entre os anos 1973 e 1976.\nTraxectoria.\nMoi novo trasladouse a vivir a Vigo coa s\u00faa familia onde desenvolveu a s\u00faa vida econ\u00f3mica. O 3 de xullo de 1973 foi aclamado por case unanimidade presidente do Celta de Vigo, equipo que se atopaba nunha situaci\u00f3n moi dif\u00edcil tanto econ\u00f3mica como deportiva, aspecto este \u00faltimo baixo a direcci\u00f3n de Juanito Arza. No eido financeiro o club presentaba unha d\u00e9beda de 29 mill\u00f3ns de pesetas.\nV\u00e9xase tam\u00e9n.\nLigaz\u00f3ns externas.\nArtigo na hemeroteca do Mundo Deportivo"}
{"id": "196195", "revid": "89787", "url": "https://gl.wikipedia.org/wiki?curid=196195", "title": "Horacio G\u00f3mez", "text": "Horacio G\u00f3mez Ara\u00fajo, nado en Tomi\u00f1o o 5 de setembro de 1953, \u00e9 un empresario galego e foi presidente do Real Club Celta de Vigo entre 1995 e 2006..\nTraxectoria.\nPropietario da empresa de distribuci\u00f3n de bebidas Disgobe, fundada en 1975, foi presidente do Real Club Celta de Vigo entre 1995 e 2006.\nFoi n\u00famero dous nas listas do PPdG nas elecci\u00f3ns municipais de Vigo en 1999 no concello de Vigo. No ano 2011 foi condenado a dous anos de inhabilitaci\u00f3n pola s\u00faa xesti\u00f3n do equipo, a\u00ednda que a petici\u00f3n do fiscal era moito m\u00e1is elevada."}
{"id": "196196", "revid": "29398", "url": "https://gl.wikipedia.org/wiki?curid=196196", "title": "Delf\u00edn \u00c1lvarez", "text": "Delf\u00edn \u00c1lvarez Y\u00e1\u00f1ez, nado na Veiga o 14 de setembro de 1936 e finado o 29 de agosto de 2015, foi un futbolista e adestrador de f\u00fatbol galego.\nXogaba de centrocampista. Dirixiu o Racing Club de Ferrol na 2\u00aa divisi\u00f3n B na tempada 1980/81, e o Celta de Vigo, en 1\u00aa divisi\u00f3n na tampada 1989/90."}
{"id": "196197", "revid": "1131", "url": "https://gl.wikipedia.org/wiki?curid=196197", "title": "Turboh\u00e9lice", "text": "Un turboh\u00e9lice (en ingl\u00e9s: \"turboprop\") \u00e9 un tipo de turbina a gas. \u00c9 un motor a reacci\u00f3n mixto, xa que basicamente \u00e9 un reactor que acciona unha h\u00e9lice. Entre o eixe da turbina e a h\u00e9lice hai un redutor de velocidade. A forza impulsora deste motor \u00e9 producida nun 90% pola h\u00e9lice e nun 10% polos gases de escape.\nOs motores turboh\u00e9lice adoitan a usarse en pequenos avi\u00f3ns subs\u00f3nicos, pero algunhas aeronaves que os utilizan te\u00f1en velocidades de cruceiro que superan os 926\u00a0km/h. Grandes avi\u00f3ns civ\u00eds e militares, como o Lockheed L-188 Electra e o Tupolev Tu-95, usaron tam\u00e9n turboh\u00e9lices. O Airbus A400M est\u00e1 impulsado por catro motores Europrop TP400, que son os terceiros turboh\u00e9lices m\u00e1is potentes fabricados, despois dos Kuznetsov NK-12 e os Progress D-27.\nNa s\u00faa forma m\u00e1is sinxela un turboh\u00e9lice consiste nunha entrada de aire, un compresor, unha c\u00e1mara de combusti\u00f3n, unha turbina e unha tobeira propulsora. O aire \u00e9 aspirado pola entrada e comprimido polo compresor. Ent\u00f3n eng\u00e1deselle combustible ao aire comprimido na c\u00e1mara de combusti\u00f3n, onde a mestura de queimase. Os gases quentes da combusti\u00f3n exp\u00e1ndese a trav\u00e9s da turbina. Parte da potencia xerada pola turbina \u00fasase para accionar o compresor, e o resto transm\u00edtese pola engrenaxe cara a h\u00e9lice. Unha maior expansi\u00f3n dos gases prod\u00facese na tobeira de propulsi\u00f3n, onde os gases exp\u00falsanse a presi\u00f3n atmosf\u00e9rica. A tobeira proporcional unha relativamente pequena proporci\u00f3n da potencia xerada por un turboh\u00e9lice.\nOs turboh\u00e9lices son moi eficientes en voos con velocidades por debaixo dos 725\u00a0km/h debido a que a velocidade de chorro da h\u00e9lice (e da sa\u00edda de gases) \u00e9 relativamente baixa. Debido ao alto prezo dos motores turboh\u00e9lice son principalmente usados cando se precisa eficiencia en velocidades de voo modestas e unha boa actuaci\u00f3n en capacidades de aterraxes e engalaxes curtas. A aplicaci\u00f3n m\u00e1is com\u00fan destes motores en aviaci\u00f3n civil \u00e9 en pequenos avi\u00f3ns rexionais, onde a s\u00faa maior fiabilidade compensan o seu alto custo inicial. Os avi\u00f3ns de turboh\u00e9lices na actualidade operan case \u00e1 mesma velocidade que un pequeno avi\u00f3n impulsado por motores turboventilador, pero queiman s\u00f3 dous terzos de combustible por pasaxeiro en comparaci\u00f3n con estes. Por\u00e9n, comparado cun turbojet (que pode voar a grande altura para mellorar a velocidade e a eficiencia de combustible) un avi\u00f3n de h\u00e9lice ten un teito de servizo moito m\u00e1is baixo."}
{"id": "196198", "revid": "89787", "url": "https://gl.wikipedia.org/wiki?curid=196198", "title": "Xos\u00e9 Mar\u00eda Vila Ribadomar", "text": "Xos\u00e9 Mar\u00eda Vila Ribadomar, nado en Cambados en 1970, \u00e9 un escritor galego.\nTraxectoria.\nReside actualmente en Cambados"}
{"id": "196200", "revid": "5863", "url": "https://gl.wikipedia.org/wiki?curid=196200", "title": "Alternativa Bolivariana para las Am\u00e9ricas", "text": ""}
{"id": "196201", "revid": "98629", "url": "https://gl.wikipedia.org/wiki?curid=196201", "title": "Monster's Ball", "text": "Monster's Ball \u00e9 un filme estadounidense dirixido por Marc Forster que se estreou no 2001. Est\u00e1 protagonizado por Billy Bob Thornton, Halle Berry, e Heath Ledger.\nSinopse.\nA familia Grotowski est\u00e1 formada por Hank, o seu fillo Sonny e o seu pai Buck. Tres xeraci\u00f3ns cuxo traballo na prisi\u00f3n federal do estado de Louisiana consiste en executar \u00f3s condenados a morte. O patriarca da familia, xa retirado, transmitiu \u00f3 seu fillo o odio cara a xente de cor, pero o seu neto Sonny parece apartarse da tradici\u00f3n familiar. Cando o gobernador da luz verde \u00e1 execuci\u00f3n de Lawrence Musgrove, un home negro, desencadearanse unha serie de traxedias que cambiar\u00e1n a vida de Hank."}
{"id": "196202", "revid": "839", "url": "https://gl.wikipedia.org/wiki?curid=196202", "title": "Tuula Ahola", "text": "Tuula Marjatta Ahola Rissanen, nada en Lieksa (Carelia do Norte) en 1951, \u00e9 unha tradutora finlandesa.\nTraxectoria.\nLicenciada en Dereito pola Universidade de Helsinqui no 1972, reside desde poucos anos despois en Cobres (Vilaboa). Tradutora de lingua finesa \u00e1 galega.\n\u00c9 a nai de Tom\u00e1s Gonz\u00e1lez Ahola."}
{"id": "196203", "revid": "85894", "url": "https://gl.wikipedia.org/wiki?curid=196203", "title": "A Escoira, Xoib\u00e1n, Vilalba", "text": "A Escoira \u00e9 un lugar da parroquia de Xoib\u00e1n, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 11 habitantes (6 homes e 5 mulleres)."}
{"id": "196204", "revid": "22570", "url": "https://gl.wikipedia.org/wiki?curid=196204", "title": "A Granda, Xoib\u00e1n, Vilalba", "text": "A Granda \u00e9 un lugar da parroquia de Xoib\u00e1n, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 19 habitantes (8 homes e 11 mulleres)."}
{"id": "196205", "revid": "85894", "url": "https://gl.wikipedia.org/wiki?curid=196205", "title": "A Igrexa, Xoib\u00e1n, Vilalba", "text": "A Igrexa \u00e9 un lugar da parroquia de Xoib\u00e1n, no concello lugu\u00e9s de Vilalba, na comarca da Terra Ch\u00e1. Segundo o IGE, en 2010 ti\u00f1a 27 habitantes (12 homes e 15 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "196206", "revid": "56817", "url": "https://gl.wikipedia.org/wiki?curid=196206", "title": "Ferreiroa", "text": "O top\u00f3nimo galego Ferreiroa pode referirse a:"}
{"id": "196207", "revid": "98629", "url": "https://gl.wikipedia.org/wiki?curid=196207", "title": "Carlos Reutemann", "text": "Carlos Alberto Reutemann, nado en Santa Fe o 12 de abril de 1942 e finado na mesma cidade o 7 de xullo de 2021, foi un piloto arxentino de carreiras, alcumado \"Lole\", que competiu en F\u00f3rmula Un de a .\nM\u00e1is tarde dedicouse \u00e1 pol\u00edtica na s\u00faa provincia natal de Santa Fe, polo Partido Xusticialista, sendo gobernador da s\u00faa provincia por d\u00faas veces, e senador da Arxentina.\nComo piloto de carreiras de F\u00f3rmula Un, Reutemann foi un dos protagonistas principais entre 1972 e 1982. Conseguiu 12 vitorias en Grandes Premios e seis pole positions. En terminou segundo no Campionato do Mundo de Pilotos por un punto, logo de ser superado na \u00faltima carreira da tempada. Converteuse no segundo piloto de F\u00f3rmula Un logo de Leo Kinnunen en subir ao podio dunha carreira do World Rally Championship, cando terminou terceiro nas edici\u00f3ns de 1980 e 1985 do Rally da Arxentina. Tam\u00e9n foi durante tres d\u00e9cadas o \u00fanico piloto de F\u00f3rmula Un en anotar puntos no campionato de F1 e no WRC, ata que Kimi Raikkonen quedou en oitavo lugar no Rally de Xordania de 2010.\nComo gobernador popular e senador, foi considerado por alg\u00fans, en varias ocasi\u00f3ns, para ser un digno candidato a Presidente da Rep\u00fablica Arxentina, pero declinou facelo.\nAndaina deportiva.\nInicios.\nDescendente dun av\u00f3 Su\u00edzo-alem\u00e1n, pai arxentino e nai italiana, Reutemann foi o primeiro piloto con \u00e9xito da F\u00f3rmula Un desde a retirada do cinco veces Campi\u00f3n do Mundo Juan Manuel Fangio en 1958. A primeira vez que correu en 1965 foi nun Fiat. Despois de varias carreiras de coches de turismo e F\u00f3rmula 2 na Arxentina, trasladouse a Europa en 1970 para pilotar un Brabham para o equipo do Autom\u00f3bil Club da Arxentina na F\u00f3rmula 2 series Europea, chamando a atenci\u00f3n de inmediato.\nInicios na F1.\nO xefe do equipo Brabham F1 Bernie Ecclestone fichou a Reutemann para pilotar xunto ao veterano e d\u00faas veces campi\u00f3n do mundo Graham Hill na tempada de . Na primeira carreira, diante do seu p\u00fablico en Buenos Aires no seu primeiro Gran Premio, Reutemann co Brabham BT34 cualificou na pole position. Esta foi unha faza\u00f1a antes realizada soamente por Mario Andretti, e s\u00f3 igualada por Jacques Villeneuve, o seu compa\u00f1eiro de equipo cualificou 16. Terminou a carreira en s\u00e9tima posici\u00f3n despois de entrar en boxes para substitu\u00edr os seus pneum\u00e1ticos brandos, e o principal \u00e9xito no resto do ano foi a s\u00faa vitoria no Gran Premio de Interlagos, unha carreira f\u00f3ra do campionato.\nAsociado co equipo do Brasil Wilson Fittipaldi J\u00fanior na tempada de , Reutemann obtivo dous podios e rematou s\u00e9timo no campionato de pilotos. Na tempada de F\u00f3rmula Un de , o dese\u00f1ador do Brabham BT44 Gordon Murray, fixo unha gran mellora e o equipo terminou quinto no Campionato de Construtores. Reutemann logrou as primeiras tres vitorias da s\u00faa carreira na F1 en Sur\u00e1frica, Austria e nos Estados Unidos. Puido ga\u00f1ar a primeira carreira do ano na Arxentina, tam\u00e9n, pero o equipo Brabham ao parecer, non repostara adecuadamente ao seu coche e acab\u00f3uselle o combustible a menos de d\u00faas voltas para o final, mentres lideraba comodamente a carreira. Reutemann rematou sexto na tempada.\nCinco podios en , inclu\u00edndo unha vitoria en Alema\u00f1a no antigo N\u00fcrburgring, deron a Reutemann a terceira posici\u00f3n no campionato dese ano. O equipo Brabham cambiou ao motor Alfa Romeo 12 en li\u00f1a na tempada de F\u00f3rmula Un de e sufriu de graves problemas de fiabilidade. Logo de sete retiradas e s\u00f3 un posto nos puntos (cuarto lugar en Espa\u00f1a) nas primeiras doce carreiras, Reutemann negociou a liberaci\u00f3n do seu contrato con Brabham para asinar con Ferrari. Correu unha soa vez co seu novo equipo, nun terceiro coche en Monza, e logo perdeu as tres \u00faltimas carreiras.\nCando Clay Regazzoni deixa Ferrari para ir \u00f3 equipo Ensign en , Reutemann foi emparellado con Niki Lauda, que case morrera queimado nun accidente na tempada anterior. Nas d\u00faas primeiras carreiras, Reutemann terminou en terceiro lugar (detr\u00e1s do seu excompa\u00f1eiro de equipo en Brabham Carlos Pace) na Arxentina, e ga\u00f1ou no Brasil, pero Lauda reafirmou a s\u00faa posici\u00f3n como l\u00edder do equipo. Lauda ga\u00f1ou o seu segundo t\u00edtulo, mentres que Reutemann terminou en cuarto lugar.\nCando Lauda marchou a Brabham en , Reutemann converteuse no membro principal do equipo Ferrari, xunto co mozo canadense Gilles Villeneuve. Reutemann utilizou o Ferrari 312T3 para ga\u00f1ar en Brasil, Reino Unido e o dobre nos Estados Unidos (Long Beach e Watkins Glen), superando ao seu novo compa\u00f1eiro en Ferrari, Gilles Villeneuve ao facelo. Con todo, o equipo Lotus era dominante unha vez que o seu novo modelo 79 se presentou en M\u00f3naco, e Reutemann terminou no terceiro lugar nos puntos da clasificaci\u00f3n detr\u00e1s de Andretti e Peterson.\nCunha vacante en Lotus en tras a morte de Ronnie Peterson, Reutemann decidiu pasar de Ferrari a Lotus. As primeiras carreiras foron ben para el - destacando contundente os segundos postos na Arxentina e Espa\u00f1a, ademais dun terceiro posto en M\u00f3naco -, pero, a medida que a tempada avanzaba foi perdendo forza e Jody Scheckter ga\u00f1ou o t\u00edtulo para Ferrari. Logo de catro podios e acabar nos puntos en seis das sete primeiras carreiras, Reutemann acabou no sexto lugar da tempada.\nWilliams.\nUniuse \u00f3 equipo Williams na tempada de F\u00f3rmula Un de cun coche competitivo, unha vez m\u00e1is. Reutemann utilizou o FW07 para ga\u00f1ar en M\u00f3naco subir a oito podios e terminar terceiro no campionato. A s\u00faa asociaci\u00f3n co piloto n\u00famero un e campi\u00f3n do mundo Alan Jones foi produtiva para Williams, que ga\u00f1ou o seu primeiro campionato como construtor cunha marca de 120 puntos. Pero unha vez m\u00e1is, a relaci\u00f3n de Reutemann co seu compa\u00f1eiro de equipo complicouse cando, na seguinte tempada, Reutemann desobedeceu as ordes do equipo e polo tanto negouse a permitir que Jones ga\u00f1ara o Gran Premio do Brasil de 1981. Jones nunca perdoou este acto de desobediencia por parte do seu compa\u00f1eiro de equipo, especialmente porque Reutemann seguiu a sumar m\u00e1is puntos que Jones no resto da tempada. A vitoria do Brasil e outra en B\u00e9lxica) axudaron a Reutemann a estar en condici\u00f3ns para ga\u00f1ar unha batalla a tres bandas con Nelson Piquet e Jacques Laffite polo t\u00edtulo na \u00faltima carreira da tempada en Las Vegas.\nReutemann chegou a Las Vegas cunha vantaxe dun punto no campionato sobre o brasileiro Nelson Piquet. Comezou a carreira desde a pole position, por diante de Jones, quen prometera non dar ningunha \"axuda\" na procura de Reutemann, mentres que Piquet foi cuarto. Ao principio, Jones tomou \u00e1 iniciativa e Reutemann foi rapidamente adiantado por Villeneuve, Alain Prost e Bruno Giacomelli.\nNa volta 17, loitando polo s\u00e9timo lugar mentres se achegaban a \u00faltima curva a esquerda antes dos boxes, o Brabham de Piquet case tocaba a parte posterior do Williams de Reutemann. Piquet adiantou a Reutemann polo interior cando Reutemann, loitando polo campionato, freou.\nNa seguinte volta, Andretti tam\u00e9n foi por Reutemann. Piquet p\u00faxose nunha posici\u00f3n para ga\u00f1ar puntos cando se fixo co sexto lugar de John Watson na volta 22. Reutemann seguiu a caer cara a atr\u00e1s, con problemas na caixa de cambios, e perder a cuarta velocidade xa na segunda volta.\nReutemann terminou a carreira en oitava posici\u00f3n, cunha volta perdida, e o t\u00edtulo foi para Piquet. Con todo, se o Gran Premio de Sur\u00e1frica de 1981 fose unha carreira que outorgara puntos para o Campionato Mundial, Reutemann ser\u00eda Campi\u00f3n do Mundo con 58 puntos contra 56 de Piquet. Regresou con Williams en , terminando segundo na apertura da tempada en Sur\u00e1frica, o \u00fanico corredor con motor Cosworth capaz de loitar cos m\u00e1is potentes motores turbo de Renault. Unha disputa con Frank Williams respecto da pol\u00edtica, levouno a deixar a F\u00f3rmula Un logo da carreira do Brasil e a s\u00faa carreira deportiva terminou.\nRally.\nReutemann foi abordado por Fiat durante a tempada de F1 de 1980 cunha oferta para conducir un Fiat 131 na primeira edici\u00f3n de 1980 do Rally Codasur (actual Rally da Arxentina), onde terminou no terceiro lugar. En 1985 aceptou outra oferta para pilotar no Rally da Arxentina, esta vez por Peugeot. A conduci\u00f3n dun 205 T16 Reutemann de novo terminou en terceiro lugar.\nResultados completos na F\u00f3rmula Un.\n() As carreiras en letra grosa indican \"pole position\"; as carreiras en \"cursiva\" indican volta r\u00e1pida.\nCarreira pol\u00edtica.\nLogo de retirarse da competici\u00f3n, a popularidade de Reutemann levou ao Partido Xusticialista da provincia de Santa Fe a invitalo a que se postulase para gobernador. Ga\u00f1ou as elecci\u00f3ns e sa\u00edu gobernador da provincia para un mandato de catro anos (1991-1995). A Constituci\u00f3n provincial non permite a reelecci\u00f3n, pero logo de catro anos Reutemann presentouse de novo e ga\u00f1ou a gobernaci\u00f3n para o per\u00edodo 1999-2003. Durante eses anos, o seu perfil creceu e converteuse nun dos principais pol\u00edticos de Santa Fe e da Arxentina.\nDespois do colapso de 2001 e a dimisi\u00f3n de Fernando de la R\u00faa, Reutemann sorprendeu e decepcionou a moitos pola s\u00faa negativa, en varias ocasi\u00f3ns, a ser candidato a presidente da Arxentina. Finalmente, presentouse para nas elecci\u00f3ns xerais de 2003 e ga\u00f1ou un asento no Senado da Naci\u00f3n."}
{"id": "196208", "revid": "23204", "url": "https://gl.wikipedia.org/wiki?curid=196208", "title": "The North Face", "text": "The North Face, Inc. \u00e9 unha empresa t\u00e9xtil estadounidense fabricante de roupa e equipamento deportivo como mochilas, tendas de campa\u00f1a e sacos de durmir. A empresa, fundada en San Francisco\u00a0en 1966 fabrica roupa e equipamento especializado na li\u00f1a de escaladores, monta\u00f1eiros, esquiadores, snowboarders, excursionistas, en atletas de resistencia e de uso diario.\nHistoria.\nThe North Face creouse en 1966, en San Francisco, California, cando Douglas Tompkins e Dick \"Hap\" Klopp crearon un equipo de tenda que co tempo adquiriu o nome actual \"The North Face\". Este nome foi elixido pola cara norte dunha monta\u00f1a que no hemisferio norte \u00e9 a m\u00e1is empinada, m\u00e1is fr\u00eda e m\u00e1is dif\u00edcil de subir. En 1980, engadiuse o material de esqu\u00ed engadiuse \u00e1 li\u00f1a de produtos e, finalmente, o equipo de acampada tam\u00e9n. The North Face \u00e9 agora unha subsidiaria e propiedade completa de VF Corporation.\nO logo de The North Face foi dese\u00f1ado por David Alcorn en 1971."}
{"id": "196209", "revid": "27155", "url": "https://gl.wikipedia.org/wiki?curid=196209", "title": "C\u00e9lula dendr\u00edtica", "text": "As c\u00e9lulas dendr\u00edticas son c\u00e9lulas inmunitarias que forman parte do sistema inmunitario dos mam\u00edferos (fundamentalmente). A s\u00faa funci\u00f3n principal \u00e9 procesar os ant\u00edxenos e presentalos sobre a s\u00faa superficie a outras c\u00e9lulas inmunitarias para activalas, \u00e9 dicir, funcionan como c\u00e9lulas presentadoras de ant\u00edxenos. Act\u00faan como mensaxeiros entre o sistema inmunitario innato ou inespec\u00edfico e o sistema inmunitario adaptativo ou espec\u00edfico.\nAs c\u00e9lulas dendr\u00edticas est\u00e1n presentes nos tecidos que est\u00e1n en contacto co medio externo, como a pel (onde hai un tipo de c\u00e9lulas dendr\u00edticas especializadas chamadas c\u00e9lulas de Langerhans) e no revestimento interno das fosas nasais, pulm\u00f3ns, est\u00f3mago e intestinos. Tam\u00e9n se poden atopar en estado inmaturo no sangue. Unha vez activadas, migran aos ganglios linf\u00e1ticos onde interaccionan coas c\u00e9lulas T e B para iniciaren e modelaren a resposta inmunitaria espec\u00edfica ou adaptativa. En certos estados do desenvolvemento cr\u00e9cenlles proxecci\u00f3ns ramificadas, denominadas \"dendritas non neuronais\", que son as que lle dan a estas c\u00e9lulas o seu nome (\u03b4\u03ad\u03bd\u03b4\u03c1\u03bf\u03bd, dendron en grego significa '\u00e1rbore'). Estas dendritas son moi distintas das que te\u00f1en as neuronas, a\u00ednda que en aparencia parezan similares. As c\u00e9lulas dendr\u00edticas inmaturas tam\u00e9n se chaman c\u00e9lulas veladas ou veliformes, xa que pos\u00faen grandes \"veos\" citoplasm\u00e1ticos en vez de dendritas, que non lles medran ata m\u00e1is tarde.\nHistoria.\nAs c\u00e9lulas dendr\u00edticas foron descritas por vez primeira por Paul Langerhans (concretamente as c\u00e9lulas de Langerhans) a finais do s\u00e9culo XIX. Pero ata 1973 non se empezou a usar o termo \"c\u00e9lula dendr\u00edtica\", acu\u00f1ado por Ralph M. Steinman e Zanvil A. Cohn. Polo seu descubrimento do papel central das c\u00e9lulas dendr\u00edticas na resposta inmunitaria, Steinman foi galardoado co Premio Albert Lasker de Investigaci\u00f3n M\u00e9dica B\u00e1sica en 2007 e co Premio Nobel de Medicina e Fisiolox\u00eda en 2011.\nEstrutura.\nAs c\u00e9lulas dendr\u00edticas caracter\u00edzanse pola gran densidade de mol\u00e9culas do MHC de clase II que presentan na membrana plasm\u00e1tica. As c\u00e9lulas de Langerhans, un tipo especializado de c\u00e9lulas dendr\u00edticas, tam\u00e9n presenta unha elevada concentraci\u00f3n de mol\u00e9culas do MHC de clase II, pero o que as caracteriza \u00e9 a presenza de gr\u00e1nulos de Birbeck, uns org\u00e1nulos exclusivos deste tipo celular con forma de barra ou de raqueta de tenis cuxa funci\u00f3n a\u00ednda se discute. Por\u00e9n, viuse que est\u00e1n asociados a unha lectina dependente de calcio, a langerina, e que mesmo induce a s\u00faa formaci\u00f3n. Dese modo parece que a induci\u00f3n dos gr\u00e1nulos de Birbeck ser\u00eda unha consecuencia da funci\u00f3n de captura de ant\u00edxenos da langerina, que permitir\u00eda conducilo aos gr\u00e1nulos e activar dese modo ao procesamento do ant\u00edxeno pola ruta non cl\u00e1sica. Segundo o microambiente en que se encontren, as c\u00e9lulas dendr\u00edticas expresan diversos marcadores de superficie, como por exemplo as citocinas IL-12, IL-1 e TNF-\u03b1.\nS\u00f3 as c\u00e9lulas dendr\u00edticas inmaturas que patrullan as rexi\u00f3ns perif\u00e9ricas te\u00f1en a t\u00edpica forma de estrela, debida aos procesos citoplasm\u00e1ticos chamados dendritas que te\u00f1en, que miden m\u00e1is de 10 \u03bcm e que sobresaen do corpo da c\u00e9lula. Nas c\u00e9lulas vivas, estas proxecci\u00f3ns est\u00e1n en constante movemento, retorc\u00e9ndose, contra\u00e9ndose e volv\u00e9ndose a estender polo lado contrario. Nesta fase inmatura, as c\u00e9lulas tam\u00e9n te\u00f1en unha gran cantidade de ves\u00edculas endoc\u00edticas ricas en prote\u00ednas lisosomais. Este fenotipo inmaturo caracter\u00edzase pola escaseza de prote\u00ednas do MHC e a ausencia completa de mol\u00e9culas B7 coestimuladoras. Durante a s\u00faa migraci\u00f3n cara aos \u00f3rganos linf\u00e1ticos secundarios, despois de ter capturado un ant\u00edxeno durante unha infecci\u00f3n, a morfolox\u00eda das c\u00e9lulas dendr\u00edticas muda. As dendritas son substitu\u00eddas por pregamentos e proxecci\u00f3ns membranosas semellantes a veos, polo que lles chama tam\u00e9n \"c\u00e9lulas veladas\" ou \"veliformes\". Ao mesmo tempo, as c\u00e9lulas perden a capacidade de fagocitar e de procesar ant\u00edxenos. Finalmente, nos ganglios linf\u00e1ticos ou outros \u00f3rganos linfoides diana est\u00e1n presentes como c\u00e9lulas dendr\u00edticas maduras. Estas c\u00e9lulas dendr\u00edticas secretan grandes cantidades de p\u00e9ptidos cargados de MHC II, as\u00ed como varias mol\u00e9culas coestimuladoras, especialmente a B7. Ambas as cousas son necesarias para permitir o reco\u00f1ecemento dos ant\u00edxenos procesados por parte dos linfocitos T, e a activaci\u00f3n destes \u00faltimos. En tanto que os p\u00e9ptidos e complexos MHC interaccionan cos receptores dos linfocitos T, as mol\u00e9culas B7 proporcionan o segundo sinal necesario para unirse aos ant\u00edxenos CD28 dos linfocitos T. As c\u00e9lulas dendr\u00edticas maduras poden estimular linfocitos T CD4+ (T1) cunha grande eficacia.\nTipos de c\u00e9lulas dendr\u00edticas.\nEn todas as c\u00e9lulas dendr\u00edticas, a s\u00faa morfolox\u00eda similar con prolongaci\u00f3ns ten como resultado un amplo contacto superficial co seu medio comparado co seu volume total. Distinguiremos os tipos observados nos mam\u00edferos primates, non primates e in vitro.\nTipos nos primates \"In vivo\".\nA clasificaci\u00f3n m\u00e1is com\u00fan das c\u00e9lulas dendr\u00edticas \u00e9 dividilas en \"mieloides\" e \"plasmacitoides\":\nOs marcadores antix\u00e9nicos BDCA-2, BDCA-3, e BDCA-4 poden utilizarse para discriminar entre os dous tipos.\nAs c\u00e9lulas dendr\u00edticas linfoides (pDC) e mieloides (mDC) orix\u00ednanse a partir de precursores linfoides ou mieloides respectivamente e, xa que logo, te\u00f1en unha orixe hematopo\u00e9tica.\nAs c\u00e9lulas dendr\u00edticas non se deben confundir coas chamadas c\u00e9lulas dendr\u00edticas foliculares (FDC), que, a diferenza das anteriores, son probablemente de orixe mesenquim\u00e1tica en vez de hematopo\u00e9tica, e non expresan o ant\u00edxeno MHC de clase II (complexo maior de histocompatibilidade II), e te\u00f1en funci\u00f3ns distintas, pero denom\u00ednanse as\u00ed porque est\u00e1n localizadas nos fol\u00edculos linfoides (situados nos ganglios linf\u00e1ticos) e te\u00f1en prolongaci\u00f3ns \"dendr\u00edticas\".\nTipos nos non primates.\nMentres que os humanos e outros primates como o macaco Rhesus parecen ter os dous tipos de c\u00e9lulas dendr\u00edticas mencionados, outros mam\u00edferos non primates, (como os ratos) te\u00f1en tipos diferentes.\nTipos \"In vitro\".\nNalg\u00fans aspectos, as c\u00e9lulas dendr\u00edticas de primates cultivadas in vitro non mostran o mesmo comportamento ou capacidades ca as c\u00e9lulas illadas \"ex vivo\". Por\u00e9n, util\u00edzanse con frecuencia en experimentaci\u00f3n, xa que est\u00e1n m\u00e1is facilmente dispo\u00f1ibles ca as outras.\nTipos de c\u00e9lulas dendr\u00edticas mieloides.\nC\u00e9lulas de Largenhans.\nAs c\u00e9lulas de Langerhans son un tipo de c\u00e9lulas dendr\u00edticas que residen na epiderme conte\u00f1en uns gr\u00e1nulos de gran tama\u00f1o chamados gr\u00e1nulos de Birbeck. Adoitan atoparse nos n\u00f3dulos linf\u00e1ticos e outros \u00f3rganos, inclu\u00edndo o estrato espi\u00f1oso da epiderme. Tam\u00e9n poden atoparse noutras partes do corpo, especialmente en relaci\u00f3n coa histiocitose.\nCando se produce unha infecci\u00f3n da pel, as c\u00e9lulas de Langerhans pr\u00f3ximas captan e procesan os ant\u00edxenos. As c\u00e9lulas de Langerhans derivan da diferenciaci\u00f3n celular de monocitos co marcador Gr-1 (tam\u00e9n co\u00f1ecido como Ly-6G/Ly-6C). A diferenciaci\u00f3n require estimulaci\u00f3n polo factor estimulante de colonias CSF1. Te\u00f1en unha morfolox\u00eda e funci\u00f3n similares \u00e1s dos macr\u00f3fagos. A prote\u00edna langerina, tam\u00e9n presente noutras c\u00e9lulas dendr\u00edticas, enc\u00f3ntrase nas c\u00e9lulas de Langerhans. Investigaci\u00f3ns recentes apuntan a que esta prote\u00edna poder\u00eda ter un papel especial neste tipo de c\u00e9lulas, facendo de barreira natural para a transmisi\u00f3n do VIH-1 por c\u00e9lulas de Langerhans. Un dos investigadores apuntou que \u00aba langerina pode capturar virus do medio, previndo as\u00ed a infecci\u00f3n\u00bb, e que \u00abcomo en xeral todos os tecidos exteriores do corpo te\u00f1en c\u00e9lulas de Langerhans, cremos que o corpo humano est\u00e1 dotado dun mecanismo de defensa antiv\u00edrica que destr\u00fae os virus invasores\u00bb.\nC\u00e9lulas dendr\u00edticas intersticiais.\nAs c\u00e9lulas dendr\u00edticas intersticiais (IDC) son un tipo de c\u00e9lula dendr\u00edtica achegado \u00e1s c\u00e9lulas dendr\u00edticas linfoides. Dist\u00ednguense dos macr\u00f3fagos tisulares polo seu fenotipo inmunol\u00f3xico, e polas s\u00faas caracter\u00edsticas citoqu\u00edmicas e funcionais. Foron identificadas por primeira vez no intersticio de \u00f3rganos non linfoides, en forma de leucocitos tinguidos intensamente por anticorpos anti-MHC de clase II, e desde ent\u00f3n foron observadas en diversas especies, inclu\u00edndo \"Homo sapiens\".\nProbablemente representan unha fase de diferenciaci\u00f3n das c\u00e9lulas dendr\u00edticas non linfoides, necesaria para a captura de ant\u00edxenos. Ao captaren o ant\u00edxeno, as IDC migran cara \u00e1 rexi\u00f3n interfolicular dos n\u00f3dulos linf\u00e1ticos, onde levan a cabo a presentaci\u00f3n do ant\u00edxeno para activar os linfocitos T. O descubrimento de que nos transplantes as IDC son o leucocito pasaxeiro dos aloenxertos, que contrib\u00fae de maneira significativa \u00e1 inmunoxenicidade do enxerto, revelou que a destruci\u00f3n das IDC do \u00f3rgano doante aumenta as probabilidades de supervivencia do enxerto.\nC\u00e9lulas veladas ou veliformes.\nAs c\u00e9lulas veladas ou veliformes deben o seu nome aos numerosos procesos en forma de veo que presentan na superficie. Enc\u00f3ntranse nos seos linfoides e linf\u00e1ticos aferentes. Nalg\u00fans casos, conte\u00f1en estruturas similares aos gr\u00e1nulos de Birbeck. Te\u00f1en unha forma triangular e representan unha fase intermedia entre as c\u00e9lulas de Langerhans (c\u00e9lulas dendr\u00edticas perif\u00e9ricas) e as c\u00e9lulas dendr\u00edticas interdixitadas (c\u00e9lulas dendr\u00edticas dos \u00f3rganos linf\u00e1ticos secundarios).\nC\u00e9lulas dendr\u00edticas interdixitadas.\nAs c\u00e9lulas dendr\u00edticas interdixitadas derivan da medula \u00f3sea. At\u00f3panse en todo o corpo, pero sobre todo nas rexi\u00f3ns de linfocitos T dos n\u00f3dulos linf\u00e1ticos, na capa linfoc\u00edtica periarteriolar do bazo, o timo, as am\u00edgdalas e as placas de Peyer. A membrana plasm\u00e1tica \u00e9 ATPase-positiva. Son as c\u00e9lulas presentadoras de ant\u00edxenos m\u00e1is eficaces para os linfocitos Th0 (na\u00eff ou virxes) e son especialmente importantes para a presentaci\u00f3n de ant\u00edxenos v\u00edricos. Desde un punto de vista histol\u00f3xico, presentan unhas engurras t\u00edpicas na membrana plasm\u00e1tica e un n\u00facleo celular estra\u00f1o. As c\u00e9lulas dendr\u00edticas interdixitadas non presentan gr\u00e1nulos de Birbeck ao microscopio electr\u00f3nico. Os ant\u00edxenos procesados son presentados aos linfocitos T CD4 por medio de mol\u00e9culas MHC-II. A liberaci\u00f3n de citocinas por parte das c\u00e9lulas dendr\u00edticas leva \u00e1 estimulaci\u00f3n e proliferaci\u00f3n dos linfocitos T. Este tipo de c\u00e9lulas presentan as mol\u00e9culas coestimuladoras B7-1 e B7-2 na membrana plasm\u00e1tica.\nC\u00e9lulas dendr\u00edticas plasmacitoides.\nAs c\u00e9lulas dendr\u00edticas plasmacitoides (pDC) son un subtipo raro de c\u00e9lulas dendr\u00edticas en circulaci\u00f3n que se encontran no sangue e os \u00f3rganos linfoides perif\u00e9ricos. Estas c\u00e9lulas expresan marcadores de superficie CD123, CLEC4C e BDCA-4, mais non expresan nin CD11c nin CD14, o que as distingue das c\u00e9lulas dendr\u00edticas convencionais e os monocitos, respectivamente. Como parte do sistema inmunitario innato, expresan os receptores de tipo Toll 7 e 9, que permiten detectar \u00e1cidos nucleicos v\u00edricos e bacterianos, como motivos de ARN monocatenario ou ADN CpG. Ao ser estimuladas e activadas, estas c\u00e9lulas producen grandes cantidades de interfer\u00f3n de tipo I (principalmente IFN-\u03b1 e IFN-\u03b2), que son compostos antiv\u00edricos pleiotr\u00f3picos esenciais que median unha gran variedade de efectos. O n\u00famero de pDCs en circulaci\u00f3n red\u00facese durante unha infecci\u00f3n cr\u00f3nica por VIH ou unha infecci\u00f3n por VHC.\nCiclo vital.\nFormaci\u00f3n de c\u00e9lulas inmaturas.\nAs c\u00e9lulas dendr\u00edticas mCD derivan de c\u00e9lulas hematopo\u00e9ticas da medula \u00f3sea. Estas c\u00e9lulas proxenitoras transf\u00f3rmanse inicialmente en c\u00e9lulas dendr\u00edticas inmaturas. Estas c\u00e9lulas est\u00e1n caracterizadas pola s\u00faa grande actividade endoc\u00edtica e baixo potencial de activaci\u00f3n das c\u00e9lulas T. As c\u00e9lulas dendr\u00edticas inmaturas poden detectar os pat\u00f3xenos presentes nos seus arredores, como virus e bacterias. Isto fano por medio dos receptores de reco\u00f1ecemento de patr\u00f3n (PRRs) que pos\u00faen, tales como os receptores de tipo toll (TLRs). Estes receptores reco\u00f1ecen as sinaturas qu\u00edmicas presentes en certos pat\u00f3xenos. As c\u00e9lulas dendr\u00edticas inmaturas poden tam\u00e9n fagocitar pequenas cantidades de membrana de c\u00e9lulas vivas do propio organismo. Unha vez que est\u00e1n en contacto cun ant\u00edxeno presentable, act\u00edvanse a c\u00e9lulas dendr\u00edticas maduras e empezan a migrar aos ganglio linf\u00e1ticos. As c\u00e9lulas dendr\u00edticas inmaturas fagocitan os pat\u00f3xenos e degradan as s\u00faas prote\u00ednas en pequenos cachos e ao maduraren presentan ditos fragmentos na s\u00faa superficie celular unidas \u00e1s mol\u00e9culas do complexo maior de histocompatibilidade (CMH ou en ingl\u00e9s MHC). Simultaneamente, aumentan a expresi\u00f3n de receptores da superficie celular que act\u00faan como correceptores na activaci\u00f3n das c\u00e9lulas T, como os CD80 (B7.1), CD86 (B7.2), e CD40 ampliando moito a s\u00faa capacidade de activar as c\u00e9lulas T. Tam\u00e9n aumentan a produci\u00f3n do CCR7, un receptor quimiot\u00e1ctico que induce \u00e1s c\u00e9lulas dendr\u00edticas a viaxaren a trav\u00e9s da corrente sangu\u00ednea ao bazo ou a viaxar polo sistema linf\u00e1tico ata chegaren a un ganglio linf\u00e1tico. Al\u00ed act\u00faan como c\u00e9lulas presentadoras de ant\u00edxeno: activan as c\u00e9lulas T axudantes ou colaboradoras (Th) e as c\u00e9lulas T asasinas e as c\u00e9lulas B, present\u00e1ndolles os ant\u00edxenos derivados dos pat\u00f3xenos, e con sinais coestimulatorias non espec\u00edficas dos ant\u00edxenos.\nCada c\u00e9lula T axudante \u00e9 espec\u00edfica para un determinado ant\u00edxeno. S\u00f3 as c\u00e9lulas presentadoras de ant\u00edxenos \"profesionais\" (macr\u00f3fagos, linfocitos B, e c\u00e9lulas dendr\u00edticas) poden activar unha c\u00e9lula T axudante en repouso ao presentarlle o ant\u00edxeno adecuado para cada c\u00e9lula T. Por\u00e9n, os macr\u00f3fagos e as c\u00e9lulas B s\u00f3 poden activar c\u00e9lulas T de memoria entanto que as c\u00e9lulas dendr\u00edticas poden activar tanto as c\u00e9lulas T de memoria como as c\u00e9lulas Th0, que a\u00ednda non se atoparon nunca co seu ant\u00edxeno, polo que son as m\u00e1is potentes de todas as c\u00e9lulas presentadoras de ant\u00edxenos.\nComo xa se mencionou, as c\u00e9lulas dendr\u00edticas mieloides probablemente proceden de monocitos, que son leucocitos circulantes polo sangue, e, dependendo de se reciben o sinal axeitado, poden transformarse ou en c\u00e9lulas dendr\u00edticas ou en macr\u00f3fagos. Os monocitos \u00e1 s\u00faa vez orix\u00ednanse a partir de c\u00e9lulas troncais ou nais da medula \u00f3sea.\nAs c\u00e9lulas dendr\u00edticas derivadas de monocitos poden xerarse in vitro a partir de c\u00e9lulas mononucleares do sangue perif\u00e9rico (PBMCs). Cultivando in vitro ditas c\u00e9lulas prod\u00facese a adherencia dos monocitos. O tratamento deses monocitos con interleucina 4 (IL-4) e o factor estimulante das colonias de granulocitos-macr\u00f3fagos (GM-CSF) orixina a diferenciaci\u00f3n en c\u00e9lulas dendr\u00edticas inmaturas (iDCs) en aproximadamente unha semana. Seguidamente, o tratamento co factor de necrose tumoral (TNF) diferencia estas c\u00e9lulas inmaturas en c\u00e9lulas dendr\u00edticas maduras.\nDuraci\u00f3n da vida das c\u00e9lulas dendr\u00edticas.\nA duraci\u00f3n da vida dos macr\u00f3fagos activados \u00e9 s\u00f3 uns poucos d\u00edas, a\u00ednda que novas evidencias suxiren que a s\u00faa vida poder\u00eda estenderse a varias semanas. A duraci\u00f3n da vida das c\u00e9lulas dendr\u00edticas activadas, a\u00ednda que var\u00eda algo dependendo da s\u00faa orixe e tipo, \u00e9 similar \u00e1 dos macr\u00f3fagos, pero as c\u00e9lulas dendr\u00edticas inmaturas parecen poder existir no eu estado inactivado durante per\u00edodos m\u00e1is prolongados.\nC\u00e9lulas dendr\u00edticas e citocinas.\nAs c\u00e9ulas dendr\u00edticas est\u00e1n constantemente en comunicaci\u00f3n con outras c\u00e9lulas do corpo. Esta comunicaci\u00f3n pode ter lugar por contacto directo entre as c\u00e9lulas baseado na interacci\u00f3n das s\u00faas prote\u00ednas superficiais. Un exemplo \u00e9 a interacci\u00f3n das prote\u00ednas de membrana da familia da prote\u00edna B7 da c\u00e9lula dendr\u00edtica co CD28 presente no linfocito. Por\u00e9n, a interacci\u00f3n entre c\u00e9lulas pode tam\u00e9n ter lugar a distancia por medio da liberaci\u00f3n de citocinas.\nPor exemplo, estimulando as c\u00e9ulas dendr\u00edticas \"in vivo\" con extractos microbianos estas empezan rapidamente a producir IL-12. A IL-12 \u00e9 un sinal que axuda a transformar as c\u00e9lulas T CD4 que nunca tiveron contacto co ant\u00edxeno (Th0) en c\u00e9lulas de fenotipo Th1. A consecuencia final \u00e9 que se activa o sistema inmunitario para poder atacar aos ant\u00edxenos que as c\u00e9lulas dendr\u00edticas presentaron na s\u00faa superficie. Por\u00e9n, hai diferenzas nas citocinas producidas en cada tipo de c\u00e9lula dendr\u00edtica. As c\u00e9lulas dendr\u00edticas linfoides (pCDs) te\u00f1en a capacidade de producir grandes cantidades de interfer\u00f3n de tipo 1, que recruta a m\u00e1is macr\u00f3fagos activados para a fagocitose.\nEnfermidades.\nInfecci\u00f3n por VIH/SIDA.\nO VIH, que causa a SIDA, pode unirse \u00e1s c\u00e9lulas dendr\u00edticas por medio de varios dos receptores expresados pola c\u00e9lula. O exemplo mellor estudado \u00e9 o do DC-SIGN (xeralmente expresado nas mDC 1, pero tam\u00e9n noutros tipos celulares, a\u00ednda que non en todos) . Cando as c\u00e9lulas dendr\u00edticas captan o VIH viaxan aos n\u00f3dulos linf\u00e1ticos, onde o virus pode ser transferido \u00e1s c\u00e9lulas T CD4+\n, contribu\u00edndo ao desenvolvemento da infecci\u00f3n.. Esta infecci\u00f3n das c\u00e9lulas dendr\u00edticas polo VIH explica un dos mecanismos polos cales o virus pode persistir no corpo despois de prolongados tratamentos con f\u00e1rmacos antirretrovirais. Moitos outros virus, como o virus SARS parecen utilizar o DC-SIGN para ser transportados \u00e1s s\u00faas c\u00e9lulas diana. A maior\u00eda destes traballos fix\u00e9ronse con c\u00e9lulas dendr\u00edticas obtidas in vitro do tipo moDC. O papel fisiol\u00f3xico do DC-SIGN in vivo \u00e9 m\u00e1is dif\u00edcil de comprobar.\nAutoinmunidade.\nA alteraci\u00f3n do funcionamento das c\u00e9lulas dendr\u00edticas desempe\u00f1a un papel fundamental na alerxia e nas doenzas autoinmunes como o lupus eritematoso e as enfermidades inflamatorias intestinais (enfermidade de Crohn e colite ulcerosa).\nC\u00e9lulas dendr\u00edticas en animais non humanos.\nO que se dixo ata agora apl\u00edcase \u00e1 especie humana. Noutros animais, o funcionamento das c\u00e9lulas dendr\u00edticas pode ser lixeiramente diferente. Por exemplo, nas ratas (pero non en ratos), existe un subconxunto de c\u00e9lulas dendr\u00edticas que ten unha pronunciada actividade de c\u00e9lula asasina, aparentemente durante toda a vida da c\u00e9lula. Por\u00e9n, a funci\u00f3n principal co\u00f1ecida das c\u00e9lulas dendr\u00edticas \u00e9 a de actuar como unha sentinela do sistema inmune. Inspeccionan o corpo e recollen informaci\u00f3n relevante para o sistema inmunitario, e son capaces de instru\u00edr e dirixir a resposta inmunitaria adaptativa para responder \u00e1s substancias perigosas que invaden o corpo.\nAdemais, foi identificado un precursor inmediato das c\u00e9lulas dendr\u00edticas mieloides e linfoides do bazo. Este precursor, denominado pre-c\u00e9lula dendr\u00edtica, non ten expresi\u00f3n de MHC de clase II na superficie, e non \u00e9 un monocito, o cal \u00e9 a principal orixe das c\u00e9lulas dendr\u00edticas en tecidos non linfoides.\nA\u00ednda que se describen tipicamente como c\u00e9lulas de mam\u00edferos, as c\u00e9lulas dendr\u00edticas atop\u00e1ronse tam\u00e9n nos polos e tartarugas."}
{"id": "196210", "revid": "56817", "url": "https://gl.wikipedia.org/wiki?curid=196210", "title": "Articulaci\u00f3n umerocubital", "text": "A articulaci\u00f3n umerocubital \u00e9 unha articulaci\u00f3n do membro superior humano, que forma parte do c\u00f3bado. Artella o \u00famero e o c\u00fabito, permitindo movementos de flexi\u00f3n, extensi\u00f3n e circunduci\u00f3n. \nSuperficies articulares.\nNa parte superior ou proximal, participa a tr\u00f3clea umeral, que encaixa coa epitr\u00f3clea cubital, que constit\u00fae a parte inferior ou distal da articulaci\u00f3n. Os bordos da epitr\u00f3clea evitan os movementos laterais.\nM\u00fasculos que participan.\nParticipan na flexi\u00f3n: o m\u00fasculo b\u00edceps braquial e o m\u00fasculo braquial anterior, axudados polo m\u00fasculo braquiorradial. Na extensi\u00f3n colaboran o tr\u00edceps braquial e o m\u00fasculo anc\u00f3neo, colaborando con eles os m\u00fasculos do epic\u00f3ndilo lateral."}
{"id": "196211", "revid": "27155", "url": "https://gl.wikipedia.org/wiki?curid=196211", "title": "Articulaci\u00f3n umerorradial", "text": "A articulaci\u00f3n umerorradial \u00e9 unha articulaci\u00f3n do membro superior humano, que forma parte do c\u00f3bado. Artella o \u00famero e o radio, permitindo diversos movementos. \nSuperficies articulares.\nNa parte superior ou proximal interv\u00e9n o c\u00f3ndilo umeral, e na parte inferior ou distal interv\u00e9n a cavidade radial, formando unha enartrose. \nMovementos.\nA articulaci\u00f3n pode realizar todos dos movementos, por ser unha enartrose. O ligamento anular do c\u00f3bado evita as dislocaci\u00f3ns, ag\u00e1s cando se supera a s\u00faa resistencia e rompe. O tend\u00f3n do b\u00edceps braquial pode, cun grande esforzo, sacar o radio da articulaci\u00f3n. "}
{"id": "196212", "revid": "98629", "url": "https://gl.wikipedia.org/wiki?curid=196212", "title": "Ligamento lateral interno do c\u00f3bado", "text": "O ligamento lateral interno do c\u00f3bado ou ulnar colateral \u00e9 un ligamento do membro superior humano, pertencente ao c\u00f3bado. Ten forma triangular, diferenci\u00e1ndose d\u00faas porci\u00f3ns: \nO ligamento est\u00e1 preto do tr\u00edceps braquial, do nervio cubital e do m\u00fasculo flexor ulnar do carpo. Do ligamento anular parten febras de inserci\u00f3n do m\u00fasculo flexor com\u00fan superficial dos dedos da man."}
{"id": "196213", "revid": "2956", "url": "https://gl.wikipedia.org/wiki?curid=196213", "title": "Ligamento ulnar colateral do c\u00f3bado", "text": ""}
{"id": "196214", "revid": "336", "url": "https://gl.wikipedia.org/wiki?curid=196214", "title": "Vea cef\u00e1lica acesoria", "text": ""}
{"id": "196215", "revid": "27155", "url": "https://gl.wikipedia.org/wiki?curid=196215", "title": "Linfocito Th", "text": ""}
{"id": "196216", "revid": "1131", "url": "https://gl.wikipedia.org/wiki?curid=196216", "title": "Escola Polit\u00e9cnica Superior de Lugo", "text": "A Escola Polit\u00e9cnica Superior de Lugo, \u00e9 un centro pertencente a Universidade de Santiago de Compostela sito no Campus Universitario de Lugo, no que actualmente se imparten os diferentes enxe\u00f1ar\u00edas t\u00e9cnicas, enxe\u00f1ar\u00edas superiores e m\u00e1sters, que co Espazo Europeo de Educaci\u00f3n Superior e o conseguinte cambio de plan de estudos pasan a ser graos e m\u00e1sters.\nHistoria.\nEsta escola creouse por Decreto 26/1993, de 11 de febreiro, da Conseller\u00eda de Educaci\u00f3n e Ordenaci\u00f3n Universitaria da Xunta de Galicia.\nNun principio integrou as Escolas Universitarias de Enxe\u00f1er\u00eda T\u00e9cnica Agr\u00edcola, existente dende o ano 1967, de Enxe\u00f1er\u00eda T\u00e9cnica en Explotaci\u00f3ns Forestais, a Escola T\u00e9cnica Superior de Enxe\u00f1eiros Agr\u00f3nomos e a daquela recentemente creada Escola T\u00e9cnica Superior de Montes. Tradicionalmente veu impartindo as titulaci\u00f3ns da \u00e1rea agraria e forestal e sendo na actualidade un importante polo de referencia no desenvolvemento do Sector Agrario e Forestal de Galicia, a trav\u00e9s dos seus obxectivos esenciais: a formaci\u00f3n de titulados t\u00e9cnicos universitarios agr\u00edcolas e forestais e a realizaci\u00f3n de estudos t\u00e9cnicos e de investigaci\u00f3n encami\u00f1ados a resolver problemas do sector. A\u00ednda que co paso do tempo como no caso do resto do Sistema Universitario Galego acadar financiamento externo e os conflitos interdepartamentais fixeron que esta misi\u00f3n de servizo ao pa\u00eds perdese moita importancia na que estaba chamada a ser o motor do agro galego.\nDende o curso 2003-04, imp\u00e1rtense tam\u00e9n no Centro d\u00faas titulaci\u00f3ns do \u00e1mbito da Enxe\u00f1ar\u00eda Civil: Enxe\u00f1ar\u00eda T\u00e9cnica de Obras P\u00fablicas e Enxe\u00f1ar\u00eda T\u00e9cnica en Topograf\u00eda.\nObxectivos do centro.\nOs obxectivos iniciais deste centro foron, primeiro contribu\u00edr \u00e1 especializaci\u00f3n do Campus de Lugo, mantendo sempre a coexistencia de ensinanzas T\u00e9cnicas e de Humanidades. E agrupar as Titulaci\u00f3ns por grandes \u00e1reas cient\u00edficas para favorecer a consolidaci\u00f3n de unidades departamentais e acadar un mais f\u00e1cil aproveitamento dos recursos de infraestruturas e a xeraci\u00f3n de s\u00f3lidas li\u00f1as de investigaci\u00f3n.\nTitulaci\u00f3ns con presenza.\n\"Antigo Plan de Estudos\"\n\"Plan de Estudos correspondentes co EEES\""}
{"id": "196217", "revid": "56817", "url": "https://gl.wikipedia.org/wiki?curid=196217", "title": "Ol\u00e9crano", "text": "O ol\u00e9crano \u00e9 unha formaci\u00f3n \u00f3sea do membro superior humano, pertencente ao c\u00fabito. Est\u00e1 situado na parte m\u00e1is superior e posterior do c\u00fabito, e ten forma piramidal de base cuadrangular. Ten unha base soldada ao resto do \u00f3so e un v\u00e9rtice que se artella co \u00famero. Durante a extensi\u00f3n m\u00e1xima do c\u00f3bado, o ol\u00e9crano queda acollido pola fosa olecraniana do \u00famero. Nos nenos e adolescentes o ol\u00e9crano non est\u00e1 unido por \u00f3so ao resto do c\u00fabito, sen\u00f3n que \u00e9 un cartigo non osificado.\nO ol\u00e9crano ten unha superficie anterior, que se artella co \u00famero, na articulaci\u00f3n \u00famero-cubital. A superficie posterior pode palparse baixo a pel. Forma o relieve dorsal do c\u00f3bado e adoita ter unha bolsa deslizante. Nela ins\u00edrese o tr\u00edceps braquial e o ligamento posterior do c\u00f3bado.\nO bordo medial serve para a inserci\u00f3n do m\u00fasculo flexor ulnar do carpo e o ligamento lateral interno do c\u00f3bado. No bordo lateral ins\u00edrense o m\u00fasculo anc\u00f3neo e o ligamento posterior do c\u00f3bado."}
{"id": "196218", "revid": "23204", "url": "https://gl.wikipedia.org/wiki?curid=196218", "title": "Montseny", "text": "Montseny \u00e9 un municipio pertencente \u00e1 provincia de Barcelona, na comarca do Vall\u00e8s Oriental, en Catalu\u00f1a. Est\u00e1 situado en pleno Parque Natural do Montseny.\nXeograf\u00eda.\nO municipio, co\u00f1ecido antigamente co nome da s\u00faa parroquia, Sant Juli\u00e0 de Montseny, ten actualmente unha extensi\u00f3n de 26,8\u00a0km\u00b2, e est\u00e1 situado na zona meridional da monta\u00f1a do Montseny, sendo o \u00fanico pobo que mant\u00e9n o mesmo nome que o macizo. O seu relevo \u00e9 moi accidentado, xa que se estende desde os picos do Matagalls e Les Agudes, preto dos 1 700 metros de altitude, ata m\u00e1is abaixo do n\u00facleo principal do pobo, que est\u00e1 situado ao redor da igrexa parroquial, a 530 metros de altitude."}
{"id": "196220", "revid": "2170", "url": "https://gl.wikipedia.org/wiki?curid=196220", "title": "Animaci\u00f3n xaponesa", "text": ""}
{"id": "196222", "revid": "1131", "url": "https://gl.wikipedia.org/wiki?curid=196222", "title": "Campionato Mundial de Ciclismo en Ruta", "text": "O Campionato Mundial de Ciclismo en Ruta \u00e9 unha proba que se disputa anualmente en diferentes categor\u00edas e que dirime quen ser\u00e1 o portador do \"maillot\" coas cores do arco da vella, e polo tanto ser\u00e1 Campi\u00f3n do Mundo durante un ano.\nOs corredores que m\u00e1is triunfos pos\u00faen son Alfredo Binda, Eddy Merckx, Rik Van Steenbergen e \u00d3scar Freire con tres t\u00edtulos cada un.\nO primeiro Campionato do mundo de ciclismo tivo lugar en 1927 en N\u00fcrburg (Alema\u00f1a) e a vitoria foi para o italiano Alfredo Binda.\nActualmente, os mundiais constan de seis carreiras:"}
{"id": "196223", "revid": "56817", "url": "https://gl.wikipedia.org/wiki?curid=196223", "title": "Hanasaku Iroha", "text": " \n \u00e9 unha serie de televisi\u00f3n de animaci\u00f3n xaponesa de 26 cap\u00edtulos e producida polo estudio P.A. Works."}
{"id": "196224", "revid": "88215", "url": "https://gl.wikipedia.org/wiki?curid=196224", "title": "Copa do Mundo de Ciclismo", "text": "A Copa do Mundo de Ciclismo foi unha competici\u00f3n creada pola UCI en 1989 co fin de premiar ao ciclista en ruta que ao longo do ano obtivera os mellores resultados das carreiras dun d\u00eda m\u00e1is importante: os cinco monumentos e outras de cinco a oito (dependendo da edici\u00f3n) cl\u00e1sicas de alto nivel.\nO l\u00edder provisional da Copa do Mundo levaba durante as probas desta un \"maillot\" branco cunha banda vertical coas cores do arco da vella, co\u00f1ecido como \"maglia arcobaleno\".\nA UCI creou unha nova competici\u00f3n denominada UCI Protour polo que dende o ano 2005 non se celebra a Copa do Mundo."}
{"id": "196225", "revid": "1987", "url": "https://gl.wikipedia.org/wiki?curid=196225", "title": "Gretchen Wilson", "text": "Gretchen Wilson, nada en Pocahontas o 26 de xu\u00f1o de 1973 \u00e9 unha cantante country e rock estadounidense.\nTraxectoria.\nDe extracci\u00f3n humilde e infancia dif\u00edcil. Dende moi nova, adicouse a cantar en clubs e pequenos bares de Missouri. O seu primeiro e grande \u00e9xito foi o single \"Redneck Woman\" co que acadou o n\u00famero un das listas country en 2004 e un premio Grammy. O seu primeiro \u00e1lbum \"Here for the party\" tam\u00e9n acadou o n\u00famero un das listas country e foi certificado cinco veces platino. O seu segundo LP \"All Jackep Up\" tam\u00e9n acadou a mesma posici\u00f3n e foi certificado platino. Foi o debut feminino m\u00e1is alto nas listas country ata a chegada de Carrie Underwood. O seu terceiro \u00e1lbum \"One of the boys\" comezou unha li\u00f1a descendente a\u00ednda que tam\u00e9n acadou o n\u00famero un. Fundou a s\u00faa propia casa discogr\u00e1fica coa que lanzou \"I Got Your Country Right Here\"."}
{"id": "196228", "revid": "98629", "url": "https://gl.wikipedia.org/wiki?curid=196228", "title": "Par\u00eds-Niza", "text": "Par\u00eds-Niza (en franc\u00e9s Paris-Nice) \u00e9 unha carreira ciclista francesa por etapas creada en 1933 por Albert Lejeune, director do xornal \"Le Petit Ni\u00e7ois\". \u00c9 co\u00f1ecida como a \"Carreira do Sol\" pola mellora meteorol\u00f3xica que adoita acompa\u00f1alo tr\u00e1nsito da carreira do norte ao sur de Francia.\nPor mor da segunda guerra mundial, a Par\u00eds-Niza desaparece trala edici\u00f3n de 1939. En maio de 1946 v\u00f3lvese a celebrar, pero non ten continuidade os anos seguintes.\nEn 1951, o xornalista Jean Leulliot recupera a carreira, que dende ent\u00f3n se disputa ininterrompidamente cada mes de marzo. Entre 1951 e 1953 toma o nome de \u00ab Paris-C\u00f4te-d'Azur \u00bb. En 1954 retoma o nome orixinal de \u00ab Par\u00eds-Niza \u00bb, que s\u00f3 se modifica en 1959 cando se disputa como \"Par\u00eds-Niza-Roma\". Esta foi a edici\u00f3n m\u00e1is longa da historia da carreira, con 1955\u00a0km percorridos en 11 etapas.\nDende 1982 ata 1999, Josette Leulliot, filla de Jean Leulliot, asume a direcci\u00f3n da carreira, que \u00e9 traspasada a Laurent Fignon en 2000 e 2001. Dende 2002, a carreira de Par\u00eds-Niza \u00e9 propiedade da sociedade A.S.O., organizadora do Tour de Francia e o Par\u00eds-Dakar entre outros eventos deportivos.\nDende a s\u00faa creaci\u00f3n, a Par\u00eds-Niza foi unha das probas m\u00e1is importantes do calendario, e por iso, entre os seus ga\u00f1adores se atopa un gran n\u00famero de ciclistas ilustres, entre os que destacan Sean Kelly (vencedor de sete edici\u00f3ns consecutivas de 1982 a 1988), Jacques Anquetil, Fred De Bruyne, Eddy Merckx, Raymond Poulidor, Joop Zoetemelk, Miguel Indurain, Tony Rominger, Laurent Jalabert ou Alberto Contador.\nA pesar do seu nome, a carreira non sempre comeza en Par\u00eds sen\u00f3n en cidades pr\u00f3ximas ou do sur da capital francesa. Dende 1998, a \u00faltima etapa finaliza no paseo da \"Promenade des Anglais\" de Niza. Con anterioridade, dende 1973 ata 1995, a carreira terminaba nunha cronoescalada ao \"Col d'Eze\". Como transici\u00f3n, as edici\u00f3ns de 1996 e 1997 finalizaron cun sector contra o reloxo entre Antibes e Niza. A derradeira ou pen\u00faltima etapa acostuma ter un longo percorrido de monta\u00f1a pasando polo alto da Turbie e a \"Col d'Eze\". Outro fin de etapa habitual \u00e9 o \"Mont Faron\", nas proximidades de Toulon."}
{"id": "196230", "revid": "98629", "url": "https://gl.wikipedia.org/wiki?curid=196230", "title": "Ap\u00f3fise coronoide cubital", "text": "A ap\u00f3fise coronoide ou proceso coronoide \u00e9 unha formaci\u00f3n \u00f3sea pertencente ao c\u00fabito. \u00c9 unha ap\u00f3fise horizontal, situada de xeito perpendicular \u00e1 ap\u00f3fise olecraniana. Ten forma de pir\u00e1mide tumbada.\nA base est\u00e1 soldada ao resto do \u00f3so, mentres que o v\u00e9rtice \u00e9 libre en posici\u00f3n anat\u00f3mica. En flexi\u00f3n m\u00e1xima, a ap\u00f3fise coronoide \u00e9 acollida pola fosa coronoide umeral.\nA superficie superior \u00e9 lisa e constit\u00fae unha superficie articular para a articulaci\u00f3n umerocubital do c\u00f3bado. A superficie inferior \u00e9 irregular e serve para a inserci\u00f3n do m\u00fasculo braquial anterior. No punto de uni\u00f3n ao resto do \u00f3so f\u00f3rmase unha tuberosidade, denominada \"tuberosidade cubital\", onde se insire parcialmente o m\u00fasculo braquial anterior. No bordo lateral ou externo da tuberosidade \u00e9 o lugar de implantaci\u00f3n do ligamento oblicuo do c\u00f3bado. \u00c9 posible atopar nesta superficie as febras de orixe do m\u00fasculo flexor longo do polgar, a\u00ednda que \u00e9 inconstante.\nA superficie medial ou interna \u00e9 o lugar de inserci\u00f3n do ligamento lateral interno do c\u00f3bado. Na parte m\u00e1is anterior ins\u00edrese o m\u00fasculo flexor com\u00fan fondo dos dedos da man e moi preto, sobre unha crista \u00f3sea, o m\u00fasculo pronador redondo.\nA superficie lateral pos\u00fae unha pequena faceta articular, a cavidade sigmoide menor, para artellarse co radio, na articulaci\u00f3n radiocubital superior."}
{"id": "196231", "revid": "2956", "url": "https://gl.wikipedia.org/wiki?curid=196231", "title": "Proceso coronoide cubital", "text": ""}
{"id": "196232", "revid": "85894", "url": "https://gl.wikipedia.org/wiki?curid=196232", "title": "Serxio Iglesias", "text": "Serxio Iglesias Rodr\u00edguez, nado en Buenos Aires en 1966, \u00e9 un poeta galego.\nTraxectoria.\nPasa a s\u00faa infancia e mocidade na cidade da Coru\u00f1a. Comeza a escribir poes\u00eda nos anos oitenta, publicando alg\u00fan poema en revistas como \"Ag\u00e1lia\" e \"Luzes de Galiza\". Foi membro do colectivo Ronseltz e do Batall\u00f3n Literario da Costa da Morte.\nVive en Corcubi\u00f3n e \u00e9 profesor de Lingua e Literatura galegas no IES Fernando Blanco de Cee."}
{"id": "196233", "revid": "55340", "url": "https://gl.wikipedia.org/wiki?curid=196233", "title": "Fosa olecraniana", "text": "A fosa olecraniana \u00e9 unha formaci\u00f3n \u00f3sea do \u00famero, situada na superficie posterior, por encima da tr\u00f3clea umeral. A ambos lados ten o epic\u00f3ndilo medial e o epic\u00f3ndilo lateral. En posici\u00f3n anat\u00f3mica est\u00e1 parcialmente baleira, pero acolle o ol\u00e9crano en extensi\u00f3n m\u00e1xima do antebrazo."}
{"id": "196234", "revid": "56817", "url": "https://gl.wikipedia.org/wiki?curid=196234", "title": "Fosa coronoide", "text": "A fosa coronoide \u00e9 unha formaci\u00f3n \u00f3sea do \u00famero, situada na parte anterior, por encima da tr\u00f3clea umeral. En posici\u00f3n anat\u00f3mica est\u00e1 baleira, pero coa extensi\u00f3n m\u00e1xima do antebrazo acolle a ap\u00f3fise coronoide cubital. Est\u00e1 xusto medial \u00e1 fosa radial."}
{"id": "196235", "revid": "6161083", "url": "https://gl.wikipedia.org/wiki?curid=196235", "title": "Xos\u00e9 Manuel Varela", "text": "Xos\u00e9 Manuel Varela Varela, nado en Malpica de Berganti\u00f1os en 1967, \u00e9 docente de lingua e literatura galega, escritor e divulgador cultural.\nTraxectoria.\nEspecialista en lingua e literatura galega, colabora en distintos medios de comunicaci\u00f3n radicados na Costa da Morte. Traballou como dinamizador socioling\u00fc\u00edstico e cultural e participou en proxectos de divulgaci\u00f3n tur\u00edstica dos concellos de Cabana e Malpica. Exerce como docente de lingua e literatura galega no ensino medio. Ademais, foi secretario fundador do Instituto de Estudos Berganti\u00f1\u00e1ns \u00e9 patr\u00f3n da Fundaci\u00f3n Eduardo Pondal. Director da colecci\u00f3n Costa da Morte de Edici\u00f3ns Embora (Ferrol)"}
{"id": "196236", "revid": "4482", "url": "https://gl.wikipedia.org/wiki?curid=196236", "title": "Enxe\u00f1ar\u00eda de montes", "text": "A Enxe\u00f1ar\u00eda de montes ou forestal \u00e9 a titulaci\u00f3n acad\u00e9mica dunha disciplina que tivo os seus inicios en Alema\u00f1a, pretendendo cubrir a necesidade de mellorar a produtividade dos montes. Co transcurso do tempo, a profesi\u00f3n foise perfilando cara ao desenvolvemento e optimizaci\u00f3n do \u00e1mbito forestal: silvicultura, aproveitamento, elaboraci\u00f3n e transformaci\u00f3n de produtos forestais, infraestruturas espec\u00edficas etc.\nActividade.\nA actividade dos Enxe\u00f1eiros de Montes poder\u00eda resumirse nas seguintes actividades:"}
{"id": "196237", "revid": "5132", "url": "https://gl.wikipedia.org/wiki?curid=196237", "title": "Enxe\u00f1ar\u00eda forestal", "text": ""}
{"id": "196238", "revid": "5132", "url": "https://gl.wikipedia.org/wiki?curid=196238", "title": "Enxe\u00f1er\u00eda forestal", "text": ""}
{"id": "196239", "revid": "5132", "url": "https://gl.wikipedia.org/wiki?curid=196239", "title": "Enxe\u00f1er\u00eda de montes", "text": ""}
{"id": "196240", "revid": "5863", "url": "https://gl.wikipedia.org/wiki?curid=196240", "title": "Alejandro Ricardo M\u00ednguez Gonz\u00e1lez", "text": "Alejandro Ricardo M\u00ednguez Gonz\u00e1lez, nado en Ourense o 21 de abril de 1974, \u00e9 un xornalista e divulgador micol\u00f3xico galego.\nTraxectoria.\nFoi redactor de \"Faro de Vigo\" en Ourense, locutor de \"Onda Cero Radio Mi\u00f1o\" en Ourense e correspondente da axencia de noticias \"Europa Press\" na mesma cidade, as\u00ed como colaborador en materia micol\u00f3xica de diversos medios de comunicaci\u00f3n como \"La Voz de Galicia\", \"Diario de Pontevedra\", \"La Regi\u00f3n\" e o semanario \"A Nosa Terra\".\nPromotor da sala micol\u00f3xica Plan c en Celanova. Ten impartido conferencias sobre micolox\u00eda en Galicia, Portugal, Brasil e Euskadi. \u00c9 un dos organizadores das \"Xornadas Micol\u00f3xicas de Celanova\".\nColaborador no Dicionario da Real Academia Galega en materia micol\u00f3xica."}
{"id": "196252", "revid": "5132", "url": "https://gl.wikipedia.org/wiki?curid=196252", "title": "Ron Artest", "text": ""}
{"id": "196253", "revid": "72012", "url": "https://gl.wikipedia.org/wiki?curid=196253", "title": "Joaqu\u00edn Merino", "text": "Joaqu\u00edn Merino P\u00e9rez, nado en Madrid o 6 de maio de 1927 e finado na mesma cidade o 15 de decembro de 2011, foi un escritor, tradutor e xornalista espa\u00f1ol.\nTraxectoria.\nLicenciouse en Dereito na Universidade de Deusto e logo trasladouse ao Reino Unido, onde se formou e estudou ingl\u00e9s. De volta a Madrid a comezos dos anos sesenta traballou como agregado tur\u00edstico da embaixada brit\u00e1nica en Espa\u00f1a e como asistente comercial para British Airways.\nEn 1964 estreouse como narrador coa novela \"La isla\" (Premio Caf\u00e9 Gij\u00f3n) e posteriormente dedicouse ao xornalismo cultural e gastron\u00f3mico. F\u00edxoo na radio, en Radio Peninsular, no magazine de Luis del Olmo a comezos dos setenta e despois en distintas emisoras (Radio Nacional de Espa\u00f1a, COPE, Antena 3), xornais (\"ABC\", \"Ya\", \"Madrid\", \"El Alc\u00e1zar\", \"La Estafeta Literaria\", \"El Pa\u00eds\"), e en Televisi\u00f3n Espa\u00f1ola ata que se fixo un sitio na edici\u00f3n espa\u00f1ola de \"La Voz de Galicia\", coa que colaboraba a mi\u00fado.\nComo tradutor destaca o seu traballo ao verquer boa parte das obras de Sigmund Freud ao espa\u00f1ol.\nVida persoal e relaci\u00f3n con Galicia.\nAdemais de casar cunha muller galega, Mercedes P\u00e9rez, na segunda metade da s\u00faa vida mantivo unha intensa relaci\u00f3n con Galicia e a s\u00faa gastronom\u00eda, e chegou a publicar un libro sobre a coci\u00f1a galega e unha gu\u00eda tur\u00edstica de Vilagarc\u00eda de Arousa."}
{"id": "196254", "revid": "98629", "url": "https://gl.wikipedia.org/wiki?curid=196254", "title": "Segunda guerra balc\u00e1nica", "text": "A segunda guerra balc\u00e1nica ou segunda guerra dos Balc\u00e1ns, que durou do 16 de xu\u00f1o ao opuxo a Bulgaria contra os seus antigos aliados, Serbia e Grecia, descontentos da repartici\u00f3n das ganancias territoriais da Primeira guerra balc\u00e1nica. A nova guerra provocou a entrada nela de Roman\u00eda, ent\u00f3n en diferente bando con respecto a Bulgaria. Cando as tropas romanesas se aproximaban \u00e1 capital, Sof\u00eda, Bulgaria pediu o armisticio, que acabou no Tratado de Bucarest, no cal Bulgaria cedeu a maior parte dos territorios conseguidos na primeira guerra balc\u00e1nica a Serbia, Grecia, Roman\u00eda e o Imperio otom\u00e1n.\nA guerra provocou a ruptura da alianza ruso-b\u00falgara, deixando a Serbia como \u00fanica aliada de Rusia na rexi\u00f3n. Por iso Serbia recibiu o total apoio de Rusia cando a crise de xullo de 1914 que conduciu \u00e1 primeira guerra mundial.\nAntecedentes: a primeira guerra balc\u00e1nica.\nDurante a Primeira guerra balc\u00e1nica, a Liga balc\u00e1nica, constitu\u00edda por Serbia, Montenegro, Grecia e Bulgaria estaba decidida a expulsar aos otom\u00e1ns das s\u00faas provincias europeas (Albania, Macedonia, o Sand\u017eak e Tracia), non deix\u00e1ndolles m\u00e1is que os territorios ao leste da li\u00f1a Enez-K\u0131y\u0131k\u00f6y (Enos-Midia) e a pen\u00ednsula de Gal\u00edpoli.\nO artigo 2\u00ba do Tratado de Londres, asinado o indica que \"S\u00faa Maxestade o Emperador dos Otom\u00e1ns cede \u00e1s S\u00faas Maxestades os Soberanos Aliados todos os territorios do seu Imperio no continente de Europa ao oeste dunha li\u00f1a trazada de Enos no mar Exeo a Midia no mar Negro, coa excepci\u00f3n de Albania\". Como non estaba definida ningunha fronteira entre os membros da liga, as relaci\u00f3ns entre os vencedores deterior\u00e1ronse rapidamente debido a desacordos nesta cuesti\u00f3n.\nDurante as negociaci\u00f3ns de antes da guerra que levaron \u00e1 creaci\u00f3n da Liga balc\u00e1nica, Serbia e Bulgaria asinaran un acordo secreto o concernente \u00e1 futura fronteira en Macedonia que deb\u00eda pasar por unha li\u00f1a Kriva Palanka-Ohrid (esta d\u00faas vilas volv\u00edanse aos b\u00falgaros) deixando a parte m\u00e1is grande da Macedonia do Vardar en mans de Bulgaria. A pol\u00edtica b\u00falgara era asinar tal acordo para impedir a expansi\u00f3n de Serbia, neg\u00e1ndose a asinar un acordo do mesmo tipo con Grecia, crendo que o seu ex\u00e9rcito poder\u00eda conquistar a maior parte de Macedonia e o porto de Sal\u00f3nica antes que os gregos. Infelizmente para ela, os serbios conseguiron invadir unha zona moito m\u00e1is ao sur que o previsto polo tratado, at\u00e9 a li\u00f1a Bitola\u2013Gevgelija. A zona en disputa deber\u00eda resolverse mediante unha arbitraxe de Rusia. As\u00ed mesmo, os gregos lograron apoderarse do porto de Sal\u00f3nica, xusto antes que os b\u00falgaros e establecer unha fronteira com\u00fan cos serbios. \nCando Bulgaria reclamou a Serbia respectar o acordo de antes da guerra sobre o norte da Macedonia, os serbios, descontentos por ter que evacuar Albania baixo a presi\u00f3n das grandes potencias, rexeitaron categoricamente ceder m\u00e1is territorios. Rapidamente, tiveron lugar altercados ao longo das fronteiras de ocupaci\u00f3n. En resposta \u00e1 ameaza b\u00falgara, Serbia comezou negociaci\u00f3ns con Grecia, que tam\u00e9n ti\u00f1a raz\u00f3ns para temer as ambici\u00f3ns b\u00falgaras. Alg\u00fans anos antes, os dous pa\u00edses mantiveran unha guerra larvada mediante grupos de guerrillas en Macedonia, e un rexemento b\u00falgaro fora autorizado para entrar en Sal\u00f3nica oito meses antes.\nO , un d\u00eda despois da sinatura do tratado de Londres e 16 d\u00edas antes do ataque b\u00falgaro, serbios e gregos asinaron un acordo militar secreto confirmando que a li\u00f1a de demarcaci\u00f3n entre as s\u00faas zonas de ocupaci\u00f3n se converter\u00eda na fronteira entre os dous pa\u00edses. O acordo prev\u00eda igualmente a formaci\u00f3n dunha alianza en caso de agresi\u00f3n b\u00falgara ou austroh\u00fangara. Nas negociaci\u00f3ns, Serbia non menciona as causas da s\u00faa disputa con Bulgaria, en particular o acordo sobre a fronteira no norte de Macedonia. Con este acordo, Serbia acertou en implicar a Grecia na cuesti\u00f3n da fronteira en Macedonia, porque iso lle garant\u00eda a zona de ocupaci\u00f3n actual serbia. Bulgaria, nunha tentativa de entorpecer a aproximaci\u00f3n serbo-grega, asinou un protocolo con Grecia confirmando unha li\u00f1a de demarcaci\u00f3n permanente entre as s\u00faas forzas respectivas reco\u00f1ecendo oficiosamente o control grego do sur de Macedonia. Pero a rotura deste acordo por\u00eda fin a esta diplomacia antiserbia.\nOutro punto de fricci\u00f3n era o rexeitamento b\u00falgaro de ceder Silistra a Roman\u00eda, como prev\u00eda antes da guerra, a cambio da neutralidade romanesa. Cando Roman\u00eda, despois da primeira guerra balc\u00e1nica, pediu a cidade, Bulgaria ofreceulle pequenas modificaci\u00f3ns da fronteira que non inclu\u00edan Silistra nin garant\u00edas sobre os dereitos dos valacos en Macedonia. Roman\u00eda ameazou con recuperar este territorio pola forza, pero unha proposici\u00f3n rusa de arbitraxe impediu as hostilidades. No protocolo de San Petersburgo do , Bulgaria aceptou ceder Silistra, pero non a Dobruxa do Sur. Baixo presi\u00f3n rusa, Roman\u00eda aceptou. O acordo final era un compromiso entre as reivindicaci\u00f3ns romanesas sobre Dobruxa e o rexeitamento b\u00falgaro a aceptar ningunha transferencia significativa. O feito de que Rusia non protexera a integridade territorial de Bulgaria fixo que os b\u00falgaros perderan confianza nun resultado favor\u00e1bel das arbitraxes rusas concernentes \u00e1 zona de ocupaci\u00f3n disputada cos serbios. O comportamento de Bulgaria tivo as\u00ed mesmo consecuencias a longo prazo sobre as relaci\u00f3ns ruso-b\u00e1lgaras porque Bulgaria rexeitou calquera compromiso sobre o acordo de preguerra con respecto \u00e1 fronteira con Serbia. Isto conduciu finalmente a Rusia a po\u00f1er fin \u00e1 s\u00faa alianza con Bulgaria, resultando inevit\u00e1bel unha confrontaci\u00f3n con Roman\u00eda e Serbia.\nOs plans b\u00falgaros.\nEn 1912, as ambici\u00f3ns b\u00falgaras expresadas por Fernando I de Bulgaria e o seu estado maior superaban as disposici\u00f3ns m\u00e1is vantaxosas do Tratado de San Stefano incl\u00edndo Tracia, toda a Macedonia e Sal\u00f3nica, Edirne e Constantinopla. O feito de que os b\u00falgaros tentaran tomar Constantinopla as pesar das repetidas ameazas de Rusia amosa unha falta evidente de realismo por parte dos l\u00edderes b\u00falgaros.\nA\u00ednda que o ex\u00e9rcito b\u00falgaro tivo \u00e9xito na toma de Edirne (coa axuda dos serbios), a ambici\u00f3n do tsar Fernando de coroarse emperador en Constantinopla demostrouse irrealiz\u00e1bel cando os b\u00falgaros foron obrigados a retroceder na batalla de \u00c7atalca. Ademais, o esforzo realizado para tomar Constantinopla provocou finalmente a perda dunha gran parte de Macedonia e de Sal\u00f3nica, o que non pod\u00eda ser facilmente aceptado e impulsou aos militares b\u00falgaros \u00e1 unha guerra contra os seus antigos aliados. Por\u00e9n, cos otom\u00e1ns rexeitando a perda da Tracia oriental no leste, e unha Roman\u00eda furiosa ao norte, a decisi\u00f3n de lanzar un ataque contra Grecia ao sur e contra Serbia ao norte era moi aventurada. M\u00e1is aventurada que en maio, os turcos pediran con urxencia unha misi\u00f3n alem\u00e1 para reorganizar o seu ex\u00e9rcito, e que en xu\u00f1o, con Bulgaria decatada do acordo entre Serbia e Grecia en caso dun ataque b\u00falgaro. O 27 xu\u00f1o, Montenegro anuncia que estar\u00e1 ao lado de Serbia en caso de guerra entre os dous pa\u00edses. O 5 de febreiro, Roman\u00eda arranxou as s\u00faas diferenzas territoriais con respecto a Transilvania con Austria-Hungr\u00eda asinando con ela unha alianza militar e, o 28 de xu\u00f1o, o Imperio austroh\u00fangaro advert\u00eda oficialmente a Bulgaria que non permanecer\u00eda neutral en caso dunha nova guerra na rexi\u00f3n.\nComo as escaramuzas continuaban en Macedonia, principalmente entre tropas b\u00falgaras e serbias, o tsar Nicolao II de Rusia tratou de evitar que o conflito fose co\u00f1ecido porque non desexaba perder a ning\u00fan dos seus aliados eslavos nos Balc\u00e1nse. O 8 de xu\u00f1o enviou unha mensaxe id\u00e9ntica aos reis de Bulgaria e de Serbia, ofrecendo a s\u00faa mediaci\u00f3n sobre as disposici\u00f3ns do tratado de 1912 entre os dous pa\u00edses. Serbia ped\u00eda unha revisi\u00f3n do tratado porque perdera o norte de Albania debido a vontade das grandes potencias de crear o estado alban\u00e9s, que foi acordada segundo o tratado. A resposta b\u00falgara conti\u00f1a tales condici\u00f3ns que parec\u00eda un ultimato, o que leva aos diplom\u00e1ticos rusos a pensar que Bulgaria xa decidira entrar en guerra con Serbia. Isto levou a Rusia a cancelar a s\u00faa iniciativa de arbitraxe e a renunciar \u00e1 s\u00faa alianza con Bulgaria. As palabras exactas de Serguei Sazonov a Stoyan Danev foron \"Non esperen nada de n\u00f3s e esquezan a existencia de todos os nosos acordos desde 1902\".. Cando Serbia e Grecia propuxeron que os tres pa\u00edses reduciran os seus ex\u00e9rcitos nunha cuarta parte para facilitar unha soluci\u00f3n pac\u00edfica, Bulgaria rexeitou a idea.\nBulgaria estaba xa encami\u00f1ada \u00e1 guerra porque o xefe do goberno, Ivan Evstratiev Geshov, foi substitu\u00eddo polo partidario da li\u00f1a dure e xefe do partido rus\u00f3filo Stoyan Danev. O 16 de xu\u00f1o as tropas b\u00falgaras lanzaron un ataque sorpresa simultaneamente contra as posici\u00f3ns serbias e gregas sen declaraci\u00f3n de guerra. O obxectivo b\u00falgaro era desfacer as forzas serbias e gregas e ocupar o m\u00e1ximo de territorio pos\u00edbel antes de que as grandes potencias intervi\u00f1eran para po\u00f1er fin \u00e1s hostilidades.\nPara obter a superioridade necesaria, a totalidade do ex\u00e9rcito b\u00falgaro empregouse nesta operaci\u00f3n. Non se deixou ningunha reserva para facer fronte a unha intervenci\u00f3n (anunciada oficialmente) romanesa ou otom\u00e1, supo\u00f1endo estra\u00f1amente que Rusia impedir\u00eda calquera iniciativa destes pa\u00edses, mesmo despois de que Rusia puxera fin \u00e1 s\u00faa alianza e se volvera cara a Roman\u00eda (incluso lle ofreceu o t\u00edtulo honor\u00edfico de mariscal ruso ao rei roman\u00e9s Carol I. O plan consist\u00eda nun ataque concentrado contra a ex\u00e9rcito serbio na chaira do Vardar para neutralizalo e para conquistar o norte de Macedonia e nun ataque m\u00e1is d\u00e9bil contra os gregos cerca de Sal\u00f3nica. Este ex\u00e9rcito era a metade do enviado contra os serbios e deb\u00eda tomar a cidade e todo o sur de Macedonia. O alto mando b\u00falgaro non sab\u00eda en realidade se estas forzas poder\u00edan vencer ao ex\u00e9rcito grego pero, no peor dos casos, ser\u00edan suficientes para protexer o flanco sur e esperar reforzos do ex\u00e9rcito do norte.\nForzas militares.\nSegundo a lei militar de 1903, as forzas armadas b\u00falgaras estaban divididas en d\u00faas categor\u00edas: o ex\u00e9rcito en activo e a milicia nacional. O n\u00facleo do ex\u00e9rcito estaba formado por nove divisi\u00f3ns de infantar\u00eda e unha de cabalar\u00eda. Por\u00e9n, debido \u00e1 subdivisi\u00f3n particular das divisi\u00f3ns b\u00falgaras, non ti\u00f1an o tama\u00f1o dun corpo de ex\u00e9rcito. \nA pesar dos 599.878 soldados que ti\u00f1an ao principio da Primeira Guerra balc\u00e1nica, Bulgaria non dispo\u00f1\u00eda m\u00e1is que de dez divisi\u00f3ns. En comparaci\u00f3n, as nove divisi\u00f3ns gregas non comprend\u00edan m\u00e1is que 118.000 homes. Para agravar o desequilibrio das forzas, os B\u00falgaros dispo\u00f1\u00edan de 1.116 pezas de artillar\u00eda, ou sexa seis veces m\u00e1is que os gregos e cinco veces m\u00e1is que os serbios.\nExiste, non obstante, unha controversia sobre a forza real do ex\u00e9rcito b\u00falgaro na Segunda Guerra balc\u00e1nica. Ao estalido da Primeira Guerra, Bulgaria mobilizou un total de 599.878 homes (366.209 do ex\u00e9rcito activo), 53.927 de unidades da reserva, 53.983 da milicia, 94.526 recrutados entre 1912 e 1913, 14.204 voluntarios e 14.424 gardas fronteirizos). Na Primeira Guerra morreron 33.000 soldados (14.000 en combate e 19.000 de enfermidades). Para compensar estas perdas, recrutou 60.000 homes entre as d\u00faas guerras, principalmente nos territorios ocupados. Segundo o Estado Maior b\u00falgaro, o ex\u00e9rcito comprend\u00eda 7.693 oficiais e 492.528 soldados o 16 de xu\u00f1o, pero reco\u00f1ec\u00eda problemas de aprovisionamento, en particular de fus\u00eds.\nO 1\u00ba e o 3\u00ba ex\u00e9rcitos b\u00falgaros, baixo o mando dos xenerais Vasil Kutinchev e Radko Dimitriev, respectivamente, estaban despregados na fronteira con Serbia co 5\u00ba ex\u00e9rcito do xeneral Stefan Toshev, preto de Kyoustendil, e co 4\u00ba ex\u00e9rcito, na rexi\u00f3n de Kotchani e Radovi\u0161. O 2\u00ba ex\u00e9rcito, baixo o mando do xeneral Nikola Iv\u00e1nov, estaba despregado fronte ao ex\u00e9rcito grego.\nO ex\u00e9rcito do Reino de Serbia contaba con 348.000 homes, dos que 252.000 eran combatentes, divididos en dous ex\u00e9rcitos e dez divisi\u00f3ns. O groso destas forzas estaba despregado ao longo do r\u00edo Vardar e nas proximidades de Skopje. O seu comandante en xefe era Pedro I de Serbia pero o verdadeiro xefe dos ex\u00e9rcitos era Radomir Putnik.\nAo comezo de xu\u00f1o de 1913, o ex\u00e9rcito do Reino de Grecia estaba composto por 142.000 soldados repartidos en nove divisi\u00f3ns. Oito divisi\u00f3ns estaban dispostas en arco en Macedonia, e a outra estaba acuartelada no Epiro. Ao comezo das hostilidades, esta divisi\u00f3n foi trasladada para a fronte de Macedonia. Como en Serbia, o comandante en xefe era o rei, Constantino I de Grecia, que delegou a conduci\u00f3n das operaci\u00f3ns no xeneral Io\u00e1nnis Metax\u00e1s.\nO Reino de Montenegro enviou unha divisi\u00f3n de 12.000 homes \u00e1 fronte de Serbia.\nO Reino de Roman\u00eda mobilizou a 330.000 homes, dos que 80.000 deb\u00edan ocupar a Dobruxa do Sur e o resto do ex\u00e9rcito ti\u00f1a por misi\u00f3n levar a ofensiva cara \u00e1 Sof\u00eda.\nO Imperio otom\u00e1n entrou en guerra con 255.000 homes.\nApertura das hostilidades.\nOs 1\u00ba, 3\u00ba, 4\u00ba e 5\u00ba ex\u00e9rcitos b\u00falgaros ti\u00f1an como misi\u00f3n atacar as posici\u00f3ns serbias mentres que o 2\u00ba deb\u00eda atacar aos gregos en Sal\u00f3nica. Por\u00e9n, ao principio, s\u00f3 o 2\u00ba e o 4\u00ba ex\u00e9rcitos recibiron a orde de atacar. Isto permitiu aos serbios concentrar as s\u00faas unidades para deter o avance b\u00falgaro. Os b\u00falgaros, inferiores en n\u00famero aos gregos, sufriron un contraataque xeral no conxunto da fronte desde o 19 de xu\u00f1o e deberon repregarse cara ao r\u00edo Strymon. O obxectivo inicial de destru\u00edr rapidamente o ex\u00e9rcito serbio viuse pronto que era irrealiz\u00e1bel e o ex\u00e9rcito b\u00falgaro debeu repregarse antes mesmo da intervenci\u00f3n romanesa e otom\u00e1 e o avance dos gregos fixo precisos reforzos para protexer Sof\u00eda.\nBatalla de Kilk\u00eds.\nO 2\u00ba ex\u00e9rcito b\u00falgaro, ao mando do xeneral Iv\u00e1nov tend\u00eda unha li\u00f1a desde o lago Dojran, ao sueste e Kilk\u00eds, Lachanas, Serres at\u00e9 o mar Exeo a trav\u00e9s dos montes Panxeos. Permaneceu al\u00ed desde maio e estaba considerado como unha forza de veteranos despois da s\u00faa vitoria en Adrian\u00f3plolis na Primeira Guerra balc\u00e1nica. O xeneral Iv\u00e1nov, quizais para evitar a s\u00faa responsabilidade no desastre militar declarou despois da guerra que o seu ex\u00e9rcito non estaba composto m\u00e1is que por 36.000 homes e que numerosas unidades non contaban cos seus efectivos nominais. Por\u00e9n, unha an\u00e1lise detallada contrad\u00ed esta defensa e unha fonte oficial b\u00falgara fala de 80.000 homes fronte a 108.000 gregos (fonte oficial grega). Os historiadores modernos consideran que Iv\u00e1nov subestimou os seus efectivos, pero o ex\u00e9rcito grego posu\u00eda superioridade num\u00e9rica. O estado maior grego sobreestimaba o n\u00famero de soldados b\u00falgaros, que cifraba en ao redor de 100.000 homes. Por\u00e9n, os gregos ignoraban onde ter\u00eda lugar o ataque, o que ofrec\u00eda unha superioridade num\u00e9rica temporal a Bulgaria.\nO 26 de xu\u00f1o, o ex\u00e9rcito b\u00falgaro recibiu a orde de atacar e de avanzar cara aSal\u00f3nica. Os gregos par\u00e1ronos e lanzaron un contraataque desde o 29 de xu\u00f1o. En Kilk\u00eds, os b\u00falgaros constru\u00edran fortes defensas equipadas de can\u00f3ns otom\u00e1ns capturados, que permit\u00edan bombardear a cahira, abaixo.\nAs 2\u00aa, 4\u00aa e 5\u00aa divisi\u00f3ns gregas atacaron na chaira e sufriron fortes perdas pero lograron establecer unha li\u00f1a de trincheiras. No flanco esquerdo dos b\u00falgaros, a 7\u00aa divisi\u00f3n tomou Serres e as 1\u00aa e 6\u00aa, Lachanas. A destruci\u00f3n do 2\u00ba ex\u00e9rcito foi o m\u00e1is grande desastre militar b\u00falgaro da guerra. No flanco dereito, os Evzones capturaron Gevgelija e as alturas de Matsikovo ameazaban o cami\u00f1o de retirada dos b\u00falgaros cara ao lago Dojran, e pouco faltou para transformarse en desbandada. Os gregos apoder\u00e1ronse de Dojran o 5 de xullo pero non puideron cortar a retirada dos b\u00falgaros a trav\u00e9s do Strymon. O 11 de xullo, os gregos alcanzaron as li\u00f1as serbias e avanzaron at\u00e9 as gargantas de Kresna, onde as tropas gregas, esgotadas, deberon deterse.\nBatallas de Bregalnica e de Kalimanci.\nDurante a noite do 17 de xu\u00f1o de 1913, os b\u00falgaros atacaron aos serbios no r\u00edo Bregalnica. Debido ao efecto sorpresa, o ataque foi inicialmente un \u00e9xito, pero os serbios resistiron a ofensiva, a\u00ednda que numerosos soldados, considerando aos b\u00falgaros como aliados, ignoraban contra quen combat\u00edan. A batalla encarnizada proseguiu durante varios d\u00edas, pero os serbios retomaron a iniciativa e o 1 de xullo os b\u00falgaros foron obrigados a retroceder e repreg\u00e1ronse cara ao leste.\nAo norte, os b\u00falgaros comezaron o seu avance cara Pirot, o que forzou ao estado maior serbio a enviar reforzos para defender Pirot e Ni\u0161. Os b\u00falgaros puideron ent\u00f3n resistir a ofensiva serbia en Macedonia na batalla de Kalimanci o 18 de xullo.\nBatalla de Kresna e armisticio.\nMentres que a fronte serbia permanec\u00eda est\u00e1tica, o rei Constantino, vendo que o ex\u00e9rcito b\u00falgaro xa fora batido ordenou ao ex\u00e9rcito grego reemprender o seu avance para tomar a capital b\u00falgara, Sof\u00eda. Quer\u00eda unha vitoria decisiva nesta guerra a pesar das obxecci\u00f3ns do seu primeiro ministro Eleftherios Venizelos, que se deu de conta de que os serbios completaran os seus obxectivos territoriais e trataban de facer soportar o peso da guerra a Grecia mentres eles permanec\u00edan pasivos. Nas gargantas de Kresna (Batalla de Kresna), os gregos caeron nunha emboscade dos 2\u00ba e 1\u00ba ex\u00e9rcitos b\u00falgaros chegados de reforzo desde a fronte serbia. O 8 de xullo, os gregos foron esmagados polo contraataque b\u00falgaro que os tentaba rodear.. Por\u00e9n, resistiron e foron capaces de lanzar contraataques locais. Despois de fracasar empregando todas as s\u00faas forzas dispo\u00f1\u00edbeis, Bulgaria contentouse con defender a s\u00faa li\u00f1a de fronte contra as ofensivas gregas.. O rei Constantino deuse de conta da inutilidade destes asaltos e, cando lle chegaron as informaci\u00f3ns acerca da inminente ca\u00edda de Sof\u00eda en mans do ex\u00e9rcito roman\u00e9s, aceptou a proposta de armisticio de Bulgaria.\nOs b\u00falgaros, co ex\u00e9rcito roman\u00e9s \u00e1s portas de Sof\u00eda pediron unha mediaci\u00f3n rusa. Os otom\u00e1ns, que invadiran a Tracia oriental o 12 de xullo e retomaran Adrianopolis sen resistencia real b\u00falgara non parec\u00edan dispostos a deterse. Para parar esta ofensiva, Rusia ameazou atacar ao Imperio otom\u00e1n no C\u00e1ucaso e enviou a Frota do mar Negro a Constantinopla, o que provocou unha intervenci\u00f3n brit\u00e1nica.\nTratados de paz e consecuencias.\nOs tratados de Bucarest e de Constantinopla repartiron o territorios ga\u00f1ados polos diferentes belixerantes. Bulgaria perdeu a maior parte dos territorios que conquistara na Primeira guerra balc\u00e1nica dos cales a Dobruxa do Sur cedeuna a Roman\u00eda, a maior parte de Macedonia e a Tracia oriental volveu ao Imperio otom\u00e1n. O apoio ruso lle permitiu conservar a Tracia occidental e o porto de Alexandropolis no mar Exeo. Bulgaria engrandecera o seu territorio un 16 % en relaci\u00f3n coa situaci\u00f3n antes da guerra e a s\u00faa poboaci\u00f3n pasara de 4,3 a 4,7 mill\u00f3ns de habitantes. Roman\u00eda engrandeceuse un 5 %, pero a un prezo elevado: 6.000 mortos e, sobre todo, a devoluci\u00f3n de Bulgaria que se considerou \"unha pu\u00f1alada nas costas\", e ser\u00eda a partir de ent\u00f3n hostil a Roman\u00eda (os dous pa\u00edses foran amigos desde principios do s\u00e9culo XIX, os principados romaneses serviran de base aos \"komitadjis\" e Roman\u00eda combatera na guerra ruso-turca de 1877-1878 contra os otom\u00e1ns). A m\u00e1is grande expansi\u00f3n correspondeu a Montenegro (62 %)\n, Grecia medrou un 68 %, e o seu n\u00famero de habitantes pasou de 2,7 a 4,4 mill\u00f3ns. Pero a m\u00e1is beneficiada destas guerras foi Serbia, que dobrou a superficie do seu territorio e aumentou a s\u00faa poboaci\u00f3n de 2,9 a 4,5 mill\u00f3ns de habitantes. Grecia foi forzada a retirar as s\u00faas tropas de Tracia occidental e de Macedonia occidental. A retirada destes territorios devoltos a Bulgaria e a parte do Epiro do Norte, cedido a Albania foron moi mal aceptados en Grecia. Dos territorios ocupados durante a segunda guerra, Grecia non conservou m\u00e1is que a rexi\u00f3n de Serres e de Kavala, co apoio de Alema\u00f1a. Serbia fixo adquisici\u00f3ns suplementarias en Macedonia e completou as s\u00faas aspiraci\u00f3ns territoriais ao sur, polo que puido ent\u00f3n volverse cara ao norte, onde a rivalidade con Austria-Hungr\u00eda a prop\u00f3sito de Bosnia constituir\u00eda un dos elementos que desencadearon a primeira guerra mundial. Italia explotou o pretexto da guerra parar conservar a illas do Dodecaneso que ocupara na Guerra \u00edtalo-turca de 1911.\nComo consecuencia das acci\u00f3ns de Austria-Hungr\u00eda e da insistencia deste imperio e de Italia, Albania obtivo a s\u00faa independencia nos termos do Tratado de Londres. Os dous pa\u00edses esperaban controlar este novo estado e por tanto o Canal de Otranto no mar Adri\u00e1tico. O Tratado de Florencia () estableceu as fronteiras definitivas de Albania. Serbia perdeu a s\u00faa sa\u00edda ao mar Adri\u00e1tico e os gregos deb\u00edan ceder o norte de Epiro, o que foi moi mal aceptado pola poboaci\u00f3n grega da rexi\u00f3n, que se rebelou e obivo a autonom\u00eda (Rep\u00fablica Aut\u00f3noma de Epiro do Norte) como consecuencia do Protocolo de Corf\u00fa.\nDespois da desfeita, Bulgaria transformouse nun poder local *revanchachista e buscou unha nova oportunidade para alcanzar as s\u00faas aspiraci\u00f3ns territoriais. Aproximouse ent\u00f3n aos Imperios centrais na primeira guerra mundial porque os seus veci\u00f1os (Serbia, Roman\u00eda e Grecia) estaban ao lado da Entente. O desastre de 1918 seguido polo Tratado de Neuilly supuxo a perda da sa\u00edda ao mar Exeo e a cesi\u00f3n da Dobruxa do sur a Roman\u00eda."}
{"id": "196256", "revid": "1131", "url": "https://gl.wikipedia.org/wiki?curid=196256", "title": "Jorge V\u00edctor Sueiro", "text": "Jorge V\u00edctor Sueiro Rodr\u00edguez, nado en Ribasar (Rois) en 1934 e finado en Madrid o 25 de xaneiro de 1991, foi un escritor e xornalista galego, especializado na cr\u00edtica gastron\u00f3mica.\nTraxectoria.\nFillo de Jos\u00e9 Sueiro Danza, mestre nacional da escola de Ribasar, e Ramona Rodr\u00edguez Fern\u00e1ndez. Traballou como xornalista en \"La Noche\", \"El Ideal Gallego\", \"Faro de Vigo\" e \"La Voz de Asturias\". Tam\u00e9n foi subdirector de Pyresa, a axencia de noticias da Espa\u00f1a franquista e redactor xefe de Televisi\u00f3n Espa\u00f1ola. Colaborou tam\u00e9n con diversas revistas gastron\u00f3micas. Foi coordinador do grupo Amigos de la cocina gallega.\nEst\u00e1 soterrado no Cemiterio de Santo Amaro da Coru\u00f1a.\nVida persoal.\nCasou en Mondo\u00f1edo con Amparo Nieto Rial en xaneiro de 1955."}
{"id": "196257", "revid": "12452", "url": "https://gl.wikipedia.org/wiki?curid=196257", "title": "Articulaci\u00f3ns \u00famero-radial", "text": ""}
{"id": "196258", "revid": "56817", "url": "https://gl.wikipedia.org/wiki?curid=196258", "title": "Ligamento lateral externo do c\u00f3bado", "text": "O ligamento lateral externo do c\u00f3bado ou radial colateral \u00e9 un ligamento do membro superior humano, pertencente \u00e1 articulaci\u00f3n \u00famero-radial, que forma parte do c\u00f3bado. Orix\u00ednase no epic\u00f3ndilo lateral umeral para inserirse no bordo lateral ou externo do c\u00fabito. Durante o seu traxecto pode estender febras ao ligamento anular do c\u00f3bado. Est\u00e1 adherido ao m\u00fasculo supinador longo."}
{"id": "196259", "revid": "2956", "url": "https://gl.wikipedia.org/wiki?curid=196259", "title": "Ligamento colateral cubital", "text": ""}
{"id": "196260", "revid": "2956", "url": "https://gl.wikipedia.org/wiki?curid=196260", "title": "Ligamento colateral radial do c\u00f3bado", "text": ""}
{"id": "196261", "revid": "22795", "url": "https://gl.wikipedia.org/wiki?curid=196261", "title": "Segunda Guerra balc\u00e1nica", "text": ""}
{"id": "196262", "revid": "22795", "url": "https://gl.wikipedia.org/wiki?curid=196262", "title": "Segunda Guerra dos Balc\u00e1ns", "text": ""}
{"id": "196263", "revid": "56817", "url": "https://gl.wikipedia.org/wiki?curid=196263", "title": "Ligamento anular do c\u00f3bado", "text": "O ligamento anular do c\u00f3bado ou orbicular \u00e9 un ligamento do membro superior humano, pertencente \u00e1 articulaci\u00f3n radiocubital superior, que forma parte do c\u00f3bado. F\u00f3rmase en torno \u00e1 cabeza radial, env\u00f3lvea e ins\u00edrese na ep\u00edfise superior ou proximal do c\u00fabito. Mant\u00e9n o radio unido ao c\u00fabito e a s\u00faa rotura desestabiliza o c\u00f3bado."}
{"id": "196264", "revid": "22795", "url": "https://gl.wikipedia.org/wiki?curid=196264", "title": "Liga balc\u00e1nica", "text": ""}
{"id": "196265", "revid": "56817", "url": "https://gl.wikipedia.org/wiki?curid=196265", "title": "Ligamento anterior do c\u00f3bado", "text": "O ligamento anterior do c\u00f3bado \u00e9 un ligamento do membro superior humano, pertencente ao c\u00f3bado. Cobre a superficie anterior da articulaci\u00f3n. Ins\u00edrese no epic\u00f3ndilo medial umeral, na fosa coronoide e na fosa radial para dirixirse cara a superficie anterior da ap\u00f3fise coronoide cubital, onde se insire. Tam\u00e9n emite febras cara o ligamento anular do c\u00f3bado. A parte anterior do ligamento est\u00e1 en contacto co m\u00fasculo braquial anterior."}
{"id": "196266", "revid": "98629", "url": "https://gl.wikipedia.org/wiki?curid=196266", "title": "Ligamento posterior do c\u00f3bado", "text": "O ligamento posterior do c\u00f3bado \u00e9 un ligamento do membro superior humano, pertencente ao c\u00f3bado. \u00c9 un ligamento m\u00e1is delgado que o ligamento anterior e ten un aspecto membranoso. Est\u00e1 composto por febras oblicuas, que se cruzan no seu traxecto. Ins\u00edrese no bordo medial da tr\u00f3clea umeral e na fosa olecraniana para descender cara o antebrazo. Inferiormente ins\u00edrese no ol\u00e9crano, na cavidade glenoide menor do c\u00fabito e no ligamento anular do c\u00f3bado. O ligamento ten por detr\u00e1s o tend\u00f3n do m\u00fasculo tr\u00edceps braquial e o m\u00fasculo anc\u00f3neo."}
{"id": "196267", "revid": "56817", "url": "https://gl.wikipedia.org/wiki?curid=196267", "title": "Corda oblicua", "text": "A corda oblicua, ligamento oblicuo do c\u00f3bado, ligamento oblicuo superior, ligamento redondo do c\u00f3bado ou ligamento de Weitbrecht \u00e9 un ligamento do membro superior humano, pertencente \u00e1 articulaci\u00f3n radiocubital superior, que forma parte do c\u00f3bado. \u00c9 un ligamento estreito, que discorre dende o radio ao c\u00fabito en sentido oblicuo descendente. "}
{"id": "196268", "revid": "22570", "url": "https://gl.wikipedia.org/wiki?curid=196268", "title": "Centro\u00f1a, Centro\u00f1a, Pontedeume", "text": "Centro\u00f1a \u00e9 un lugar da parroquia de Centro\u00f1a no concello coru\u00f1\u00e9s de Pontedeume na comarca do Eume. Ti\u00f1a 18 habitantes no ano 2010 segundo datos do Instituto Nacional de Estad\u00edstica, dos cales 9 eran homes e 9 eran mulleres.\nNa igrexa parroquial de Santa Mar\u00eda de Centro\u00f1a produc\u00edronse achados de restos rom\u00e1nicos na restaruraci\u00f3n feita en 1973. Estes restos son testemu\u00f1as de que o primitivo centro fora rom\u00e1nico.\nA pequena praia de Centro\u00f1a, sen servizos tur\u00edsticos, \u00e1chase neste lugar."}
{"id": "196269", "revid": "2956", "url": "https://gl.wikipedia.org/wiki?curid=196269", "title": "Ligamento de Weitbrecht", "text": ""}
{"id": "196270", "revid": "2956", "url": "https://gl.wikipedia.org/wiki?curid=196270", "title": "Ligamento redondo do c\u00f3bado", "text": ""}
{"id": "196271", "revid": "2956", "url": "https://gl.wikipedia.org/wiki?curid=196271", "title": "Ligamento oblicuo do c\u00f3bado", "text": ""}
{"id": "196272", "revid": "22570", "url": "https://gl.wikipedia.org/wiki?curid=196272", "title": "Ventosa, Centro\u00f1a, Pontedeume", "text": "Ventosa \u00e9 un lugar da parroquia de Centro\u00f1a no concello coru\u00f1\u00e9s de Pontedeume na comarca do Eume. Ti\u00f1a 68 habitantes no ano 2010 segundo datos do Instituto Nacional de Estad\u00edstica, dos cales 32 eran homes e 36 eran mulleres."}
{"id": "196273", "revid": "22570", "url": "https://gl.wikipedia.org/wiki?curid=196273", "title": "Viz\u00fas, Centro\u00f1a, Pontedeume", "text": "Viz\u00fas \u00e9 un lugar da parroquia de Centro\u00f1a no concello coru\u00f1\u00e9s de Pontedeume na comarca do Eume. Ti\u00f1a 112 habitantes no ano 2010 segundo datos do Instituto Nacional de Estad\u00edstica, dos cales 52 eran homes e 60 eran mulleres.\nEntre o seu patrimonio destaca o \"parque O Mu\u00ed\u00f1o\", inaugurado en 1986, onde se acha un interesante cruceiro; e a antiga escola unitaria de Centro\u00f1a pechada en 2009 e hoxe en d\u00eda convertida en centro social."}
{"id": "196274", "revid": "56817", "url": "https://gl.wikipedia.org/wiki?curid=196274", "title": "Epic\u00f3ndilo lateral", "text": "O epic\u00f3ndilo ou epic\u00f3ndilo lateral \u00e9 unha formaci\u00f3n \u00f3sea do \u00famero, situada na ep\u00edfise inferior. Est\u00e1 inmediatamente por f\u00f3ra do c\u00f3ndilo umeral. Apenas ten relevancia na articulaci\u00f3n \u00famero-radial, pero serve de punto de inserci\u00f3n de:"}
{"id": "196275", "revid": "15490", "url": "https://gl.wikipedia.org/wiki?curid=196275", "title": "Epic\u00f3ndilo medial", "text": "O epic\u00f3ndilo medial ou epitr\u00f3clea \u00e9 unha formaci\u00f3n \u00f3sea do \u00famero, situada na ep\u00edfise distal ou inferior. Est\u00e1 situada por dentro da tr\u00f3clea umeral. Apenas ten relevancia na articulaci\u00f3n umerocubital, pero presta inserci\u00f3n ou paso para varias estruturas.\nLigamentos.\nIns\u00edrese un ligamento do c\u00f3bado, o ligamento lateral interno do c\u00f3bado.\nM\u00fasculos.\nNo epic\u00f3ndilo medial ins\u00edrense cranialmente os seguintes m\u00fasculos:\nNervios.\nPor detr\u00e1s da epitr\u00f3clea pasa o nervio cubital."}
{"id": "196276", "revid": "2956", "url": "https://gl.wikipedia.org/wiki?curid=196276", "title": "Epitr\u00f3clea", "text": ""}
{"id": "196277", "revid": "35560", "url": "https://gl.wikipedia.org/wiki?curid=196277", "title": "Black Arrow", "text": "Black Arrow foi un foguete de construci\u00f3n totalmente brit\u00e1nica e cancelado en 1971. Conseguiu po\u00f1er en \u00f3rbita o sat\u00e9lite Prospero (X-3) o 28 de outubro de 1971.\nCaracter\u00edsticas.\nBlack Arrow \u00e9 o \u00fanico lanzador orbital ind\u00edxena que tivo Reino Unido. Comezou a desenvolverse nos anos 1960 usando como base a experiencia co foguete Black Knight e cancelouse en xullo de 1971 tras conseguir po\u00f1er en \u00f3rbita ao sat\u00e9lite Prospero. Era un foguete de tres etapas que usaba oito motores Gamma na primeira etapa, agrupados en catro pares, mentres que a segunda etapa usaba dous motores Gamma con tobeiras m\u00e1is longas para un mellor rendemento no baleiro. A terceira etapa usaba un motor de propelente s\u00f3lido Waxwing fabricado por RPE Westcott."}
{"id": "196280", "revid": "1131", "url": "https://gl.wikipedia.org/wiki?curid=196280", "title": "Facultade de Veterinaria de Lugo", "text": "A Facultade de Veterinaria, \u00e9 un centro pertencente a Universidade de Santiago de Compostela sito no Campus Universitario de Lugo, no que actualmente se imparte tanto a diplomatura coma o grao de Veterinaria, as\u00ed como diferentes masters.\nHistoria.\nEste centro estableceuse na USC pola Lei de Presupostos de 1881 e creada en 1882. Nun principio ti\u00f1a como nome Escola Especial de Veterinaria e as s\u00faas instalaci\u00f3ns t\u00ed\u00f1aas no antigo Seminario de San Clemente, onde se mantivo durante 33 anos, ata 1915. EN 1913 trasladouse a unhas instalaci\u00f3ns rematadas pouco tempo antes, onde na actualidade se atopa o Parlamento Galego, onde permaneceu ata a s\u00faa desaparici\u00f3n en 1924, debido \u00e1 falta de alumnos e \u00e1s acci\u00f3ns das denominadas Juntas de Reforma que propuxeron diversos proxectos acerca das ensinanzas veterinarias en todo o Estado, un dos cales era a reduci\u00f3n do n\u00famero de Escolas. Este campo de estudo fundamental para o agro galego quedar\u00eda deserto durante 59 anos.\nEn 1973 creouse o actual centro, continuador da vella Escola Especial de Veterinaria pero cun esp\u00edrito e compromiso totalmente diferentes. Nun principio ti\u00f1a unha gran dependencia da Universidade de Le\u00f3n, onde o alumnado ti\u00f1a que completar os estudos de primeiro ciclo realizados en Lugo, pero a facultade creceu rapidamente chegando a ser un dos principais centros de estudos veterinarios do Estado, e con reco\u00f1ecemento europeo."}
{"id": "196285", "revid": "85894", "url": "https://gl.wikipedia.org/wiki?curid=196285", "title": "A Torre, Vilar, Pontedeume", "text": "A Torre \u00e9 un lugar da parroquia de Vilar no concello coru\u00f1\u00e9s de Pontedeume na comarca do Eume. Ti\u00f1a 12 habitantes no ano 2010 segundo datos do Instituto Nacional de Estad\u00edstica, dos cales 4 eran homes e 8 eran mulleres."}
{"id": "196286", "revid": "85894", "url": "https://gl.wikipedia.org/wiki?curid=196286", "title": "A Igrexa, Vilar, Pontedeume", "text": "A Igrexa \u00e9 un lugar da parroquia de Vilar no concello coru\u00f1\u00e9s de Pontedeume na comarca do Eume. Segundo o Instituto Nacional de Estad\u00edstica en 2010 ti\u00f1a catro habitantes (dous homes e d\u00faas mulleres).\nComo indica o nome do lugar, nel \u00e1chase a igrexa parroquial de San Pedro de Vilar.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "196287", "revid": "56817", "url": "https://gl.wikipedia.org/wiki?curid=196287", "title": "Tr\u00f3clea umeral", "text": "A tr\u00f3clea umeral \u00e9 unha formaci\u00f3n \u00f3sea do \u00famero, situada na ep\u00edfise inferior ou distal. Presenta unha grande depresi\u00f3n, entre dous grandes bordos \u00f3seos, ocupando a parte anterior, inferior e posterior da ep\u00edfise. Toda a estrutura serve para artellarse co c\u00fabito mediante a articulaci\u00f3n umerocubital. Por encima ten, no lado interno, a epitr\u00f3clea, que serve para a inserci\u00f3n de diversos ligamentos e m\u00fasculos e no lado externo, a fosa coronoide."}
{"id": "196288", "revid": "56817", "url": "https://gl.wikipedia.org/wiki?curid=196288", "title": "Fosa radial", "text": "A fosa radial \u00e9 unha depresi\u00f3n da parte anterior da ep\u00edfise distal do \u00famero, de forma redondeada e suave, que acolle a cabeza radial cando o brazo est\u00e1 flexionado. "}
{"id": "196289", "revid": "1888", "url": "https://gl.wikipedia.org/wiki?curid=196289", "title": "Argos", "text": "Argos pode facer referencia a:"}
{"id": "196290", "revid": "22570", "url": "https://gl.wikipedia.org/wiki?curid=196290", "title": "Fonte Melendre, Vilar, Pontedeume", "text": "Fonte Melendre \u00e9 un lugar da parroquia de Vilar no concello coru\u00f1\u00e9s de Pontedeume na comarca do Eume. Ti\u00f1a 25 habitantes no ano 2010 segundo datos do Instituto Nacional de Estad\u00edstica, dos cales 10 eran homes e 15 eran mulleres."}
{"id": "196291", "revid": "23204", "url": "https://gl.wikipedia.org/wiki?curid=196291", "title": "Centro Galego de Londres", "text": "O Centro Galego de Londres creouse no ano 1968 co nome de Sociedade Cultural Recreativa Rosal\u00eda de Castro, comezando a reco\u00f1ecerse como Centro Galego un ano despois sendo Marcial Folgueiras membro fundador e primeiro presidente da asociaci\u00f3n.\nEn 1977 o Centro Galego presenta a s\u00faa primeira sede oficial e aberta ao p\u00fablico, tendo que agardar ata o ano 2007 para ter un local en propiedade."}
{"id": "196292", "revid": "22570", "url": "https://gl.wikipedia.org/wiki?curid=196292", "title": "Cornide, Vilar, Pontedeume", "text": "Cornide \u00e9 un lugar da parroquia de Vilar no concello coru\u00f1\u00e9s de Pontedeume na comarca do Eume. Ti\u00f1a 31 habitantes no ano 2010 segundo datos do Instituto Nacional de Estad\u00edstica, dos cales 16 eran homes e 15 eran mulleres."}
{"id": "196293", "revid": "85894", "url": "https://gl.wikipedia.org/wiki?curid=196293", "title": "Ar, Vilar, Pontedeume", "text": "Ar \u00e9 un lugar da parroquia de Vilar no concello coru\u00f1\u00e9s de Pontedeume na comarca do Eume. Ti\u00f1a 23 habitantes no ano 2010 segundo datos do Instituto Nacional de Estad\u00edstica, dos cales 8 eran homes e 15 eran mulleres."}
{"id": "196294", "revid": "85894", "url": "https://gl.wikipedia.org/wiki?curid=196294", "title": "Campo Longo, Vilar, Pontedeume", "text": "Campo Longo \u00e9 un lugar da parroquia de Vilar no concello coru\u00f1\u00e9s de Pontedeume na comarca do Eume. Ti\u00f1a 203 habitantes no ano 2010 segundo datos do Instituto Nacional de Estad\u00edstica, dos cales 97 eran homes e 106 eran mulleres."}
{"id": "196295", "revid": "5863", "url": "https://gl.wikipedia.org/wiki?curid=196295", "title": "Centro galego de Londres", "text": ""}
{"id": "196296", "revid": "85894", "url": "https://gl.wikipedia.org/wiki?curid=196296", "title": "Chao de Vilar, Vilar, Pontedeume", "text": "Chao de Vilar \u00e9 un lugar da parroquia de Vilar no concello coru\u00f1\u00e9s de Pontedeume na comarca do Eume. Segundo o Instituto Nacional de Estad\u00edstica en 2010 ti\u00f1a 487 habitantes (235 homes e 252 mulleres).\n\u00c9 o lugar m\u00e1is poboado da parroquia de Vilar e o segundo do concello despois do centro urbano debido en gran medida \u00e1 Urbanizaci\u00f3n Olmo, constru\u00edda na d\u00e9cada de 1970 para as persoas que traballaban no estaleiro ASTANO e as s\u00faas familias. As\u00ed, dos 487 habitantes do lugar en 2010, 382 viv\u00edan nesta urbanizaci\u00f3n, dos que 186 eran homes e 196 eran mulleres."}
{"id": "196297", "revid": "23204", "url": "https://gl.wikipedia.org/wiki?curid=196297", "title": "Argos, Grecia", "text": "Argos (en grego antigo \u0386\u03c1\u03b3\u03bf\u03c2) \u00e9 unha cidade grega do Peloponeso, na prefectura de Arg\u00f3lida, situada preto da capital da prefectura, Nauplia, que \u00e9 o seu porto hist\u00f3rico. Estaba a uns 5\u00a0km da costa e ti\u00f1a unha cidadela chamada Larisa. Consid\u00e9rase como a m\u00e1is antiga cidade de Grecia. A s\u00faa fundaci\u00f3n data do 2000 a.C. No pasado foi unha cidade pr\u00f3spera, pero hoxe no seu lugar s\u00f3 existen ru\u00ednas, \u00e1 beira da cidade moderna, duns 30.000 habitantes. A rexi\u00f3n de Argos ch\u00e1mase Arg\u00f3lida.\nSegundo a mitolox\u00eda grega foi o berce de moitos heroes que participaron na guerra de Troia.\nNumerosos restos do pasado atraen aos turistas \u00e1 cidade. Tam\u00e9n son caracter\u00edsticos os cultivos de c\u00edtricos, que arrodean a cidade e enchen o val en que se encontra.\nA cidade moderna sit\u00faase ao p\u00e9 dun outeiro, e ten unha serie de edificios modernos dominados polo castelo de Larisa a 300 metros por encima. Deste castelo, (do s\u00e9culo XIII), s\u00f3 perduran as s\u00faas paredes exteriores e a armaz\u00f3n dun torre\u00f3n. Desde a s\u00faa altura apr\u00e9cianse fermosas vistas da costa e da cidade no medio de extensos hortos de c\u00edtricos e oliveiras. Tam\u00e9n no castelo hai un museo onde se exhiben cer\u00e1micas, armas, mosaicos e unha armadura de bronce do s\u00e9culo VIII a.C.\nMitolox\u00eda.\nA lenda atrib\u00fae a s\u00faa fundaci\u00f3n ao pelasgo \u00cdnaco, ao seu fillo Foroneo ou ao seu neto Argos. Os seus descendentes reinaron durante nove xeraci\u00f3ns e Xelanor, o \u00faltimo rei, foi derrocado polo exipcio D\u00e1nao.\nA este sucedeulle Linceo, e a este, Abas. Os dous fillos deste \u00faltimo repart\u00edronse o territorio: Acrisio quedou con Argos e Preto fixo o propio con Tirinto.\nPerseo, fillo de D\u00e1nae e neto de Acrisio, fundou Micenas, que se converteu na capital do reino. A Eristeo, neto de Perseo, sucedeuno, como rei de Micenas, Atreo, fillo de P\u00e9lope, que deixou como sucesor ao seu neto Agamen\u00f3n, que gobernou sobre boa parte do Peloponeso.\nHomero describe a Micenas como a capital e a Argos como unha cidade subordinada, baixo o goberno de Di\u00f3medes. O fillo de Agamen\u00f3n, Orestes, uniu os gobernos de Micenas e de Argos, e m\u00e1is tarde o de Lacedemonia, polo matrimonio con Herm\u00edone, filla de Menelao. Orestes volveu a establecer a capital en Argos. Co seu sucesor, Tis\u00e1meno, produciuse a invasi\u00f3n dos dorios, que o expulsaron e fix\u00e9ronse os amos de Argos.\nHistoria.\nAntig\u00fcidade.\nA rexi\u00f3n de Argos estaba poboada por aqueos cando chegaron os dorios e, en xeral moitas cidades conservaron a s\u00faa poboaci\u00f3n aquea, e s\u00f3 algunha foi poboada polos dorios, como foi o caso de Argos. No arca\u00edsmo destaca a figura de Fid\u00f3n, un rei lex\u00edtimo da casa Tem\u00e9nida que, segundo a tradici\u00f3n, converteuse en tirano. O seu goberno aparece envolvido nunha br\u00e9tema cronol\u00f3xica pero \"grosso modo\" poder\u00eda situarse entre -710 e -660. A s\u00faa vitoria sobre os espartanos na batalla de Hisias permitiulle exercer unha breve hexemon\u00eda sobre o Peloponeso e controlar os Xogos Ol\u00edmpicos a trav\u00e9s dos pisatas e en detrimento dos eleos.\nArgos foi a sede dunha liga de cidades d\u00f3ricas: Cleonas, Fliunte, Sici\u00f3n, Epidauro, Trec\u00e9n, Herm\u00edone, e Exina. Esta liga era unha anfiction\u00eda ou liga sagrada, e estivo vixente at\u00e9 o 514 a.C. As loitas con Esparta foron continuas e a causa principal foi a posesi\u00f3n do distrito de Cinuria ou Tire\u00e1tide, fronteirizo entre Lacedemonia e a Arg\u00f3lida; unha destas batallas foi a dos Campi\u00f3ns, contra 545, que, segundo Her\u00f3doto foi disputada entre trescentos arxivos e trescentos espartanos seleccionados.\nEn 514 a.C. encontramos a Exina e Sici\u00f3n, antigos membros da anfiction\u00eda, que foran aliadas de Esparta contra Argos e foron condenadas a pagar unha multa. Co rei Cle\u00f3menes I os espartanos conseguiron esmagar o ex\u00e9rcito arxivo na batalla de Sepea (-494), onde morreron seis mil arxivos e a lenda di que a cidade salvouse polas mulleres que, dirixidas pola poetisa Telesilla, rexeitaron ao ex\u00e9rcito espartano nas murallas. A sens\u00edbel reduci\u00f3n da poboaci\u00f3n arxiva como consecuencia das perdas humanas obrigou a integrar a poboaci\u00f3n perieca e medsmo, segundo Arist\u00f3teles, escrava.\nDesde aquela, Argos xa s\u00f3 tivo supremac\u00eda relixiosa, e non participou nas guerras contra Persia, declar\u00e1ndose neutral. Nesta \u00e9poca, Micenas e Tirinto eran independentes e aliadas de Esparta. En -468, os arxivos destru\u00edron Micenas e, pola mesma \u00e9poca, Tirinto, Hisias, Midea e outras cidades da rexi\u00f3n. Moitos cidad\u00e1ns das cidades pr\u00f3ximas foron trasladados a Argos. A supremac\u00eda relixiosa sobre rexi\u00f3ns veci\u00f1as a\u00ednda perduraba ao comezar a Guerra do Peloponeso, en -432.\nMentres durou o poder d\u00f3rico hab\u00eda tres clases de cidad\u00e1ns: os dorios da cidade, divididos en tres tribos (m\u00e1is tarde catro) entre os cales hab\u00eda alg\u00fans que non eran dorios; os periecos, antigos habitantes aqueos; e os \"ximnetes\", escravos colectivos, equivalentes aos hilotas de Esparta. O rei era o xefe do estado e foi un descendente de T\u00e9menos at\u00e9 o rei Meltas. Despois houbo outra dinast\u00eda que gobernaba en tempos das Guerras M\u00e9dicas. O rei ti\u00f1a o seu poder limitado por un Consello. Pero ao levar al\u00ed novos habitantes, a estrutura cambiou e a monarqu\u00eda foi eliminada, establec\u00e9ndose un goberno democr\u00e1tico cun Consello, o corpo dos oitenta (probabelmente de orixe aristocr\u00e1tica) e os \"artynais\", que eran os que dirix\u00edan o Consello. Unha das instituci\u00f3ns da cidade foi o ostracismo. Tam\u00e9n se estableceron tribunais militares nos que os soldados xulgaban a conduta dos seus xefes \u00e1 volta de cada expedici\u00f3n militar.\nEn tempos de Tuc\u00eddides, Argos aliouse con Atenas. Argos foi neutral durante os primeiros dez anos da guerra do Peloponeso, a chamada Guerra arquid\u00e1mica, porque ti\u00f1a un tratado de tregua de trinta anos con Esparta. Argos incrementou a s\u00faa riqueza, mentres que Esparta se empobrec\u00eda coa guerra. A Paz de Nicias (-421) conduciu a Argos a buscar a supremac\u00eda no Peloponeso, polo que se aliou con Atenas, Mantinea e \u00c9lide, na chamada \"Cu\u00e1drupla Alianza\". Para o enfrontamento contra Esparta, Argos formou un corpo dun millar de hoplitas escollidos, adestrados e alimentados polo Estado. A derrota dos coligados na Batalla de Mantinea, en -418, supuxo a desintegraci\u00f3n da alianza e, como corolario, un derrocamento da democracia arxiva promovida polo corpo de elite \"Dos Mil\". Ao cabo duns meses, o pobo rebelouse e expulsou aos oligarcas e o novo goberno renovou a alianza con Atenas e iniciou a construci\u00f3n de murallas que chegaron at\u00e9 o mar, pero que foron destru\u00eddas polos espartanos antes de que puideran acabarse de constru\u00edr. Argos permaneceu na alianza ateniense durante o resto da Guerra do Peloponeso, a\u00ednda que de maneira ineficaz, pois o ex\u00e9rcito hopl\u00edtico arxivo pouco ti\u00f1a que facer nun escenario naval no mar Exeo.\nDespois da guerra, Argos estivo sempre ao lado dos inimigos de Esparta. En 395 a.C. foi de novo aliada de Atenas, e de Beocia e Corinto, contra Esparta, na chamada Guerra de Corinto, que se pechou coa Paz do Rei en 386 a.C. Durante a mesma, os arxivos tiveron aspiraci\u00f3ns de controlar, e talvez anexionarse, Corinto, pero estas asp\u00edraci\u00f3ns foron frustradas. En 362 a.C., Argos combateu con Tebas, atacada por Esparta, que ti\u00f1a como aliada a Atenas. Por este tempo, os oligarcas intentaron recuperar o poder e o pobo vingouse con disturbios (chamados \"Skutalismos\" ou Club da lei) que causaron a morte de m\u00e1is de mil oligarcas e dem\u00f3cratas moderados.\nO rei Pirro de Epiro, quixo sorprender \u00e1 cidade e morreu \u00e1 s\u00faas portas. Nesta \u00e9poca, Argos foi gobernada por tiranos axudados polos reis de Macedonia, \u00e9poca que durou at\u00e9 que Arato, despois de derrocar aos tiranos de Sici\u00f3n e Corinto, convenceu a Arist\u00f3maco, tirano de Argos, de renunciar ao poder.\nEnt\u00f3n Argos uniuse \u00e1 Liga Aquea (-229), \u00e1 que permaneceu unida at\u00e9 a conquista romana en -146, coa excepci\u00f3n da ocupaci\u00f3n da cidade polos espartanos baixo Cle\u00f3menes III, e despois baixo Nabis, tirano de Esparta, e a s\u00faa muller. Baixo os romanos foi cabeceira do distrito de Argolis (Arg\u00f3lida).\nCultura na antig\u00fcidade.\nNo s\u00e9culo -VI Argos foi sede dunha escola de escultura, na que destacaron Ax\u00e9ladas e os seus tres disc\u00edpulos, Fidias, Mir\u00f3n e Policleto, tres dos m\u00e1is grandes escultores antigos. No mesmo tempo destacou o m\u00fasico e poeta Sacadas (contra -590 - -580. A poetisa Telesilla foi tam\u00e9n un personaxe destacado. Pirro foi enterrado no templo de Dem\u00e9ter preto de Argos.\nIdade Media.\nDominios bizantino, aragon\u00e9s e veneciano.\nA cidade pertenceu ao Imperio bizantino, no que tivo certa importancia. En 1248 pasou ao Ducado de Atenas e, cando foi conquistada pola Coroa de Arag\u00f3n ao duque franco, este retirou a se\u00f1or\u00eda de Argos e Nauplia.\nO territorio foi vendido pola \u00faltima se\u00f1ora Mar\u00eda de Enghieu \u00e1 Rep\u00fablica de Venecia en 1388.\nEn 1394 pasou aos d\u00e9spotas de Mistra.\nEn 1460 foi conquistada polo Imperio otom\u00e1n.\nIdades Moderna e Contempor\u00e1nea.\nBaixo os otom\u00e1ns foi unha pequena cidade provincial.\nDurante a guerra de independencia de Grecia foi queimada polos turcos (1825) e defendida por Ypsilandis dos ataques otom\u00e1ns."}
{"id": "196298", "revid": "1131", "url": "https://gl.wikipedia.org/wiki?curid=196298", "title": "Arg\u00f3lida", "text": ""}
{"id": "196299", "revid": "1131", "url": "https://gl.wikipedia.org/wiki?curid=196299", "title": "Jan Timman", "text": "Jan Timman, nado en \u00c1msterdam o 14 de decembro de 1951, \u00e9 un xadrecista neerland\u00e9s.\nTraxectoria.\nTivo os seus anos de esplendor nas d\u00e9cadas de 1970 e 80. Obtivo o t\u00edtulo de Gran Mestre en 1974. Pese a s\u00faa vida disoluta chegou a ser un dos competidores m\u00e1is fortes do mundo, considerado o mellor xadrecista non sovi\u00e9tico dos anos 80 e 90. Entre os seus principais logros est\u00e1n o de chegar d\u00faas veces \u00e1 final da Copa do Mundo, perdendo as d\u00faas veces contra Anatoly Karpov, e ga\u00f1ar 8 veces o campionato nacional dos Pa\u00edses Baixos entre outros moitos premio e campionatos."}
{"id": "196300", "revid": "1987", "url": "https://gl.wikipedia.org/wiki?curid=196300", "title": "Cono (c\u00e9lula)", "text": "Os conos da retina do ollo humano e doutros vertebrados son c\u00e9lulas fotorreceptoras responsables da visi\u00f3n das cores. A densidade de conos non \u00e9 igual en toda a retina; hai un gran n\u00famero deles na f\u00f3vea, pero o seu n\u00famero dimin\u00fae gradualmente cara \u00e1 periferia da retina.\nUnha cifra moi citada sobre a cantidade de conos da retina humana \u00e9 a de seis mill\u00f3ns, que foi establecida por Osterberg en 1935. Pero en obras m\u00e1is modernas, como o texto de Oyster (1999) c\u00edtanse as cifras obtidas por Curcio et al. (1990) que dan un total de 4,5 mill\u00f3ns de conos como media na retina humana (acompa\u00f1ados de 90 mill\u00f3ns de bast\u00f3ns).\nOs conos son menos sensibles \u00e1 luz c\u00f3s bast\u00f3ns, polo que necesitan funcionar a intensidades de luz relativamente altas (dos bast\u00f3ns depende a visi\u00f3n nocturna), pero os conos permiten a percepci\u00f3n das cores. Tam\u00e9n poden percibir detalles visiuais fiinos e os cambios r\u00e1pidos nas imaxes, porque o seu tempo de resposta aos est\u00edmulos \u00e9 m\u00e1is r\u00e1pido co dos bast\u00f3ns. Os humanos temos unha visi\u00f3n tricrom\u00e1tica porque normalmente temos tres tipos de conos con diferentes fotopsinas, que presentan diferentes curvas de resposta e responden \u00e1 variaci\u00f3n de cor de distinta forma. Isto pode cambiar en casos de cegueira para as cores, e naqueles casos raros de persoas que te\u00f1en catro ou m\u00e1is tipos de conos, o que lles d\u00e1 unha visi\u00f3n tetracrom\u00e1tica.\nA destruci\u00f3n dos conos por unha enfermidade causa cegueira. Un estudo feito en ratos que foron inxectados con opsinas nas s\u00faas retinas demostrou que exist\u00eda actividade retinal cos sinais luminosos tres meses m\u00e1is tarde.\nTipos.\nOs humanos normalmente te\u00f1en tres tipos de conos. Un dos tipos responde principalmente \u00e1 luz de lonxitudes de onda longas, cun pico nas cores amarelas (de 564\u2013580 nm); este tipo denom\u00ednase xeralmente L (\"longas\", polas lonxitudes de onda) ou cono para o amarelo. Un segundo tipo responde principalmente a luces de lonxitudes de onda medias, cun pico nas cores verdes (de 534\u2013545\u00a0nm), e denom\u00ednase M (de \"medias\" lonxitudes de onda) ou cono para o verde. O terceiro tipo responde principalmente a lonxitudes de onda curtas, de cores azuis (420\u2013440\u00a0nm), e des\u00edgnase como S (de \"short\" \"curtas\") ou cono para o azul.\nA diferenza entre os sinais recibidos destes tres tipos de conos permite ao cerebro percibir todas as cores do espectro visible, por medio do proceso de oposici\u00f3n (\"opponent process\") da visi\u00f3n das cores. (Os bast\u00f3ns te\u00f1en un pico de sensibilidade a 498\u00a0nm, m\u00e1is ou menos a medio cami\u00f1o entre os picos dos conos S e M.)\nTodos os receptores conte\u00f1en o pigmento fotopsina, que presenta varaici\u00f3ns na s\u00faa conformaci\u00f3n, que determinan diferenzas na absorci\u00f3n \u00f3ptima de luces de certas lonxitudes de onda.\nA cor amarela, por exemplo, perc\u00edbese cando os conos L son estimulados lixeiramente m\u00e1is c\u00f3s conos M, e a cor vermella perc\u00edbese cando os conos L son estimulados significativamente m\u00e1is c\u00f3s conos M. De xeito similar, os tons azuis e violetas perc\u00edbense cando o receptor S \u00e9 estimulado m\u00e1is c\u00f3s outros dous.\nOs conos S son m\u00e1is sensibles \u00e1s luces de lonxitude de onda de arredor de 420\u00a0nm. Por\u00e9n, o cristalino e a c\u00f3rnea do ollo humano absorben m\u00e1is as lonxitudes de onda pequenas, e isto determina que o l\u00edmite inferior de lonxitudes de onda percibidas polo ollo humano quede establecido a aproximadamente 380\u00a0nm, que \u00e9 o l\u00edmite da luz ultravioleta. A xente que ten afaquia, unha condici\u00f3n na que o ollo carece de lente (cristalino) por raz\u00f3ns conx\u00e9nitas ou por operaci\u00f3ns de cataratas, \u00e1s veces informa de que pode percibir luces ultravioletas. Nos niveis luminosos medios ou intensos nos que os conos funcionan, o ollo \u00e9 m\u00e1is sensible ao verde amarelado ca a outras cores porque isto estimula os dous conos m\u00e1is abundantes (M e L) case coa mesma intensidade. Nos niveis de intensidade luminosa baixos, nos que funcionan os bast\u00f3ns, a sensibilidade \u00e9 maior para os verdes azulados.\nA raz\u00f3n de que os conos te\u00f1an unha agudeza visual significativamente elevada d\u00e9bese a que cada cono ten unha soa conexi\u00f3n co nervio \u00f3ptico, polo que os conos poden discriminar m\u00e1is rapidamente se dous est\u00edmulos est\u00e1n separados.\nEstrutura.\nOs conos son c\u00e9lulas fotorreceptoras, que se poden considerar neuronas modificadas. Non se poden dividir. Est\u00e1n empaquetados na retina paralelamente uns a outros e cos bast\u00f3ns. O extremo fotorreceptor d\u00e1 \u00e1s capas externas do ollo (coroide e escler\u00f3tica) e o outro extremo apunta cara ao interior do ollo. A\u00ednda que o seu di\u00e1metro var\u00eda dependendo da zona da retina, tipicamente os conos te\u00f1en unha lonxitude de 40-50 \u00b5m, e un di\u00e1metro de 0,5 a 4,0\u00a0\u00b5m, e son m\u00e1is pequenos os da f\u00f3vea. Os conos S son un pouco maiores c\u00f3s outros.\nOs conos te\u00f1en case a mesma organizaci\u00f3n c\u00f3s bast\u00f3ns, pero o segmento externo non \u00e9 cil\u00edndrico, sen\u00f3n c\u00f3nico, o que lles d\u00e1 o seu nome. A c\u00e9lula consta das seguintes partes: segmento externo, segmento interno, corpo celular, fibra interna e terminal sin\u00e1ptico. Os conos non te\u00f1en unha fibra externa antes do corpo como a dos bast\u00f3ns, ag\u00e1s nos conos da parte externa da f\u00f3vea .\nO segmento externo c\u00f3nico est\u00e1 cheo de gran n\u00famero de discos membranosos amontoados, que conte\u00f1en na membrana os fotopigmentos e que est\u00e1n pechados, ag\u00e1s os discos m\u00e1is pr\u00f3ximos ao segmento interno, cuxas membranas se contin\u00faan coa membrana plasm\u00e1tica formando unha comunicaci\u00f3n co espazo extracelular (isto non ocorre nos bast\u00f3ns) . O segmento externo est\u00e1 conectado co interno por medio dun cilio modificado . O segmento interno cont\u00e9n moitas mitocondrias orientadas lonxitudinalmente e os org\u00e1nulos habituais. Dspois do segmento interno est\u00e1 o corpo do cono, onde est\u00e1 situado o n\u00facleo. Debaixo est\u00e1 a fibra interna do cono, que remata na terminaci\u00f3n sin\u00e1ptica, que \u00e9 grosa e con forma de maza e ch\u00e1mase ped\u00edculo do cono, e por el con\u00e9ctase \u00e1s fibras bipolares e horizontais da retina .\nO fotoblanqueo pode utilizarse para determinar a disposici\u00f3n dos conos na retina. Isto faise expo\u00f1endo a retina adaptada \u00e1 escuridade a luz de certas lonxitudes de onda, que paralizan o tipo de conos sensible a dita lonxitude de onda durante un tempo de ata 30 minutos, imped\u00edndolles que se adapten \u00e1 escuridade, fac\u00e9ndoos aparecer brancos contrastando cos conos grises de arredor adaptados \u00e1 escuridade, cando se capta unha imaxe na retina. Os resultados indican que os conos S est\u00e1n situados aleatoriamante e son moito menos frecuentes c\u00f3s conos M e L. A proporci\u00f3n de conos M e L var\u00eda moito entre as persoas con visi\u00f3n normal (por exemplo, var\u00eda de 75,8% L e 20,0% M, a 50,6% L e 44,2% M en dous individuos masculinos).\nA resposta dos conos \u00e1 luz non \u00e9 uniforme direccionalmente. Os conos son menos eficientes para percibir a luz que incide nas marxes da pupila, e m\u00e1is eficientes para a luz que incide no centro da pupila. Isto co\u00f1\u00e9cese como efecto Stiles\u2013Crawford.\nEnfermidades.\nUnha das enfermidades relacionadas con conos da retina \u00e9 o retinoblastoma. O retinoblastoma \u00e9 un c\u00e1ncer de retina com\u00fan en nenos causado pola posesi\u00f3n de dous alelos mutantes (homocigose) do xene do retinoblastoma (RB1), situado no cromosoma 13. A prote\u00edna codificada polo xene RB1 regula a v\u00eda de transduci\u00f3n de sinais, que controla que o ciclo celular sexa normal. O retinoblastoma parece orixinarse nos precursores dos conos, que perden a funcionalidade da prote\u00edna do xene RB1 e o control do ciclo celular."}
{"id": "196301", "revid": "85894", "url": "https://gl.wikipedia.org/wiki?curid=196301", "title": "Ernesto Anido", "text": "Ernesto Anido Varela, nado na Coru\u00f1a en 1970, \u00e9 un pol\u00edtico galego do PPdeG.\nTraxectoria.\nGraduado social e empresario. Nas elecci\u00f3ns municipais de 2011 encabezou a candidatura do PPdeG \u00e1 alcald\u00eda de Sada e foi elixido alcalde co apoio do Partido Dem\u00f3crata Sada Popular (PDSP) de Ram\u00f3n Rodr\u00edguez Ares.\nEn 2017 abr\u00eduselle xu\u00edzo oral por un delito de prevaricaci\u00f3n e o fiscal solicitou para el unha condena de nove anos de inhabilitaci\u00f3n para o desempe\u00f1o de cargos p\u00fablicos. En 2019 foi absolto deses cargos pola Audiencia Provincial. Non obstante, en xullo de 2021 o Tribunal Supremo admitiu os recursos das acusaci\u00f3ns fronte a sentenza da Audiencia Provincial, revocando esta e condenando a Anido a 8 anos de inhabilitaci\u00f3n como autor dun delito de prevaricaci\u00f3n "}
{"id": "196302", "revid": "1888", "url": "https://gl.wikipedia.org/wiki?curid=196302", "title": "Ernesto Anido Varela", "text": ""}
{"id": "196303", "revid": "88215", "url": "https://gl.wikipedia.org/wiki?curid=196303", "title": "L\u00e1szl\u00f3 Kubala", "text": "L\u00e1szl\u00f3 Kubala Stecz (co\u00f1ecido popularmente en Espa\u00f1a como Ladislao Kubala), nado en Budapest o 10 de xu\u00f1o de 1927 e finado en Barcelona o 17 de maio de 2002, foi un xogador e adestrador de f\u00fatbol h\u00fangaro, de orixe eslovaca, que nos anos 50 obtivo a nacionalidade espa\u00f1ola. O m\u00e1is salientable da s\u00faa carreira son os 11 anos que xogou no FC Barcelona (1950-1961), e os 11 anos que adestrou \u00e1 selecci\u00f3n espa\u00f1ola (1969-1980). \nEquipos como xogador.\nTralo seu paso por varios equipos de Europa central, Kubala fux\u00eda dos r\u00e9ximes comunistas e estivo a piques de asinar co gran Torino Football Club en 1949, semanas antes da Traxedia de Superga na que morreron 18 xogadores e directivos do equipo nun accidente de avi\u00f3n, pero finalmente recalou no FC Barcelona, equipo co cal ga\u00f1ou 4 Ligas, 2 Copas de Ferias, 1 Copa Latina, 5 Copas do Xeneral\u00edsimo, 2 Copas Eva Duarte e 1 Pequena Copa do Mundo, ademais de ser subcampi\u00f3n de Europa en 1961. \nKubala xogou para 3 selecci\u00f3ns nacionais, feito inigualado por ning\u00fan outro xogador na historia do f\u00fatbol. \nReco\u00f1ecementos.\nKubala \u00e9 o 3\u00ba m\u00e1ximo goleador hist\u00f3rico do FC Barcelona, por detr\u00e1s de Paulino Alc\u00e1ntara e Josep Samitier; e tam\u00e9n o 3\u00ba m\u00e1ximo goleador hist\u00f3rico do FC Barcelona en encontros oficiais, por detr\u00e1s de C\u00e9sar Rodr\u00edguez e Lionel Messi. En 2004 foi inclu\u00eddo na lista dos 50 mellores xogadores do s\u00e9culo XX, que fixo a IFFHS para a FIFA.\nComo adestrador.\nKubala adestrou \u00f3 FC Barcelona en d\u00faas etapas (tempadas 1962-1963 e 1980-1981), sen acadar \u00e9xitos salientables. Adestrou tam\u00e9n \u00f3 RCD Espanyol, Elche CF, Real Murcia, C\u00f3rdoba, M\u00e1laga, FC Z\u00fcrich, Toronto City e Toronto Falcons.\nFoi seleccionador espa\u00f1ol durante 11 tempadas (entre 1969 e 1980), o que sup\u00f3n o r\u00e9cord de permanencia no cargo. Tam\u00e9n foi seleccionador de Paraguai e de Arabia Saudita."}
{"id": "196304", "revid": "7523", "url": "https://gl.wikipedia.org/wiki?curid=196304", "title": "Donatas Motiejunas", "text": ""}
{"id": "196305", "revid": "23562", "url": "https://gl.wikipedia.org/wiki?curid=196305", "title": "Ladislao Kubala", "text": ""}
{"id": "196306", "revid": "98629", "url": "https://gl.wikipedia.org/wiki?curid=196306", "title": "Epidauro", "text": "Epidauro (grego \u1f18\u03c0\u03af\u03b4\u03b1\u03c5\u03c1\u03bf\u03c2, \"Ep\u00eddauros\", lat\u00edn \"Epidaurus\") era unha pequena cidade grega da Arg\u00f3lida, pen\u00ednsula ao nordeste do Peloponeso. \u00c9 principalmente co\u00f1ecida polo seu santuario de Asclepio, a uns 8\u00a0km ao oeste da cidade, e polo seu teatro, que acolle representaci\u00f3ns a\u00ednda nos nosos d\u00edas. A cidade grega actual ch\u00e1mase Ep\u00eddhavro.\nFoi unha cidade-estado independente, incorporada ao distrito de Arg\u00f3lida por Roma. O seu territorio, bastante reducido, recib\u00eda o nome de Epidauria, e limitaba ao oeste con Arg\u00f3lida, ao norte con Corinto, ao sur con Trec\u00e9n, e ao leste co golfo Sar\u00f3nico. Estaba situada nunha pequena pen\u00ednsula que formaba unha chaira con vi\u00f1as e monta\u00f1as. O porto estaba na parte norte da pen\u00ednsula, ben protexido. A cidade orixinal estaba limitada a parte da pen\u00ednsula, pero se estendeu ao norte e ao sur.\nEstaba s\u00f3 a seis horas en barco de Atenas, e cerca de Exina e Argos (a esta \u00faltima estaba unida por unha boa v\u00eda), e todo isto contribu\u00edu \u00e1 s\u00faa importancia.\nMitolox\u00eda.\nSegundo Arist\u00f3teles foi unha colonia caria que se chamou Ep\u00edcaro. Estrab\u00f3n di que o seu antigo nome foi \"Epitauros\". Pero despois, segundo Arist\u00f3teles, foi colonizada por xonios (despois do retorno dos Her\u00e1clidas), procedentes da Tetr\u00e1polis \u00e1tica. En xeral crese que foi colonizada por xonios que foron expulsados polos dorios. Pausanias di que en tempos da invasi\u00f3n dos dorios estaba gobernada por Pitireo, descendente de Ion, e fillo de Xuto, que entregou o pa\u00eds a Deifontes e aos arxivos, e retirouse a Atenas coa s\u00faa xente.\nDeifontes pres\u00e9ntase como muller de T\u00e9meno (casado coa s\u00faa filla Hirneto), ao que correspondeu Argos no repartimento das conquistas dorias; as desgrazas de Deifontes foron obxecto das historias dos poetas tr\u00e1xicos.\nA cidade foi gobernada por reis, pero m\u00e1is tarde a oligarqu\u00eda substitu\u00edu \u00e1 monarqu\u00eda. M\u00e1is tarde foi gobernada por tiranos.\nC\u00edtase no \"Cat\u00e1logo de naves\" como \"Epidauro dos bos vi\u00f1edos\".\nHistoria.\nNos s\u00e9culos VII e VI a.C. pertenc\u00eda \u00e1 anfiction\u00eda chamada \"dos Minias\", cux localizaci\u00f3n estaba situada na illa de Calauria. A finais do s\u00e9culo VI estaba gobernada polo tirano Procles, que deu a s\u00faa filla Melisa en matrimonio a Periandro, tirano de Corinto. Periandro atacou Epidauro e fixo prisioneiro a Procles conquistando a cidade. Despois da tiran\u00eda volveu a oligarqu\u00eda.\nEn \u00e9poca hist\u00f3rica, oligarcas d\u00f3ricos continuaban sendo os dirixentes da cidade, que era unha das principais cidades comerciais do Peloponeso, e colonizou Exina que, durante moito tempo foi unha dependencia s\u00faa. Tam\u00e9n colonizou Cos, Calimnos (\"Calidnos\") e Nisiros, pero cando o comercio creceu, Exina aumentou a s\u00faa importancia e suplantou \u00e1 metr\u00f3pole no s\u00e9culo VI a.C.\nEpidauro foi sempre fiel aliada de Esparta mentres que coa s\u00faa metr\u00f3pole, [[Argos (Grecia|Argos), rompeu relaci\u00f3ns despois da instauraci\u00f3n nesta cidade da [[democracia grega|democracia]]. A cidade de Epidauro estaba gobernada por \"artinos\" (\"artynae\") que presid\u00edan un Consello de 180 membros; os habitantes orixinais non dorios eran os \"kon\u00edpodes\", que traballaban a terra para os seus amos dorios, pero non eran escravos.\nNas [[Guerras M\u00e9dicas]] a cidade enviou oito naves \u00e1 [[Batalla de Artemisio]], 800 homes \u00e1 [[Batalla de Platea|Platea]] e 10 barcos \u00e1 [[batalla de Salamina|Salamina]]. Ao acabar a guerra, [[Salamina (isla)|Salamina]] aliouse con Esparta e entrou na [[Liga do Peloponeso]], contra Atenas e a [[confederaci\u00f3n de Delos]]. Tomou parte no \"asunto de [[Corf\u00fa|Corcira]]\" e proporcionou [[trirreme]]s a Corinto. Epidauro constitu\u00edu un punto neur\u00e1lxico do enfrontamento entre Atenas e Esparta.\nNo 419 a.C., durante a [[Guerra do Peloponeso]], os arxivos intentaron conquistar a cidade, pero foron rexeitados.\nNa [[s\u00e9culo de Pericles|\u00e9poca cl\u00e1sica]], Epidauro gozou dun gran renome grazas ao seu santuario consagrado a [[Asclepio]], onde se practicaba a [[medicina]] pola interpretaci\u00f3n dos so\u00f1os. Comprend\u00eda varios edificios p\u00fablicos, entre os cales hab\u00eda un gran templo constru\u00eddo no s\u00e9culo IV a.C. En honor de Asclepio organiz\u00e1banse as \"Asklepieia\", [[Xogos Panhel\u00e9nicos]] [[Concurso pentet\u00e9rico|pent\u00e9tericos]] que comprend\u00edan carreiras de cabalos e, a partir do s\u00e9culo IV, concursos de poes\u00eda. O culto de Asclepio tivo o seu apoxeo na [[per\u00edodo helen\u00edstico|\u00e9poca helen\u00edstica]].\nEn 243 a.C. Epidauro reuniu \u00e1 [[Liga Aquea]]. No ver\u00e1n do 225 a.C. foi tomada por [[Cle\u00f3menes III]], rei de Esparta. E converteuse en aliada de [[Rep\u00fablica Romana|Roma]].\nBaixo dominio romano perdera toda importancia e era practicamente o porto do templo de Asclepio. Pausanias d\u00e1 unha lista dos seus edificios principais: o templo de [[Atenea]] Cisea na [[acr\u00f3pole]], o templo de [[Dioniso]], o de Artemisa, o de Afrodita e, por suposto, o de Asclepio, nas aforas; e o de Hera no porto, probabelmente no actual Cabo Nicolau.\nNa cidade hab\u00eda tam\u00e9n [[ximnasio (Antiga Grecia)|ximnasio]], [[palestra]], teatro, constru\u00eddo aproveitando a vertente dunha monta\u00f1a, cun di\u00e1metro de 112 metros e 32 filas de asentos na parte baixa, 20 na parte central e 24 na superior, con capacidade para 12.000 espectadores, e o [[proscenio]].\n[[Publio Cornelio Escipi\u00f3n Emiliano|Escipi\u00f3n Emiliano]] visitouna en 168 - 167 a.C., na mesma \u00e9poca que outros grandes lugares do helenismo, como [[Atenas]], [[or\u00e1culo de Delfos|Delfos]] e [[Olimpia]]. En 87 a.C., foi arrasada por [[Sila]], que saqueou o tesouro do templo.\nA \u00faltima menci\u00f3n de Epidauro rem\u00f3ntase ao [[s\u00e9culo VI]], no \"Synekdemos\" de [[Hierocles]], unha obra que describe as divisi\u00f3ns administrativas do [[Imperio bizantino]].\nArqueolox\u00eda.\n[[Ficheiro:Epidaurus Theater.jpg|miniatura|450px|Teatro de Epidauro.]]\nAs ru\u00ednas de Epidauro foron escavadas a partir do [[s\u00e9culo XIX]], e permitiron descubrir as ru\u00ednas do santuario de [[Asclepio]], dun templo de [[Artemisa]], dun \"[[tholos]]\", dun templo de [[Afrodita]] e, sobre todo, do [[teatro de Epidauro|teatro]].\nDi Pausanias que no recinto do \"[[tholos]]\" hab\u00eda unhas estelas cos nomes dos que foran curados por Asclepio, e que estaban escritos en [[d\u00f3rico (dialecto)|lingua doria]]. Nas escavaci\u00f3ns ach\u00e1ronse moitas inscrici\u00f3ns en dialecto arxivo, que pertence ao grupo dorio, propio de Epidauro, que o confirman.\nO teatro de Epidauro figura entre os mellore conservados de Grecia. Na antig\u00fcidade era xa c\u00e9lebre pola harmon\u00eda das s\u00faas proporci\u00f3ns. Foi concibido polo arquitecto e escultor [[Policleto o Mozo]] a metade do s\u00e9culo IV, igualmente respons\u00e1bel da \"tholos\", destac\u00e1bel polas s\u00faas columnas [[orde corintia|corintias]] adornadas con belos [[capitel]]is.\nAas murallas est\u00e1n medianamente ben conservadas, en parte.\nV\u00e9xase tam\u00e9n.\nLigaz\u00f3ns externas.\n[[Categor\u00eda:Patrimonio da Humanidade en Grecia]]"}
{"id": "196307", "revid": "22795", "url": "https://gl.wikipedia.org/wiki?curid=196307", "title": "Epidauria", "text": ""}
{"id": "196309", "revid": "7523", "url": "https://gl.wikipedia.org/wiki?curid=196309", "title": "Nikola Pekovic", "text": ""}
{"id": "196310", "revid": "7523", "url": "https://gl.wikipedia.org/wiki?curid=196310", "title": "JJ Barea", "text": ""}
{"id": "196311", "revid": "7523", "url": "https://gl.wikipedia.org/wiki?curid=196311", "title": "J. J. Barea", "text": ""}
{"id": "196312", "revid": "23204", "url": "https://gl.wikipedia.org/wiki?curid=196312", "title": "Rep\u00fablica de Lakotah", "text": ""}
{"id": "196313", "revid": "85894", "url": "https://gl.wikipedia.org/wiki?curid=196313", "title": "Pontedeume, Pontedeume, Pontedeume", "text": "Pontedeume \u00e9 o \u00fanico lugar da parroquia de Pontedeume no concello coru\u00f1\u00e9s de Pontedeume na comarca do Eume. Ti\u00f1a 4.624 habitantes no ano 2010 segundo datos do Instituto Nacional de Estad\u00edstica, dos cales 2.229 eran homes e 2.395 eran mulleres.\n\u00c9 a entidade de poboaci\u00f3n m\u00e1is importante do concello, tendo case dez veces m\u00e1is poboaci\u00f3n c\u00e1 segunda (Chao de Vilar). A capitalidade municipal radica neste lugar urbano."}
{"id": "196314", "revid": "23204", "url": "https://gl.wikipedia.org/wiki?curid=196314", "title": "Ian Holm", "text": "Sir Ian Holm, nado o 12 de setembro de 1931 en Goodmayes (leste de Londres) e finado en Londres o 19 de xu\u00f1o de 2020 foi un actor ingl\u00e9s. F\u00edxose famoso por interpretar o androide Ash en \"Alien\", o Padre Vito Cornelius en \"Le Cinqui\u00e8me \u00c9l\u00e9ment\", e o hobbit Bilbo Bulseiro en dous dos filmes de Peter Jackson: ' e '.\nDurante moito tempo sufriu a enfermidade de Parkinson."}
{"id": "196315", "revid": "85894", "url": "https://gl.wikipedia.org/wiki?curid=196315", "title": "Bouza Longa, Ombre, Pontedeume", "text": "Bouza Longa \u00e9 un lugar da parroquia de Ombre no concello coru\u00f1\u00e9s de Pontedeume na comarca do Eume. Segundo o Instituto Nacional de Estad\u00edstica en 2010 ti\u00f1a 20 habitantes (11 homes e 9 mulleres)."}
{"id": "196317", "revid": "29029", "url": "https://gl.wikipedia.org/wiki?curid=196317", "title": "Bufarda, Ombre, Pontedeume", "text": "Bufarda \u00e9 un lugar da parroquia de Ombre no concello coru\u00f1\u00e9s de Pontedeume na comarca do Eume. Ti\u00f1a 4 habitantes no ano 2010 segundo datos do Instituto Nacional de Estad\u00edstica, dos cales 2 eran homes e 2 eran mulleres."}
{"id": "196320", "revid": "88215", "url": "https://gl.wikipedia.org/wiki?curid=196320", "title": "Paulino Alc\u00e1ntara", "text": "Paulino Alc\u00e1ntara Riestr\u00e1, nado o 7 de outubro de 1896 na illa de Panay (Filipinas) e finado o 13 de febreiro de 1964 en Barcelona (Espa\u00f1a), foi un xogador e adestrador de f\u00fatbol, que defendeu durante 15 anos as cores do FC Barcelona (1912-1927), e que ocupou o cargo de seleccionador espa\u00f1ol en 1951.\nTraxectoria.\nPaulino Alc\u00e1ntara naceu en Filipinas, cando esta a\u00ednda era unha colonia espa\u00f1ola. Os seus pais eran unha muller filipina e un militar espa\u00f1ol destinado nas illas por raz\u00f3ns profesionais. En 1899 a familia chegou a Barcelona. Nos seus primeiros anos xogou no Universitary Sport Club, equipo hoxe desaparecido, e en 1911 foi contratado por Joan Gamper para o FC Barcelona.\nAlc\u00e1ntara debutou no FC Barcelona o 25 de febreiro de 1912, con 15 anos e 4 meses de idade, anotando 3 goles. Hoxe a\u00ednda segue a ser o xogador mais novo en debutar e en marcar un gol co primeiro equipo do Bar\u00e7a. Era un xogador r\u00e1pido, con potente disparo, que xogaba de medio punta facendo de enlace entre os centrocampistas e os dianteiros. En 1916 deixou o f\u00fatbol durante un ano para rematar os seus estudos de medicina en Filipinas. Xa de volta en Espa\u00f1a volveu \u00e1s ringleiras do FC Barcelona, un\u00edndose \u00f3s Zamora, Samitier e Sagi Barba entre outros xogadores, que nos seguintes anos acadaron varias Copas do Rei e varios Campionatos de Catalu\u00f1a, facendo que o Camp del Carrer Ind\u00fastria no que xogaba como local o FC Barcelona quedase pequeno, obrigando a Joan Gamper a constru\u00edr un novo estadio mais grande, o Camp de Les Corts.\nXogando como atacante, era famoso pola potencia do seu disparo. Recibiu o alcume \"rompe redes\" despois do sucedido o 30 de abril de 1922 en Bordeos, nun encontro Espa\u00f1a - Francia, no que Alc\u00e1ntara disparou con toda a s\u00faa forza, o bal\u00f3n entrou na porter\u00eda, rompeu as redes, e golpeou na cabeza a un soldado franc\u00e9s que estaba a 12 metros facendo que perdese o co\u00f1ecemento durante uns intres. O porteiro franc\u00e9s declarou tralo encontro que non vira pasar o bal\u00f3n, sen\u00f3n que simplemente escoitou como pasaba pola s\u00faa dereita como un ob\u00fas. A lenda de Paulino Alc\u00e1ntara conf\u00edrmase coas s\u00faas cifras goleadoras. Tr\u00e1tase do m\u00e1ximo goleador hist\u00f3rico do FC Barcelona, marcando 356 goles en 357 encontros (oficiais e amigables).\nComo xogador da selecci\u00f3n espa\u00f1ola, disputou 5 encontros, entre 1921 e 1923, nos que anotou 6 goles. Tam\u00e9n xogou coa selecci\u00f3n catal\u00e1 (1915-1924) e coa filipina.\nAlc\u00e1ntara ga\u00f1ou 5 Copas do Rei e 10 Campionatos de Catalu\u00f1a co FC Barcelona. Nunca xogou un encontro de Liga, xa que a s\u00faa retirada, o 5 de xullo de 1927, foi anterior \u00e1 disputa da primeira edici\u00f3n da Liga Espa\u00f1ola, na tempada 1928-29. Alc\u00e1ntara retirouse con 31 anos para adicarse \u00e1 medicina.\nNos anos seguintes \u00e1 s\u00faa retirada, compaxinou a medicina co deporte. En 1951 foi elixido con F\u00e9lix Quesada e Lu\u00eds Iceta para dirixir \u00e1 Selecci\u00f3n de f\u00fatbol de Espa\u00f1a durante 3 encontros, colleitando unha vitoria e dous empates. Foron substitu\u00eddos por Ricardo Zamora \u00f3 ano seguinte."}
{"id": "196321", "revid": "85894", "url": "https://gl.wikipedia.org/wiki?curid=196321", "title": "Cabr\u00eda Nova, Ombre, Pontedeume", "text": "Cabr\u00eda Nova \u00e9 un lugar da parroquia de Ombre no concello coru\u00f1\u00e9s de Pontedeume na comarca do Eume. Ti\u00f1a 127 habitantes no ano 2010 segundo datos do Instituto Nacional de Estad\u00edstica, dos cales 60 eran homes e 67 eran mulleres."}
{"id": "196322", "revid": "56817", "url": "https://gl.wikipedia.org/wiki?curid=196322", "title": "Cabr\u00eda", "text": "Co nome de Cabr\u00eda podemos referirnos a dous lugares do concello de Pontedeume:"}
{"id": "196323", "revid": "29029", "url": "https://gl.wikipedia.org/wiki?curid=196323", "title": "Chao de Ombre, Ombre, Pontedeume", "text": "Chao de Ombre \u00e9 un lugar da parroquia de Ombre no concello coru\u00f1\u00e9s de Pontedeume na comarca do Eume. Ti\u00f1a 123 habitantes no ano 2010 segundo datos do Instituto Nacional de Estad\u00edstica, dos cales 57 eran homes e 66 eran mulleres."}
{"id": "196324", "revid": "23204", "url": "https://gl.wikipedia.org/wiki?curid=196324", "title": "Fredegario", "text": "Fredegario ou Fredegar foi un importante cronista franco, morto contra o ano 660 e co\u00f1ecido pola s\u00faa obra \"Cr\u00f3nica de Fredegario\", composta por cinco libros e redactada probabelmente entre os anos 658 e 660 en Austrasia, e que \u00e9 a principal fonte primaria dos acontecementos da Europa Occidental do s\u00e9culo VII. As ra\u00edces de moitas instituci\u00f3ns da Idade Media est\u00e1n no s\u00e9culo VII.\nA obra.\nA cr\u00f3nica de Fredegario \u00e9 unha historia universal, comezando coa creaci\u00f3n, e alcanza a s\u00faa \u00e9poca no libro IV, onde se concentra o interese dos historiadores, xa que \u00e9 fundamental para o co\u00f1ecemento dos reinos francos pola s\u00faa relaci\u00f3n de feitos entre os anos 561 e 641. Parece un feito certo para todos os historiadores que Khildebrando (medio irm\u00e1n de Carlos Martel) e o seu fillo Nibelungo redactaron as \u00faltimas partes.\nA\u00ednda que o relato se centraliza sobre todo na historia dos reinos merovinxios, tam\u00e9n abarca os ostrogodos, longobardos, visigodos e o Imperio bizantino.\nAs\u00f3cianse a esta cr\u00f3nica tres continuaci\u00f3ns. Os seus \"continuadores\" estenderon a li\u00f1a do tempo narrado at\u00e9 o s\u00e9culo VIII. As continuaci\u00f3ns engad\u00edronse sucesivamente en 736, 751 e 768. A primeira retoma unha versi\u00f3n austrasiana do \"Liber Historiae Francorum\" que se prolonga at\u00e9 736. A segunda cobre o per\u00edodo entre 736 e 751. E a terceira conta os feitos acaecidos durante o reinado de Pipino o Breve at\u00e9 a chegada dos seus fillos Carlom\u00e1n e Carlomagno, en 768."}
{"id": "196325", "revid": "27155", "url": "https://gl.wikipedia.org/wiki?curid=196325", "title": "Bast\u00f3n (c\u00e9lula)", "text": "Os bast\u00f3ns da retina, ou bastonetes, son c\u00e9lulas fotorreceptoras situadas na retina do ollo humano e dos outros vertebrados. Reciben o seu nome pola s\u00faa forma cil\u00edndrica. Conc\u00e9ntranse nas partes perif\u00e9ricas da retina e util\u00edzanse na visi\u00f3n perif\u00e9rica, e poden funcionar con intensidades baixas de luz. Como son m\u00e1is sensibles \u00e1 luz c\u00f3s conos (a outra c\u00e9lula fotorreceptora da retina) son case enteiramente responsables da visi\u00f3n nocturna. Hai aproximadamente 90 mill\u00f3ns de bast\u00f3ns na retina humana.\nEstrutura.\nOs bast\u00f3ns son c\u00e9lulas fotorreceptoras que se consideran derivadas de neuronas. Sit\u00faanse paralelas unhas a outras e paralelas aos conos co segmento externo fotorreceptor cara \u00e1 parte exterior do ollo (cara \u00e1 coroide e escler\u00f3tica) e a parte interna cara ao interior do ollo. Son m\u00e1is abundantes canto m\u00e1is lonxe da f\u00f3vea.\nA c\u00e9lula \u00e9 longa, de 40-60 microns de longo e de 1 a 2 de largo. A c\u00e9lula div\u00eddese nas seguintes partes: segmento externo, segmento interno, fibra externa, corpo, fibra interna e esf\u00e9rula sin\u00e1ptica .\nO segmento externo \u00e9 cil\u00edndrico, o que lle d\u00e1 nome \u00e1 c\u00e9lula. Cont\u00e9n moitos discos membranosos cerrados e non comunicados coa membrana plasm\u00e1tica, na membrana dos cales est\u00e1 a rodopsina, polo que \u00e9 a parte fotorreceptora da c\u00e9lula . Os discos est\u00e1n renov\u00e1ndose decote, f\u00f3rmanse na base do segmento e van ascendendo, entanto que os superiores son fagocitados e destru\u00eddos no epitelio pigmentario, que separa a retina da coroide. Est\u00e1 unido ao segmento interno por unha zona estreita onde hai un cilio modificado. O segmento interno est\u00e1 formado por d\u00faas partes, o elipsoide (o m\u00e1is pr\u00f3ximo ao segmento externo), con moitas mitocondrias, e o mioide (debaixo) cos org\u00e1nulos t\u00edpicos. O segmento externo est\u00e1 comunicado por medio da fibra externa (porci\u00f3n protoplasm\u00e1tica delgada de 1 micron de largo) co corpo da c\u00e9lula, onde se encontra o n\u00facleo, m\u00e1is pequeno c\u00f3 dos bast\u00f3ns. Despois hai outra porci\u00f3n fina chamada fibra interna, rica en microt\u00fabulos, que acaba nunha esf\u00e9rula piriforme, que \u00e9 o terminal sin\u00e1ptico por onde conecta coas c\u00e9lulas bipolares e horizontais da retina.\nSensibilidade.\nUn bast\u00f3n da retina \u00e9 tan sensible que pode responder a un s\u00f3 fot\u00f3n de luz, e \u00e9 unhas 100 veces m\u00e1is sensible a un s\u00f3 fot\u00f3n ca un cono. Os bast\u00f3ns requiren menos luz para funcionar c\u00f3s conos, polo que son as principais fontes de informaci\u00f3n visual de noite (visi\u00f3n escot\u00f3pica). Os conos, pola s\u00faa parte, requiren decenas ou centos de fot\u00f3ns para ser activados. Ademais, moitos bast\u00f3ns converxen nunha soa interneurona, que recibe os sinais de todos eles, recollendo e amplificando os sinais. Por\u00e9n, esta converxencia ten un custo: a agudeza visual (ou resoluci\u00f3n de imaxes) dos bast\u00f3ns \u00e9 baixa, porque a informaci\u00f3n recibida de m\u00faltiples c\u00e9lulas \u00e9 m\u00e1is dif\u00edcil de distinguir c\u00e1 recibida dunha soa c\u00e9lula.\nOs bast\u00f3ns tam\u00e9n responden m\u00e1is lentamente \u00e1 luz c\u00f3s conos, e os est\u00edmulos que reciben transm\u00edtense nuns 100 milisegundos. Isto fai aos bast\u00f3ns m\u00e1is sensibles a pequenas cantidades de luz, pero tam\u00e9n fai que a s\u00faa capacidade de percibir os cambios temporais, como imaxes que cambian moi rapidamente, sexa menos aguda c\u00e1 dos conos.\nOs experimentos realizados por George Wald e outros demostraron que os conos son m\u00e1is sensibles a lonxitudes de onda de arredor de 498\u00a0nm (verde azulado), e insensibles a lonxitudes de onda maiores de 640\u00a0nm (vermello). Este feito \u00e9 o responsable do efecto Purkinje: conforme a intensidade da luz dimin\u00fae, como o anoitecer, os bast\u00f3ns fanse responsables da visi\u00f3n, e antes de que a cor desapareza completamente, o pico de sensibilidade da visi\u00f3n cambia ao dos bast\u00f3ns.\nResposta \u00e1 luz.\nNos vertebrados, a activaci\u00f3n dunha c\u00e9lula fotorreceptora \u00e9 en realidade unha hiperpolarizaci\u00f3n (inhibici\u00f3n) da c\u00e9lula. Cando non est\u00e1n sendo estimulados, como ocorre na escuridade, os bast\u00f3ns e os conos despolar\u00edzanse e liberan neurotransmisores espontaneamente. Este neurotransmisor hiperpolariza as c\u00e9lulas bipolares da retina. As c\u00e9lulas bipolares est\u00e1n situadas na retina entre os fotorreceptores e as c\u00e9lulas ganglionares e act\u00faan transmitindo sinais desde os fotorreceptres \u00e1s c\u00e9lulas ganglionares. Como resultado da hiperpolarizaci\u00f3n das c\u00e9lulas bipolares, estas non liberan os seus transmisores na sinapse coas c\u00e9lulas ganglionares e non as excitan.\nA activaci\u00f3n dos fotopigmentos pola luz env\u00eda un sinal hiperpolarizando os bast\u00f3ns, o que fai que o bast\u00f3n non libere os seus neurotransmisores, o cal orixina que as c\u00e9lulas bipolares poidan liberar os seus neurotransmisores na sinapse entre a c\u00e9lula bipolar e a ganglionar e a excite.\nA despolarizaci\u00f3n dos bast\u00f3ns (que causa a liberaci\u00f3n dos seus neurotransmisores) ocorre porque na escuridade, as c\u00e9lulas te\u00f1en unha concentraci\u00f3n relativamente grande de guanosina monofosfato c\u00edclica (GMPc), que abre as canles i\u00f3nicas (principalmente de sodio, pero tam\u00e9n pode entrar por elas o calcio). As cargas positivas dos i\u00f3ns que entran na c\u00e9lula a favor de gradiente electroqu\u00edmico cambian o potencial de membrana da c\u00e9lula, causando a despolarizaci\u00f3n, e orixinan a liberaci\u00f3n do neurotransmisor glutamato. O glutamato pode despolarizar algunhas neuronas e hiperpolarizar outras, permitindo aos fotorreceptores interaccionar dun modo antagonista.\nCando a luz incide sobre estes pigmentos fotorreceptivos do bast\u00f3n, o pigmento cambia de forma. O pigmento \u00e9 a rodopsina e est\u00e1 formado por unha gran prote\u00edna chamada opsina (situada na membrana celular), que leva unida covalentemente como grupo prost\u00e9tico unha mol\u00e9cula org\u00e1nica chamada retinal (un derivado da vitamina A). O retinal est\u00e1 na forma 11-\"cis\"-retinal durante a escuridade, pero a estimulaci\u00f3n pola luz fai que a s\u00faa estrutura cambie a todo-\"trans\"-retinal. Este cambio estrutural causa unha serie de cambios conformacionais na opsina que finalmente fan que active unha prote\u00edna regulatoria chamada transducina (un tipo de prote\u00edna G), o que leva \u00e1 activaci\u00f3n da GMPc fosfodiesterase, que transforma o GMPc en GMP. A reduci\u00f3n da cantidade de GMPc permite que as canles i\u00f3nicas se pechen, impedindo o fluxo de i\u00f3ns positivos, hiperpolarizando a c\u00e9lula, e detendo a liberaci\u00f3n de neurotransmisores . O proceso completo polo cal a luz inicia unha resposta sensorial denom\u00ednase fototransduci\u00f3n.\nA activaci\u00f3n dunha soa unidade de rodopsina, o pigmento fotosensitivo dos bast\u00f3ns, pode causar unha gran reacci\u00f3n na c\u00e9lula porque o sinal \u00e9 amplificado. Unha vez activada, a rodopsina pode activar centos de mol\u00e9culas transdutoras, e cada unha delas \u00e1 s\u00faa vez activa unha mol\u00e9cula de fosfodiesterase, a cal pode escindir mil mol\u00e9culas de GMPc por segundo . Deste xeito, os bast\u00f3ns poden dar unha intensa resposta a unha cantidade moi pequena de luz.\nComo o compo\u00f1ente retinal da rodopsina deriva da vitamina A, unha deficiencia en vitamina A causa un d\u00e9ficit no pigmento necesario para o funcionamento dos bast\u00f3ns. En consecuencia, menos bast\u00f3ns poden responder adecuadamente en condici\u00f3ns de escuridade, e como os conos est\u00e1n pouco adaptados \u00e1 visi\u00f3n nocturna, o resultado \u00e9 a cegueira nocturna (nictalop\u00eda).\nReversi\u00f3n ao estado de repouso.\nOs bast\u00f3ns utilizan os seus mecanismos inhibitorios (retroalimentaci\u00f3n negativa) para permitir unha r\u00e1pida reversi\u00f3n ao estado de repouso despois dunha luzada ou \"flash\" de luz.\nHai unha rodopsina quinase (RK) que fosforila a cola citos\u00f3lica da rodopsina activada nos seus m\u00faltiples residuos de serina, inhibindo parcialmente a activaci\u00f3n da transducina. Ademais, unha prote\u00edna inhibitoria, a arrestina, \u00fanese despois \u00e1 rodopsina fosforilada para inhibir a maiores a actividade da rodopsina.\nAdemais, unha prote\u00edna RGS (que funciona como unha prote\u00edna activadora GTPase (GAPs)) leva \u00e1 transducina (que \u00e9 unha prote\u00edna G) ao seu estado de \"apagado\" (\"off\") ao incrementar o grao de hidr\u00f3lise do GTP a GDP.\nPor outra parte, como as canles sensibles ao GMPc permiten non s\u00f3 o fluxo de i\u00f3ns sodio, sen\u00f3n tam\u00e9n o de calcio, o descenso na concentraci\u00f3n de GMPc, fai que as canles sensibles ao GMPc se pechen e se reduza o fluxo de calcio. O descenso na concentraci\u00f3n de i\u00f3ns calcio estimula as prote\u00ednas sensibles ao i\u00f3n calcio, as cales activan a guanilil ciclase para que volva a producir GMPc, restaurando rapidamente a s\u00faa concentraci\u00f3n orixinal. Esta restauraci\u00f3n do GMPc abre as canles sensibles ao GMPc e causa unha despolarizaci\u00f3n da membrana plasm\u00e1tica.\nDesensibilizaci\u00f3n (adaptaci\u00f3n).\nCando os bast\u00f3ns est\u00e1n expostos a altas concentraci\u00f3ns de fot\u00f3ns durante un longo per\u00edodo de tempo, desensibil\u00edzanse (ad\u00e1ptanse) ao seu medio.\nComo a rodopsina \u00e9 fosforilada pola rodopsina quinase (unha quinase GPCR (GRKs)), \u00fanese con alta afinidade \u00e1 arrestina. A arrestina as\u00ed unida pode contribu\u00edr ao proceso de desensibilizaci\u00f3n polo menos de d\u00faas maneiras. Primeiro, impide a interacci\u00f3n entre a prote\u00ednae G e o receptor activado. Segundo, serve como unha prote\u00edna adaptadora que axuda ao receptor da maquinaria de endocitose dependente da clatrina (inducindo a endocitose mediada por receptor)."}
{"id": "196326", "revid": "27155", "url": "https://gl.wikipedia.org/wiki?curid=196326", "title": "Bastonete", "text": ""}
{"id": "196327", "revid": "29029", "url": "https://gl.wikipedia.org/wiki?curid=196327", "title": "A Medi\u00f1a, Ombre, Pontedeume", "text": "A Medi\u00f1a \u00e9 un lugar da parroquia de Ombre no concello coru\u00f1\u00e9s de Pontedeume na comarca do Eume. Ti\u00f1a 19 habitantes no ano 2010 segundo datos do Instituto Nacional de Estad\u00edstica, dos cales 12 eran homes e 7 eran mulleres."}
{"id": "196328", "revid": "29029", "url": "https://gl.wikipedia.org/wiki?curid=196328", "title": "A Orela, Ombre, Pontedeume", "text": "A Orela \u00e9 un lugar da parroquia de Ombre no concello coru\u00f1\u00e9s de Pontedeume na comarca do Eume. Ti\u00f1a 19 habitantes no ano 2010 segundo datos do Instituto Nacional de Estad\u00edstica, dos cales 10 eran homes e 9 eran mulleres."}
{"id": "196329", "revid": "47401", "url": "https://gl.wikipedia.org/wiki?curid=196329", "title": "Illas de Galicia", "text": "Esta \u00e9 unha lista coas illas de Galicia."}
{"id": "196330", "revid": "5863", "url": "https://gl.wikipedia.org/wiki?curid=196330", "title": "Illas galegas", "text": ""}
{"id": "196331", "revid": "23562", "url": "https://gl.wikipedia.org/wiki?curid=196331", "title": "Paul\u00ed Alc\u00e0ntara", "text": ""}
{"id": "196332", "revid": "23562", "url": "https://gl.wikipedia.org/wiki?curid=196332", "title": "Ladislau Kubala", "text": ""}
{"id": "196333", "revid": "5863", "url": "https://gl.wikipedia.org/wiki?curid=196333", "title": "Parque Nacional Mar\u00edtimo-Terrestre das Illas Atl\u00e1nticas de Galicia", "text": ""}
{"id": "196335", "revid": "736", "url": "https://gl.wikipedia.org/wiki?curid=196335", "title": "Parque Nacional das Illas Atl\u00e1nticas de Galicia", "text": ""}
{"id": "196338", "revid": "5132", "url": "https://gl.wikipedia.org/wiki?curid=196338", "title": "Coe", "text": ""}
{"id": "196340", "revid": "98629", "url": "https://gl.wikipedia.org/wiki?curid=196340", "title": "Outeiro, Ombre, Pontedeume", "text": "Outeiro \u00e9 un lugar da parroquia de Ombre no concello coru\u00f1\u00e9s de Pontedeume na comarca do Eume. Ti\u00f1a 10 habitantes no ano 2010 segundo datos do Instituto Nacional de Estad\u00edstica, dos cales 5 eran homes e 5 eran mulleres.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "196341", "revid": "85894", "url": "https://gl.wikipedia.org/wiki?curid=196341", "title": "O Peteiro, Ombre, Pontedeume", "text": "O Peteiro \u00e9 un lugar da parroquia de Ombre no concello coru\u00f1\u00e9s de Pontedeume na comarca do Eume. Ti\u00f1a 11 habitantes no ano 2010 segundo datos do Instituto Nacional de Estad\u00edstica, dos cales 8 eran homes e 3 eran mulleres."}
{"id": "196342", "revid": "85894", "url": "https://gl.wikipedia.org/wiki?curid=196342", "title": "Portela, Ombre, Pontedeume", "text": "Portela \u00e9 un lugar da parroquia de Ombre no concello coru\u00f1\u00e9s de Pontedeume na comarca do Eume. Ti\u00f1a 50 habitantes no ano 2010 segundo datos do Instituto Nacional de Estad\u00edstica, dos cales 22 eran homes e 28 eran mulleres."}
{"id": "196343", "revid": "22570", "url": "https://gl.wikipedia.org/wiki?curid=196343", "title": "A Rega, Ombre, Pontedeume", "text": "A Rega \u00e9 un lugar da parroquia de Ombre no concello coru\u00f1\u00e9s de Pontedeume na comarca do Eume. Ti\u00f1a 20 habitantes no ano 2010 segundo datos do Instituto Nacional de Estad\u00edstica, dos cales 8 eran homes e 12 eran mulleres."}
{"id": "196344", "revid": "29029", "url": "https://gl.wikipedia.org/wiki?curid=196344", "title": "A Regueira, Ombre, Pontedeume", "text": "A Regueira \u00e9 un lugar da parroquia de Ombre no concello coru\u00f1\u00e9s de Pontedeume na comarca do Eume. Ti\u00f1a 23 habitantes no ano 2010 segundo datos do Instituto Nacional de Estad\u00edstica, dos cales 12 eran homes e 11 eran mulleres."}
{"id": "196345", "revid": "29029", "url": "https://gl.wikipedia.org/wiki?curid=196345", "title": "Riolongo, Ombre, Pontedeume", "text": "Riolongo \u00e9 un lugar da parroquia de Ombre no concello coru\u00f1\u00e9s de Pontedeume na comarca do Eume. Ti\u00f1a 71 habitantes no ano 2010 segundo datos do Instituto Nacional de Estad\u00edstica, dos cales 41 eran homes e 30 eran mulleres."}
{"id": "196346", "revid": "22570", "url": "https://gl.wikipedia.org/wiki?curid=196346", "title": "Sobrado, Ombre, Pontedeume", "text": "Sobrado \u00e9 un lugar da parroquia de Ombre no concello coru\u00f1\u00e9s de Pontedeume na comarca do Eume. Ti\u00f1a 10 habitantes no ano 2010 segundo datos do Instituto Nacional de Estad\u00edstica, dos cales 7 eran homes e 3 eran mulleres."}
{"id": "196347", "revid": "56817", "url": "https://gl.wikipedia.org/wiki?curid=196347", "title": "Fosa subescapular da esc\u00e1pula", "text": "A fosa subescapular da esc\u00e1pula \u00e9 unha formaci\u00f3n \u00f3sea da esc\u00e1pula. Est\u00e1 situada na superficie anterior, ocupando a meirande parte desta. Nos dous terzos mediais orix\u00ednase o m\u00fasculo preescapular, que discorre dende a cadeira escapular ata o \u00famero."}
{"id": "196348", "revid": "85894", "url": "https://gl.wikipedia.org/wiki?curid=196348", "title": "O Viso, Ombre, Pontedeume", "text": "O Viso \u00e9 un lugar da parroquia de Ombre no concello coru\u00f1\u00e9s de Pontedeume na comarca do Eume. Ti\u00f1a 2 habitantes no ano 2010 segundo datos do Instituto Nacional de Estad\u00edstica, dos cales 1 era home e 1 era muller."}
{"id": "196349", "revid": "56817", "url": "https://gl.wikipedia.org/wiki?curid=196349", "title": "Fosa supraespi\u00f1al da esc\u00e1pula", "text": "A fosa supraespi\u00f1al da esc\u00e1pula \u00e9 unha formaci\u00f3n \u00f3sea da omoplata. Est\u00e1 situada na superficie posterior, por encima da espi\u00f1a escapular. \u00c9 unha superficie reducida, m\u00e1is grande na parte interna c\u00e1 na parte externa ou axilar. Ten forma c\u00f3ncava. Nos dous terzos mediais at\u00f3pase a orixe do m\u00fasculo supraespi\u00f1al, que se dirixe cara ao troqu\u00edter umeral. "}
{"id": "196350", "revid": "56817", "url": "https://gl.wikipedia.org/wiki?curid=196350", "title": "Fosa infraespi\u00f1al da esc\u00e1pula", "text": "A fosa infraespi\u00f1al da esc\u00e1pula \u00e9 unha formaci\u00f3n \u00f3sea da superficie posterior. Est\u00e1 situada por debaixo da espi\u00f1a escapular e \u00e9 de maior tama\u00f1o c\u00e1 fosa supraespi\u00f1al da esc\u00e1pula. Presenta unha convexidade nas zonas m\u00e1is internas, ausente nas partes m\u00e1is laterais. Os dous terzos mediais reciben a orixe do m\u00fasculo infra-espi\u00f1al, que discorre polo terzo externo. "}
{"id": "196351", "revid": "22795", "url": "https://gl.wikipedia.org/wiki?curid=196351", "title": "Fredegar", "text": ""}
{"id": "196352", "revid": "92340", "url": "https://gl.wikipedia.org/wiki?curid=196352", "title": "Gwilym Rhyfel", "text": "Gwilym Rhyfel (traballaba sobre 1170) foi un guerreiro e poeta cortes\u00e1n gal\u00e9s.\nTraxectoria.\nA obra de Gwilym que chegou ata n\u00f3s son poemas de intercesi\u00f3n ante Dafydd ab Owain Gwynedd.\nO nome de Gwilym tam\u00e9n aparece na historia na obra de Gruffudd ap Gwrgenau e Iorwerth Beli (s\u00e9culo XIV) quen citan a Gwilym como un dos catro principais poetas da s\u00faa \u00e9poca, xunto con Llywarch ap Llywelyn (\"Prydydd y Moch\"), Cynddelw e Dafydd Benfras."}
{"id": "196353", "revid": "85894", "url": "https://gl.wikipedia.org/wiki?curid=196353", "title": "Avelino Garc\u00eda Ferradal", "text": "Avelino Garc\u00eda Ferradal nado na R\u00faa en 1960, \u00e9 un pol\u00edtico galego do Partido Popular de Galicia.\nTraxectoria.\nProfesor, foi presidente do Instituto de Estudios Valdeorreses. Foi concelleiro do PPdeG na R\u00faa. Nas elecci\u00f3ns municipais de 2011 encabezou a candidatura do PPdeG \u00e1 alcald\u00eda da R\u00faa e foi elixido alcalde grazas ao apoio do concelleiro de Rueses Unidos Adiante (RUA) Fernando Rodr\u00edguez Rodr\u00edguez. Foi deputado provincial.\nEn 2017 substitu\u00edu a Edelmira Barreira no Senado. Nas Elecci\u00f3ns xerais de abril de 2019 foi na lista ao Congreso dos Deputados, mais non sa\u00edu escollido."}
{"id": "196354", "revid": "56817", "url": "https://gl.wikipedia.org/wiki?curid=196354", "title": "Bordo superior da esc\u00e1pula", "text": "O bordo superior da esc\u00e1pula \u00e9 a parte cranial do \u00f3so. Dos tres bordos, \u00e9 o m\u00e1is curto e delgado. Ten forma c\u00f3ncava, estend\u00e9ndose dende o \u00e1ngulo medio da esc\u00e1pula ata a base do proceso coracoide. Na parte m\u00e1is lateral pos\u00fae unha depresi\u00f3n, que tapizada polo ligamento transverso da esc\u00e1pula, constit\u00fae o burato supraescapular. Na parte adxacente ins\u00edrese o m\u00fasculo omohioide. "}
{"id": "196355", "revid": "89787", "url": "https://gl.wikipedia.org/wiki?curid=196355", "title": "Primeira Divisi\u00f3n de M\u00e9xico", "text": "A Primeira Divisi\u00f3n de M\u00e9xico \u00e9 a m\u00e1xima categor\u00eda do campionato nacional de f\u00fatbol profesional en M\u00e9xico. Organizada pola Federaci\u00f3n Mexicana de F\u00fatbol dende 1943, en 1996 comezou a disputarse cun formato de dous torneos por tempada, chamados \"Torneo Apertura\" e \"Torneo Clausura\". O equipo m\u00e1is laureado na historia do campionato \u00e9 o Club Deportivo Guadalajara, con 11 t\u00edtulos no seu palmar\u00e9s, mentres que o actual campi\u00f3n \u00e9 o Tigres de la UANL.\nTr\u00e1tase do campionato m\u00e1is dominante na zona Concacaf, pois os equipos mexicanos conquistaron 27 das 46 edici\u00f3ns da Liga de Campi\u00f3ns da Concacaf. Segundo a IFFHS \u00e9 a 10\u00aa liga m\u00e1is competitiva do mundo. \nFormato.\n18 equipos compiten cada tempada polos dous torneos, \"Apertura\" e \"Clausura\". \u00c1mbolos dous torneos consisten nunha liga de 17 xornadas, \u00e9 dicir, cada equipo xoga un encontro fronte a cada rival. \u00d3 remate da tempada regular, os 8 primeiros clasificados da t\u00e1boa disputan as eliminatorias polo t\u00edtulo, partindo dos cuartos de final. Cada eliminatoria \u00e9 a dobre encontro, inclu\u00edndo a final. Nos cuartos de final e nas semifinais \u00e9 importante a posici\u00f3n ocupada durante a tempada regular, xa que en caso de que unha eliminatoria remate con empate, non se disputa ningunha pr\u00f3rroga nin quendas de penaltis, sen\u00f3n que o ga\u00f1ador \u00e9 o equipo mellor situado na t\u00e1boa clasificatoria.\nO campi\u00f3n e subcampi\u00f3n de cada torneo (Apertura e Clausura), acadan o dereito a disputar a Liga de Campi\u00f3ns da Concacaf da seguinte tempada. \u00d3 mesmo tempo, os 3 primeiros clasificados da t\u00e1boa \u00f3 remate da tempada regular do Torneo Apertura, te\u00f1en garantida a s\u00faa participaci\u00f3n na Copa Libertadores desa mesma tempada.\nEquipos.\nNa seguinte t\u00e1boa est\u00e1n representados os 18 equipos participantes no Torneo Apertura 2011 e no Torneo Clausura 2012, \u00f3 cabo do cal haber\u00e1 descensos e ascensos:"}
{"id": "196356", "revid": "23204", "url": "https://gl.wikipedia.org/wiki?curid=196356", "title": "Proceso coracoide escapular", "text": "O proceso coracoide da esc\u00e1pula \u00e9 unha ap\u00f3fise da parte cranial deste \u00f3so. Prox\u00e9ctase cara a diante e serve para estabilizar o ombreiro.\nEstrutura.\n\u00c9 unha ap\u00f3fise curva, proxectada lateral e anteriormente, unida por unha base ao resto da esc\u00e1pula. A medida que curva, faise m\u00e1is estreito. A direcci\u00f3n da ap\u00f3fise fai que te\u00f1a unha porci\u00f3n vertical ou ascendente e unha horizontal. Pegado a porci\u00f3n vertical discorre o m\u00fasculo subescapular.\nA porci\u00f3n horizontal ten d\u00faas superficies, unha superior e unha inferior. A superior \u00e9 irregular, e serve para a inserci\u00f3n do m\u00fasculo pectoral menor. Os bordos prestan inserci\u00f3n ao pectoral menor e ao ligamento coracoclavicular.\nO v\u00e9rtice da ap\u00f3fise permite a inserci\u00f3n cranial do m\u00fasculo coracobraquial e da porci\u00f3n curta do m\u00fasculo b\u00edceps braquial. Tam\u00e9n permite a inserci\u00f3n da fascia coracoclavicular.\nNa parte medial da base de implantaci\u00f3n ins\u00edrense o ligamento conoide e un pouco m\u00e1is adiante e por f\u00f3ra, o ligamento trapezoide. Na mesma base ins\u00edrese o ligamento acromiocoracoide. No bordo lateral da base ins\u00edrese o ligamento coracoumeral."}
{"id": "196357", "revid": "2956", "url": "https://gl.wikipedia.org/wiki?curid=196357", "title": "Ap\u00f3fise coracoide da esc\u00e1pula", "text": ""}
{"id": "196358", "revid": "56817", "url": "https://gl.wikipedia.org/wiki?curid=196358", "title": "Cavidade glenoide da esc\u00e1pula", "text": "A cavidade glenoide da esc\u00e1pula \u00e9 unha formaci\u00f3n \u00f3sea situada na parte m\u00e1is superior e externa. Ten forma ovalada e acolle a cabeza umeral no ombreiro. A capacidade desta formaci\u00f3n \u00e9 reducida, e est\u00e1 aumentada polo ligamento glenoideo umeral, que se insire na periferia.\nPor encima ten o tub\u00e9rculo supraglenoide da esc\u00e1pula e por debaixo o tub\u00e9rculo infraglenoide. "}
{"id": "196359", "revid": "56817", "url": "https://gl.wikipedia.org/wiki?curid=196359", "title": "Bordo axilar da esc\u00e1pula", "text": "O bordo lateral ou axilar da esc\u00e1pula est\u00e1 situado na parte m\u00e1is externa do \u00f3so. Est\u00e9ndese dende a cavidade glenoide da esc\u00e1pula ata o \u00e1ngulo inferior. Xusto por encima da s\u00faa orixe \u00e1chase o tub\u00e9rculo infraglenoide da esc\u00e1pula, que \u00e9 o punto de inserci\u00f3n da porci\u00f3n longa do tr\u00edceps. Nalg\u00fans casos pode haber febras de inserci\u00f3n do m\u00fasculo subescapular e na parte inferior, at\u00f3pase a inserci\u00f3n cranial do m\u00fasculo redondo maior. "}
{"id": "196360", "revid": "2956", "url": "https://gl.wikipedia.org/wiki?curid=196360", "title": "Cavidade glenoidea da esc\u00e1pula", "text": ""}
{"id": "196361", "revid": "56817", "url": "https://gl.wikipedia.org/wiki?curid=196361", "title": "Tub\u00e9rculo supraglenoide da esc\u00e1pula", "text": "O tub\u00e9rculo supraglenoide da esc\u00e1pula \u00e9 unha formaci\u00f3n \u00f3sea situada por encima da cavidade glenoide da esc\u00e1pula, preto da base do proceso coracoide. Serve para a inserci\u00f3n da porci\u00f3n longa do b\u00edceps braquial."}
{"id": "196362", "revid": "56817", "url": "https://gl.wikipedia.org/wiki?curid=196362", "title": "Tub\u00e9rculo infraglenoide da esc\u00e1pula", "text": "O tub\u00e9rculo infraglenoide da esc\u00e1pula \u00e9 unha formaci\u00f3n \u00f3sea situado por debaixo da cavidade glenoide da esc\u00e1pula. Serve para a inserci\u00f3n da porci\u00f3n longa do tr\u00edceps braquial."}
{"id": "196363", "revid": "98629", "url": "https://gl.wikipedia.org/wiki?curid=196363", "title": "Bordo medial da esc\u00e1pula", "text": "O bordo medial ou vertebral \u00e9 un dos tres bordos da esc\u00e1pula. \u00c9 o bordo m\u00e1is longo dos tres, estend\u00e9ndose dende o \u00e1ngulo superior da esc\u00e1pula ata o \u00e1ngulo inferior. Forma un traxecto curvo moi aberto cara a dentro. A espi\u00f1a escapular distorsiona o bordo medial, form\u00e1ndose un \u00e1ngulo obtuso.\nO bordo est\u00e1 comoposto por dous beizos e un suco entre eles. No beizo anterior ins\u00edrese o m\u00fasculo serrato anterior, ao longo de todo o traxecto. No suco ins\u00edrese o m\u00fasculo elevador da esc\u00e1pula na zona perif\u00e9rica \u00e1 espi\u00f1a. Por debaixo ins\u00edrense de arriba cara a abaixo, o m\u00fasculo romboide menor e o romboide maior. No beizo posterior ins\u00edrese o m\u00fasculo supraespi\u00f1al por encima da espi\u00f1a e o infraespi\u00f1al por debaixo dela."}
{"id": "196364", "revid": "98629", "url": "https://gl.wikipedia.org/wiki?curid=196364", "title": "Espi\u00f1a escapular", "text": "A espi\u00f1a escapular \u00e9 unha formaci\u00f3n \u00f3sea situada na superficie posterior da omoplata ou esc\u00e1pula. Ten un traxecto oblicuo, ascendente cara a f\u00f3ra. Separa a fosa supraespi\u00f1al da fosa infraespi\u00f1al. En orixe \u00e9 unha pequena superficie \u00f3sea triangular que presta inserci\u00f3n ao m\u00fasculo trapecio. Vai ascendendo e fac\u00e9ndose maior, ata formar o acromio. \nEstrutura.\nSuperficies.\nA esc\u00e1pula ten d\u00faas superficies:"}
{"id": "196365", "revid": "12452", "url": "https://gl.wikipedia.org/wiki?curid=196365", "title": "Ap\u00f3fise olecraniana", "text": ""}
{"id": "196366", "revid": "2956", "url": "https://gl.wikipedia.org/wiki?curid=196366", "title": "Arteria ulnar", "text": ""}
{"id": "196368", "revid": "75439", "url": "https://gl.wikipedia.org/wiki?curid=196368", "title": "Acordo de estabilizaci\u00f3n e asociaci\u00f3n", "text": "Un acordo de estabilizaci\u00f3n e de asociaci\u00f3n (ASA) \u00e9 un tratado internacional asinado entre a Uni\u00f3n Europea e certos pa\u00edses candidatos potenciais \u00e1 Uni\u00f3n, no cadro da estratexia de preadhesi\u00f3n (coa finalidade de facilitar a futura adhesi\u00f3n). Este acordo desenv\u00f3lvese en varias etapas sucesivas:\nAcordos en proxecto.\nEstes dous ASA est\u00e1n en curso de ratificaci\u00f3n."}
{"id": "196369", "revid": "22795", "url": "https://gl.wikipedia.org/wiki?curid=196369", "title": "Acordo de Estabilizaci\u00f3n e Asociaci\u00f3n", "text": ""}
{"id": "196371", "revid": "1131", "url": "https://gl.wikipedia.org/wiki?curid=196371", "title": "Concatedral de San Xiao", "text": ""}
{"id": "196373", "revid": "22570", "url": "https://gl.wikipedia.org/wiki?curid=196373", "title": "Kuduro", "text": "Kuduro \u00e9 un x\u00e9nero musical e sobre todo un x\u00e9nero de danza xurdidos en Angola. Hoxe en d\u00eda, est\u00e1 tam\u00e9n amplamente diseminado polas \u00e1reas suburbanas da cidade de Lisboa, Portugal. Tam\u00e9n se ten popularizado no Brasil ultimamente, existindo alg\u00fans grupos e bandas de kuduro propios do Brasil, en especial nos suburbios das cidades de R\u00edo de Xaneiro e de Salvador. Est\u00e1 hoxe influenciado por outros x\u00e9neros como Sungura, Kizomba, Semba, Ragga e Rap.\nHistoria e caracter\u00edsticas.\nEstilo musical.\nAs letras caracter\u00edzanse pola s\u00faa simplicidade e humor. Son xeralmente escritas en portugu\u00e9s, e moitas veces con alg\u00fan vocabulario de linguas angolanas (por exemplo, kimbundo), tal como Da Dombolo (Dj SL), ou Salal\u00ea (Dog Murras). A banda que m\u00e1is contribu\u00edu na difusi\u00f3n deste estilo musical \u00e9 a co\u00f1ecida Buraka Som Sistema.\nOrixe.\nO kuduro xurdiu primeiro como unha danza e co pasar do tempo evolucionou a un x\u00e9nero musical. Moi probabelmente, o nome \"kuduro\" prov\u00e9n tam\u00e9n do kimbundo (lingua nacional de Angola), ou ben pola expresi\u00f3n que o nome mesmo xa sup\u00f3n, at\u00e9 mesmo polo propio estilo do baile."}
{"id": "196374", "revid": "85894", "url": "https://gl.wikipedia.org/wiki?curid=196374", "title": "O Bosque, Alba, Vilalba", "text": "O Bosque \u00e9 un lugar da parroquia de Alba no concello lugu\u00e9s de Vilalba na comarca da Terra Ch\u00e1."}
{"id": "196375", "revid": "85894", "url": "https://gl.wikipedia.org/wiki?curid=196375", "title": "Chantada, Alba, Vilalba", "text": "Chantada \u00e9 un lugar da parroquia de Alba no concello lugu\u00e9s de Vilalba na comarca da Terra Ch\u00e1."}
{"id": "196376", "revid": "85894", "url": "https://gl.wikipedia.org/wiki?curid=196376", "title": "A Chousa, Alba, Vilalba", "text": "A Chousa \u00e9 un lugar da parroquia de Alba no concello lugu\u00e9s de Vilalba na comarca da Terra Ch\u00e1."}
{"id": "196377", "revid": "22570", "url": "https://gl.wikipedia.org/wiki?curid=196377", "title": "As D\u00e1divas, Alba, Vilalba", "text": "As D\u00e1divas \u00e9 un lugar da parroquia de Alba no concello lugu\u00e9s de Vilalba na comarca da Terra Ch\u00e1."}
{"id": "196378", "revid": "85894", "url": "https://gl.wikipedia.org/wiki?curid=196378", "title": "O Fontelo, Alba, Vilalba", "text": "O Fontelo \u00e9 un lugar da parroquia de Alba no concello lugu\u00e9s de Vilalba na comarca da Terra Ch\u00e1."}
{"id": "196379", "revid": "85894", "url": "https://gl.wikipedia.org/wiki?curid=196379", "title": "Gali\u00f1eiro, Alba, Vilalba", "text": "Gali\u00f1eiro \u00e9 un lugar da parroquia de Alba no concello lugu\u00e9s de Vilalba na comarca da Terra Ch\u00e1."}
{"id": "196380", "revid": "85894", "url": "https://gl.wikipedia.org/wiki?curid=196380", "title": "A Igrexa, Alba, Vilalba", "text": "A Igrexa \u00e9 un lugar da parroquia de Alba no concello lugu\u00e9s de Vilalba na comarca da Terra Ch\u00e1.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "196381", "revid": "56817", "url": "https://gl.wikipedia.org/wiki?curid=196381", "title": "O Larizo, Alba, Vilalba", "text": "O Larizo \u00e9 un lugar da parroquia de Alba no concello lugu\u00e9s de Vilalba na comarca da Terra Ch\u00e1."}
{"id": "196382", "revid": "85894", "url": "https://gl.wikipedia.org/wiki?curid=196382", "title": "Penelas, Alba, Vilalba", "text": "Penelas \u00e9 un lugar da parroquia de Alba no concello lugu\u00e9s de Vilalba na comarca da Terra Ch\u00e1."}
{"id": "196383", "revid": "22570", "url": "https://gl.wikipedia.org/wiki?curid=196383", "title": "Tralocurro, Alba, Vilalba", "text": "Tralocurro \u00e9 un lugar da parroquia de Alba no concello lugu\u00e9s de Vilalba na comarca da Terra Ch\u00e1."}
{"id": "196384", "revid": "85894", "url": "https://gl.wikipedia.org/wiki?curid=196384", "title": "As Xestas, Alba, Vilalba", "text": "As Xestas \u00e9 un lugar da parroquia de Alba no concello lugu\u00e9s de Vilalba na comarca da Terra Ch\u00e1."}
{"id": "196385", "revid": "23204", "url": "https://gl.wikipedia.org/wiki?curid=196385", "title": "Carregal de Abaixo, \u00c1rbol, Vilalba", "text": "Carregal de Abaixo \u00e9 un lugar da parroquia de \u00c1rbol no concello lugu\u00e9s de Vilalba na comarca da Terra Ch\u00e1."}
{"id": "196386", "revid": "22570", "url": "https://gl.wikipedia.org/wiki?curid=196386", "title": "Caxigueira, \u00c1rbol, Vilalba", "text": "Caxigueira \u00e9 un lugar da parroquia de \u00c1rbol no concello lugu\u00e9s de Vilalba na comarca da Terra Ch\u00e1."}
{"id": "196387", "revid": "56817", "url": "https://gl.wikipedia.org/wiki?curid=196387", "title": "O Fondal, \u00c1rbol, Vilalba", "text": "O Fondal \u00e9 un lugar da parroquia de \u00c1rbol no concello lugu\u00e9s de Vilalba na comarca da Terra Ch\u00e1."}
{"id": "196388", "revid": "1131", "url": "https://gl.wikipedia.org/wiki?curid=196388", "title": "Museo de Ourense", "text": ""}
{"id": "196389", "revid": "85894", "url": "https://gl.wikipedia.org/wiki?curid=196389", "title": "A Fraga Alta, \u00c1rbol, Vilalba", "text": "A Fraga Alta \u00e9 un lugar da parroquia de \u00c1rbol no concello lugu\u00e9s de Vilalba na comarca da Terra Ch\u00e1."}
{"id": "196390", "revid": "56817", "url": "https://gl.wikipedia.org/wiki?curid=196390", "title": "Gomenlle, \u00c1rbol, Vilalba", "text": "Gomenlle \u00e9 un lugar da parroquia de \u00c1rbol no concello lugu\u00e9s de Vilalba na comarca da Terra Ch\u00e1."}
{"id": "196391", "revid": "85894", "url": "https://gl.wikipedia.org/wiki?curid=196391", "title": "A Lama, \u00c1rbol, Vilalba", "text": "A Lama \u00e9 un lugar da parroquia de \u00c1rbol no concello lugu\u00e9s de Vilalba na comarca da Terra Ch\u00e1.\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "196392", "revid": "23204", "url": "https://gl.wikipedia.org/wiki?curid=196392", "title": "Goberno provisional ruso", "text": "O Goberno provisional ruso formouse en Petrogrado\u00a0despois da abdicaci\u00f3n do tsar Nicolao II durante a Revoluci\u00f3n de Febreiro de 1917. Consistiu nunha serie de sucesivos gabinetes, principalmente de coalici\u00f3n entre pol\u00edticos liberais e socialistas moderados, que trataron infrutuosamente de resolver os graves problemas aos que se enfrontaba o pa\u00eds, enfrascado na impopular primeira guerra mundial, ata a toma do poder dos bolxeviques en novembro, ala radical do Partido Obreiro Socialdem\u00f3crata de Rusia, na Revoluci\u00f3n de Outubro.\nO primeiro goberno estivo formado exclusivamente por pol\u00edticos burgueses, coa \u00fanica excepci\u00f3n de Aleksandr Kerenskii, do Partido Social-Revolucionario (SR), que ingresou no goberno a t\u00edtulo persoal. Durou apenas dous meses antes de cesar durante a Crise de abril debido \u00e1s diferenzas sobre a guerra entre socialistas e os membros m\u00e1is conservadores do Consello de Ministros. Formouse ent\u00f3n o primeiro dos varios Gobernos de coalici\u00f3n entre liberais e socialistas. O pr\u00edncipe Georgii Lvov mant\u00edvose \u00e1 fronte do novo Goberno ata despois do fracaso da Ofensiva de Kerenskii, a crise cos membros do Partido Democr\u00e1tico Constitucional, os kadetes, pola tensi\u00f3n cos nacionalistas ucra\u00ednos e as Xornadas de Xullo, cando lle sucedeu Kerenskii \u00e1 fronte dun gabinete temporal de socialistas e liberais independentes. Estes primeiros gobernos realizaron unha ampla labor de reforma pol\u00edtica, pero non resolveron os problemas m\u00e1is importantes da poboaci\u00f3n: a fin da guerra, a reforma agraria, os cambios nas condici\u00f3ns dos obreiros urbanos e as aspiraci\u00f3ns das minor\u00edas.\nO novo acordo entre \"kadetes\" e socialistas xurdido tras semanas de negociaci\u00f3ns puxo fin \u00e1 crise gobernamental do ver\u00e1n, pero non resolveu os desacordos entre eles nin permitiu avanzar nas reformas sociais e econ\u00f3micas esixidas cada vez con m\u00e1is insistencia pola poboaci\u00f3n nin levou a avances no fin da guerra. O ver\u00e1n trouxo a radicalizaci\u00f3n da situaci\u00f3n en Rusia: mentres a dereita tend\u00eda a buscar unha figura autoritaria que impuxese orde, acabase coa crise e retomase a guerra con vigor, a esquerda reclamaba cada vez con maior insistencia a aplicaci\u00f3n de profundas reformas pol\u00edticas, sociais e econ\u00f3micas. A falta de resultados das acci\u00f3ns do Goberno e o fracaso do intento de golpe de Estado do comandante en xefe do Ex\u00e9rcito, debilitaron tanto \u00e1 dereita como ao Goberno, ao que se viu involucrado no mesmo, e reforzaron a posici\u00f3n da esquerda radical, favorable \u00e1 toma do poder polos soviets.\nA mediados do outono, a situaci\u00f3n de crise e a debilidade do Goberno levaron \u00e1 discusi\u00f3n aberta dun cambio de Goberno e a formaci\u00f3n dun puramente socialista. Mentres no campo os soviets aceleraban unha reforma agraria oficiosa e se independizaban de feito da administraci\u00f3n central, nas cidades crec\u00eda o apoio \u00e1 esquerda radical; cando os bolxeviques decidiron tomar o poder a trav\u00e9s dos soviets no Segundo Congreso Nacional dos Soviets, a oposici\u00f3n gobernamental foi m\u00ednima. A Revoluci\u00f3n de Outubro puxo fin ao per\u00edodo do Goberno provisional e deu paso a un novo bolxevique, o Sovnarkom.\nCreaci\u00f3n do Goberno provisional.\nO Comit\u00e9 provisional da Duma Estatal invitou o comit\u00e9 executivo do Soviet de Petrogrado a tratar a situaci\u00f3n pol\u00edtica o e reun\u00edronse esa mesma tarde. Para ent\u00f3n o comit\u00e9 executivo provisional do soviet xa decidira non ingresar no novo Goberno; a toma do poder non se formulara. A reuni\u00f3n foi cordial entre os menxeviques Nikolai Chjeidze, Sujanov e Sokolov, e os liberais Pavel Miliukov, Aleksandr Guchkov e Georgii Lvov. Os primeiros mostr\u00e1ronse dispostos a ceder o Goberno aos segundos e manterse fora do novo Consello de Ministros. A cambio do apoio dos socialistas, estes esixiron a promulgaci\u00f3n de dereitos civ\u00eds (de asociaci\u00f3n, de formaci\u00f3n de partidos pol\u00edticos, de liberdade de prensa...). Deb\u00eda liberarse ademais os presos pol\u00edticos, estenderse os dereitos civ\u00eds aos soldados e convocarse canto antes unha Asemblea Constitu\u00ednte. Esta deb\u00eda elixirse por sufraxio universal, directo, igualitario e secreto, e definir\u00eda a Constituci\u00f3n do pa\u00eds e a s\u00faa forma de Goberno (proclama do , ao d\u00eda seguinte da formaci\u00f3n do novo Consello de Ministros). O soviet da capital ofreceu publicamente o seu apoio ao novo Goberno mentres se ativese ao acordo pactado, pero rexeitou entrar no mesmo. O Comit\u00e9 Executivo do soviet rexeitou a proposta dos deputados da Duma Imperial de Rusia para inclu\u00edr a Chjeidze e Kerenskii no novo gabinete, a\u00ednda que Kerenskii aceptouna pola s\u00faa conta e logrou m\u00e1is tarde o apoio do pleno do soviet ao d\u00eda seguinte. O soviet consideraba que a revoluci\u00f3n fora burguesa e que, sendo as\u00ed, os socialistas non deb\u00edan formar parte do Goberno. Este quedou ent\u00f3n formado por liberais, conservadores moderados e Kerenskii.\nCando o tsar Nicolao II abdicou o e o seu irm\u00e1n o Gran Duque Miguel, rexeitou o trono ao d\u00eda seguinte, o Goberno provisional comezou a rexer o Imperio Ruso\u00a0de xeito formal, pero o seu poder estaba realmente limitado pola crecente autoridade do Soviet de Petrogrado.\nO novo Goberno pareceu contar inicialmente cun apoio abafador e contou con moitas das m\u00e1is brillantes figuras dos liberais rusos, como o novo Primeiro Ministro Georgii Lvov, progresista e respectado veterano do traballo nos \"zemtsvos\". A maior\u00eda dos seus membros provi\u00f1an do Partido Democr\u00e1tico Constitucional encabezado por Pavel Miliukov, quen ocupou a carteira de Exteriores. O novo Consello de Ministros, por\u00e9n, era d\u00e9bil e a s\u00faa autoridade era limitada en gran parte do pa\u00eds e na propia capital. Os diversos nacionalismos do Imperio, as divisi\u00f3ns entre os socialistas e a oposici\u00f3n entre estes e os liberais menoscababan o poder gobernamental. Petrogrado quedou a mercede do soviet. O desexo da poboaci\u00f3n de non limitar a revoluci\u00f3n a reformas pol\u00edticas, sen\u00f3n que inclu\u00edse medidas sociais e econ\u00f3micas complicou ademais desde o comezo as relaci\u00f3ns entre os liberais e os socialistas. As diferenzas sobre a guerra \u2014moi impopular\u2014 tam\u00e9n dificultaron o entendemento entre ambos os grupos. A concepci\u00f3n provisional do Goberno, o convencemento de que s\u00f3 aquel que xurdise da Asemblea Constitu\u00ednte elixida democraticamente por sufraxio universal secreto poder\u00eda decidir as cuesti\u00f3ns fundamentais pol\u00edticas, sociais e econ\u00f3micas, e os desacordos entre fracci\u00f3ns no Goberno fixeron que este pospuxese continuamente as reformas de importancia.\nA situaci\u00f3n pol\u00edtica.\nA Revoluci\u00f3n de Febreiro produciu un profundo cambio pol\u00edtico; varreu temporalmente as forzas \u00e1 dereita dos liberais, transformados repentinamente nos novos \"conservadores\" da pol\u00edtica nacional. Esquerda e dereita divid\u00edronse en fracci\u00f3ns moderadas e radicais. As primeiras forxaron unha colaci\u00f3n para cooperar politicamente que caracterizou o per\u00edodo interrevolucionario. A esquerda, formada por socialistas, quedou dividida fundamentalmente en \"defensistas\" favorables a cooperar cos liberais e cuxa principal figura foi o menxevique xeorxiano Irakli Tsereteli, e a corrente radical oposta ao Goberno provisional, formada polos socialrevolucionarios de esquerda, menxeviques internacionalistas, anarquistas e, principalmente, bolxeviques, con Lenin como figura m\u00e1is destacada. A primeira dominou a maior\u00eda dos soviets ata outono.\nO grupo moderado formouse pola uni\u00f3n oficiosa de destacados dirixentes de diversos partidos socialistas: ademais do propio Tsereteli, os menxeviques Nikolai Chjeidze ou Matvei Skobelev (presidente e vicepresidente do Soviet de Petrogrado), o tam\u00e9n menxevique Fiodor Dan, os socialrevolucionarios Abraham Gotz e Nikolai Avksentiev (presidente do soviet nacional de campesi\u00f1os), o ex-bolxevique\u00a0Vladimir Voitinski, o socialista popular Aleksei Peshekhonov ou o bundista Mark Liber. Reunidos a mi\u00fado de xeito informal na casa de Skovelev para tratar os diversos asuntos, constitu\u00edan o n\u00facleo da alianza menxevique-socialrevolucionaria que dominou a pol\u00edtica rusa ata o outono. A s\u00faa posici\u00f3n pol\u00edtica caracterizouse por:\nEste bloque moderado f\u00edxose pronto co control do Soviet de Petrogrado e multiplicouse por todo o pa\u00eds: dominou a maior\u00eda dos soviets e, tralas elecci\u00f3ns do ver\u00e1n, a maior\u00eda dos concellos, ademais do Comit\u00e9 Executivo Central de Todas as Rusias xurdido do primeiro Congreso dos Soviets de Todas as Rusias celebrado en xu\u00f1o. A pesar da s\u00faa disposici\u00f3n a colaborar cos liberais, os socialistas nunca abandonaron certa hostilidade e receo \u00e1s actividades dos partidos m\u00e1is conservadores, o que complicou a cooperaci\u00f3n. Contrarios a que os soviets tomasen o poder, tampouco se mostraron dispostos a someterse incondicionalmente \u00e1 autoridade formal do Goberno.\nA dualidade do poder pol\u00edtico, dividido na capital entre o Goberno provisional e o Soviet de Petrogrado, e no resto do pa\u00eds entre as instituci\u00f3ns da administraci\u00f3n e os diversos soviets, deb\u00edase \u00e1 divisi\u00f3n social do pa\u00eds: mentres que o Goberno e as administraci\u00f3ns representaban principalmente as clases medias e altas, os soviets eran os representantes das clases baixas. O primeiro trataba de realizar unha reforma pol\u00edtica sen grandes cambios na estrutura social e econ\u00f3mica, mentres que os soviets reflect\u00edan os desexos das clases desfavorecidas de levar a cabo profundos cambios sociais e econ\u00f3micos.\nPrincipais problemas.\nO Goberno provisional e a desilusi\u00f3n do campesi\u00f1ado.\nNo campo, tras un primeiro momento de escepticismo e cautela sobre a ca\u00edda do tsar, a reacci\u00f3n xeral entre os campesi\u00f1os foi de alegr\u00eda. Esta actitude favoreceu inicialmente ao Goberno provisional e a continuaci\u00f3n da guerra, pero o apoio do campesi\u00f1ado ao Goberno non era incondicional e depend\u00eda da s\u00faa actuaci\u00f3n en favor dos intereses dos labradores, tal e como estes os entend\u00edan. A actitude do Goberno nas tres \u00e1reas de maior interese para os campesi\u00f1os (a administraci\u00f3n local, que esperaban que fose elixida nas vilas, a propiedade da terra, que desexaban pasase \u00e1s s\u00faas mans tras ser expropiada aos terratenentes, e a pol\u00edtica de abastecemento de alimentos \u00e1s cidades), non foi do agrado do campesi\u00f1ado.\nA\u00ednda que o o Goberno aboliu certos cargos tsaristas como os gobernadores e os vicegobernadores provinciais, recomendou aos substitutos, presidentes dos \"zemstvos\", manter a administraci\u00f3n anterior, incapaz de substitu\u00edla por completo de forma inmediata. Xurdiu unha divisi\u00f3n notable nas organizaci\u00f3ns xurdidas nas aldeas e nos distritos (\"v\u00f3lost\"), controladas polo campesi\u00f1ado, e as das cidades de provincias, \"uezd\" e provincias, dominadas polas clases urbanas e intelectuais, m\u00e1is pr\u00f3ximas ao Goberno. Se ben este aconsellaba consultar coas organizaci\u00f3ns locais, formadas en numerosas ocasi\u00f3ns polos campesi\u00f1os, indicaba tam\u00e9n a conveniencia de inclu\u00edr nestas aos terratenentes e intelectuais locais. A pesar de que estas medidas deb\u00edan ser provisionais antes de entregar a administraci\u00f3n a novas instituci\u00f3ns m\u00e1is democr\u00e1ticas, para cando parte destas medidas comezaron a aplicarse, a finais do ver\u00e1n de 1917, o Goberno xa perdera o favor dos campesi\u00f1os. Ante a lentitude das reformas ata a ca\u00edda do Goberno a comezos de novembro, a administraci\u00f3n no campo quedou, en opini\u00f3n dos campesi\u00f1os, nas mans dos antigos amos, funcionarios tsaristas e terratenentes que imped\u00edan a s\u00faa participaci\u00f3n. O Goberno parec\u00eda decidido a perpetuar a antiga orde de poder con novos nomes.\nA toma de terras e facendas dos terratenentes tampouco recibiu a resposta gobernamental que o campo esperaba: o Goberno condenou severamente as ocupaci\u00f3ns e as revoltas no campo, insistindo en tratar legalmente o traspaso da propiedade e aconsellando paciencia aos campesi\u00f1os. A utilizaci\u00f3n da forza por parte do Goberno para impedir as acci\u00f3ns dos campesi\u00f1os, a\u00ednda que espor\u00e1dica, non gustou a estes e reforzou a s\u00faa percepci\u00f3n do mesmo como un representante dos intereses dos terratenentes. Nas rexi\u00f3ns onde a comuna fora a forma tradicional de repartimento de terra entre os campesi\u00f1os da aldea, a idea de que cada familia s\u00f3 deb\u00eda ter a terra que puidese traballar estaba moi arraigada, e levaba a considerar aos terratenentes absentistas como parasitos do campo. Consideraban que os seus problemas econ\u00f3micos acabar\u00edan co inmediato repartimento das terras dos terratenentes, que deb\u00edan outorg\u00e1rselles de xeito inmediato e sen necesidade de compensar aos antigos propietarios.\nA pol\u00edtica agraria do Goberno era completamente insatisfactoria para os campesi\u00f1os. Dirixida a aumentar a produci\u00f3n e a asegurar o abastecemento das cidades e do Ex\u00e9rcito, ordenaba a recollida de informaci\u00f3n que permitise \u00e1 futura Asemblea Constitu\u00ednte Rusa resolver o problema agrario, mantendo mentres a propiedade e estruturas existentes. A\u00ednda que l\u00f3xica, a actitude do Goberno era politicamente insostible no ambiente de 1917, xa que impo\u00f1\u00eda un atraso \u00e1 reforma agraria,ao que se opo\u00f1\u00edan os campesi\u00f1os. As prioridades do Goberno e dos campesi\u00f1os non coincid\u00edan, o que levou pronto ao conflito entre as d\u00faas partes. A expropiaci\u00f3n das terreos reais e aristocr\u00e1ticas, a anulaci\u00f3n das leis de Stolypin, a prohibici\u00f3n da venda de terras ou a instauraci\u00f3n de comit\u00e9s agrarios eran medidas demasiado conservadoras para satisfacer ao campesi\u00f1ado. Os comit\u00e9s agrarios, nomeados para reunir a informaci\u00f3n desexada e xestionar as disputas sobre as terras, a mi\u00fado quedaron en mans de elementos non campesi\u00f1os e foron impopulares no campo. Mal vistos polos campesi\u00f1os e sen unha estrutura clara, tampouco contaban con forza algunha para impo\u00f1er a pol\u00edtica gobernamental no agro. Os niveis m\u00e1is baixos de xerarqu\u00eda de comit\u00e9s agrarios, pola contra, si quedaron en xeral nas mans dos propios campesi\u00f1os, que os utilizaron a mi\u00fado para xestionar as tomas de terreos dos terratenentes.\nPara tratar de garantir a subministraci\u00f3n de alimentos, crucial para manter o novo r\u00e9xeme e para a ca\u00edda do tsar, o Goberno decretou o o monopolio dos cereais e o establecemento dun comit\u00e9 de abastecemento, ao que era obrigatorio vender as colleitas a prezos fixos. A inflaci\u00f3n desbordada, o transporte ineficiente e a escasa produci\u00f3n de artigos de primeira necesidade para os campesi\u00f1os\u2014a industria estaba dirixida \u00e1 produci\u00f3n b\u00e9lica\u2014 fixeron que un n\u00famero crecente destes se negase a entregar a prezo fixo as s\u00faas colleitas ao Goberno, o que creou escaseza nas cidades e o campo, desabastecido. Os intentos de resistencia dos grandes propietarios consistiron en reclamar o amparo gobernamental, tratar de deter os cultivos, realizar vendas ficticias a cidad\u00e1ns estranxeiros para evitar a expropiaci\u00f3n ou intentar reunir o apoio das antigas administraci\u00f3ns. Os comit\u00e9s, de novo non formados por campesi\u00f1os, non contaban tampouco cos medios para obrigar aos campesi\u00f1os a ceder as s\u00faas colleitas pola forza. O campo, radicalizado tardiamente comparado coas principais cidades, limitouse na primavera e comezos do ver\u00e1n a acosar aos terratenentes, pero no outono os campesi\u00f1os xa queimaban abertamente as colleitas, destru\u00edan as facendas e asasinaban aos seus propietarios. Para ent\u00f3n tam\u00e9n agudizarase a escaseza de produtos manufacturados b\u00e1sicos que utilizaban os campesi\u00f1os e que tam\u00e9n afectou a outros traballadores; a enorme demanda do Ex\u00e9rcito, o transporte deficiente e o propio aumento das necesidades civ\u00eds contribu\u00edan \u00e1 penuria.\nAs diferenzas sobre a pol\u00edtica agraria entre liberais e socialistas agravou ademais a tendencia gobernamental a pospo\u00f1er as medidas \u00e1 futura reuni\u00f3n da Asemblea Constitu\u00ednte. A pesar do nomeamento do prestixioso socialrevolucionario V\u00edctor Chernov como ministro de Agricultura do primeiro gabinete de coalici\u00f3n en maio, este resultou incapaz de vencer a oposici\u00f3n dos seus colegas ministros e do seu propio partido a aplicar unha reforma agraria xeral; a pasividade gobernamental favoreceu a ocupaci\u00f3n de terras polos campesi\u00f1os, que o Goberno non pod\u00eda evitar pola forza. A pesar do crecemento da violencia nestas acci\u00f3ns segundo avanzou o ano e dos casos de asasinatos de terratenentes, en xeral a revoluci\u00f3n campesi\u00f1a foi incruenta; os campesi\u00f1os estaban en xeral m\u00e1is interesados no repartimento das terras e bens daqueles e en asegurar a imposibilidad do seu regreso.\nA finais do ver\u00e1n, o Goberno perdera todo control efectivo sobre o campo ruso, que quedou en mans dos comit\u00e9s locais formados por campesi\u00f1os que dirixiron a toma das terras. Privado dunha administraci\u00f3n e dunha forza capaz de impedilo, o Goberno mostrouse impotente para deter a reorganizaci\u00f3n do campo.\nO Goberno e a guerra mundial.\nO Goberno provisional e o control das forzas armadas.\nDesde os primeiros d\u00edas da Revoluci\u00f3n de Febreiro, o Goberno fracasou nos seus intentos de tomar o control das forzas armadas, que quedaron na pr\u00e1ctica baixo a influencia dos soviets. A elecci\u00f3n de representantes militares para os soviets, a aprobaci\u00f3n da Orde n\u00famero 1, que limitaba a autoridade do gabinete \u00e1 pol\u00edtica do Soviet de Petrogrado, e a proximidade do programa de paz deste aos desexos maioritarios dos soldados, reforzaron a autoridade dos soviets e frustraron o control gobernamental das forzas armadas.\nDesde que na crise de abril, as tropas da gornici\u00f3n da capital \u2014uns 180\u00a0000 soldados, m\u00e1is outros 152\u00a0000 nas localidades pr\u00f3ximas\u2014 seguisen as ordes do Soviet de Petrogrado e non as do xeneral Lavr Kornilov, comandante da mesma, o Goberno non tivo m\u00e1is remedio que tratar coas unidades de Petrogrado a trav\u00e9s do soviet. O Goberno non contaba en realidade con tropas realmente fieis: as unidades revolucionarias tend\u00edan a seguir as directrices dos grupos de extrema esquerda. Os intentos, ilegais, do propio Goberno de frear a propaganda derrotista dos xornais entre as tropas, resultaron in\u00fatiles. A finais de xullo, o gabinete restaurou a censura militar na prensa a petici\u00f3n do alto mando, e ante a s\u00faa ineficacia, tratou de eliminar a prensa derrotista. A propaganda derrotista, principalmente bolxevique, era moito m\u00e1is eficaz que a do Goberno, que rara vez chegaba aos soldados, e era moito m\u00e1is pr\u00f3xima aos sentimentos destes, os m\u00e1is afectados pola guerra. Foi o propio propio Goberno, por\u00e9n, o que permitiu a discusi\u00f3n pol\u00edtica aos soldados que non estivesen de servizo, por presi\u00f3n da esquerda e contra a opini\u00f3n dos mandos. A posibilidade de debater, a propaganda derrotista, e a crise de avituallamento da fronte fixeron que o extremismo pol\u00edtico de esquerda se estendese rapidamente entre as tropas.\nComo no caso doutros grupos, as esixencias dos soldados \u2014uns sete mill\u00f3ns na fronte e outros dous mill\u00f3ns e medio nas guarnici\u00f3ns de retagarda\u2014 ao comezo da revoluci\u00f3n eran moderadas, centradas principalmente na democratizaci\u00f3n do Ex\u00e9rcito e a fin dos privilexios dos oficiais e da humillaci\u00f3n das tropas. A incapacidade do groso dos mandos para adaptarse \u00e1 nova situaci\u00f3n, o apoio do Goberno aos oficiais, e a fundada sospeita de que as chamadas a recuperar a disciplina militar e a preparaci\u00f3n dunha ofensiva ti\u00f1an ademais unha segunda intenci\u00f3n contrarrevolucionaria levou ao descr\u00e9dito do Goberno entre os soldados. A gornici\u00f3n de Petrogrado, oposta desde o comezo \u00e1 continuaci\u00f3n da guerra, foi perdendo a s\u00faa inicial confianza e apoio cara aos dirixentes socialistas moderados ante a falta de reformas. O errado golpe de Kornilov a principios do outono acelerou definitivamente o proceso de oposici\u00f3n das tropas ao Goberno de coalici\u00f3n social-liberal e a esixencia de que o soviet tomase o poder.\nNa fronte, as malas condici\u00f3ns das tropas pola falta de recursos fixo crecer as deserci\u00f3ns; na s\u00faa maior\u00eda \"campesi\u00f1os uniformados\". Moitos dos desertores regresaron \u00e1s s\u00faas aldeas levando con eles o radicalismo que xa crec\u00eda nas cidades e que se estendeu deste xeito polas provincias do Imperio. Ademais dos axitadores bolxeviques que o partido enviaba \u00e1s provincias, os soldados de permiso ou que desertaran actuaban tam\u00e9n como propagandistas das posici\u00f3ns extremistas en asuntos pol\u00edticos e sociais, a mi\u00fado con grande efecto nas poboaci\u00f3ns do agro ruso. As deserci\u00f3ns eran numerosas xa incluso na primavera: na fronte suroeste calcul\u00e1banse uns dous mil soldados desertores nos ferrocarr\u00eds aos d\u00eda a mediados de abril. A chegada dos desertores \u00e1s guarnici\u00f3ns da retagarda afectou \u00e1 moral destas, ademais de influ\u00edr no campo. No outono, cont\u00e1banse arredor dos dous mill\u00f3ns deles por todo o pa\u00eds.\nOs plans de paz.\nA paz era o principal problema do pa\u00eds, a s\u00faa ausencia imped\u00eda atender outros ou satisfacer as aspiraci\u00f3ns da poboaci\u00f3n. Dado o desexo de paz da poboaci\u00f3n, pero a s\u00faa oposici\u00f3n inicial a unha rendici\u00f3n incondicional ou a unha paz separada cos Imperios centrais, ao comezo do per\u00edodo revolucionario a actitude con maior apoio resultou ser a dos \"defensistas\" revolucionarios, que avogaban por unha paz sen anexi\u00f3ns e a defensa de Rusia mentres se alcanzaba. Esta actitude, representada principalmente polo menxevique Irakli Tsereteli, foi rapidamente adoptada pola maior\u00eda do Soviet de Petrogrado e permitiu aos seus seguidores dominar o \u00f3rgano. Unha vez controlado o Soviet, os \"defensistas\" propux\u00e9ronse impo\u00f1er ao Goberno o seu plan de paz, o que levou \u00e1 primeira crise de Goberno pola oposici\u00f3n de Miliukov a aceptar os obxectivos dos \"defensistas\" revolucionarios e a s\u00faa defensa da continuaci\u00f3n dos combates ata a vitoria. Miliukov defend\u00eda o mantemento dos obxectivos b\u00e9licos do antigo r\u00e9xime tsarista. Os ministros de Defensa, primeiro Guchkov e m\u00e1is tarde Aleksandr Kerenskii, apoiaron a continuaci\u00f3n da participaci\u00f3n rusa na contenda.\nOs dirixentes menxeviques que controlaban o soviet da capital, propuxeron a firma dunha paz sen anexi\u00f3ns nin indemnizaci\u00f3ns, para o que levaron a cabo unha actividade paralela no Soviet e no Goberno desde o seu ingreso neste en maio. O seu plan consist\u00eda na reconstituci\u00f3n da Internacional socialista e posteriormente na convocatoria dunha conferencia socialista en Estocolmo que deb\u00eda conducir ao apartamento do poder das burgues\u00edas nacionais e a toma do poder dos socialistas, a firma da paz, e o xurdimento dunha nova orde econ\u00f3mica e social nas distintas naci\u00f3ns. Para isto necesitaban a cooperaci\u00f3n dos socialistas dos resto de pa\u00edses belixerantes e dos seus Gobernos. Por\u00e9n, os socialistas Aliados que acudiron a Rusia trala Revoluci\u00f3n de Febreiro, estaban m\u00e1is interesados en reforzar o esforzo b\u00e9lico ruso que nas propostas de paz do soviet. As condici\u00f3ns impostas polos socialistas dos pa\u00edses Aliados negaban na pr\u00e1ctica reticente aquiescencia \u00e1 convocatoria da conferencia socialista proposta polos rusos. O acordo entre o soviet e aqueles resultou imposible, o que imposibilitou o rexurdimento da Internacional e fixo fracasar o plan de paz. Os Gobernos Aliados, pola s\u00faa banda, tampouco se mostraron dispostos a cooperar e prohibiron a viaxe dos seus cidad\u00e1ns a Estocolmo (franceses, italianos e estadounidenses a finais de maio e comezos de xu\u00f1o, m\u00e1is tarde os brit\u00e1nicos). Dada a intenci\u00f3n do Soviet de Petrogrado\u00a0de continuar a defensa do pa\u00eds ata a consecuci\u00f3n da paz desexada, o fracaso das s\u00faas propostas de paz levou a que a belixerancia de Rusia continuase. O Goberno, enfrontado \u00e1 hostilidade Aliada aos plans de paz, limitouse a calmar \u00e1 opini\u00f3n p\u00fablica rusa e dar sensaci\u00f3n de actividade, pero sen avance real alg\u00fan xa a comezos do ver\u00e1n. O temor \u00e1 hexemon\u00eda alem\u00e1, a sospeita de que Rusia xa non era considerada un aliado \u00fatil polos seus aliados da Tripla Entente e o apego \u00e1 alianza co Reino Unido e Francia fixeron que o Goberno non planificara presentar un ultimato, ameazando con abandonar o conflito no caso de que non se satisfixesen as s\u00faas esixencias de paz.\nEn parte para reforzar a s\u00faa posici\u00f3n negociadora, tanto o Soviet como o Goberno fomentaron a preparaci\u00f3n dunha ofensiva militar durante o ver\u00e1n que, tras ef\u00e9meros avances, acabou en derrota e acelerou a desintegraci\u00f3n do Ex\u00e9rcito e, con el, a fortaleza da posici\u00f3n negociadora rusa ante os seus aliados.\nTralas crises gobernamentais do ver\u00e1n, a diplomacia rusa, tanto do Goberno como do Soviet de Petrogrado, retomou con nulo \u00e9xito os esforzos por lograr a paz, cada vez m\u00e1is desexada pola poboaci\u00f3n segundo se acercaba o inverno. A falta de resultados desprestixiou aos socialistas moderados, incapaces de adoptar un plan alternativo ou de aceptar unha paz separada con Alema\u00f1a. O Goberno brit\u00e1nico finalmente negouse a estender pasaportes aos seus cidad\u00e1ns para acudir \u00e1 conferencia socialista de Estocolmo a mediados de agosto, e a comezos de setembro os \"defensistas\" tiveron que admitir que as probabilidades de lograr a paz a curto prazo seguindo o seu plan eran desprezables. A vacilaci\u00f3n dos socialistas Aliados, a oposici\u00f3n dos seus Gobernos, a falta de apoio entre a poboaci\u00f3n destes pa\u00edses e a aparente falta de apoio do propio Goberno ruso desbarataron os planes dos socialistas moderados, o que reforzou a posici\u00f3n dos bolxeviques, \u00fanica forza que parec\u00eda prometer unha paz inmediata. Poucos d\u00edas antes do derrocamento do Goberno provisional polos bolxeviques, os Aliados expresaron a s\u00faa oposici\u00f3n a aceptar a un delegado do Comit\u00e9 Executivo Central (Sk\u00f3belev) na pr\u00f3xima conferencia interaliada que, aclararon, non tratar\u00eda sobre a paz nin sobre unha posible revisi\u00f3n dos obxectivos dos belixerantes, sen\u00f3n de como revitalizar as operaci\u00f3ns militares. O empe\u00f1o dos Aliados na vitoria militar e o seu convencemento de que esta era posible, especialmente trala entrada en guerra dos Estados Unidos, impediron que frutificasen os intentos dos \"defensistas\" revolucionarios de lograr unha paz negociada e paralizaron a acci\u00f3n pol\u00edtica destes. A actitude Aliada de alargar as conversas cos rusos frustrou os intentos rusos de lograr unha paz que non fose unha vitoria total, pero ao prezo de favorecer aos bolxeviques. O Goberno provisional mostrouse lento nas s\u00faas acci\u00f3ns a favor da paz e, desde comezos do ver\u00e1n, cada vez menos interesado en tratar a cuesti\u00f3n cos Aliados, considerando que o momento non era propicio para lograr un acordo con estes. A poboaci\u00f3n e especialmente os soldados esperaban a firma r\u00e1pida da paz e o regreso aos seus fogares para comezar a repartici\u00f3n das terras. A falta de resultados fixo que un n\u00famero crecente abandonase a s\u00faa anterior actitude \"defensista\" para pasar a apoiar aos bolxeviques. A incapacidade dos sucesivos gabinetes de alcanzar a paz desprestixiou intensamente ao Goberno provisional.\nOs nacionalismos.\nA ca\u00edda da autocracia fomentou o crecemento dos nacionalismos do antigo Imperio Ruso, que xurdiron con diversa forza e variadas exixencias, desde modestas autonom\u00edas culturais ata a independencia. Estes movementos foron radicaliz\u00e1ndose ao longo de 1917, a\u00ednda que as exixencias de independencia total da nova rep\u00fablica rusa escasearon.\nSocialistas e liberais coincid\u00edan en opo\u00f1erse a reformar o Imperio de acordo a divisi\u00f3ns culturais e relixiosas, a pesar do seu desexo de reforzar os Gobernos locais. Trataron de impedir a secesi\u00f3n das diversas minor\u00edas culturais do pa\u00eds e pospo\u00f1er as medidas sobre posibles autonom\u00edas ata a convocatoria da Asemblea Constitu\u00ednte, que confiaban apoiar\u00eda a centralizaci\u00f3n do pa\u00eds. Tanto o Soviet de Petrogrado como o Goberno provisional opux\u00e9ronse \u00e1s exixencias pol\u00edticas das minor\u00edas non rusas do Imperio. Rexeitouse tam\u00e9n a reforma das unidades militares para crear novas formaci\u00f3ns de acordo \u00e1 nacionalidade. O Goberno confiaba ademais que as novas liberdades pol\u00edticas acabasen coas tensi\u00f3ns nacionalistas e consideraban este problema como secundario. Os bolxeviques e o resto da esquerda radical mostr\u00e1ronse m\u00e1is favorables \u00e1s exixencias nacionalistas, pero dunha maneira vaga.\nAs Cortes finlandesas encontr\u00e1ronse coa desaprobaci\u00f3n de socialistas moderados e liberais ao proclamar a autonom\u00eda, e estes trataron de atrasar as negociaci\u00f3ns cos nacionalistas ucra\u00ednos ata que finalizase a guerra. A proclamaci\u00f3n dunha ampla autonom\u00eda pola Rada Central Ucra\u00edna o foi rexeitada polo Goberno provisional, que rogou \u00e1 Rada que pospuxese calquera medida ata a reuni\u00f3n da Asemblea Constitu\u00ednte. A negativa da Rada e as posteriores negociaci\u00f3ns entre as d\u00faas partes precipitaron a crise de Goberno que en xullo acabou co primeiro goberno de coalici\u00f3n pola dimisi\u00f3n en bloque dos ministros \"kadetes\", opostos \u00e1s concesi\u00f3ns aos ucra\u00ednos. S\u00f3 o \u00faltimo gabinete de coalici\u00f3n do outono prestou certa atenci\u00f3n aos nacionalismos e realizou algunhas concesi\u00f3ns tard\u00edas que non satisfixeron aos nacionalistas das minor\u00edas e que en \u00faltima instancia quedaban condicionadas \u00e1s decisi\u00f3ns da Asemblea Constitu\u00ednte.\nAs exixencias dos obreiros.\nAo comezo do per\u00edodo interrevolucionario, as exixencias dos traballadores eran reformistas e buscaban mellorar as condici\u00f3ns de vida e traballo, a mi\u00fado insalubres e perigosas: implantaci\u00f3n da xornada de oito horas, subidas de salarios, fin dos abusos da patronal, seguro por enfermidade, descansos para comidas, campamentos para os nenos, sanatorios... En xeral, centr\u00e1banse en abandonar a miseria, limitar o horario laboral, e mellorar as condici\u00f3ns de vida e de traballo. O apoio ao Goberno foi desde o comezo morno, ao contrario que aos soviets, aos que os obreiros dirix\u00edan a maior\u00eda das s\u00faas reivindicaci\u00f3ns. Entre as petici\u00f3ns pol\u00edticas, a exixencia dunha inmediata convocatoria da Asemblea Constitu\u00ednte elixida por sufraxio universal \u2014inclu\u00edndo o voto feminino\u2014 e segredo era m\u00e1is habitual que a da implantaci\u00f3n do socialismo. O pa\u00eds se consideraba de feito unha rep\u00fablica e non se expresaba a volta \u00e1 monarqu\u00eda. O derrotismo era a\u00ednda minoritario.\nA reacci\u00f3n represora do empresariado radicalizou aos traballadores, a pesar das petici\u00f3ns de moderaci\u00f3n do Goberno e do Soviet de Petrogrado. Os obreiros responderon creando comit\u00e9s nas f\u00e1bricas e, en ocasi\u00f3ns, tomando o control das mesmas e atacando aos capataces e donos destas. O n\u00famero de bolxeviques e anarquistas, ambos extremistas, elixidos como representantes nos comit\u00e9s, nos soviets e nas xuntas sindicais, foi crecendo co tempo. Os comit\u00e9s das f\u00e1bricas se foron convertendo nun poder alternativo ao do Soviet da capital e ao gobernamental. Moi pr\u00f3ximos \u00e1s f\u00e1bricas e talleres onde eran elixidos, eran organismos primordiais para expresar as aspiraci\u00f3ns dos traballadores e rexeitados en xeral polos industriais, particularmente polos seus desexos de supervisar o funcionamento das f\u00e1bricas. A finais de maio, nun gran congreso de comit\u00e9s de f\u00e1brica con representantes de 300\u00a0000 obreiros, creouse un comit\u00e9 central de maior\u00eda bolxevique e avogouse pola creaci\u00f3n dunha milicia obreira e o traspaso do poder aos soviets.\nOs industriais comezaron por ceder \u00e1s exixencias de aumentos salariais dos obreiros \u2014principalmente nas grandes cidades, con m\u00e1is resistencia nas localidades de tama\u00f1o medio e nas pequenas f\u00e1bricas\u2014 pero a inflaci\u00f3n acabou xa no ver\u00e1n coa mellora na situaci\u00f3n econ\u00f3mica destes e as novas petici\u00f3ns foron rexeitadas, en parte por raz\u00f3ns pol\u00edticas e en parte econ\u00f3micas: os beneficios empresariais desapareceran co grande aumento dos custos das materias primas, o combustible, os soldos e a ca\u00edda na produtividade. Incapaz de controlar a maior\u00eda dos custos de produci\u00f3n, o empresariado ruso centrouse nos salarios, o que enfrontouno aos traballadores. Mentres os primeiros desexaban asociar os salarios \u00e1 produtividade, os segundos desexaban que se axustasen ao custo da vida. As exixencias obreiras de supervisar as f\u00e1bricas v\u00edronse en xeral rexeitadas polos industriais. Os traballadores sospeitaban que os recortes ti\u00f1an un obxectivo pol\u00edtico, cando en realidade a maior\u00eda das veces ti\u00f1an unha orixe econ\u00f3mica. Os obreiros percib\u00edan os peches de empresas como un ataque \u00e1 revoluci\u00f3n, e esta impresi\u00f3n reforzaba a reivindicaci\u00f3n de traspasar o Goberno aos soviets, que deb\u00edan defender os seus intereses. Alg\u00fans destes peches, especialmente no ver\u00e1n, ti\u00f1an efectivamente car\u00e1cter pol\u00edtico e estaban organizados polos empresarios para premer ao Goberno e aos traballadores. O enfrontamento levou a un aumento das folgas e da tensi\u00f3n entre as d\u00faas partes. A vacilaci\u00f3n do Goberno entre as exixencias do proletariado e as do empresariado defraudou a ambas partes. Os intentos de mediaci\u00f3n fomentados polo Goberno fracasaron nunha serie de conversas nas que as cuesti\u00f3ns se delegaban a diversas comisi\u00f3ns e os industriais alegaban problemas financeiros para aceptar as reformas exixidas polos representantes obreiros. Os industriais comezaron a clamar por un \u00abGoberno forte\u00bb que favoreceu aos conservadores ao final do ver\u00e1n; os obreiros, por unha maior intervenci\u00f3n gobernamental na industria, incluso pola socializaci\u00f3n das f\u00e1bricas. A oposici\u00f3n do Goberno e a falta de apoio da direcci\u00f3n do Soviet de Petrogrado aos comit\u00e9s das f\u00e1bricas conduciu a que estes apoiasen cada vez m\u00e1is \u00e1 esquerda radical. A continua inflaci\u00f3n, a guerra e a pobreza alimentaron o crecente extremismo obreiro.\nO abastecemento das cidades e da fronte.\nO problema do transporte, incapaz de abastecer \u00e1 vez \u00e1 fronte e de satisfacer as necesidades dos civ\u00eds das cidades, agravouse trala ca\u00edda da autocracia, en parte polas acci\u00f3ns dos propios ferroviarios. Fronte aos 4272\u00a0km de li\u00f1as constru\u00eddos o ano anterior, en 1917 s\u00f3 se instalaron 995, o n\u00famero de vag\u00f3ns dispo\u00f1ibles afundiuse de 463.419 a 174.346, e tam\u00e9n o fixo o n\u00famero de locomotoras. O transporte por ferrocarril era ca\u00f3tico. O importante transporte fluvial, xestionado por empresas privadas, era tam\u00e9n moi deficiente e apenas controlado parcialmente polo Estado desde 1916. As condici\u00f3ns dos traballadores deste transporte eran tan malas que creceu o n\u00famero dos que cambiaban de traballo. O n\u00famero de barcos dispo\u00f1ibles tam\u00e9n decreceu coa guerra e moitos estaban en malas condici\u00f3ns. O sistema de estradas era tan anticuado, e a falta de animais de tiro tan grande debido \u00e1s requisici\u00f3ns do Ex\u00e9rcito (dous mill\u00f3ns de cabalos) que non ti\u00f1a un papel relevante nos transportes rusos. A falta destes animais complicaba moito o traslado das colleitas ata as estaci\u00f3ns de ferrocarril e reduc\u00eda as zonas que aprovisionaban ao resto do pa\u00eds. A crise do transporte levou ao desabastecemento, a inflaci\u00f3n e paro por falta de materias primas nas cidades, o desperdicio no campo, a especulaci\u00f3n no comercio, a deterioraci\u00f3n das comunicaci\u00f3ns, e problemas na subministraci\u00f3n da fronte. Todo isto facilitou a radicalizaci\u00f3n da revoluci\u00f3n. A capital, con gran poboaci\u00f3n e dependente do abastecemento exterior, sufriu pronto a inflaci\u00f3n e a escaseza de alimentos, ao igual que Moscova. Os ferroviarios, a pesar de estar mal pagados, tardaron, por\u00e9n, en mostrar activamente o seu descontento mediante folgas ata comezos do ver\u00e1n. O Goberno tratou de atrasar a satisfacci\u00f3n das exixencias destes ata a convocatoria da Asemblea Constitu\u00ednte e tratou en balde de calmar os \u00e1nimos con subidas dalg\u00fans soldos, en parte por non contar cos fondos para m\u00e1is.\nA comezos do per\u00edodo interrevolucionario, ao problema do transporte engad\u00edase a imposibilidade de satisfacer \u00e1 vez as necesidades do Ex\u00e9rcito e da poboaci\u00f3n civil: calc\u00falase que o pa\u00eds contaba con gran unicamente para o 50% das necesidades do primeiro e apenas o 41% das da segunda. Os campesi\u00f1os prefer\u00edan vender os seus produtos ao Ex\u00e9rcito, en parte polo car\u00e1cter campesi\u00f1o da maior\u00eda dos seus recrutas. Xa na primavera, as principais zonas produtoras de alimentos comezaran a gardar os seus excedentes e a non distribu\u00edr nas cidades e noutras rexi\u00f3ns menos favorecidas. As cidades mostr\u00e1ronse ademais incapaces de abastecer de produtos manufacturados ao campesi\u00f1ado e \u00e1 propia poboaci\u00f3n urbana debido ao gran consumo do Ex\u00e9rcito, as malas comunicaci\u00f3ns e o aumento da demanda. As f\u00e1bricas sufr\u00edan ademais de falta de combustible para operar. A hostilidade pol\u00edtica entre traballadores e patr\u00f3ns afectaba tam\u00e9n \u00e1 produci\u00f3n. O enorme aumento do prezo dos produtos manufacturados e a imposici\u00f3n gobernamental pouco despois da revoluci\u00f3n dun prezo fixo polo gran acrecentaron o desabastecemento das cidades ao desincentivar a venda deste polos campesi\u00f1os. Os escasos esforzos do Goberno por impo\u00f1er prezos fixos tam\u00e9n aos produtos manufacturados de primeira necesidade foron in\u00fatiles. Os campesi\u00f1os, convencidos da pr\u00f3xima desaparici\u00f3n dos impostos e incapaces de comprar os produtos industriais que desexaban coa venda do seu gran a un prezo excesivamente baixo, non v\u00edan raz\u00f3n para facelo.\nO Ex\u00e9rcito, que crecera en mill\u00f3ns en 1916, tampouco recib\u00eda a cantidade de alimentos necesarios para manter \u00e1s tropas, e a recomendaci\u00f3n de reducir o n\u00famero de efectivos para non ter que reducir as raci\u00f3ns non foi aceptada polas autoridades. O desabastecemento das tropas fomentaba o descontento e a insubordinaci\u00f3n. Os pertreitos tam\u00e9n escaseaban, en parte pola crise pol\u00edtica que reduciu a produci\u00f3n de armamento, moi concentrada na capital. A falta de recursos foi crucial na decadencia do Ex\u00e9rcito e no aumento das deserci\u00f3ns, que contribu\u00edron a desbaratar a\u00ednda m\u00e1is o sistema de transporte. O aumento do derrotismo, das deserci\u00f3ns e a falta de control gobernamental do Ex\u00e9rcito tiveron importantes consecuencias: os soldados que abandonaban a fronte, na s\u00faa maior\u00eda campesi\u00f1os, levaron con eles a propaganda bolxevique, que estendeuse polas provincias e avivou o desexo dunha entrega inmediata das terras; a falta dun instrumento de coerci\u00f3n impediu ao Goberno enfrontarse ao caos crecente. Desaparecida a antiga polic\u00eda tsarista, as novas milicias non estaban baixo o control do Goberno de Petrogrado e, a mi\u00fado, nin sequera dos Gobernos locais.\nO Goberno provisional tratou de solucionar o problema do desabastecemento mediante tres medidas principais:\nIncluso o moderado sindicato ferroviario, \"Vikzhel\", acabou por apoiar unha folga no outono para lograr o aumento dos salarios dos traballadores que paralizou importantes li\u00f1as a comezos de outubro (), a\u00ednda que non as da fronte; en total, 39 das 51 li\u00f1as de longa distancia seguiron a folga. O Goberno cedeu parcialmente \u00e1s exixencias e dous d\u00edas m\u00e1is tarde o sindicato acabou coa folga; a calma que seguiu, por\u00e9n, era m\u00e1is aparente que real.\nPouco antes da Revoluci\u00f3n de Outubro, a competencia entre o Ex\u00e9rcito e a poboaci\u00f3n civil polos alimentos era p\u00fablica, e en varios lugares os mandos tiveron que ceder parte das escasas vituallas \u00e1 poboaci\u00f3n para evitar revoltas e ataques aos almac\u00e9ns militares.\nA incapacidade do Goberno para acabar co problema da falta de recursos afundiu a Kerenskii, conduciu ao enfrontamento entre o campo e as cidades, que acus\u00e1banse mutuamente de ser os culpables do mesmo, e fomentou a especulaci\u00f3n.\nCrise financeira.\nO d\u00e9ficit nos presupostos conduciu \u00e1 inflaci\u00f3n e \u00e1 depreciaci\u00f3n do rublo. Mentres o Goberno imprim\u00eda gran cantidade de moeda, a confianza da poboaci\u00f3n nesta diminu\u00eda. As clases adi\u00f1eiradas trataron de transferir os seus bens ao estranxeiro por calquera m\u00e9todo, incluso ilegal. As novas emisi\u00f3ns de moeda, chamadas popularmente \u00abk\u00e9renskis\u00bb, perderon valor a ollos da poboaci\u00f3n.\nO intento do Goberno de obter cr\u00e9dito a trav\u00e9s de bonos do chamado \u00abcr\u00e9dito pola liberdade\u00bb resultou un fracaso e intensificou a divisi\u00f3n social entre as clases privilexiadas, que o apoiaron, e as baixas, que o rexeitaron. A alta burgues\u00eda rusa, por\u00e9n, non subscribiu de forma destacada o empr\u00e9stito. A axuda financeira Aliada, que se reducira substancialmente en xaneiro, continuou reduc\u00edndose, en parte pola percepci\u00f3n dos Gobernos Aliados e os seus representantes no pa\u00eds de que a situaci\u00f3n do Ex\u00e9rcito impedir\u00eda que este levasen a cabo operaci\u00f3ns de ataque relevantes.\nO Goberno carec\u00eda dunha pol\u00edtica financeira ben perfilada; implantou diversos monopolios e tratou de frear a inflaci\u00f3n, controlar os gastos e aumentar os ingresos, \u00e1 vez que garant\u00eda aos investidores estranxeiros os seus pr\u00e9stamos, inclu\u00eddos os subscritos polo antigo r\u00e9xime tsarista. A finais de xu\u00f1o, o Goberno aprobou unha lei que gravaba enormemente os beneficios \u2014pero non na capital\u2014 obtidos nos \u00faltimos anos, a\u00ednda que facilitaba \u00e1 vez evitar os pagos; os industriais e financeiros criticaron duramente a medida.\nOs gabinetes do per\u00edodo interrevolucionario.\nPrimeiro gabinete.\nOs membros m\u00e1is destacados do primeiro gabinete do Goberno provisional foron pol\u00edticos dos partidos burgueses, entre eles o profesor de historia Pavel Miliukov (na carteira de Exteriores e figura dominante do Goberno), Nikolai Nekrasov (Transporte), Andrei Shingariov (Agricultura) e Aleksandr Manuilov (Educaci\u00f3n), todos eles membros do Partido Democr\u00e1tico Constitucional. O ministerio da Guerra quedou nas mans do magnate conservador Aleksandr Guchkov, do m\u00e1is conservador Partido Outubrista. Finanzas pasou a estar dirixido por Mikhail Tereshchenko, magnate xurdido do nada, mentres que para xustiza nomeouse ao socialrrevolucionario Aleksandr Kerenskii que infrinxiu a prohibici\u00f3n do Soviet de Petrogrado de que os socialistas participaran no Goberno.\nO Goberno, elixido principalmente pola Cuarta Duma que se formara por un censo moi restrinxido, non era tan representativo da poboaci\u00f3n como pareceu a moitos dos seus contempor\u00e1neos. Os soviets, xurdidos en febreiro e durante o resto da primavera en todo o Imperio Ruso, crearon en maio e xu\u00f1o uns consellos executivos (un de campesi\u00f1os e outro de soldados e traballadores) que, en conxunto, eran un mellor reflexo da poboaci\u00f3n e constitu\u00edan un centro de poder alternativo ao Goberno. Os desacordos entre o Goberno, fundamentalmente liberal e decidido a pospo\u00f1er a reforma agraria e a continuar a guerra ata lograr a vitoria, e o Soviet de Petrogrado, formado por socialistas desexosos de aplicar reformas sociais, apareceron pronto. Estes diferentes puntos de vista plasm\u00e1ronse xa na ausencia dunha postura sobre a guerra e o problema da terra no programa do Goberno publicado o . A pesar disto, foi durante o per\u00edodo deste primeiro gabinete do Goberno provisional cando levouse a cabo o groso da tarefa lexislativa aprobada durante os oito meses anteriores \u00e1 Revoluci\u00f3n de Outubro.\nOs soviets ata o outono de 1917 non constitu\u00edron unha ameaza seria para o Goberno ao estar controlados maioritariamente polos partidos socialistas moderados (menxeviques e Partido Social-Revolucionario), partidarios de manter a coalici\u00f3n cos elementos burgueses e do mantemento do esforzo b\u00e9lico ata o logro dunha paz negociada. Os elementos m\u00e1is radicais, entre eles os bolxeviques de Lenin, recentemente regresado a Rusia en abril, eran minoritarios, tanto nos soviets como nas simpat\u00edas dos soldados, campesi\u00f1os e traballadores, e contaban entre eles cunha parte moderada (Lev Kamenev) contraria ao enfrontamento co Goberno e a ruptura cos demais socialistas, m\u00e1is moderados. A situaci\u00f3n de debilidade dos radicais fixo que o propio Partido bolxevique se comprometese en abril s\u00f3 vagamente a emprender unha revoluci\u00f3n socialista, sen fixar data nin procedemento para levala a cabo (\u00abTeses de abril\u00bb).\nA deterioraci\u00f3n da situaci\u00f3n econ\u00f3mica ao longo da primavera supuxo, por\u00e9n, unha desilusi\u00f3n crecente dunha parte importante da poboaci\u00f3n co novo Goberno. A continuaci\u00f3n da guerra, o aumento da crise alimentaria e a escaseza de artigos, a inflaci\u00f3n crecente e o caos nos abastecemento \u00e1s cidades e ao campo, o fracaso do racionamento implantado polo Goberno desluciron as esperanzas orixinais. Ao longo da primavera, o interese do Goberno por manter a fronte e as s\u00faas declaraci\u00f3ns patri\u00f3ticas fixeron que un n\u00famero crecente de traballadores e soldados comezase a velo como o representante unicamente das clases adi\u00f1eiradas, lonxe do pobo. Os soviets ga\u00f1aron prestixio, consider\u00e1ndose as instituci\u00f3ns verdadeiramente democr\u00e1ticas, en contraste co Goberno.\nA pesar da promesa de reunir a Asemblea Constitu\u00ednte o antes posible, o Goberno realizou os preparativos moi lentamente: a xunta que deb\u00eda redactar o estatuto regulador das votaci\u00f3ns na Asemblea s\u00f3 fundouse formalmente o , os delegados do soviet \u00e1 xunta elix\u00edronse a mediados de maio e esta reuniuse por primeira vez o . O Goberno finalmente propuxo a data de elecci\u00f3ns para o e a apertura da Asemblea para o , propostas que Kerenskii reiterou o . Por\u00e9n, o , o Goberno decidiu atrasar as elecci\u00f3ns ao e a reuni\u00f3n da Asemblea ao . A lentitude nos traballos preparatorios e o pospo\u00f1er a reuni\u00f3n da Asemblea Constitu\u00ednte debeuse en gran parte \u00e1 actitude dos \"kadetes\". A primeira data elixida polo Goberno fixouse pola presi\u00f3n dos bolxeviques nas r\u00faas, ante as continuas discrepancias na xunta electoral e os intentos dos \"kadetes\" de atrasar as elecci\u00f3ns e a apertura da Asemblea. Para cando finalmente se levaron a cabo as elecci\u00f3ns \u00e1 Asemblea, o Goberno provisional xa fora substitu\u00eddo polo sovi\u00e9tico, o Sovnarkom.\nFoi a posici\u00f3n gobernamental ante a guerra, publicada por primeira vez o , a que provocou a primeira crise de Goberno do per\u00edodo interrevolucionario e a formaci\u00f3n do primeiro gabinete de coalici\u00f3n social-liberal. Os liberais con Miliukov \u00e1 cabeza desexaban continuar coa contenda ata a vitoria e non estaban dispostos a abandonar as compensaci\u00f3ns acordadas co resto de pa\u00edses Aliados durante o per\u00edodo anterior, actitude que non compart\u00eda a maior\u00eda da poboaci\u00f3n, farta xa para ent\u00f3n da Gran Guerra. O desacordo levou a manifestaci\u00f3ns de ambos bandos e a choques violentos con derramamento de sangue. O temor a desencadear unha guerra civil levou ao Goberno e ao Soviet de Petrogrado a pactar unha soluci\u00f3n que non acabou, por\u00e9n, coa dualidade no poder.\nSegundo gabinete, coalici\u00f3n de partidos liberais e socialistas.\nTralas protestas contra continuaci\u00f3n da guerra en abril, que s\u00f3 foron disoltas grazas \u00e1 intercesi\u00f3n do Soviet de Petrogrado, Miliukov e Guchkov abandonaron o Goberno e alg\u00fans destacados socialistas asumiron carteiras, como o notable menxevique Irakli Tsereteli (Correos e Tel\u00e9grafos), Matv\u00e9i Sk\u00f3belev (tam\u00e9n menxevique, Traballo) ou os socialrevolucionarios Viktor Chernov (Agricultura), P\u00e1vel Perev\u00e9rzev (Xustiza), Alexei Peshej\u00f3nov (Abastecemento) ou o popular Kerenskii (Guerra e Mari\u00f1a). O nomeamento deste debeuse ao desexo de que fose capaz de revitalizar o esp\u00edrito combativo das tropas grazas \u00e1 s\u00faa popularidade revolucionaria. A entrada no executivo de ministros socialistas non foi, por\u00e9n, inmediata, e supuxo un cambio substancial na anterior postura do Soviet de Petrogrado, no que a\u00ednda unha minor\u00eda sostivo a anterior postura de permanecer fora do Goberno. As discusi\u00f3ns entre liberais e socialistas along\u00e1ronse durante d\u00edas e s\u00f3 a intervenci\u00f3n final de Kerenskii fixo posible o acordo, que anunciouse ao d\u00eda seguinte, o . O III Congreso dos socialrevolucionarios aprobou a entrada dos seus membros na coalici\u00f3n (Perev\u00e9rzev non recibiu aprobaci\u00f3n, o que se considera proba de que en realidade non pertenc\u00eda \u00e1 formaci\u00f3n).\nOs cambios no Goberno non afectaron ao seu car\u00e1cter: os liberais ti\u00f1an como obxectivo entorpecer as reformas ata a convocatoria da Asemblea Constitu\u00ednte, reforzar o poder gobernamental e manter o esforzo b\u00e9lico; mentres que os socialistas preocup\u00e1banse de satisfacer as ansias populares por reformas inmediatas e tratar de lograr unha paz sen indemnizaci\u00f3ns de guerra nin anexi\u00f3ns o m\u00e1is rapidamente posible. As tensi\u00f3ns no Goberno agudiz\u00e1ronse; \u00e1s diferenzas pol\u00edticas entre socialistas e liberais uniuse a incapacidade de manter a coalici\u00f3n entre estes e cumprir \u00e1 vez as ansias da poboaci\u00f3n. Incluso numericamente os ministros socialistas (seis) estaban en minor\u00eda respecto aos burgueses (nove), ademais de non ser un grupo unido dentro do gabinete. A inclusi\u00f3n dos socialistas moderados neste f\u00edxolles perder popularidade e a s\u00faa imaxe quedou asociada aos fracasos do Goberno, o que favoreceu aos bolxeviques, \u00fanica forza relevante de oposici\u00f3n. O relevo de Miliukov tampouco cambiou a pol\u00edtica exterior nin a actitude fronte \u00e1 guerra do Goberno, que quedou en mans de Ter\u00e9shchenko, quen continuou a li\u00f1a do seu antecesor, pero con m\u00e1is discreci\u00f3n. O novo gabinete prometeu loitar contra a desorganizaci\u00f3n da econom\u00eda, mellorar as condici\u00f3ns de traballo, aumentar os impostos sobre os beneficios excesivos, aumentar o autogoberno e convocar canto antes a Asemblea Constitu\u00ednte, pero a cuesti\u00f3n da propiedade da terra quedaba posposta ata a reuni\u00f3n da Asemblea. O seu principal obxectivo, por\u00e9n, era o reforzamento do Ex\u00e9rcito; a finais de maio, Kerenskii comezou os seus esforzos para mellorar a s\u00faa moral e favorecer a pr\u00f3xima ofensiva, que todas as forzas pol\u00edticas apoiaron a excepci\u00f3n da extrema esquerda. Para a dereita, o fortalecemento das forzas armadas poder\u00eda servir incluso para debilitar aos seus rivais de esquerda. Para os socialistas moderados, a ofensiva era necesaria para demostrar a forza do pa\u00eds e reforzar as\u00ed a s\u00faa posici\u00f3n a favor da paz ante os demais pa\u00edses enfrontados na guerra. A pesar deste amplo apoio pol\u00edtico, a poboaci\u00f3n manti\u00f1a un intenso rexeitamento \u00e1 guerra, que desembocou nas Xornadas de Xullo.\nO comezou o Primeiro Congreso Nacional dos Soviets, dominado pola fracci\u00f3n \"defensista\" revolucionaria encabezada por Tsereteli. a posibilidade, a\u00ednda aparentemente viable, de que se lograse a paz a trav\u00e9s do plan da direcci\u00f3n do consello dunha conferencia socialista seguida dunha negociaci\u00f3n dos contendentes, outorgoulle o apoio maioritario dos delegados, que aprobaron o seu programa. Os dirixentes do Soviet da capital puxeron en marcha d\u00faas medidas para favorecer os seus plans de paz: tratar de obter o apoio da poboaci\u00f3n nas naci\u00f3ns belixerantes \u00e1 s\u00faa conferencia de paz mediante o env\u00edo dunha delegaci\u00f3n socialista aos pa\u00edses Aliados, e apoiar a inminente ofensiva militar que deb\u00eda servir, na s\u00faa opini\u00f3n, para reforzar a importancia de Rusia ante os Aliados e demostrar que segu\u00eda sendo unha gran potencia. Esta \u00faltima medida levou \u00e1 perda do apoio da poboaci\u00f3n, que opo\u00f1\u00edase \u00e1 continuaci\u00f3n da guerra incluso se se xustificaba como un paso necesario para acadar a paz. A ofensiva militar foi moi impopular e resultou unha cat\u00e1strofe militar e pol\u00edtica. O optimismo da primavera deu paso a un ver\u00e1n de desilusi\u00f3n pola incapacidade do Goberno de resolver os graves problemas do pa\u00eds, e repleto de crises pol\u00edticas constantes e empeoramento da situaci\u00f3n econ\u00f3mica.\nNa v\u00e9spera do fracasado alzamento contra o Goberno a mediados de xullo, este ach\u00e1base gravemente debilitado pola retirada dos ministros \"kadetes\" o , que deixou ao gabinete unicamente con cinco ministros burgueses e seis socialistas. Unicamente o rexeitamento da maior\u00eda no Soviet de Petrogrado a tomar o poder como exix\u00edan os manifestantes armados, a fidelidade ao Soviet das tropas da fronte, que tiveron que ser despachadas finalmente \u00e1 capital, e o efecto sobre as unidades indecisas de Petrogrado da acusaci\u00f3n do Goberno contra Lenin como axente alem\u00e1n fixeron fracasar o golpe. O esmagamento das protestas o non acabou, por\u00e9n, coa crise gobernamental: ao d\u00eda seguinte, os Imperios desencadeaban unha contraofensiva que varreu \u00e1s unidades rusas, e dous d\u00edas m\u00e1is tarde dimit\u00eda o Primeiro Ministro Lvov. O fracaso da ofensiva militar desbaratou os plans de paz dos \"defensistas\" do Soviet de Petrogrado e do Goberno.\nKerenskii primeiro ministro, gabinete provisional e segunda coalici\u00f3n.\nTras rexeitar Lvov o programa de goberno elixido polos dirixentes do Soviet de Petrogrado, dimitiu como esperaban estes e Kerenskii sucedeuno como Primeiro Ministro. Inmediatamente abandon\u00e1ronse varias medidas do programa que conduciran \u00e1 renuncia de Lvov (abolici\u00f3n da Duma, proclamaci\u00f3n da rep\u00fablica e diversas medidas agrarias). O novo Consello de Ministros con Kerenskii \u00e1 fronte, formado a noite do , non contaba con representantes dos \"kadetes\", a\u00ednda que si cun liberal que se separara deles. Os socialistas Tsereteli (novo ministro de Interior) e Chernov (a\u00ednda en Agricultura) permaneceron no executivo. O anuncio da s\u00faa formaci\u00f3n coincidiu coa noticia dunha grave derrota militar na fronte que causou novas revoltas na capital.\nOs intentos de reforma agraria de Chernov no ver\u00e1n produciron unha gran tensi\u00f3n interna no gabinete, e os \"kadetes\" exixiron a s\u00faa expulsi\u00f3n para continuar no Goberno. As relaci\u00f3ns entre socialistas e liberais non eran boas e xa o dimitira o ministro \"kadete\" de Industria e Comercio A. I. Konov\u00e1lov, e m\u00e1is tarde sufrira duras cr\u00edticas o tam\u00e9n \"kadete\" A. A. Man\u00failov, ministro de Educaci\u00f3n.\nAo desacordo en pol\u00edtica agraria, sumouse a tensi\u00f3n entre o gabinete e as minor\u00edas: a\u00ednda que trala revoluci\u00f3n a discriminaci\u00f3n fora abolida, s\u00f3 no caso de Polonia promet\u00e9rase a independencia dunha das minor\u00edas do Estado. A relaci\u00f3n con Finlandia, \u00e1 que se ofreceron concesi\u00f3ns consideradas polos nacionalistas insuficientes, era mala e, co resto, a pol\u00edtica gobernamental limitarase a pospo\u00f1er calquera cambio \u00e1 reuni\u00f3n da Asemblea Constitu\u00ednte Rusa. Esta situaci\u00f3n, polo xeral insatisfactoria, empeorara polas acci\u00f3ns dos nacionalistas ucra\u00ednos, que formaron un goberno aut\u00f3nomo, a Rada Central Ucra\u00edna, que arroxouse en xullo ao poder na rexi\u00f3n, acci\u00f3n rexeitada polo Goberno de Petrogrado. Os intentos de conciliaci\u00f3n dalg\u00fans dos ministros progresistas foron rexeitados polos membros do Partido Democr\u00e1tico Constitucional, que utilizou o desacordo para dimitir, a pesar de non limitarse este \u00e1 cuesti\u00f3n ucra\u00edna, sen\u00f3n que era a pol\u00edtica agraria a causa fundamental das discrepancias e da renuncia. Catro ministros abandonaron o executivo mentres que Nekr\u00e1sov, \"kadete\" pero moi independente, abandonou o partido para permanecer no Goberno.\nTralo fracasado intento de golpe contra o Goberno a comezos de xullo, apoiado pola ala radical do Partido bolxevique, o Goberno tratou de reforzar a s\u00faa autoridade e esmagar aos radicais de esquerda, con escaso \u00e9xito m\u00e1is al\u00f3 das aparencias. O arresto dalg\u00fans dirixentes bolxeviques non impediu a fuga doutros (como o propio Lenin) e o Goberno mostrouse incapaz de sometelos a xu\u00edzo a pesar das presi\u00f3ns dos conservadores.\nA crise pol\u00edtica durou ao redor de vinte d\u00edas, ata que se puido formar un novo gabinete a comezos de agosto. Os \"kadetes\" opux\u00e9ranse ata ese momento a volver ao Consello de Ministros se este quedaba \u00e1 mercede dunha maior\u00eda socialista e ti\u00f1a como obxectivo a aplicaci\u00f3n do programa do Soviet de Petrogrado.\nCuarto gabinete, terceira coalici\u00f3n, o regreso dos kadetes e o golpe de Kornilov.\nO dimitiu o segundo gabinete, e Kerenskii non logrou formar un novo ata o . As longas e complicadas negociaci\u00f3ns cos \"kadetes\" para que regresasen ao Goberno conclu\u00edron coa s\u00faa volta ao Consello de Ministros, xa presidido por Aleksandr Kerenskii, que recibiu amplos poderes ademais de conservar o Ministerio de Defensa. Por exixencia dos \"kadetes\", os ministros quedaban libres de responder ante os seus partidos ou ante o soviet, que compromet\u00edase a non interferir na labor do Goberno. Kerenskii forzara o novo acordo entre os socialistas e os liberais ameazando con dimitir; tralo pacto do o gabinete tomou posesi\u00f3n dous d\u00edas m\u00e1is tarde, con catro ministros \"kadetes\", outros tres liberais e varios ministros socialistas. Tsereteli abandonou o Goberno, pero permanecieron Sk\u00f3belev e Chernov, este a pesar do rexeito dos \"kadetes\". Kerenskii logrou que os \"kadetes\" regresasen ao Goberno e que aceptasen a Chernov, ao que non ti\u00f1a simpat\u00eda pero consideraba necesario. O novo Goberno, d\u00e9bil, quedou controlado polo triunvirato formado por Kerenskii, Ter\u00e9shchenko e Nekr\u00e1sov. Os \"kadetes\" impuxeron na pr\u00e1ctica a Kerenskii un veto que imped\u00eda a promulgaci\u00f3n de novas reformas sociais e pol\u00edticas ata a resoluci\u00f3n destas cuesti\u00f3ns pola Asemblea Constitu\u00ednte, cuxa reuni\u00f3n, pola s\u00faa banda, trataron de atrasar. Poucas semanas despois, para satisfacci\u00f3n de Miliukov, o Goberno pospuxo a elecci\u00f3n da Asemblea. A preocupaci\u00f3n \"kadete\" pola Asemblea deb\u00edase tanto ao seu desexo de que as elecci\u00f3ns se celebrasen democraticamente e de acordo a dereito, como ao seu temor de que o resultado lles privase do gran poder do que desfrutaban no Goberno provisional.\nD\u00edas antes, o , Keresnkii nomeara ao xeral Lavr Korn\u00edlov, Comandante en Xefe do Ex\u00e9rcito ruso; este exixira autonom\u00eda para restaurar a disciplina nas Forzas Armadas que seis d\u00edas m\u00e1is tarde perder\u00edan Riga, tomada por unidades alem\u00e1s.\nO terceiro gabinete caracterizouse pola abundancia dos relevos entre os ministros que acentuou o caos administrativo. Tralo aparente esmagamento do poder dos bolxeviques a mediados de xullo, a finais do mes e en agosto comezouse unha nova radicalizaci\u00f3n da poboaci\u00f3n ante o agravamento da crise. A situaci\u00f3n alimenticia a mediados de agosto na capital volveuse desesperada, o 1 de setembro os alem\u00e1ns ocuparon Riga, a anarqu\u00eda estend\u00edase xunto coas ocupaci\u00f3ns de terreos polos campesi\u00f1os, mentres que os movementos autonomistas non encontraban freo no Goberno, e os soldados da fronte adoptaban posturas cada vez m\u00e1is radicais a favor das reformas.\nConsciente do descontento popular, Kerenskii non logrou, por\u00e9n, acordar entre os seus ministros un programa de reformas que enderezase en parte a situaci\u00f3n e non se decidiu a aplicar unha represi\u00f3n radical; o Goberno quedou paralizado. Ante esta situaci\u00f3n, influentes elementos liberais e conservadores comezaron a formularse a posibilidade de apoiar un intento de implantar un Goberno militar que restaurase a orde na fronte e frease o caos crecente. A maior\u00eda do Partido Democr\u00e1tico Constitucional, encabezado por Miliukov, adoptou esta postura, mentres unha minor\u00eda manti\u00f1a o seu apoio \u00e1 coalici\u00f3n cos socialistas.\nAs organizaci\u00f3ns partidarias dun Goberno militar sopesaron varios candidatos para o posto de ditador, decant\u00e1ndose finalmente polo xeneral Lavr Korn\u00edlov, Comandante en Xefe do Ex\u00e9rcito, valente pero pouco intelixente, de ideas pol\u00edticas conservadoras e algo primitivas. Tralo fracaso da intentona militar a comezos de setembro, o poder real do Goberno desapareceu. Esfumouse definitivamente o esp\u00edrito de cooperaci\u00f3n entre socialistas moderados e liberais nos que se baseaba a s\u00faa autoridade. Importantes socialistas que defenderan anteriormente a cooperaci\u00f3n cos \"kadetes\" comezaron a criticar a continuaci\u00f3n da colaboraci\u00f3n, como o exministro socialrevolucionario V\u00edctor Chernov; entre os menxeviques creceu o apoio \u00e1 corrente internacionalista oposta aos pactos cos liberais.\nO directorio e o quinto gabinete.\nKerenskii creou un directorio de cinco membros o , ao tempo que proclamaba a rep\u00fablica. Carente de figuras pol\u00edticas de relevancia, no fondo supuxo a creaci\u00f3n dun Goberno persoal do Primeiro Ministro, que quedou teoricamente reforzado polo nomeamento de Kerenskii como comandante en xefe do Ex\u00e9rcito; a autoridade civil e militar do pa\u00eds quedou nas s\u00faas mans. Consciente da s\u00faa debilidade pol\u00edtica, buscou recuperar o apoio dos \"kadetes\" a pesar da hostilidade cara a estes de gran parte dos dirixentes socialistas tralo intento de Golpe de Estado do xeral Lavr Kornilov. Este aumentou o apoio aos bolxeviques, que acusaron aos socialistas moderados que controlaran ata ent\u00f3n o Soviet de Petrogrado de convenza co Goberno e os militares no golpe. A debilidade dos socialistas moderados plasmouse na perda da presidencia do Soviet da capital o , que Trotski pasou a presidir dezaseis d\u00edas m\u00e1is tarde. Os moderados tiveron que continuar coas s\u00faas actividades a trav\u00e9s do Comit\u00e9 Executivo Central de Todas as Rusias, elixido no Primeiro Congreso dos Soviets de Todas as Rusias en xu\u00f1o e que a\u00ednda controlaban. Incluso entre os socialistas moderados creceu o rechazo a continuar cos gabinetes de coalici\u00f3n cos liberais. Con grande esforzo, por\u00e9n, Tsereteli e os seus partidarios lograron manter o apoio socialista \u00e1 coalici\u00f3n na Conferencia Democr\u00e1tica\u00a0a comezos de outubro: as confusas votaci\u00f3ns aprobaron a continuaci\u00f3n da coalici\u00f3n, pero rexeitaron que esta inclu\u00edse ao \u00faltimo partido liberal significativo \u2014o Partido Democr\u00e1tico Constitucional\u2014 e deron paso ao encargo de Tsereteli de aclarar a situaci\u00f3n con Kerenskii.\nUn novo Consello de Ministros de coalici\u00f3n \u2014con dous ministros socialistas\u2014 acabou form\u00e1ndose o . A pesar das votaci\u00f3ns contrarias dos socialistas durante a conferencia democr\u00e1tica, Tsereteli logrou a aprobaci\u00f3n final da nova coalici\u00f3n, incluso despois de non lograr manter a s\u00faa promesa aos delegados socialistas de que o novo Goberno responder\u00eda ante o Preparlamento formado pola Conferencia. Este \u00faltimo Goberno foi d\u00e9bil, pouco m\u00e1is que unha camarilla de Kerenskii, carente de verdadeiro apoio de socialistas e liberais, que sum\u00edronse pronto en disputas no Preparlamento. Os ministros eran figuras de segunda fila da pol\u00edtica nacional e, a pesar do reforzamento das correntes esquerdistas no pa\u00eds tralo golpe frustrado, m\u00e1is conservadores que os seus predecesores.\nA revoluci\u00f3n bolxevique e a fin do Goberno provisional.\nPara o outono, o apoio aos bolxeviques, que se presentaban como a oposici\u00f3n por antonomasia tanto ao Goberno como \u00e1 direcci\u00f3n do Soviet de Petrogrado \"defensista\", crecera notablemente, superando aos seus rivais socialistas menxeviques e incluso aos socialrevolucionarios en moitas localidades. A incapacidade do Goberno e do Soviet de Petrogrado para acabar coa guerra, co problema da terra, cos nacionalismos ou coa crise econ\u00f3mica que se agudizaba, reforzou a posici\u00f3n bolxevique e a da esquerda radical en xeneral. Ante o crecente desprestixio da coalici\u00f3n social-liberal entre obreiros e traballadores, os bolxeviques pareceron cada vez m\u00e1is a alternativa decidida a resolver rapidamente os problemas do pa\u00eds. A falta de soluci\u00f3ns para os problemas pol\u00edticos, sociais e econ\u00f3micos levou a un clamor a favor dun cambio radical de Goberno nun ambiente de crise continua e crecente. A imposibilidade de atallar a crise econ\u00f3mica, sen acabar antes coa guerra, fixo que o desexo de paz se convertese en abafador. A ameaza alem\u00e1 a Petrogrado, que acentuouse no outono, levou tam\u00e9n ao Goberno a anunciar plas para enviar parte da gornici\u00f3n da capital \u00e1 fronte para defender a cidade e para evacuar as principais industrias. Ambas medidas favoreceron aos radicais e partidarios de transferir o poder aos soviets, e tachouse ao Goberno de planear unha contrarrevoluci\u00f3n. A crise econ\u00f3mica, caracterizada por un aumento da inflaci\u00f3n \u2014os prezos case se cuadriplicaron entre xullo e outubro\u2014 e un alarmante desabastecemento na capital, tam\u00e9n favoreceron o radicalismo pol\u00edtico. A finais de outubro, Petrogrado contaba con alimento unicamente para uns poucos d\u00edas e o abastecemento era insuficiente. Os m\u00e1is pobres volveron enfrontarse \u00e1 fame. A inflaci\u00f3n acabou coas melloras salariais dos obreiros industriais, a produci\u00f3n caeu, e para final de ano se estimaba que a metade das f\u00e1bricas da cidade ter\u00edan que pechar por falta de combustible e materias primas. O sentimento de crise nacional viuse reforzado ademais polo grande aumento dos delitos e desordes p\u00fablicos, moi aireados pola prensa; a percepci\u00f3n popular era a dun Goberno desbordado pola situaci\u00f3n, e un corpo policial \u2014a milicia\u2014 insuficiente. Os centos de miles de desertores que vagaban polo pa\u00eds no outono favoreceron os desordes e a impresi\u00f3n de crise social e pol\u00edtica. O afundimento da bolsa tralo errado golpe de Kornilov empobreceu a parte das clases medias e desatou o caos financeiro. O Goberno ti\u00f1a cada vez m\u00e1is dificultades para recadar impostos. A axitaci\u00f3n no campo e nas cidades creceu, as\u00ed como as exixencias dos nacionalistas. Esta situaci\u00f3n de crise fomentou os debates sobre a necesidade de que o Goberno actuase, e da posibilidade de que este fose substitu\u00eddo por outro.\nO Goberno foi derrocado con extrema facilidade polos bolxeviques, que instauraron o seu propio \u00abGoberno provisional\u00bb, o Sovnarkom, o na co\u00f1ecida como Revoluci\u00f3n de Outubro. A pesar de que o plan bolxevique para tomar o poder era co\u00f1ecido desde var\u00edas semanas atr\u00e1s, o Goberno, moi debilitado, foi incapaz de impedilo. Contaba para ent\u00f3n con escasas simpat\u00edas na capital e no campo, e con a\u00ednda m\u00e1is escasos defensores. Trotski, o principal organizador da toma do poder polos bolxeviques, aproveitou o apoio das masas ao Soviet de Petrogrado para presentala como o traspaso de poder do Goberno provisional aos soviets, non aos bolxeviques. Consciente da importancia de ter o apoio militar, asegurouse de controlar o Comit\u00e9 Militar Revolucionario da capital ao que, a s\u00faa vez, obedec\u00eda a gornici\u00f3n de Petrogrado. O a gran maior\u00eda das unidades militares da capital expresaron o seu sometemento ao Comit\u00e9 Militar Revolucionario, e os infrutuosos intentos de Kerenskii por desbaratar o golpe ao d\u00eda seguinte serviron simplemente para que Trotski presentase o golpe como unha medida defensiva dos soviets, que tivo lugar con escasos enfrontamentos.\nValoraci\u00f3n.\nO Goberno provisional nunca contara cun poder completo sobre o aparato do Estado, dependendo do acordo coas forzas pol\u00edticas e do apoio popular a trav\u00e9s de organizaci\u00f3ns como o Soviet de Petrogrado ante a s\u00faa falta de lexitimidade formal. A pesar de aprobar unha inxente cantidade de leis e importantes reformas pol\u00edticas (amnist\u00eda, abolici\u00f3n da discriminaci\u00f3n relixiosa ou nacional, extensi\u00f3n dos dereitos civ\u00eds, abrogaci\u00f3n da pena de morte, igualdade de dereitos para as mulleres, separaci\u00f3n da Igrexa e do Estado, concesi\u00f3n de autonom\u00eda a diversas rexi\u00f3ns...) e sociais (aprobaci\u00f3n da xornada de oito horas, formaci\u00f3n de comit\u00e9s de empresa, instauraci\u00f3n dun Ministerio de Traballo, implantaci\u00f3n dun monopolio sobre o gran...) o Goberno non puido aplicar moitas delas pola falta de control administrativo do pa\u00eds. Os seus intentos de publicitar as reformas aprobadas foron un fracaso.\nPara a s\u00faa desgraza, pouco logo da s\u00faa formaci\u00f3n, o Goberno provisional ga\u00f1ouse a antipat\u00eda de grandes sectores da poboaci\u00f3n e quedou nunha posici\u00f3n debilitada e vulnerable. Unha das causas principais da impopularidade crecente do Goberno foi a s\u00faa pol\u00edtica agraria, que se ga\u00f1ou a oposici\u00f3n do campesi\u00f1ado, o que ademais influ\u00edu na hostilidade das tropas da capital, de extracci\u00f3n campesi\u00f1a. O Goberno non logrou estender o seu control m\u00e1is al\u00f3 das cidades de provincias e foi incapaz de convencer ou forzar aos campesi\u00f1os a entregar as s\u00faas colleitas para abastecer as cidades, o que levou \u00e1 falta de recursos das mesmas e \u00e1 radicalizaci\u00f3n dos traballadores. A antiga administraci\u00f3n disolveuse en numerosas ocasi\u00f3ns e os delegados gobernamentais, os comisarios, carec\u00edan en moitos casos de poder real para aplicar as decisi\u00f3ns do Consello de Ministros. Este houbo de compartir autoridade cos soviets que xurdiron por todo o pa\u00eds, ademais de con outras organizaci\u00f3ns. Malia contar coa responsabilidade de goberno e a autoridade te\u00f3rica, o poder resid\u00eda a mi\u00fado non no Consello de Ministros, sen\u00f3n nestas organizaci\u00f3ns. As coalici\u00f3ns formais entre socialistas e liberais non puxeron fin a esta situaci\u00f3n de tensi\u00f3n polo poder entre Goberno e Soviet de Petrogrado, que se repetiu por todo o pa\u00eds. Os sucesivos gabinetes, case en continua crise, carec\u00edan ademais da lexitimidade de ser elixidos, xa que eran o resultado de acordos entre reducidos grupos de dirixentes pol\u00edticos da capital.\nOs sucesivos gabinetes, inexpertos na xesti\u00f3n do Estado, mostr\u00e1ronse incapaces de formular pol\u00edticas claras e de aplicalas coa celeridade necesaria pola situaci\u00f3n de crise. Os cinco gabinetes mostraron ademais unha perpetua divisi\u00f3n entre as tendencias presentes no seu seo: a dereita, que desconfiaba da instituci\u00f3n do Soviet de Petrogrado, e a esquerda, temerosas das posibles acci\u00f3ns do alto mando militar. As tensi\u00f3ns internas levaban continuamente a compromisos de m\u00ednimos para lograr un acordo interno. O empe\u00f1o dos socialistas moderados en manter a coalici\u00f3n cos liberais a pesar das diferenzas levou ademais \u00e1 par\u00e1lise do Goberno e ao desprestixio dos socialistas. Os diversos Gobernos non lograron tampouco acabar coa guerra, un dos principais intereses da poboaci\u00f3n, esgotada polo conflito. O programa liberal, constitu\u00eddo fundamentalmente pola promulgaci\u00f3n dunha amnist\u00eda e da extensi\u00f3n de dereitos e liberdades civ\u00eds \u00e1 poboaci\u00f3n, cumpriuse practicamente nos dous primeiros meses do per\u00edodo revolucionario, pero os obxectivos m\u00e1is desexados polas masas (o fin da guerra, a recuperaci\u00f3n econ\u00f3mica e o repartimento de terras) non foron alcanzados polo Goberno. A maior\u00eda da poboaci\u00f3n non cifraba as s\u00faas esperanzas en cambios pol\u00edticos, sen\u00f3n noutros, sociais e econ\u00f3micos, que os bolxeviques souberon sintetizar nos seus lemas favorables ao control obreiro das f\u00e1bricas, o repartimento das leiras dos terratenentes e o fin da guerra mundial. Os liberais entorpeceron en gran medida a s\u00faa consecuci\u00f3n ao defender a continuaci\u00f3n dos combates ata a vitoria, manter os obxectivos de guerra imperialista do antigo r\u00e9xime, opo\u00f1erse \u00e1 reforma agraria ou rexeitar control obreiro da industria. Lograron ademais pospo\u00f1er a reuni\u00f3n da Asemblea Constitu\u00ednte. A insistencia gobernamental en pospo\u00f1er calquera medida fundamental \u2014a reforma agraria, a situaci\u00f3n das minor\u00edas\u2026\u2014 ata a reuni\u00f3n da Asemblea Constitu\u00ednte, e o continuo atraso da s\u00faa convocatoria minaron a s\u00faa posici\u00f3n. Estes atrasos permitiron duras cr\u00edticas da oposici\u00f3n, causaron o temor da poboaci\u00f3n a unha contrarrevoluci\u00f3n que terminase por impedir a s\u00faa reuni\u00f3n, e favoreceron aos partidarios de que os soviets tomasen o poder como salvagarda da Asemblea.\nOs socialistas moderados, convencidos da natureza burguesas da revoluci\u00f3n que acabara coa autocracia tsarista, rexeitaron tomar o poder. Tem\u00edan ademais que unha radicalizaci\u00f3n da revoluci\u00f3n levase \u00e1 alianza das forzas liberais e as reaccionarias que conducise \u00e1 contrarrevoluci\u00f3n, como entend\u00edan que sucedera na revoluci\u00f3n de 1905. A moderaci\u00f3n da s\u00faa posici\u00f3n privounos paulatinamente do apoio das masas, cada vez m\u00e1is radicais ante a deterioraci\u00f3n da situaci\u00f3n econ\u00f3mica causado pola guerra e a propia revoluci\u00f3n. Opostos unha e outra vez \u00e1 toma do poder a pesar das crecentes petici\u00f3ns das masas, membros menores da coalici\u00f3n e incapaces de aplicar as reformas exixidas por campesi\u00f1os, soldados e obreiros, os socialistas moderados acabaron por perder o apoio inicial e facilitar o auxe dos bolxeviques, \u00fanica oposici\u00f3n disposta a defender os obxectivos da poboaci\u00f3n. A esquerda radical viuse favorecida por unha crecente crise econ\u00f3mica que xerou descontento e agudizou os problemas pol\u00edticos e sociais."}
{"id": "196393", "revid": "23204", "url": "https://gl.wikipedia.org/wiki?curid=196393", "title": "O Monte do Couto, \u00c1rbol, Vilalba", "text": "O Monte do Couto \u00e9 un lugar da parroquia de \u00c1rbol no concello lugu\u00e9s de Vilalba na comarca da Terra Ch\u00e1.\nToponimia.\nA orixe do top\u00f3nimo \u00e9 o lat\u00edn , que \u00e9 un \"(lugar) cercado\", para poder defendelo mellor."}
{"id": "196394", "revid": "85894", "url": "https://gl.wikipedia.org/wiki?curid=196394", "title": "As Paredes, \u00c1rbol, Vilalba", "text": "As Paredes \u00e9 un lugar da parroquia de \u00c1rbol no concello lugu\u00e9s de Vilalba na comarca da Terra Ch\u00e1."}
{"id": "196395", "revid": "56817", "url": "https://gl.wikipedia.org/wiki?curid=196395", "title": "Pegos, \u00c1rbol, Vilalba", "text": "Pegos \u00e9 un lugar da parroquia de \u00c1rbol no concello lugu\u00e9s de Vilalba na comarca da Terra Ch\u00e1."}
{"id": "196396", "revid": "56817", "url": "https://gl.wikipedia.org/wiki?curid=196396", "title": "Ra\u00f1al, \u00c1rbol, Vilalba", "text": "Ra\u00f1al \u00e9 un lugar da parroquia de \u00c1rbol no concello lugu\u00e9s de Vilalba na comarca da Terra Ch\u00e1."}
{"id": "196397", "revid": "85894", "url": "https://gl.wikipedia.org/wiki?curid=196397", "title": "Ximar\u00e1s, \u00c1rbol, Vilalba", "text": "Ximar\u00e1s \u00e9 un lugar da parroquia de \u00c1rbol no concello lugu\u00e9s de Vilalba na comarca da Terra Ch\u00e1."}
{"id": "196398", "revid": "56817", "url": "https://gl.wikipedia.org/wiki?curid=196398", "title": "Os Barreiros, Belesar, Vilalba", "text": "Os Barreiros \u00e9 un lugar da parroquia de Belesar, no concello lugu\u00e9s de Vilalba, na comarca da Terra Ch\u00e1."}
{"id": "196399", "revid": "85894", "url": "https://gl.wikipedia.org/wiki?curid=196399", "title": "A Cabanela, Belesar, Vilalba", "text": "A Cabanela \u00e9 un lugar da parroquia de Belesar, no concello lugu\u00e9s de Vilalba, na comarca da Terra Ch\u00e1."}
{"id": "196400", "revid": "22570", "url": "https://gl.wikipedia.org/wiki?curid=196400", "title": "A Currela, Belesar, Vilalba", "text": "A Currela \u00e9 un lugar da parroquia de Belesar, no concello lugu\u00e9s de Vilalba, na comarca da Terra Ch\u00e1."}
{"id": "196401", "revid": "56817", "url": "https://gl.wikipedia.org/wiki?curid=196401", "title": "O Espi\u00f1o, Belesar, Vilalba", "text": "O Espi\u00f1o \u00e9 un lugar da parroquia de Belesar, no concello lugu\u00e9s de Vilalba, na comarca da Terra Ch\u00e1."}
{"id": "196402", "revid": "22570", "url": "https://gl.wikipedia.org/wiki?curid=196402", "title": "A Folgada, Belesar, Vilalba", "text": "A Folgada \u00e9 un lugar da parroquia de Belesar, no concello lugu\u00e9s de Vilalba, na comarca da Terra Ch\u00e1."}
{"id": "196403", "revid": "85894", "url": "https://gl.wikipedia.org/wiki?curid=196403", "title": "O Fontao, Belesar, Vilalba", "text": "O Fontao \u00e9 un lugar da parroquia de Belesar, no concello lugu\u00e9s de Vilalba, na comarca da Terra Ch\u00e1."}
{"id": "196404", "revid": "22570", "url": "https://gl.wikipedia.org/wiki?curid=196404", "title": "A Penadanta, Belesar, Vilalba", "text": "A Penadanta \u00e9 un lugar da parroquia de Belesar, no concello lugu\u00e9s de Vilalba, na comarca da Terra Ch\u00e1."}
{"id": "196405", "revid": "85894", "url": "https://gl.wikipedia.org/wiki?curid=196405", "title": "Pereira, Belesar, Vilalba", "text": "Pereira \u00e9 un lugar da parroquia de Belesar, no concello lugu\u00e9s de Vilalba, na comarca da Terra Ch\u00e1."}
{"id": "196406", "revid": "56817", "url": "https://gl.wikipedia.org/wiki?curid=196406", "title": "A Picheira, Belesar, Vilalba", "text": "A Picheira \u00e9 un lugar da parroquia de Belesar, no concello lugu\u00e9s de Vilalba, na comarca da Terra Ch\u00e1."}
{"id": "196408", "revid": "1888", "url": "https://gl.wikipedia.org/wiki?curid=196408", "title": "A Picheira", "text": "O top\u00f3nimo A Picheira pode referirse a varios lugares de Galicia:"}
{"id": "196409", "revid": "85894", "url": "https://gl.wikipedia.org/wiki?curid=196409", "title": "A Riba, Belesar, Vilalba", "text": "A Riba \u00e9 un lugar da parroquia de Belesar, no concello lugu\u00e9s de Vilalba, na comarca da Terra Ch\u00e1."}
{"id": "196410", "revid": "85894", "url": "https://gl.wikipedia.org/wiki?curid=196410", "title": "Sande, Belesar, Vilalba", "text": "Sande \u00e9 un lugar da parroquia de Belesar, no concello lugu\u00e9s de Vilalba, na comarca da Terra Ch\u00e1."}
{"id": "196411", "revid": "22570", "url": "https://gl.wikipedia.org/wiki?curid=196411", "title": "Santoro, Belesar, Vilalba", "text": "Santoro \u00e9 un lugar da parroquia de Belesar, no concello lugu\u00e9s de Vilalba, na comarca da Terra Ch\u00e1."}
{"id": "196412", "revid": "109216", "url": "https://gl.wikipedia.org/wiki?curid=196412", "title": "Tecido \u00f3seo", "text": "O tecido \u00f3seo \u00e9 un tipo de tecido conectivo r\u00edxido con funci\u00f3ns estruturais e de soporte, que forma os \u00f3sos do esqueleto.\nO tecido \u00f3seo \u00e9 un tecido conectivo mineralizado. F\u00f3rmano as c\u00e9lulas chamadas \"osteoblastos\", que depositan unha matriz proteica de col\u00e1xeno de tipo I e liberan i\u00f3ns calcio, magnesio, e fosfato, que se combinan coa matriz de col\u00e1xeno formando un mineral cristalino en forma de hidroxiapatito (tam\u00e9n chamado hidroxilapatito). A combinaci\u00f3n da parte mineral dura e do col\u00e1xeno flexible fai que o \u00f3so sexa m\u00e1is duro e forte ca a cartilaxe sen facerse crebadizo.\nHai dous tipos de tecido \u00f3seo: compacto e esponxoso. O \u00f3so compacto consta de estruturas repetidas chamadas \"osteonas\", \"oste\u00f3ns\" ou \"sistemas haversianos\", que son a s\u00faa unidade funcional e anat\u00f3mica. Cada osteona est\u00e1 formada por capas conc\u00e9ntricas de matriz mineralizada, chamadas lamini\u00f1as conc\u00e9ntricas, que se depositan arredor dun canal central, tam\u00e9n chamado \"canal de Havers\", que cont\u00e9n vasos sangu\u00edneos e nervios. O tecido \u00f3seo esponxoso est\u00e1 formado por unha rede de trab\u00e9culas de tecido mineralizado, que deixan ocos entre elas cheos de medula \u00f3sea vermella.\nMatriz \u00f3sea.\nA matriz \u00f3sea \u00e9 a substancia intersticial do \u00f3so, entre a que est\u00e1n espalladas as c\u00e9lulas \u00f3seas, a\u00ednda que a matriz \u00e9 a parte predominante. A matriz ten compo\u00f1entes org\u00e1nicos e inorg\u00e1nicos. Os inorg\u00e1nicos danlle ao \u00f3so a s\u00faa dureza e os org\u00e1nicos a s\u00faa elasticidade e forza tensil. Se s\u00f3 tivese material inorg\u00e1nico o \u00f3so ser\u00eda moi crebadizo, e se s\u00f3 tivese compo\u00f1entes org\u00e1nicos, ter\u00eda moi pouca dureza.\nCompo\u00f1entes inorg\u00e1nicos.\nA cantidade de materia mineral do \u00f3so en peso seco est\u00e1 entre o 50 e o 65% do total, pero en individuos con \u00f3sos desmineralizados, como os que padecen raquitismo ou osteomalacia pode chegar a ser de s\u00f3 o 35%. \nOs compo\u00f1entes inorg\u00e1nicos son os sales de fosfato c\u00e1lcico que forman o mineral hidroxiapatito (Ca10[PO4]6[OH]2). Primeiro depos\u00edtase como hidroxiapatito amorfo e despois reord\u00e9nase orixinando a forma cristalina. Os cristais disp\u00f3\u00f1ense ordenadamente ao longo das fibras de col\u00e1xeno e son delgados cristali\u00f1os de 1,5-3\u00a0nm de grosor e 40\u00a0nm de longo. Tam\u00e9n existe unha certa cantidade de i\u00f3ns carbonato, citrato, fluoruro, magnesio e sodio. Parece que o fluoruro pode substitu\u00edr o OH nalgunhas mol\u00e9culas de hidroxiapatita e que o carbonato pode situarse sobre a superficie dos cristais ou substitu\u00edr o fosfato. Outros compo\u00f1entes inorg\u00e1nicos son m\u00e1is raros, pero poden incorporarse ao \u00f3sos se son inxeridos, como pasa co estroncio (Sr+) nas zonas contaminadas radioactivamente.\nCompo\u00f1entes org\u00e1nicos.\nOs compo\u00f1entes org\u00e1nicos son proteicos, fundamentalmente fibras de col\u00e1xeno, que est\u00e1n rodeadas por unha substancia fundamental na que abundan os glicosaminoglicanos. O col\u00e1xeno do tecido \u00f3seo \u00e9 fundamentalmente de tipo I, pero cun maior grao de ligaz\u00f3n intermolecular ca o tipo I doutros tecidos, e est\u00e1 formado por fibras de 50-70\u00a0nm de di\u00e1metro estriadas transversamente. As fibras est\u00e1n moi ordenadas no \u00f3so maduro. Dentro de cada lamini\u00f1a do sistema Haversiano son paralelas entre si, a\u00ednda que non te\u00f1en a mesma orientaci\u00f3n ca as das lamini\u00f1as veci\u00f1as.\nC\u00e9lulas do tecido \u00f3seo.\nNos \u00f3sos podemos distinguir catro tipos de c\u00e9lulas: c\u00e9lulas osteoproxenitoras, osteoblastos, osteocitos e osteoclastos. S\u00f3 se indicar\u00e1n as s\u00faas funci\u00f3ns e caracter\u00edsticas m\u00e1is b\u00e1sicas e remitimos aos artigos principais sobre elas.\nAs c\u00e9lulas osteoproxenitoras son c\u00e9lulas de orixe mesenquim\u00e1tica relativamente indiferenciadas, que conservan a capacidade de dividirse e diferenciarse. At\u00f3panse nas superficies libres do \u00f3so, como o end\u00f3steo, parte interna do peri\u00f3steo, no l\u00edmite dos canais haversianos e nas met\u00e1fises. Est\u00e1n moi activas durante o crecemento e remodelaci\u00f3n do \u00f3so e na curaci\u00f3n de fracturas. Difer\u00e9ncianse en osteoblastos, pero estes poden reverter a c\u00e9lulas osteoproxenitoras cando a osteox\u00e9nese remata.\nOs osteoblastos son responsables da formaci\u00f3n da matriz \u00f3sea, polo que se atopan nas zonas de crecemento do \u00f3so.\nOs osteocitos son as c\u00e9lulas principais do \u00f3so situadas nas chamadas \"lagoas \u00f3seas\" do interior da matriz. Emiten prolongaci\u00f3ns que atravesan os canal\u00edculos da matriz e conectan con outros osteocitos. Poden considerarse osteoblastos que quedaron rodeados de matriz e sufriron unha transformaci\u00f3n. Cando se libera da s\u00faa lagoa durante a remodelaci\u00f3n \u00f3sea, pode converterse en osteoblasto e c\u00e9lula proxenitora.\nOs osteoclastos son c\u00e9lulas de gran tama\u00f1o multinucleadas, que se encontran en pequenas cavidades do \u00f3so chamadas \"lagoas de Howship\", que te\u00f1en como funci\u00f3n a reabsorci\u00f3n do \u00f3so. A c\u00e9lula ten un bordo con moitos pregamentos aplicada \u00e1 superficie do \u00f3so, onde libera as substancias necesarias para a s\u00faa reabsorci\u00f3n. Nos se orixinan a partir das outras c\u00e9lulas do \u00f3sos, sen\u00f3n a partir da fusi\u00f3n de monocitos.\nTipos.\nHai dous tipos de tecido \u00f3seo: o tecido \u00f3seo compacto, e o esponxoso. O tecido \u00f3seo compacto forma a parte externa moi dura dos \u00f3sos (\u00f3so cortical), e o esponxoso \u00e9 o \u00f3so trabecular das ep\u00edfises e capa m\u00e1is interna das di\u00e1fises.\nTecido \u00f3seo compacto.\nO tecido \u00f3seo compacto ou laminar forma a di\u00e1fise dos \u00f3so longos e as capas externas dos demais \u00f3sos. O \u00f3so compacto est\u00e1 formado fundamentalmente pola matriz \u00f3sea mineralizada depositada en capas ou lamini\u00f1as de 3 a 7 microns de grosor. Na matriz hai pequenas cavidades (lagoas \u00f3seas) onde est\u00e1n situados os osteocitos e un complicado sistema de canais.\nSistemas de lamini\u00f1as.\nAs lamini\u00f1as do tecido \u00f3seo compacto poden dispo\u00f1erse de tres maneiras:\n1) Lamini\u00f1as circunferenciais. Lamini\u00f1as que se estenden por toda a capa m\u00e1is superficial do \u00f3so, tanto na parte externa por debaixo do peri\u00f3steo coma pola interna por debaixo do end\u00f3steo (que recobre o oco da di\u00e1fise). Son l\u00e1minas paralelas que se estenden ininterrompidamente por toda a circunferencia do \u00f3so.\n2) Osteonas ou sistemas haversianos. Son a gran maior\u00eda e forman todo o interior da parede \u00f3sea. Son conxuntos cil\u00edndricos de lamini\u00f1as dispostas concentricamente arredor dun canal central, chamado canal de Havers. Estas unidades cil\u00edndricas poden ser longas, pero tam\u00e9n se poden ramificar e anastomosar con outras. Nelas obs\u00e9rvanse as lagoas \u00f3seas cos osteocitos e est\u00e1n atravesadas polos canal\u00edculos e polos canais de Volkman.\n3) Sistemas intersticiais. Son fragmentos angulosos de lamini\u00f1as que enchen os ocos que quedan entre as osteonas. Os l\u00edmites entre os sistemas intersticiais e as osteonas est\u00e1n ocupados polas chamadas \"li\u00f1as de cemento\". Son restos de remodelaci\u00f3ns \u00f3seas anteriores.\nSistemas de canais.\nO tecido \u00f3seo compacto est\u00e1 atravesado por diversos canais, que son:\n1) Canais de Havers. Hai un canal de Havers no centro de cada osteona. \u00c9 relativamente groso, de 22 a 110 micros de di\u00e1metro. Discorre, en xeral, lonxitudinalmente polo \u00f3so. No seu interior hai un ou dous vasos sangu\u00edneos rodeados de tecido conxuntivo laxo, xeralmente capilares e v\u00e9nulas, e \u00e1s veces arteriolas, polo que son canais vasculares. Arredor del disp\u00f3\u00f1ense as lamini\u00f1as conc\u00e9ntricas das osteonas.\n2) Canais de Volkman. Discorren, en xeral, transversalmente ou oblicuamente \u00e1s osteonas, atravesando as lamini\u00f1as. Conectan os canais de Havers entre si e cos vasos sangu\u00edneos que entran no \u00f3so polo end\u00f3steo ou peri\u00f3steo. Como levan vasos sangu\u00edneos relativamente grosos son tam\u00e9n canais de tipo vascular.\n3) Canal\u00edculos. Son os canais m\u00e1is finos, que est\u00e1n no interior da osteona e que a atravesan radialmente desde as lagoas \u00f3seas onde est\u00e1n os osteocitos. Non son canais vasculares, xa que non levan vasos sangu\u00edneos, pero por eles discorren as finas prolongaci\u00f3ns celulares dos osteocitos, por medio das cales os osteocitos conectan uns con outros e co canal central . Son fundamentais para que os osteocitos non queden illados na matriz \u00f3sea (morrer\u00edan) e que poidan recibir nutrientes, os\u00edxeno, hormonas etc.\nTecido \u00f3seo esponxoso.\nO tecido \u00f3seo esponxoso aparece nas ep\u00edfises dos \u00f3sos longos, e no interior de \u00f3sos curtos, como as v\u00e9rtebras, e planos e na capa m\u00e1is interna da di\u00e1fise dos \u00f3sos longos. Est\u00e1 moi vascularizado e xeralmente cont\u00e9n medula \u00f3sea vermella, onde ten lugar a formaci\u00f3n das c\u00e9lulas sangu\u00edneas (hematopoese). Comparado co \u00f3so compacto, ten unha maior \u00e1rea superficial e \u00e9 moito menos denso e m\u00e1is feble.\nEst\u00e1 formado por \u00f3so laminar, pero que non forma osteonas, sen\u00f3n un conxunto de fragmentos angulosos de \u00f3so, que forman trab\u00e9culas, que non levan xealmente vasos sangu\u00edneos no seu interior e deixan moitos ocos entre elas. As trab\u00e9culas son a s\u00faa unidade anat\u00f3mica e fisiol\u00f3xica b\u00e1sica. Estas pezas angulosas de \u00f3so te\u00f1en osteocitos dentro de lagoas \u00f3seas e con canal\u00edculos que chegan \u00e1 superficie das trab\u00e9culas.\nFunci\u00f3ns.\nO tecido \u00f3seo desempe\u00f1a numerosas funci\u00f3ns, entre as que est\u00e1n:\nFunci\u00f3ns directas: \nIndirectamente:"}
{"id": "196413", "revid": "56817", "url": "https://gl.wikipedia.org/wiki?curid=196413", "title": "O Cami\u00f1o, Boiz\u00e1n, Vilalba", "text": "O Cami\u00f1o \u00e9 un lugar da parroquia de Boiz\u00e1n no concello lugu\u00e9s de Vilalba na comarca da Terra Ch\u00e1."}
{"id": "196414", "revid": "85894", "url": "https://gl.wikipedia.org/wiki?curid=196414", "title": "O Coto, Boiz\u00e1n, Vilalba", "text": "O Coto \u00e9 un lugar da parroquia de Boiz\u00e1n no concello lugu\u00e9s de Vilalba na comarca da Terra Ch\u00e1."}
{"id": "196415", "revid": "85894", "url": "https://gl.wikipedia.org/wiki?curid=196415", "title": "A Palloza, Boiz\u00e1n, Vilalba", "text": "A Palloza \u00e9 un lugar da parroquia de Boiz\u00e1n no concello lugu\u00e9s de Vilalba na comarca da Terra Ch\u00e1."}
{"id": "196416", "revid": "56817", "url": "https://gl.wikipedia.org/wiki?curid=196416", "title": "Regovide, Boiz\u00e1n, Vilalba", "text": "Regovide \u00e9 un lugar da parroquia de Boiz\u00e1n no concello lugu\u00e9s de Vilalba na comarca da Terra Ch\u00e1."}
{"id": "196417", "revid": "23204", "url": "https://gl.wikipedia.org/wiki?curid=196417", "title": "Regovide", "text": "O top\u00f3nimo Regovide p\u00f3dese referir a:"}
{"id": "196418", "revid": "22570", "url": "https://gl.wikipedia.org/wiki?curid=196418", "title": "Sabugueiros, Boiz\u00e1n, Vilalba", "text": "Sabugueiros \u00e9 un lugar da parroquia de Boiz\u00e1n no concello lugu\u00e9s de Vilalba na comarca da Terra Ch\u00e1."}
{"id": "196419", "revid": "85894", "url": "https://gl.wikipedia.org/wiki?curid=196419", "title": "A Seara, Boiz\u00e1n, Vilalba", "text": "A Seara \u00e9 un lugar da parroquia de Boiz\u00e1n no concello lugu\u00e9s de Vilalba na comarca da Terra Ch\u00e1."}
{"id": "196420", "revid": "22570", "url": "https://gl.wikipedia.org/wiki?curid=196420", "title": "Vixil, Boiz\u00e1n, Vilalba", "text": "Vixil \u00e9 un lugar da parroquia de Boiz\u00e1n no concello lugu\u00e9s de Vilalba na comarca da Terra Ch\u00e1."}
{"id": "196421", "revid": "1131", "url": "https://gl.wikipedia.org/wiki?curid=196421", "title": "Campelos", "text": "O top\u00f3nimo Campelos p\u00f3dese referir a:"}
{"id": "196422", "revid": "85894", "url": "https://gl.wikipedia.org/wiki?curid=196422", "title": "Bosende, Carballido, Vilalba", "text": "Bosende \u00e9 un lugar da parroquia de Carballido no concello lugu\u00e9s de Vilalba na comarca da Terra Ch\u00e1."}
{"id": "196423", "revid": "56817", "url": "https://gl.wikipedia.org/wiki?curid=196423", "title": "Cintura escapular", "text": "A cintura escapular \u00e9 a primeira parte do membro superior humano, formada por dous \u00f3sos, a clav\u00edcula e a esc\u00e1pula. A cintura mant\u00e9n unido o brazo ao tronco e polo tanto estabiliza o ombreiro.\nArticulaci\u00f3ns.\nA cintura escapular participa en tres articulaci\u00f3ns anat\u00f3micas do ombreiro:\nArticulaci\u00f3n esternoclavicular.\nA articulaci\u00f3n esternoclavicular \u00e9 a articulaci\u00f3n m\u00e1is interna do ombreiro e artella a clav\u00edcula co esterno, a trav\u00e9s dun menisco articular. A c\u00e1psula articular mant\u00e9n unidos a ambos \u00f3sos. \nArticulaci\u00f3n acromioclavicular.\nA articulaci\u00f3n acromioclavicular artella o acromion da esc\u00e1pula coa parte m\u00e1is lateral ou externa da clav\u00edcula. Ten unha mobilidade reducida e ten numerosos ligamentos de reforzo. \nArticulaci\u00f3n glenoumeral.\nA articulaci\u00f3n glenoumeral \u00e9 a m\u00e1is m\u00f3bil do ombreiro. Artella o \u00famero coa cavidade glenoide da esc\u00e1pula.\nUni\u00f3ns miotend\u00edneas.\n\u00c1 marxe das articulaci\u00f3ns entre \u00f3sos existen dous tipos de uni\u00f3ns miotend\u00edneas, que contrib\u00faen \u00e1 integridade do membro superior. \nUni\u00f3n escapulocostal.\n\u00c9 a uni\u00f3n fisiol\u00f3xica da esc\u00e1pula e as costelas. Contrib\u00faen a ela o m\u00fasculo trapecio, o m\u00fasculo romboide maior, o m\u00fasculo romboide menor e o m\u00fasculo serrato anterior. Recibe unha pequena achega do m\u00fasculo pectoral menor.\nUni\u00f3n supraumeral.\n\u00c9 unha uni\u00f3n entre a cabeza umeral co ligamento acromiocoracoide. Participa o tend\u00f3n do m\u00fasculo supraespi\u00f1al. "}
{"id": "196424", "revid": "85894", "url": "https://gl.wikipedia.org/wiki?curid=196424", "title": "A Fraga, Carballido, Vilalba", "text": "A Fraga \u00e9 un lugar da parroquia de Carballido no concello lugu\u00e9s de Vilalba na comarca da Terra Ch\u00e1."}
{"id": "196425", "revid": "85894", "url": "https://gl.wikipedia.org/wiki?curid=196425", "title": "A Granda, Carballido, Vilalba", "text": "A Granda \u00e9 un lugar da parroquia de Carballido no concello lugu\u00e9s de Vilalba na comarca da Terra Ch\u00e1."}
{"id": "196426", "revid": "1131", "url": "https://gl.wikipedia.org/wiki?curid=196426", "title": "Granda", "text": "O top\u00f3nimo Granda p\u00f3dese referir a:\nAmais, como apelido pode referirse a:"}
{"id": "196428", "revid": "22570", "url": "https://gl.wikipedia.org/wiki?curid=196428", "title": "As Muras, Carballido, Vilalba", "text": "As Muras \u00e9 un lugar da parroquia de Carballido no concello lugu\u00e9s de Vilalba na comarca da Terra Ch\u00e1."}
{"id": "196429", "revid": "56817", "url": "https://gl.wikipedia.org/wiki?curid=196429", "title": "O Pombeiro, Carballido, Vilalba", "text": "O Pombeiro \u00e9 un lugar da parroquia de Carballido no concello lugu\u00e9s de Vilalba na comarca da Terra Ch\u00e1."}
{"id": "196430", "revid": "85894", "url": "https://gl.wikipedia.org/wiki?curid=196430", "title": "O Val, Carballido, Vilalba", "text": "O Val \u00e9 un lugar da parroquia de Carballido no concello lugu\u00e9s de Vilalba na comarca da Terra Ch\u00e1."}
{"id": "196431", "revid": "98629", "url": "https://gl.wikipedia.org/wiki?curid=196431", "title": "Pescozo umeral anat\u00f3mico", "text": "O pescozo anat\u00f3mico do \u00famero e unha estrutura da ep\u00edfise superior ou proximal. Est\u00e1 situado por debaixo da cabeza umeral, en sentido oblicuo ascendente cara a f\u00f3ra. Forma un \u00e1ngulo obtuso co resto do \u00f3so. Est\u00e1 m\u00e1is marcado na circunferencia inferior, que se contin\u00faa co resto do \u00famero. Presta inserci\u00f3n para a c\u00e1psula articular glenoumeral e unha serie de orificios para nutrir o tecido \u00f3seo"}
{"id": "196432", "revid": "98629", "url": "https://gl.wikipedia.org/wiki?curid=196432", "title": "Club Am\u00e9rica", "text": "O Club Am\u00e9rica \u00e9 unha entidade deportiva de M\u00e9xico cuxo equipo profesional de f\u00fatbol compite na Primeira Divisi\u00f3n de M\u00e9xico. Fundado o 12 de outubro de 1916 en Cidade de M\u00e9xico, \u00e9 un dos 2 \u00fanicos equipos que nunca descendeu de categor\u00eda no campionato ligueiro mexicano dende a creaci\u00f3n deste torneo en 1943. Segundo varias enquisas levadas a cabo en M\u00e9xico, o Club Am\u00e9rica \u00e9 o club de f\u00fatbol mais popular do pa\u00eds.\nPalmar\u00e9s.\nOs mellores anos do club foron os transcorridos entre 1983 e 1992, unha d\u00e9cada na cal o club ga\u00f1ou 5 ligas mexicanas e 3 ligas de campi\u00f3ns entre outros t\u00edtulos.\nT\u00edtulos nacionais.\nCon 10 t\u00edtulos de liga, o Am\u00e9rica \u00e9 o 2\u00ba equipo m\u00e1is laureado do campionato, e est\u00e1 a un s\u00f3 t\u00edtulo do CD Guadalajara, que ten 11. Con 10 tam\u00e9n est\u00e1 o Cruz Azul.\nT\u00edtulos continentais.\nOs 5 t\u00edtulos continentais do Am\u00e9rica na m\u00e1xima competici\u00f3n fan deste equipo o m\u00e1is laureado de Norteam\u00e9rica.\nEstadio.\nO Club Am\u00e9rica xoga os seus encontros como local no Estadio Azteca de Cidade de M\u00e9xico dende 1966. O recinto \u00e9 propiedade da empresa de telecomunicaci\u00f3ns Grupo Televisa, igual que o club. Cunha capacidade para 105.064 seareiros, \u00e9 o estadio mais grande de Am\u00e9rica, e o 3\u00ba m\u00e1is grande do mundo. Nel xog\u00e1ronse a finais dos mundiais de f\u00fatbol de 1970 e 1986, as\u00ed como o encontro de 1970 alcumado \"O partido do s\u00e9culo\" que enfrontou a Alema\u00f1a e a Italia nas semifinais do mundial e que rematou cun 4-3 na pr\u00f3rroga, ou como o encontro de 1986 entre Inglaterra e Arxentina no cal Maradona marcou o chamado \"gol do s\u00e9culo\" e a chamada \"man de Deus\"; entre outros moitos eventos, como a final ol\u00edmpica de f\u00fatbol de 1968.\nXogadores.\nActualizado a 5 de xaneiro de 2018.\n\u00d3 longo da historia do club, pasaron polas s\u00faas ringleiras xogadores como Hugo S\u00e1nchez, Carlos Hermosillo, Djalminha, Claudio L\u00f3pez, Cuauht\u00e9moc Blanco, Vav\u00e1 ou Iv\u00e1n Zamorano."}
{"id": "196433", "revid": "98629", "url": "https://gl.wikipedia.org/wiki?curid=196433", "title": "A Baiuca, Codesido, Vilalba", "text": "A Baiuca \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1.\nToponimia.\nUnha baiuca \u00e9 un local p\u00fablico onde se serve alcohol, como unha taberna ou tasca."}
{"id": "196434", "revid": "85894", "url": "https://gl.wikipedia.org/wiki?curid=196434", "title": "A Cancela, Codesido, Vilalba", "text": "A Cancela \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1."}
{"id": "196435", "revid": "85894", "url": "https://gl.wikipedia.org/wiki?curid=196435", "title": "O Canteiro, Codesido, Vilalba", "text": "O Canteiro \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1."}
{"id": "196436", "revid": "85894", "url": "https://gl.wikipedia.org/wiki?curid=196436", "title": "O Coutado, Codesido, Vilalba", "text": "O Coutado \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1."}
{"id": "196437", "revid": "1131", "url": "https://gl.wikipedia.org/wiki?curid=196437", "title": "O Coutado", "text": "O top\u00f3nimo galego O Coutado pode referirse a:"}
{"id": "196438", "revid": "22570", "url": "https://gl.wikipedia.org/wiki?curid=196438", "title": "O Croio, Codesido, Vilalba", "text": "O Croio \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1."}
{"id": "196439", "revid": "22570", "url": "https://gl.wikipedia.org/wiki?curid=196439", "title": "Cutrimol, Codesido, Vilalba", "text": "Cutrimol \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1."}
{"id": "196440", "revid": "85894", "url": "https://gl.wikipedia.org/wiki?curid=196440", "title": "Ferreira, Codesido, Vilalba", "text": "Ferreira \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1."}
{"id": "196441", "revid": "85894", "url": "https://gl.wikipedia.org/wiki?curid=196441", "title": "A Fonte Vella, Codesido, Vilalba", "text": "A Fonte Vella \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1."}
{"id": "196442", "revid": "1888", "url": "https://gl.wikipedia.org/wiki?curid=196442", "title": "Manuel Santos Ru\u00edz Rivas", "text": ""}
{"id": "196443", "revid": "25871", "url": "https://gl.wikipedia.org/wiki?curid=196443", "title": "Acantopterixios", "text": "Os acantopterixios (Acanthopterygii) son unha superorde de peixes da clase dos actinopterixios.\nCaracter\u00edsticas.\nSon peixes de esqueleto \u00f3seo e presentan nas aletas alg\u00fans radios duros ou transformados en espi\u00f1as (de a\u00ed que se definan como peixes coas aletas radiadas) xunto a radios sinxelos. Pos\u00faen branquias pectiniformes ."}
{"id": "196445", "revid": "1822", "url": "https://gl.wikipedia.org/wiki?curid=196445", "title": "Acanthopterygii", "text": ""}
{"id": "196447", "revid": "22795", "url": "https://gl.wikipedia.org/wiki?curid=196447", "title": "Clupeiformes", "text": "Os clupeiformes (\"Clupeiformes\") son unha orde de peixes oste\u00edctios da superorde dos clupeomorfos (\"Clupeomorpha\"), entre os que se incl\u00faen especies de tanta importancia pesqueira e comercial como os arenques, as sardi\u00f1as ou os bocareus.\nA orde comprende 397 especies agrupadas en 6 familias. Son peixes de pequeno tama\u00f1o e coloraci\u00f3n prateada polos flancos e o ventre, pel\u00e1xicos, que viaxan a mi\u00fado en grandes cardumes.\nCaracter\u00edsticas.\nCaracter\u00edzanse por presentaren unha aleta caudal homocerca (\u00e9 dicir, formada por dous lobos iguais e sen prolongaci\u00f3n da columna vertebral), careceren de raios espi\u00f1osos nas aletas e presentaren \u2014normalmente\u2014 grandes escamas cicloides. Te\u00f1en unha curta aleta dorsal, coas ventrais xusto por debaixo.\nCarecen de aleta adiposa e de li\u00f1a lateral; por\u00e9n, poden percibir e identificar a direcci\u00f3n dos sons e as ondas de presi\u00f3n porque son peixes fis\u00f3stomos, \u00e9 dicir, coa vexiga natatoria unida por un conduto \u00e1 parte anterior do tubo dixestivo e conectada ao o\u00eddo medio.\nClasificaci\u00f3n.\nDiv\u00eddense en d\u00faas subordes:\nEn Galicia.\nNas augas da nosa comunidade est\u00e1n citadas s seguintes especies da orde:"}
{"id": "196449", "revid": "98629", "url": "https://gl.wikipedia.org/wiki?curid=196449", "title": "Estados da antiga Uni\u00f3n Sovi\u00e9tica", "text": "Estados da antiga Uni\u00f3n Sovi\u00e9tica, Ex rep\u00fablicas sovi\u00e9ticas ou Estados postsovi\u00e9ticos son termos sin\u00f3nimos utilizados para referirse \u00e1s antigas rep\u00fablicas que conformaban a Uni\u00f3n de Rep\u00fablicas Socialistas Sovi\u00e9ticas. \nDespois da ca\u00edda da Uni\u00f3n Sovi\u00e9tica en 1991, esta dividiuse en 15 pa\u00edses independentes, alg\u00fans dos cales foran no pasado fundadores da Uni\u00f3n Sovi\u00e9tica en decembro de 1922, coa fusi\u00f3n da Rep\u00fablica Socialista Federativa Sovi\u00e9tica de Rusia, Rep\u00fablica Socialista Sovi\u00e9tica Federativa Transcauc\u00e1sica (actuais Xeorxia, Armenia e Acerbaix\u00e1n), Rep\u00fablica Socialista Sovi\u00e9tica de Ucra\u00edna (actual Ucra\u00edna) e a Rep\u00fablica Socialista Sovi\u00e9tica de Belar\u00fas (actual Belar\u00fas).\nCada un destes pa\u00edses ten a s\u00faa propia cultura e lingua. Por\u00e9n, a ra\u00edz desta uni\u00f3n de m\u00e1is de medio s\u00e9culo mant\u00e9\u00f1ense a\u00ednda alg\u00fans lazos culturais entre os pa\u00edses independizados; entre outros aspectos resalta o uso do ruso como lingua franca. As\u00ed e todo poden citarse casos extremos: Ucra\u00edna adoptou o ucra\u00edno como idioma oficial, Letonia require que os seus habitantes aproben un exame en let\u00f3n para poder adquirir os dereitos da cidadan\u00eda da Uni\u00f3n Europea e en Belar\u00fas \u00fasase o ruso en case todos os asuntos oficiais.\nAlgunhas das ex rep\u00fablicas sovi\u00e9ticas forman parte da Comunidade de Estados Independentes.\nCategorizaci\u00f3n.\nOs Estados da antiga Uni\u00f3n Sovi\u00e9tica adoitan dividirse tipicamente nos seguintes cinco grupos. Cada rexi\u00f3n ten caracter\u00edsticas culturais, pol\u00edticas e xeogr\u00e1ficas com\u00fans, as\u00ed como factores na s\u00faa relaci\u00f3n coa historia de Rusia, a Uni\u00f3n Sovi\u00e9tica e a Uni\u00f3n Europea.\nRusia, debido ao seu papel dominante na rexi\u00f3n, tr\u00e1tase como unha categor\u00eda en si mesma, a\u00ednda que tam\u00e9n declarara a s\u00faa independencia da Uni\u00f3n Sovi\u00e9tica."}
{"id": "196451", "revid": "22795", "url": "https://gl.wikipedia.org/wiki?curid=196451", "title": "Ex rep\u00fablicas sovi\u00e9ticas", "text": ""}
{"id": "196453", "revid": "22795", "url": "https://gl.wikipedia.org/wiki?curid=196453", "title": "Estados postsovi\u00e9ticos", "text": ""}
{"id": "196455", "revid": "89787", "url": "https://gl.wikipedia.org/wiki?curid=196455", "title": "Espada de Mouru\u00e1s", "text": "A espada de Mouru\u00e1s \u00e9 unha espada da idade de bronce atopada na aldea de Mouru\u00e1s (San Xo\u00e1n de R\u00edo), e conservada actualmente no museo de Ourense. A espada foi achada en novembro de 1967, nunha escavaci\u00f3n na canteira da Pena dos Castros, nos penedos da Pastora, preto das rochas da Ra\u00ed\u00f1a e A Moura, un conxunto gran\u00edtico no medio dunha fraga no val do r\u00edo Navea.\nCaracter\u00edsticas.\nA espada, de 820 g de peso, est\u00e1 feita en bronce, e at\u00f3pase partida en dous anacos. Mide 68,5\u00a0cm de longo e 4,5 de ancho m\u00e1ximo na folla e 5,7\u00a0cm na garda. Ten unha folla longa de dobre gume e unha empu\u00f1adura calada tripartita. No seu momento supuxo unha grande innovaci\u00f3n tecnol\u00f3xica o feito de ser fundida nunha mesma peza a folla e empu\u00f1adura en molde bivalvo, Traballando a folla mediante forxa e os orificios con perforaci\u00f3n.\nA folla ten secci\u00f3n lenticular, cunha suave nervadura ou crista axial de reforzo, m\u00e1is acusada no extremo proximal, e mant\u00e9n zonas co f\u00edo biselado. \u00c9 m\u00e1is ancha cara \u00e1 punta, e na zona de uni\u00f3n coa empu\u00f1adura est\u00e1 decorada nun dos cantos coa imaxe dunha espiga.\nA empu\u00f1adura, composta por garda, fuso e pomo, levar\u00eda fixadas mediante cravos as cachas, de \u00f3so ou de madeira. O fuso, rectangular e con rebordes laterais, conserva tres orificios lonxitudinais, se ben \u00e9 posible que tivese alg\u00fan m\u00e1is. A garda ten contorno en V pechado, con rebordes e tres orificios para remaches en cada lado.\nDataci\u00f3n.\nA espada de Mouru\u00e1s d\u00e1tase entre os s\u00e9culos X e IX ANE, no bronce final II. Consid\u00e9rase pola forma da folla unha espada pistiliforme. As armas desde tipo te\u00f1en a s\u00faa orixe nas espadas de tipo Hemigkofen, documentadas no val do r\u00edo Rihn.\nOs primeiros modelos servir\u00edan de base aos obradoiros locais, que as adaptar\u00edan \u00e1s caracter\u00edsticas metal\u00farxicas da s\u00faa zona, creando novas variedades que se difundiron polo espazo europeo do denominado Bronce Atl\u00e1ntico. As\u00ed, modelos similares foron atopados na pen\u00ednsula Ib\u00e9rica, San Briec-des-Iffs (Breta\u00f1a), Wilburton (Inglaterra) e Irlanda.\nEn moitos casos as armas eran atopadas en cursos fluviais de pouca profundidade, casos do r\u00edo Ulla, Mi\u00f1o ou Sil (espada de Forcas). Esta situaci\u00f3n, xunto \u00e1 ausencia de necr\u00f3poles desa \u00e9poca, d\u00e1 a entender que o dep\u00f3sito era intencionado e de car\u00e1cter funerario, sendo a espada un obxecto ritual.\nPor este motivo estra\u00f1a a aparici\u00f3n en Mouru\u00e1s entre unhas rochas. Ruiz-G\u00e1lvez considera que ten non s\u00f3 unha finalidade funeraria, sen\u00f3n tam\u00e9n de control dun punto de paso estrat\u00e9xico."}
{"id": "196456", "revid": "1576", "url": "https://gl.wikipedia.org/wiki?curid=196456", "title": "Cicloescamados", "text": "Os cicloescamados (Cyclosquamata) son unha superorde de peixes tele\u00f3steos, habitantes de augas profundas. Conte\u00f1en s\u00f3 unha orde: a dos Aulopiformes."}
{"id": "196457", "revid": "1822", "url": "https://gl.wikipedia.org/wiki?curid=196457", "title": "Cyclosquamata", "text": ""}
{"id": "196458", "revid": "22795", "url": "https://gl.wikipedia.org/wiki?curid=196458", "title": "Clupeomorfos", "text": "A dos clupeomorfos (\"Clupeomorpha\") \u00e9 unha superorde de peixes oste\u00edctios mari\u00f1os que comprende unha \u00fanica orde con representantes vivos, a dos clupeiformes (\"Clupeiformes\") e outra s\u00f3 con especies f\u00f3siles, a dos elimmichtiiformes (\"Ellimmichthyiformes\").\nTaxonom\u00eda.\nA suborde dos clupeomorfos foi establecida e nomeada por Greenwood \"et al.\" en 1966. \u00c9 nome v\u00e1lido.\nFoi asignada aos \"Clupeocephala\" por Murray \"et al.\" en 2005; a \"Teleostei\" por Nelson en 2006; a \"Teleostei\" por Forey \"et al.\" en 2003 e De Figueiredo en 2009, e a \"Ostarioclupeomorpha\" Long en 2011.\n\u2013 Orde \"Clupeiformes\":\n\u2013 Orde \"Ellimmichthyiformes\" (\u2020)"}
{"id": "196459", "revid": "1822", "url": "https://gl.wikipedia.org/wiki?curid=196459", "title": "Clupeomorpha", "text": ""}
{"id": "196460", "revid": "89787", "url": "https://gl.wikipedia.org/wiki?curid=196460", "title": "Asociaci\u00f3n Oriental", "text": "A Associaci\u00f3n Oriental (co\u00f1ecida pola sigla e ingl\u00e9s EaP, \"Eastern Partnership\") \u00e9 un proxecto iniciado pola Uni\u00f3n Europea (UE). e presentado polo ministro de Asuntos Exteriores de Polonia co apoio de Suecia no Consello de Relaci\u00f3ns Exteriores da UE en Bruxelas o . A Asociaci\u00f3n Oriental inaugurouse en Praga, o .\nA primeira reuni\u00f3n de ministros de Exteriores no \u00e1mbito da Asociaci\u00f3n Oriental realizouse o , en Bruxelas.\nMembros.\nA Asociaci\u00f3n Oriental est\u00e1 composta por Estados postsovi\u00e9ticos: Belar\u00fas, Ucra\u00edna, Moldavia, Acerbaix\u00e1n, Armenia e Xeorxia, ademais da Uni\u00f3n Europea. Houbo moito debate sobre a inclusi\u00f3n de Belar\u00fas, xa que a UE a considera unha ditadura autoritaria. O pa\u00eds acabou sendo convidado a participar debido \u00e1 preocupaci\u00f3n da UE sobre un exceso de influencia rusa na rexi\u00f3n.\nO Belar\u00fas, aparentemente, retirouse da iniciativa a causa dunha \"discriminaci\u00f3n sen precedentes\" e un \"cambio\" dos principios polos que fora constru\u00edda dous anos antes. Pero tres d\u00edas despois o ministro de Asuntos Exteriores do pa\u00eds, Sergei Martynov, refutou iso.\nV\u00e9xase tam\u00e9n.\nLigaz\u00f3ns externas.\nNota: Todas en ingl\u00e9s, e todas consultadas o 23/12/2011."}
{"id": "196461", "revid": "23204", "url": "https://gl.wikipedia.org/wiki?curid=196461", "title": "Elopomorfos", "text": "Os elopomorfos (Elopomorpha) son unha superorde de peixes tele\u00f3steos, case todos mari\u00f1os coa excepci\u00f3n das angu\u00edas de r\u00edo. Presentan unha metamorfose na que as larvas (leptoc\u00e9falas) se converten en adultos morfoloxicamente moi distintos. \nAlg\u00fans tax\u00f3nomos non consideran que a existencia desta larva caracter\u00edstica, como nesgo identificador do taxon, non \u00e9 suficiente para constitu\u00edr un taxon independente, o que provoca que a situaci\u00f3n da superorde estea en revisi\u00f3n.\nClasificaci\u00f3n.\nClasif\u00edcanse en catro ordes:"}
{"id": "196462", "revid": "22570", "url": "https://gl.wikipedia.org/wiki?curid=196462", "title": "Exposici\u00f3n Universal de Barcelona de 1888", "text": "A Exposici\u00f3n Universal de 1888 tivo lugar na cidade espa\u00f1ola de Barcelona (Catalu\u00f1a). A exposici\u00f3n estivo aberta entre o 8 de abril e o 9 de decembro de 1888, e recibiu un total de 400.000 visitantes procedentes de todo o mundo.\nA inauguraci\u00f3n oficial tivo lugar o 20 de maio de 1888 \u00e1s 16 horas. Foi presidida por Afonso XIII (que ti\u00f1a dous anos), a ra\u00ed\u00f1a rexente Mar\u00eda Cristina, a princesa de Asturias Mar\u00eda das Merc\u00e9s, a infanta Mar\u00eda Teresa, o presidente do consello de ministros Pr\u00e1xedes Mateo Sagasta, e o alcalde de Barcelona Francesc Rius i Taulet.\nContexto hist\u00f3rico.\nEn 1888, Barcelona ti\u00f1a 530.000 habitantes e era a segunda cidade m\u00e1is importante de Espa\u00f1a no plano pol\u00edtico, a\u00ednda que a primeira a nivel industrial. Espa\u00f1a viv\u00eda o per\u00edodo da Restauraci\u00f3n borb\u00f3nica. En 1888 gobernaba Pr\u00e1xedes Mateo Sagasta baixo a regencia mon\u00e1rquica de Mar\u00eda Cristina de Habsburgo-Lorena, vi\u00fava do rei Afonso XII de Espa\u00f1a (falecido en 1885) e nai de Afonso XIII.\nConsid\u00e9rase que a organizaci\u00f3n da Exposici\u00f3n Universal de 1888 foi o reflexo da boa relaci\u00f3n entre a restaurada monarqu\u00eda e a burgues\u00eda industrial catal\u00e1, que apoiara o regreso mon\u00e1rquico, en busca dunha paz social que permitise un desenvolvemento econ\u00f3mico.\nAs Exposici\u00f3ns Universais, iniciadas en Londres en 1855, viv\u00edan un momento de grande apoxeo. Eran consideradas os maiores eventos pol\u00edticos, econ\u00f3micos e sociais do mundo, nos que cada pa\u00eds expu\u00f1a os avances tecnol\u00f3xicos, e fac\u00eda gala do seu potencial econ\u00f3mico e industrial. Organizar unha Exposici\u00f3n era unha oportunidade de desenvolvemento econ\u00f3mico para a cidade organizadora e de gran prestixio internacional.\nImpulsores.\nA idea inicial de organizar unha Exposici\u00f3n Universal en Barcelona t\u00edvoa o empresario galego Eugenio Serrano de Casanova. Pero ante a imposibilidade de Serrano de levar a cabo o evento en solitario, asumiu o proxecto o alcalde de Barcelona Francesc Rius i Taulet, que se rodeou dun grupo de empresarios da cidade que, xunto ao alcalde, formaron o chamado \"Comit\u00e9 dos Oito\". Eran, ademais de Rius i Taulet, Elies Rogent, Llu\u00eds Rouvi\u00e8re, Manuel Girona i Agrafel, Manuel Duran i Bas, Josep Ferrer i Vidal, Claudio L\u00f3pez Bru (2\u00ba Marqu\u00e9s de Comi\u00f1as) e Carles Pirozzini i Mart\u00ed.\nO recinto.\nA exposici\u00f3n desenvolveuse nun recinto de 380.000 metros cadrados que englobaba a superficie desde o Arco de Triunfo (constru\u00eddo como entrada ao recinto), o Parque da Ciutadella, o zool\u00f3xico, e parte da actual Estaci\u00f3n de Fran\u00e7a ata o lugar onde hoxe se sit\u00faa o Hospital do Mar, na Barceloneta.\nO proxecto de remodelaci\u00f3n do parque da Ciutadella, onde se desenvolveu principalmente a exposici\u00f3n, encargouse a Josep Fontser\u00e8, que contou coa colaboraci\u00f3n de Antoni Gaud\u00ed, especialmente na Gran Fervenza, onde intervi\u00f1eron ademais varios escultores, como Rossend Nobas (\"A Cu\u00e1driga da Aurora\") e Venanci Vallmitjana (\"O nacemento de Venus\"). As\u00ed mesmo, foron reaproveitados diversos edificios da antiga cidadela militar, como a capela (actual Parroquia Castrense), o palacio do gobernador (actualmente un instituto de educaci\u00f3n secundaria, o IES Verdaguer) e o arsenal, actual sede do Parlamento de Catalu\u00f1a.\nUnha cuarta parte do recinto estaba ocupada por edificios dese\u00f1ados polos arquitectos m\u00e1is prestixiosos do momento, sendo un campo de probas para a arquitectura modernista que comezaba a florecer na cidade condal. O edificio m\u00e1is importante foi o Palacio da Industria, de 70.000 metros cadrados, obra de Jaume Gust\u00e0; desmantelado en 1930, ocupaba o espazo onde actualmente se atopa o Zoo de Barcelona. Tam\u00e9n destacaron o Palacio das Ciencias e o Palacio da Agricultura, obras de Pere Falqu\u00e9s i Urp\u00ed.\nA maior\u00eda dos edificios da exposici\u00f3n desapareceron. Tan s\u00f3 permanecen en p\u00e9: o Arco do Triunfo, obra de Josep Vilaseca; o Castelo dos Tres Dragones (caf\u00e9-restaurante da exposici\u00f3n, actualmente Museo de Zoolog\u00eda), de Llu\u00eds Dom\u00e8nech i Montaner; o Museo de Xeolox\u00eda, de Antoni Rovira i Trias; o Hivern\u00e1culo, de Josep Amarg\u00f3s; o Umbr\u00e1culo, de Josep Fontser\u00e8; e unha parte da chamada \"Galer\u00eda das M\u00e1quinas\", hoxe ocupada polos servizos do zoo.\nUnha lenda popular asegura que o enxe\u00f1eiro franc\u00e9s Gustave Eiffel ofreceu constru\u00edr a torre a Barcelona para a Exposici\u00f3n Universal de Barcelona de 1888. Pero non foi Eiffel, sen\u00f3n o enxe\u00f1eiro de Tolosa J. Lapierre quen presentou un proxecto dunha torre de madeira de 210 metros. Tam\u00e9n presentou un proxecto de torre o arquitecto barcelon\u00e9s Pere Falqu\u00e9s. A pesar do interese inicial, ning\u00fan dos dous proxectos tirou adiante por raz\u00f3ns orzamentarias.\nMelloras en Barcelona.\nA pesar de que as actividades da Exposici\u00f3n desenvolv\u00e9ronse no interior do recinto feiral, a \"Expo\" contribu\u00edu \u00e1 mellora de Barcelona en xeral. Por unha banda, a celebraci\u00f3n da exposici\u00f3n serviu como acicate para finalizar obras iniciadas moitos anos antes e que quedaran inacabadas, e por outra, aproveitouse para p\u00f3r en marcha novas infraestruturas e servizos que non s\u00f3 mellorasen a vida dos cidad\u00e1ns, sen\u00f3n que desen unha imaxe de modernidade da cidade a ollos dos visitantes.\nAlgunhas das novidades que trouxo consigo a Exposici\u00f3n de 1888 foron: \nConsecuencias.\nA Exposici\u00f3n Universal foi considerada un \u00e9xito, tanto polo n\u00famero de visitantes como polo rendemento econ\u00f3mico, e a proxecci\u00f3n internacional que deu a Barcelona. Ademais, axudou a urbanizar unha gran zona da cidade.\nA exposici\u00f3n, exposta nun momento de depresi\u00f3n econ\u00f3mica, revitalizou o sector da construci\u00f3n, e o n\u00famero de visitantes proporcionou grandes ingresos a todos os sectores da cidade.\nEconomicamente consid\u00e9rase a Exposici\u00f3n de 1888 como o primeiro gran paso da econom\u00eda catal\u00e1 cara \u00e1 europeizaci\u00f3n. En 1886, dous anos antes do evento, fundouse a \"C\u00e1mara de Comercio, Industria e Navegaci\u00f3n de Barcelona\", co obxectivo de velar polos intereses dos industriais catal\u00e1ns e aproveitar a Exposici\u00f3n para fomentar o fluxo comercial co estranxeiro, e os pa\u00edses europeos en particular, nun momento en que a econom\u00eda catal\u00e1 limitouse a comerciar co mercado espa\u00f1ol.\nPoliticamente, a organizaci\u00f3n, desenvolvemento e \u00e9xito da Exposici\u00f3n confirmou o clima de boa relaci\u00f3n entre a burgues\u00eda catal\u00e1 e a monarqu\u00eda recentemente restaurada en Madrid, a pesar das cr\u00edticas que xerou entre o proletariado e os l\u00edderes republicanos e catalanistas.\nA Exposici\u00f3n de 1888, o primeiro grande evento que se organizou en Barcelona, pasou \u00e1 historia como un modelo de desenvolvemento que posteriormente, en diferentes momentos hist\u00f3ricos, volveu aplicar a cidade, organizando grandes eventos internacionais (como a Exposici\u00f3n Internacional de Barcelona de 1929 ou, m\u00e1is adiante os Xogos Ol\u00edmpicos de 1992).\nCr\u00edticas sociais e pol\u00edticas.\nA pesar de que a Exposici\u00f3n transcorreu con normalidade e foi valorada como un \u00e9xito, non estivo exenta de cr\u00edticas: "}
{"id": "196463", "revid": "1822", "url": "https://gl.wikipedia.org/wiki?curid=196463", "title": "Elopomorpha", "text": ""}
{"id": "196464", "revid": "27155", "url": "https://gl.wikipedia.org/wiki?curid=196464", "title": "Tecido \u00f3seo compacto", "text": ""}
{"id": "196465", "revid": "27155", "url": "https://gl.wikipedia.org/wiki?curid=196465", "title": "Tecido \u00f3seo esponxoso", "text": ""}
{"id": "196466", "revid": "27155", "url": "https://gl.wikipedia.org/wiki?curid=196466", "title": "\u00d3so compacto", "text": ""}
{"id": "196467", "revid": "27155", "url": "https://gl.wikipedia.org/wiki?curid=196467", "title": "\u00d3so esponxoso", "text": ""}
{"id": "196468", "revid": "98629", "url": "https://gl.wikipedia.org/wiki?curid=196468", "title": "Lampridiformes", "text": "A dos Lampriformes (\"Lampriformes\") \u00e9 unha orde de peixes da clase dos actinopterixios, subclase dos neopterixios e infraclase dos tele\u00f3steos.\nSegundo alg\u00fans autores, \u00e9 a \u00fanica orde da discutida superorde dos Lampridiomorfos (\"Lampridiomorpha\").\nComporende numerosas especies de peixes mari\u00f1os pel\u00e1xicos.\nTaxonom\u00eda.\nDescrici\u00f3n.\nA orde foi descrita en 1909 polo icti\u00f3logo ingl\u00e9s Charles Tate Regan.\nEtimolox\u00eda.\nO nome cient\u00edfico \"Lampriformis\" est\u00e1 formado sobre a ra\u00edz \"Lapri-\" do seu x\u00e9nero tipo, \"Lampris\", co sufixo est\u00e1ndar para formar os nomes das ordes de peixes, \"-formes\". O nome \"Lampris\" deriva do grego antigo \u03bb\u03b1\u03bc\u03c0\u03c1\u03cc\u03c2 \"lampr\u00f3s\" \"brillante\", en referencia \u00e1 coloraci\u00f3n brillante destes peixes. O sufixo deriva do lat\u00edn \"forms\", \"forma externa\". \nSin\u00f3nimos.\nEste \u00faltimo \u00e9 unha variante ortogr\u00e1fica, empregada a mi\u00fadp, pero que aparentemente \u00e9 incorrecta.\nClasificaci\u00f3n.\nA orde div\u00eddese nas segunites seis familias:\nMoitos autores incl\u00faen tam\u00e9n unha s\u00e9tima, Veliferidae .\nAdemais, co\u00f1\u00e9cese unha familia extinta: Turkmenidae.\nCaracter\u00edsticas.\nA forma destes peixes \u00e9 variada pero, en xeral, son esmagados e longos. Carecen de escamas e de verdadeiras espi\u00f1as nas aletas. A aleta dorsal \u00e9 moi longa e tende a ocupar todo o dorso. As aletas pelvianas presentan de 0 a 17 raios. As mand\u00edbulas son altamente protus\u00edbeis (o maxilar, en lugar de estar unido ligamentosamente ao etmoide e ao palatino, desl\u00eczase cara a dentro e cara a f\u00f3ra co premaxilar altamente protr\u00e1ctil). A vexiga natatoria, cando est\u00e1 presente, \u00e9 fisoclistosa."}
{"id": "196469", "revid": "12452", "url": "https://gl.wikipedia.org/wiki?curid=196469", "title": "Lampridiomorpha", "text": ""}
{"id": "196471", "revid": "29398", "url": "https://gl.wikipedia.org/wiki?curid=196471", "title": "Rom\u00e1rio", "text": "Rom\u00e1rio Da Souza Faria, nado en R\u00edo de Xaneiro o 29 de xaneiro de 1966, e un exfutbolista brasileiro que xogaba de dianteiro, e actual deputado na C\u00e1mara de Deputados do Brasil.\nGa\u00f1ou o Mundial de F\u00fatbol de 1994. Alcumado \"O Baixinho\" pola s\u00faa pequena estatura, foi un dianteiro goleador e talentoso, que recibiu o premio FIFA World Player en 1994. M\u00e1ximo goleador do Campionato Carioca en 7 ocasi\u00f3ns, da Eredivisie noutras 3 ocasi\u00f3ns, e da Liga espa\u00f1ola nunha ocasi\u00f3n mais, \u00f3 longo da s\u00faa carreira profesional anotou 902 goles entre clubs e selecci\u00f3n.\nCarreira profesional.\nA s\u00faa carreira comezou no Vasco da Gama, equipo no que acreditou uns rexistros goleadores que chamaron a atenci\u00f3n de varios equipos europeos. En 1988 asinou un contrato co recente ga\u00f1ador da Liga de Campi\u00f3ns da UEFA, o PSV Eindhoven. Despois de 5 tempadas en Pa\u00edses Baixos, o FC Barcelona adestrado por Johan Cruyff f\u00edxose cos seus servizos para tentar ga\u00f1ar a 2\u00aa Copa de Europa. A pesar de acadar o Pichichi e a liga no seu primeiro ano, na seguinte tempada abandonou o club, para rematar a tempada no Flamengo. \u00d3 ano seguinte volveu a Espa\u00f1a para defender as cores do Valencia CF, pero non xogou mais que 10 encontros. O resto da s\u00faa carreira foi unha continua peregrinaci\u00f3n por varios clubs brasileiros, asi\u00e1ticos, australianos e estadounidenses, lonxe do m\u00e1ximo nivel do f\u00fatbol internacional.\nCoa selecci\u00f3n brasileira disputou 70 encontros, anotando 55 goles, que o colocan na 3\u00aa posici\u00f3n de goleadores coa \"canarinha\" por detr\u00e1s de Pel\u00e9 (77 goles) e Ronaldo (67 goles), e por diante de Zico (52 goles) e Bebeto (39 goles). Trala prata acadada nos Xogos Ol\u00edmpicos de Se\u00fal en 1988, conquistou a Copa Am\u00e9rica de 1989, o Mundial de 1994, de novo a Copa Am\u00e9rica en 1997, e a Copa Confederaci\u00f3ns de 1997. En 1998 tivo unha lesi\u00f3n e non foi chamado para o mundial. O \u00faltimo encontro de Rom\u00e1rio coa selecci\u00f3n do Brasil tivo lugar o 27 de abril de 2005."}
{"id": "196472", "revid": "56817", "url": "https://gl.wikipedia.org/wiki?curid=196472", "title": "Ostariofisos", "text": "Os ostariofisos (Ostariophysi) son unha superorde de peixes tele\u00f3steos. Comprende un bo n\u00famero de peixes de auga doce.\nCaracter\u00edsticas.\nCaracter\u00edzanse por presentar o \"aparato de Weber\". Adoitan ter a vexiga natatoria diferenciada nunha rexi\u00f3n cef\u00e1lica e outra caudal.\nO aparato de Weber \u00e9 unha cadea de pequenos \u00f3sos (as 4-5 v\u00e9rtebras anteriores modificadas), que conectan a vexiga natatoria co o\u00eddo interno. Act\u00faa a modo de caixa de resonancia e amplifica as vibraci\u00f3ns e transm\u00edteas \u00f3 o\u00eddo interno, as\u00ed como as variaci\u00f3ns de presi\u00f3n. D\u00e9uselle este nome\nen honor do anatomista e fisi\u00f3logo alem\u00e1n Ernst Heinrich Weber (1795\u20131878).\nClasificaci\u00f3n.\nDiv\u00eddense en cinco ordes:"}
{"id": "196473", "revid": "25871", "url": "https://gl.wikipedia.org/wiki?curid=196473", "title": "A Igrexa, Gonda\u00edsque, Vilalba", "text": "A Igrexa \u00e9 un lugar da parroquia de Gonda\u00edsque, no concello lugu\u00e9s de Vilalba, na comarca da Terra Ch\u00e1.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "196474", "revid": "1822", "url": "https://gl.wikipedia.org/wiki?curid=196474", "title": "Ostariophysi", "text": ""}
{"id": "196475", "revid": "98629", "url": "https://gl.wikipedia.org/wiki?curid=196475", "title": "Illote de Langerhans", "text": "Os illotes de Langerhans ou illotes pancre\u00e1ticos son rexi\u00f3ns do p\u00e1ncreas que conte\u00f1en c\u00e9lulas produtoras de hormonas. Foron descubertos en 1869 polo pat\u00f3logo alem\u00e1n Paul Langerhans. Os illotes s\u00f3 constit\u00faen aproximadamente do 1 ao 2 % da masa do p\u00e1ncreas, xa que a maior\u00eda do \u00f3rgano est\u00e1 formado por c\u00e9lulas acinares con funci\u00f3n dixestiva, que verten os seus produtos no duodeno. A porci\u00f3n do p\u00e1ncreas ocupada polos illotes denom\u00ednase p\u00e1ncreas end\u00f3crino, e o resto \u00e9 o p\u00e1ncreas ex\u00f3crino.\nAnatom\u00eda e histolox\u00eda.\nHai aproximadamente un mill\u00f3n de illotes distribu\u00eddos polo p\u00e1ncreas dunha persoa adulta sa, cada un dos cales mide arredor de 0,2\u00a0mm de di\u00e1metro . Est\u00e1n separados do resto do tecido pancre\u00e1tico por unha fina c\u00e1psula de tecido conectivo fibroso, que se contin\u00faa co tecido conectivo fibroso que est\u00e1 intercalado polo resto do p\u00e1ncreas. A masa conxunta dos illotes \u00e9 de 1 a 1,5\u00a0gramos.\nNos cortes tinguidos con hematoxilina-eosina, os illotes te\u00f1en o aspecto de agrupaci\u00f3ns irregulares de cor rosa p\u00e1lido, distribu\u00eddas estensamente entre os acinos ex\u00f3crinos de cor m\u00e1is escura. Para diferenciar as c\u00e9lulas dos illotes c\u00f3mpren m\u00e9todos de tinguidura especial como o de Gomori ou tinguidura inmunofluorescente. Gran parte destas c\u00e9lulas son as c\u00e9lulas \u03b2 relativamente pequenas e de cor azul. En grupos pequenos arredor das c\u00e9lulas beta, identif\u00edcanse c\u00e9lulas de maior tama\u00f1o de cor rosa ou c\u00e9lulas \u03b1 (alfa). Ademais, pos\u00faen tam\u00e9n c\u00e9lulas delta e F (ou PP). As c\u00e9lulas beta son as m\u00e1is com\u00fans e as F as m\u00e1is raras.\nTipos de c\u00e9lulas.\nNos illotes de Langerhans hai polo menos cinco tipos de c\u00e9lulas produtoras de hormonas, que secretan estas aos vasos sangu\u00edneos pr\u00f3ximos. Nas ratas, atopamos os seguintes tipos de c\u00e9lulas end\u00f3crinas:\nA citoarquitectura dos illotes de Langerhans difire entre especies.\nEn particular, os illotes dos roedores est\u00e1n caracterizados por unha predominancia de c\u00e9lulas produtoras de insulina situadas no centro do illote e por escasas c\u00e9lulas alfa, delta e PP na periferia, pero nos illotes humanos as c\u00e9lulas alfa e beta disp\u00f3\u00f1ense en estreita relaci\u00f3n entre elas por todo o illote.\nAs c\u00e9lulas dos illotes poden influ\u00edrse unhas a outras por medio de comunicaci\u00f3n par\u00e1crina (influencia sobre outras pr\u00f3ximas) e aut\u00f3crina (influencia sobre a mesma c\u00e9lula), e as c\u00e9lulas beta est\u00e1n comunicadas electricamente con outras c\u00e9lulas beta (pero non cos outros tipos celulares).\nC\u00e9lulas alfa produtoras de glicag\u00f3n.\nOs gr\u00e1nulos secretores que conte\u00f1en glicag\u00f3n das c\u00e9lulas alfa pos\u00faen un contido electrodenso que enche as ves\u00edculas secretoras a\u00ednda despois de fixado. Te\u00f1en unha gran zona central esf\u00e9rica moi electrodensa rodeada por un bordo estreito menos electrodenso. O seu di\u00e1metro \u00e9 de 250 a 300\u00a0nm.\nO glicag\u00f3n aumenta o nivel de glicosa sangu\u00ednea ao estimular a formaci\u00f3n deste carbohidrato a partir do glic\u00f3xeno almacenado en hepatocitos. Tam\u00e9n exerce efecto no metabolismo de prote\u00ednas e graxas. A liberaci\u00f3n do glicag\u00f3n \u00e9 inhibida pola hiperglicemia.\nC\u00e9lulas beta produtoras de insulina.\nOs gr\u00e1nulos insulin\u00f3xenos secretores das c\u00e9lulas beta pos\u00faen un centro cristalino electrodenso con forma irregular. O seu contido sep\u00e1rase da membrana que o limita despois da fixaci\u00f3n. O seu di\u00e1metro \u00e9 similar ao dos gr\u00e1nulos de c\u00e9lulas alfa.\nA insulina \u00e9 sintetizada no ret\u00edculo endoplasm\u00e1tico rugoso en forma dun polip\u00e9ptido chamado preproinsulina, que se transforma en proinsulina, que pos\u00fae a mesma actividade hormonal a\u00ednda que non da mesma magnitude ca a insulina. A proinsulina modif\u00edcase no aparato de Golgi e as ves\u00edculas secretoras que saen del conte\u00f1en a hormona insulina. A insulina \u00e9 secretada cando hai hiperglicemia e tam\u00e9n por influencia dalgunhas hormonas. As s\u00faas acci\u00f3ns principais son estimular a captaci\u00f3n de glicosa en varios tipos de c\u00e9lulas, e diminu\u00edr o nivel de glicosa sangu\u00ednea, ao estimular a conversi\u00f3n de glicosa en glic\u00f3xeno nos hepatocitos e miocitos, sempre que aumente dito nivel.\nC\u00e9lulas delta produtoras de somatostatina.\nAs c\u00e9lulas delta pos\u00faen gr\u00e1nulos secretores m\u00e1is grandes e menos electrodensos ca as c\u00e9lulas alfa e beta, e os seus org\u00e1nulos secretores son menos notables.\nA somatostatina secr\u00e9tase no p\u00e1ncreas e no hipot\u00e1lamo. Inhibe a liberaci\u00f3n da hormona do crecemento, TSH, da insulina, o glicag\u00f3n, de hormonas gastrointestinais e mesmo da propia somatostatina pancre\u00e1tica. A regulaci\u00f3n mutua da actividade secretora entre as c\u00e9lulas alfa, beta e delta suxire fortemente algunha disposici\u00f3n especial que facilita a regulaci\u00f3n directa dunha c\u00e9lula a outra, mecanismo co\u00f1ecido como regulaci\u00f3n par\u00e1crina.\nRetroalimentaci\u00f3n par\u00e1crina.\nO sistema de retroalimentaci\u00f3n par\u00e1crina dos illotes de Langerhans ten a seguinte estrutura:\nActividade el\u00e9ctrica.\nA actividade el\u00e9ctrica dos illotes pancre\u00e1ticos foi estudada utilizando t\u00e9cnicas \"patch clamp\" (ou de fixaci\u00f3n de membrana), e conclu\u00eduse que o comportamento das c\u00e9lulas nos illotes intactos difire significativamente do que te\u00f1en cando est\u00e1n dispersas.\nTransplante de illotes de Langerhans.\nO transplante de c\u00e9lulas dos illotes pancre\u00e1ticos d\u00e1 a posibilidade de recuperar a funci\u00f3n das c\u00e9lulas beta que se perdeu na diabetes tipo 1, e ofrece unha alternativa a un transplante completo de p\u00e1ncreas ou a un p\u00e1ncreas artificial. Estas c\u00e9lulas beta son destru\u00eddas selectivamente por un proceso autoinmune na diabetes tipo 1.\nNalg\u00fans ensaios recentes comprobouse que os pacientes transplantados con illotes de cad\u00e1veres recuperan a produci\u00f3n de insulina e o control metab\u00f3lico. O transplante de illotes require unha forte inmonosupresi\u00f3n.\nUnha fonte alternativa de c\u00e9lulas beta son as c\u00e9lulas produtoras de insulina derivadas de c\u00e9lulas nai ou troncais adultas.\nOutra fonte potencial de c\u00e9lulas beta poden ser os xenotransplantes (procedente doutras especies, como o porco). A insulina humana e a porcina s\u00f3 difiren nun amino\u00e1cido, e era esta insulina de porco a que se usaba no tratamento antes de que aparecese a insulina recombinante obtida por enxe\u00f1ar\u00eda xen\u00e9tica. Pero o principal problema \u00e9 que as caracter\u00edsticas inmunol\u00f3xicas dos tecidos doutras especies poden diferir moito das humanas. Estase investigando no desenvolvemento de porcos modificados xeneticamente que non expresan nas s\u00faas ceulas as mol\u00e9culas con maior inmunoxenicidade. Tam\u00e9n hai un risco de transmisi\u00f3n de retrovirus end\u00f3xenos porcinos.\nOutra v\u00eda de investigaci\u00f3n \u00e9 a encapsulaci\u00f3n dos illotes xenotransplantados por medio de diversas t\u00e9cnicas, que quedar\u00edan as\u00ed \"inmunoillados\" e non accesibles ao noso sistema inmunitario."}
{"id": "196482", "revid": "56817", "url": "https://gl.wikipedia.org/wiki?curid=196482", "title": "Osteoglosomorfos", "text": "Os osteoglosomorfos (Osteoglossomorpha) son unha superorde de peixes tele\u00f3steos, fundamentalmente mari\u00f1os pero tam\u00e9n de auga doce.\nClasificaci\u00f3n.\nDiv\u00eddense en s\u00faas ordes, \u00e1s que se deben sumar outras d\u00faas xa extintas:"}
{"id": "196483", "revid": "839", "url": "https://gl.wikipedia.org/wiki?curid=196483", "title": "Donald Sloan", "text": "Donald Sloan, nado o 15 de febreiro de 1988 en Shreveport, Louisiana, \u00e9 un xogador de baloncesto profesional estadounidense que xoga nos Guangdong Southern Tigers da Chinese Basketball Association (CBA).\nTraxectoria.\nSloan xogou para os Sacramento Kings na liga de ver\u00e1n de 2010 e pouco despois asinou con eles un contrato dun ano. Por\u00e9n, foi despedido antes do comezo da tempada.\nEn decembro de 2011, asinou un contrato cos Atlanta Hawks tras facer os adestramentos de pretempada con eles, e entrou no equipo para o comezo da tempada 2011-12. Debutou na NBA nun partido de tempada regular en xaneiro de 2012 cos Atlanta Hawks. Nese mesmo mes, foi despedido polos Hawks.\nO 8 de febreiro de 2012, asinou un contrato de dez d\u00edas cos New Orleans Hornets. Cando rematou ese contrato, os Hornets decidiron non ofrecerlle outro, e fichou polos Cleveland Cavaliers pouco m\u00e1is tarde, o 16 de marzo. O 25 de decembro de 2012, foi cortado polos Cavaliers.\nO 3 de xaneiro de 2013, fichou polos Sioux Falls Skyforce da NBA Development League.\nO 7 de xaneiro de 2013, asinou un contrato de dez d\u00edas cos New Orleans Hornets."}
{"id": "196484", "revid": "25871", "url": "https://gl.wikipedia.org/wiki?curid=196484", "title": "Wendy Sulca", "text": "Wendy Sulca Quispe, nada o 22 de abril de 1996 en San Juan de Miraflores, Per\u00fa, \u00e9 unha cantante peruana de m\u00fasica andina, co\u00f1ecida principalmente pola s\u00faa exposici\u00f3n nos medios alcanzada polos seus v\u00eddeos virais publicados no sitio YouTube."}
{"id": "196485", "revid": "1822", "url": "https://gl.wikipedia.org/wiki?curid=196485", "title": "Osteoglossomorpha", "text": ""}
{"id": "196486", "revid": "56817", "url": "https://gl.wikipedia.org/wiki?curid=196486", "title": "Paracantopterixios", "text": "Os paracantopterixios (Paracanthopterygii) son unha superorde de peixes tele\u00f3steos, fundamentalmente mari\u00f1os.\nClasificaci\u00f3n.\nDiv\u00eddense en cinco ordes:"}
{"id": "196487", "revid": "1822", "url": "https://gl.wikipedia.org/wiki?curid=196487", "title": "Paracanthopterygii", "text": ""}
{"id": "196488", "revid": "23204", "url": "https://gl.wikipedia.org/wiki?curid=196488", "title": "Polim\u00edxidos", "text": "A dos polim\u00edxidos ou, respectando a prosodia latina, polimix\u00edidos (\"Polymixiidae\"), \u00e9 unha familia de peixes mari\u00f1os tele\u00f3steos, a \u00fanica da orde dos polimixiformes (\"Polymixiiformes\") que, \u00e1 s\u00faa vez, \u00e9 a \u00fanica da superorde dos polimixiomorfos (\"Polymixiomorpha\") \u2014ag\u00e1s un pequeno grupo \"incertae sedis\"\u2014.\nDistrib\u00faense por zonas tropicais e subtropicais dos oc\u00e9anos Atl\u00e1ntico, \u00cdndico e oeste do Pac\u00edfico, onde viven a profundidades entre os 180 e os 640 m.\nTe\u00f1en o corpo moderadamente longo e comprimido, cunha lonxitude m\u00e1xima de 38\u00a0cm, e cun par de barbas no hioide, moi caracter\u00edstico, do que toman o seu nome com\u00fan de barbudos.\nA aleta dorsal est\u00e9ndese de forma continua polo dorso, con 4-6 raios espi\u00f1osos e 26-38 raios brandos. A aleta anal curta.\nClasificaci\u00f3n: x\u00e9neros e especies.\nExisten na actualidade dez especies, todas elas do mesmo x\u00e9nero, pois os outros catro x\u00e9neros est\u00e1n extinguidos:"}
{"id": "196489", "revid": "25871", "url": "https://gl.wikipedia.org/wiki?curid=196489", "title": "A Horta, Codesido, Vilalba", "text": "A Horta \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1."}
{"id": "196490", "revid": "25871", "url": "https://gl.wikipedia.org/wiki?curid=196490", "title": "A Lamela, Codesido, Vilalba", "text": "A Lamela \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1.\nToponimia.\nO or\u00f3nimo Lamela \u00e9 un top\u00f3nimo que prov\u00e9n do lat\u00edn , e indica un lugar con lama ou lodo."}
{"id": "196491", "revid": "22570", "url": "https://gl.wikipedia.org/wiki?curid=196491", "title": "O Moull\u00f3n, Codesido, Vilalba", "text": "O Moull\u00f3n \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1."}
{"id": "196492", "revid": "25871", "url": "https://gl.wikipedia.org/wiki?curid=196492", "title": "O Outeiro, Codesido, Vilalba", "text": "O Outeiro \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "196493", "revid": "22570", "url": "https://gl.wikipedia.org/wiki?curid=196493", "title": "Pardiscos, Codesido, Vilalba", "text": "Pardiscos \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1."}
{"id": "196494", "revid": "22570", "url": "https://gl.wikipedia.org/wiki?curid=196494", "title": "A Raiola, Codesido, Vilalba", "text": "A Raiola \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1."}
{"id": "196495", "revid": "56817", "url": "https://gl.wikipedia.org/wiki?curid=196495", "title": "Rebordelo, Codesido, Vilalba", "text": "Rebordelo \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1."}
{"id": "196496", "revid": "22570", "url": "https://gl.wikipedia.org/wiki?curid=196496", "title": "O Rego Traveso, Codesido, Vilalba", "text": "O Rego Traveso \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1."}
{"id": "196497", "revid": "25871", "url": "https://gl.wikipedia.org/wiki?curid=196497", "title": "A Seara, Codesido, Vilalba", "text": "A Seara \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1."}
{"id": "196498", "revid": "23562", "url": "https://gl.wikipedia.org/wiki?curid=196498", "title": "Romario", "text": ""}
{"id": "196499", "revid": "25871", "url": "https://gl.wikipedia.org/wiki?curid=196499", "title": "Os Vales, Codesido, Vilalba", "text": "Os Vales \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1."}
{"id": "196500", "revid": "25871", "url": "https://gl.wikipedia.org/wiki?curid=196500", "title": "A Xunqueira, Codesido, Vilalba", "text": "A Xunqueira \u00e9 un lugar da parroquia de Codesido, no concello lugu\u00e9s de Vilalba, na comarca da Terra Ch\u00e1."}
{"id": "196501", "revid": "1822", "url": "https://gl.wikipedia.org/wiki?curid=196501", "title": "Polymixiidae", "text": ""}
{"id": "196502", "revid": "54334", "url": "https://gl.wikipedia.org/wiki?curid=196502", "title": "Javier Bas", "text": "Javier Bas Corugeira, nado en Redondela en 1963, \u00e9 un pol\u00edtico galego do Partido Popular de Galicia.\nTraxectoria.\nFoi director da oficina de Caixa Galicia de Redondela. Nas elecci\u00f3ns municipais de 2011 encabezou a candidatura do PPdeG \u00e1 alcald\u00eda de Redondela e foi elixido alcalde.\nNas elecci\u00f3ns municipais de maio de 2019 foi sucedido na alcald\u00eda por Digna Rivas G\u00f3mez do PSdeG.\nNas Elecci\u00f3ns xerais de novembro de 2019 presentouse ao Congreso pola provincia de Pontevedra, resultando elixido deputado."}
{"id": "196503", "revid": "1888", "url": "https://gl.wikipedia.org/wiki?curid=196503", "title": "Javier Bas Corugeira", "text": ""}
{"id": "196504", "revid": "1822", "url": "https://gl.wikipedia.org/wiki?curid=196504", "title": "Polymixiiformes", "text": ""}
{"id": "196505", "revid": "1822", "url": "https://gl.wikipedia.org/wiki?curid=196505", "title": "Polymixiomorpha", "text": ""}
{"id": "196506", "revid": "85894", "url": "https://gl.wikipedia.org/wiki?curid=196506", "title": "Alamparte, Xoib\u00e1n, Vilalba", "text": "Alamparte \u00e9 un lugar da parroquia de Xoib\u00e1n, no concello lugu\u00e9s de Vilalba, na comarca da Terra Ch\u00e1."}
{"id": "196507", "revid": "25871", "url": "https://gl.wikipedia.org/wiki?curid=196507", "title": "O Alto, Xoib\u00e1n, Vilalba", "text": "O Alto \u00e9 un lugar da parroquia de Xoib\u00e1n, no concello lugu\u00e9s de Vilalba, na comarca da Terra Ch\u00e1."}
{"id": "196508", "revid": "22570", "url": "https://gl.wikipedia.org/wiki?curid=196508", "title": "Bon Aire, Xoib\u00e1n, Vilalba", "text": "Bon Aire \u00e9 un lugar da parroquia de Xoib\u00e1n, no concello lugu\u00e9s de Vilalba, na comarca da Terra Ch\u00e1."}
{"id": "196509", "revid": "85894", "url": "https://gl.wikipedia.org/wiki?curid=196509", "title": "O Cascallal, Xoib\u00e1n, Vilalba", "text": "O Cascallal \u00e9 un lugar da parroquia de Xoib\u00e1n, no concello lugu\u00e9s de Vilalba, na comarca da Terra Ch\u00e1."}
{"id": "196510", "revid": "25871", "url": "https://gl.wikipedia.org/wiki?curid=196510", "title": "Fontefr\u00eda, Xoib\u00e1n, Vilalba", "text": "Fontefr\u00eda (do lat\u00edn fontem frigidam 'fonte de auga fr\u00eda'; hidrotop\u00f3nimo) \u00e9 un lugar da parroquia de Xoib\u00e1n, no concello lugu\u00e9s de Vilalba, na comarca da Terra Ch\u00e1."}
{"id": "196511", "revid": "25871", "url": "https://gl.wikipedia.org/wiki?curid=196511", "title": "Lentille, Xoib\u00e1n, Vilalba", "text": "Lentille \u00e9 un lugar da parroquia de Xoib\u00e1n, no concello lugu\u00e9s de Vilalba, na comarca da Terra Ch\u00e1."}
{"id": "196513", "revid": "1888", "url": "https://gl.wikipedia.org/wiki?curid=196513", "title": "Pilar L\u00f3pez Garc\u00eda", "text": ""}
{"id": "196514", "revid": "25871", "url": "https://gl.wikipedia.org/wiki?curid=196514", "title": "O Mu\u00ed\u00f1o, Xoib\u00e1n, Vilalba", "text": "O Mu\u00ed\u00f1o \u00e9 un lugar da parroquia de Xoib\u00e1n, no concello lugu\u00e9s de Vilalba, na comarca da Terra Ch\u00e1."}
{"id": "196515", "revid": "25871", "url": "https://gl.wikipedia.org/wiki?curid=196515", "title": "As Pedri\u00f1as, Xoib\u00e1n, Vilalba", "text": "As Pedri\u00f1as \u00e9 un lugar da parroquia de Xoib\u00e1n, no concello lugu\u00e9s de Vilalba, na comarca da Terra Ch\u00e1."}
{"id": "196516", "revid": "25871", "url": "https://gl.wikipedia.org/wiki?curid=196516", "title": "O Pereiro, Xoib\u00e1n, Vilalba", "text": "O Pereiro \u00e9 un lugar da parroquia de Xoib\u00e1n, no concello lugu\u00e9s de Vilalba, na comarca da Terra Ch\u00e1."}
{"id": "196517", "revid": "89787", "url": "https://gl.wikipedia.org/wiki?curid=196517", "title": "Protacantopterixios", "text": "A dos protacantopterixios (\"Protacanthopterygii\") \u00e9 unha superorde de peixes tele\u00f3steos de anatom\u00eda primitiva, tanto mari\u00f1os como dulciacu\u00edcolas, moitos deles an\u00e1dromos.\nCaracter\u00edsticas.\nEntre as s\u00faas caracter\u00edsticas corporais destaca as presenza duna aleta adiposa tras a aleta dorsal. Te\u00f1en m\u00e1is de 24 v\u00e9rtebras, un \u00f3so mesocoracoides, dentes na lingua e no hioide, mand\u00edbula superior non protus\u00edble, e un forame supraorbital.\nClasificaci\u00f3n.\nA superorde comprende tres ordes:\nEvoluci\u00f3n.\nParece que evolucionaron no [[Cret\u00e1ceo]] ou quizais no [[Xur\u00e1sico]] tard\u00edo, probabelmente hai uns 150 mill\u00f3ns de anos; co\u00f1\u00e9cense [[f\u00f3sil]]es deles e da estreitamente relacionada \"Otocephala\" en todo o Cret\u00e1ceo.\nFiloxenia.\n[[Cladograma]] baseado en Betancur-Rodriguez \"et al\". (2016). \nV\u00e9xase tam\u00e9n.\nLigaz\u00f3ns externas.\n[[Categor\u00eda:Tele\u00f3steos]]"}
{"id": "196518", "revid": "1131", "url": "https://gl.wikipedia.org/wiki?curid=196518", "title": "Rede tem\u00e1tica de investigadores de Literatura Infantil e Xuvenil do Marco Ib\u00e9rico e Iberoamericano", "text": "A Rede tem\u00e1tica de investigadores de Literatura Infantil e Xuvenil do Marco Ib\u00e9rico e Iberoamericano ou \"LIXMI\", \u00e9 unha rede que se creou en 2004 e est\u00e1 vinculada \u00e1 Universidade de Santiago de Compostela, \u00e1 que pertence a s\u00faa investigadora principal, Blanca-Ana Roig Rechou.\nHistoria e caracter\u00edsticas.\nEn 2011 estaba formada por investigadores de quince universidades de Espa\u00f1a, Portugal e Iberoam\u00e9rica e contaba cos apoios das m\u00e1is relevantes instituci\u00f3ns destes \u00e1mbitos vinculadas coa Literatura Infantil e Xuvenil. Tr\u00e1tase dun grupo multidisciplinar e multicultural. Multidisciplinar en canto que incl\u00fae investigadores e docentes tanto da Literatura institucionalizada ou de adultos coma da infantil e xuvenil, as\u00ed como profesores de Did\u00e1ctica da lingua e literatura e das artes pl\u00e1sticas, que achegan claves est\u00e9ticas para xulgar o feito literario. Multicultural en canto que o profesorado prov\u00e9n dos distintos \u00e1mbitos ling\u00fc\u00edsticos ib\u00e9ricos e iberoamericanos.\nOs membros de LIXMI celebran anualmente reuni\u00f3ns cient\u00edficas nas que debaten e reflexionan sobre m\u00faltiples aspectos da literatura para os m\u00e1is novos, como os x\u00e9neros, os cl\u00e1sicos, as reescrituras, fen\u00f3menos como o multiculturalismo, a presenza de tem\u00e1ticas como a guerra civil espa\u00f1ola, os estereotipos, arquetipos e prototipos, modalidades como o \u00e1lbum etc. No marco destas reuni\u00f3ns tam\u00e9n se re\u00fanen con especialistas pertencentes \u00e1s instituci\u00f3ns colaboradoras da Rede.\nEntre as actividades conxuntas que desenvolven os membros de LIXMI figura a docencia e a elecci\u00f3n das tem\u00e1ticas do Curso de Formaci\u00f3n continua \u201cAs Literaturas infant\u00eds e xuven\u00eds ib\u00e9ricas. A s\u00faa influencia na formaci\u00f3n lectora\u201d, que se iniciou en setembro de 2004 en Santiago de Compostela, ao amparo da Universidade, da Biblioteca Nova 33, actualmente Biblioteca Fundaci\u00f3n Nova Caixa Galicia, e G\u00e1lix (Asociaci\u00f3n Galega do Libro Infantil e Xuvenil). Estes cursos, dirixidos a estudantes, docentes, bibliotecarios e mediadores en xeral, estrut\u00faranse dende o inicio en d\u00faas modalidades: unha virtual que se celebra ao longo do mes de xullo e unha presencial que ten lugar no mes de setembro.\nNa parte virtual ofr\u00e9cense panor\u00e1micas das Literaturas escritas nas distintas linguas de Espa\u00f1a, da portuguesa, da inglesa, da alem\u00e1 e dalgunhas iberoamericanas; tam\u00e9n elaboran unha selecci\u00f3ns de obras cara \u00e1 educaci\u00f3n literaria e comentarios sobre algunha delas coa mesma finalidade. Obras escritas en todas as linguas do marco ib\u00e9rico ou traducidas a elas. Por veces mesmo se propo\u00f1en traduci\u00f3ns e se analizan os procesos tradutol\u00f3xicos. Na parte presencial, m\u00e1is pr\u00e1ctica, estabel\u00e9cese o contacto cos escritores e escritoras seleccionados por medio de encontros de investigadores con eles, recitais, talleres para traballar coas obras cara \u00e1 educaci\u00f3n literaria e art\u00edstica e unha mesa de investigaci\u00f3n para informar dos materiais m\u00e1is salient\u00e1beis en cada \u00e1mbito ling\u00fc\u00edstico para a preparaci\u00f3n do mediador.\nOutras actividades que desenvolve LIXMI \u00e9 a coorganizaci\u00f3n dos Encontros Luso-Galaico-Franceses do \"Livro Infantil e Juvenil do Porto\"."}
{"id": "196519", "revid": "1131", "url": "https://gl.wikipedia.org/wiki?curid=196519", "title": "Alamparte", "text": "O top\u00f3nimo Alamparte pode referirse a dous lugares de Galicia:"}
{"id": "196520", "revid": "1822", "url": "https://gl.wikipedia.org/wiki?curid=196520", "title": "Protacanthopterygii", "text": ""}
{"id": "196521", "revid": "85894", "url": "https://gl.wikipedia.org/wiki?curid=196521", "title": "Mar Caldas", "text": "Mar Caldas, nada en Vigo o 25 de abril de 1964, \u00e9 unha artista galega.\nTraxectoria.\nDoutora pola Universidade de Vigo, obtivo o premio extraordinario pola s\u00faa tese \"El valor y el significado de los productos culturales. Desplazamientos y fricciones en las transacciones art\u00edsticas contempor\u00e1neas\". Formou parte do Comit\u00e9 Cient\u00edfico do I Congreso de X\u00e9nero, Museos e Arte (2013).\nParticipou en diversos obradoiros na Habana, Donostia, Mallorca e o Brasil. Traballa coa imaxe fotogr\u00e1fica, a partir de instalaci\u00f3ns, fotos en branco e negro, e cadros utilizados como obxecto narrativo. En 1999 recibiu a Bolsa de Creaci\u00f3n Art\u00edstica no Estranxeiro Uni\u00f3n Fenosa ."}
{"id": "196522", "revid": "1131", "url": "https://gl.wikipedia.org/wiki?curid=196522", "title": "O Ameneiral, Nogueirosa, Pontedeume", "text": "O Ameneiral \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Estaba despoboado no ano 2019 segundo datos do Instituto Nacional de Estad\u00edstica."}
{"id": "196523", "revid": "83328", "url": "https://gl.wikipedia.org/wiki?curid=196523", "title": "Jos\u00e9 Caldas Iglesias", "text": "Jos\u00e9 Caldas Iglesias, nado en Vigo en 1898 e finado na mesma cidade o 12 de maio de 1937, foi un traballador metal\u00farxico, mestre e concelleiro galego.\nTraxectoria.\nFoi mestre na Escola Elemental de Traballo de Vigo e concelleiro dese concello. \nFoi detido por estar no Concello de Vigo o d\u00eda da lectura do bando do Golpe de Estado militar franquista en Vigo. Xulgado en consello de guerra sumar\u00edsimo xunto con Antonio Carballo V\u00e1zquez foi condenado a morte. Fusil\u00e1rono no castelo do Castro.\nA s\u00faa filla Carmen Caldas V\u00e1zquez foi nomeada Viguesa Distinguida en 1992.\nNa cultura.\nA s\u00faa neta Mar Caldas realizou un proxecto art\u00edstico sobre a s\u00faa historia e a da s\u00faa familia."}
{"id": "196524", "revid": "85894", "url": "https://gl.wikipedia.org/wiki?curid=196524", "title": "O Barral, Nogueirosa, Pontedeume", "text": "O Barral \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 24 habitantes no ano 2019 segundo datos do Instituto Nacional de Estad\u00edstica, dos cales 11 eran homes e 13 eran mulleres."}
{"id": "196525", "revid": "54334", "url": "https://gl.wikipedia.org/wiki?curid=196525", "title": "Escopelomorfos", "text": "Os escopelomorfos (Scopelomorpha) son unha superorde de peixes mari\u00f1os tele\u00f3steos, que comprenden unha \u00fanica orde, os mictofiformes ou peixes lanterna (Myctophiformes).\nSon peixes bentopel\u00e1xicos, propios de augas profundas."}
{"id": "196526", "revid": "29029", "url": "https://gl.wikipedia.org/wiki?curid=196526", "title": "Cabr\u00eda Vella, Nogueirosa, Pontedeume", "text": "Cabr\u00eda Vella \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 26 habitantes no ano 2019 segundo datos do Instituto Nacional de Estad\u00edstica, dos cales 16 eran homes e 10 eran mulleres."}
{"id": "196527", "revid": "1822", "url": "https://gl.wikipedia.org/wiki?curid=196527", "title": "Scopelomorpha", "text": ""}
{"id": "196528", "revid": "85894", "url": "https://gl.wikipedia.org/wiki?curid=196528", "title": "Campo de Cosme, Nogueirosa, Pontedeume", "text": "Campo de Cosme \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 22 habitantes no ano 2019 segundo datos do Instituto Nacional de Estad\u00edstica, dos cales 8 eran homes e 14 eran mulleres."}
{"id": "196529", "revid": "29029", "url": "https://gl.wikipedia.org/wiki?curid=196529", "title": "A Capela, Nogueirosa, Pontedeume", "text": "A Capela \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 27 habitantes no ano 2019 segundo datos do Instituto Nacional de Estad\u00edstica, dos cales 16 eran homes e 11 eran mulleres.\nA pequena capela do Carme \u00e9 a que d\u00e1 o nome a este lugar."}
{"id": "196530", "revid": "85894", "url": "https://gl.wikipedia.org/wiki?curid=196530", "title": "O Castelo, Nogueirosa, Pontedeume", "text": "O Castelo \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 6 habitantes no ano 2019 segundo datos do Instituto Nacional de Estad\u00edstica, dos cales 3 eran homes e 3 eran mulleres.\nO castelo de Andrade, situado neste lugar, \u00e9 quen lle d\u00e1 o nome."}
{"id": "196531", "revid": "29029", "url": "https://gl.wikipedia.org/wiki?curid=196531", "title": "O Castro, Nogueirosa, Pontedeume", "text": "O Castro \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 89 habitantes no ano 2019 segundo datos do Instituto Nacional de Estad\u00edstica, dos cales 45 eran homes e 44 eran mulleres."}
{"id": "196533", "revid": "85894", "url": "https://gl.wikipedia.org/wiki?curid=196533", "title": "A Cruz do Cabildo, Nogueirosa, Pontedeume", "text": "A Cruz do Cabildo \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 98 habitantes no ano 2019 segundo datos do Instituto Nacional de Estad\u00edstica, dos cales 44 eran homes e 54 eran mulleres."}
{"id": "196534", "revid": "29029", "url": "https://gl.wikipedia.org/wiki?curid=196534", "title": "Esteiro, Nogueirosa, Pontedeume", "text": "Esteiro \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 111 habitantes no ano 2019 segundo datos do Instituto Nacional de Estad\u00edstica, dos cales 51 eran homes e 60 eran mulleres."}
{"id": "196535", "revid": "29029", "url": "https://gl.wikipedia.org/wiki?curid=196535", "title": "Figueirido, Nogueirosa, Pontedeume", "text": "Figueirido \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 25 habitantes no ano 2019 segundo datos do Instituto Nacional de Estad\u00edstica, dos cales 12 eran homes e 13 eran mulleres."}
{"id": "196536", "revid": "29029", "url": "https://gl.wikipedia.org/wiki?curid=196536", "title": "Goive de Arriba, Nogueirosa, Pontedeume", "text": "Goive de Arriba \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 15 habitantes no ano 2019 segundo datos do Instituto Nacional de Estad\u00edstica, dos cales 7 eran homes e 8 eran mulleres."}
{"id": "196537", "revid": "85894", "url": "https://gl.wikipedia.org/wiki?curid=196537", "title": "A Gra\u00f1a, Nogueirosa, Pontedeume", "text": "A Gra\u00f1a \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 20 habitantes no ano 2019 segundo datos do Instituto Nacional de Estad\u00edstica, dos cales 10 eran homes e 10 eran mulleres."}
{"id": "196538", "revid": "29029", "url": "https://gl.wikipedia.org/wiki?curid=196538", "title": "O Lourido, Nogueirosa, Pontedeume", "text": "O Lourido \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 26 habitantes no ano 2019 segundo datos do Instituto Nacional de Estad\u00edstica, dos cales 12 eran homes e 14 eran mulleres."}
{"id": "196539", "revid": "29029", "url": "https://gl.wikipedia.org/wiki?curid=196539", "title": "A Pillada, Nogueirosa, Pontedeume", "text": "A Pillada \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 19 habitantes no ano 2019 segundo datos do Instituto Nacional de Estad\u00edstica, dos cales 7 eran homes e 12 eran mulleres."}
{"id": "196540", "revid": "85894", "url": "https://gl.wikipedia.org/wiki?curid=196540", "title": "As Pontellas, Nogueirosa, Pontedeume", "text": "As Pontellas \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 5 habitantes no ano 2019 segundo datos do Instituto Nacional de Estad\u00edstica, dos cales 3 eran homes e 2 eran mulleres."}
{"id": "196541", "revid": "56817", "url": "https://gl.wikipedia.org/wiki?curid=196541", "title": "Estenopterixios", "text": "Os estenopterixios (Stenopterygii) son unha superorde de peixes tele\u00f3steos, fundamentalmente mari\u00f1os de augas profundas ou abisais.\nCaracter\u00edsticas.\nPos\u00faen numerosos dentes e algunhas especies contan con \u00f3rganos bioluminiscentes.\nClasificaci\u00f3n.\nDiv\u00eddense en d\u00faas ordes:"}
{"id": "196542", "revid": "1131", "url": "https://gl.wikipedia.org/wiki?curid=196542", "title": "San Cibrao, Nogueirosa, Pontedeume", "text": "San Cibrao \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 90 habitantes no ano 2019 segundo datos do Instituto Nacional de Estad\u00edstica, dos cales 46 eran homes e 44 eran mulleres."}
{"id": "196543", "revid": "29029", "url": "https://gl.wikipedia.org/wiki?curid=196543", "title": "San Cosme, Nogueirosa, Pontedeume", "text": "San Cosme \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 53 habitantes no ano 2019 segundo datos do Instituto Nacional de Estad\u00edstica, dos cales 26 eran homes e 27 eran mulleres.\nA igrexa parroquial de Nogueirosa \u00e1chase neste lugar, levando precisamente o nome de San Cosme."}
{"id": "196544", "revid": "1822", "url": "https://gl.wikipedia.org/wiki?curid=196544", "title": "Stenopterygii", "text": ""}
{"id": "196545", "revid": "85894", "url": "https://gl.wikipedia.org/wiki?curid=196545", "title": "O Silvar, Nogueirosa, Pontedeume", "text": "O Silvar \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 12 habitantes no ano 2019 segundo datos do Instituto Nacional de Estad\u00edstica, dos cales 4 eran homes e 8 eran mulleres."}
{"id": "196546", "revid": "85894", "url": "https://gl.wikipedia.org/wiki?curid=196546", "title": "A Vi\u00f1a, Nogueirosa, Pontedeume", "text": "A Vi\u00f1a \u00e9 un lugar da parroquia de Nogueirosa no concello coru\u00f1\u00e9s de Pontedeume na comarca do Eume. Ti\u00f1a 13 habitantes no ano 2019 segundo datos do Instituto Nacional de Estad\u00edstica, dos cales 8 eran homes e 5 eran mulleres."}
{"id": "196548", "revid": "89787", "url": "https://gl.wikipedia.org/wiki?curid=196548", "title": "Turandot", "text": "Turandot \u00e9 unha \u00f3pera en tres actos con m\u00fasica de Giacomo Puccini e libreto en italiano de Giuseppe Adami e Renato Simoni. A \u00f3pera, inconclusa pola morte de Puccini, foi completada por Franco Alfano. Foi estreada o 25 de abril de 1926 no Teatro alla Scala de Mil\u00e1n baixo a batuta de Arturo Toscanini e sen as adici\u00f3ns de Alfano. As posteriores representaci\u00f3ns realiz\u00e1ronse coa partitura completa.\nUnha das partes m\u00e1is dif\u00edciles da \u00f3pera enc\u00f3ntrase no segundo acto e se inicia coa frase \"In questa reggia\", cando Turandot explica a raz\u00f3n do seu comportamento. Musicalmente, esta parte exixe sobreagudos a cargo da soprano que, combinados coa capacidade wagneriana que require o personaxe, fana particularmente dif\u00edcil. No terceiro acto se encontra unha das arias m\u00e1is co\u00f1ecidas para tenor, \"Nessun dorma\", que representa a vitoria do amor sobre o odio, onde Calaf canta que \"ningu\u00e9n durma\" para descubrir o nome do xove heroe. Outro aspecto musicalmente notable \u00e9 o enfrontamento entre tenor e soprano, no segundo acto, que moitos comparan co que fixo antes Puccini en Tosca, tam\u00e9n no segundo acto, cando enfronta as voces do bar\u00edtono e a soprano, Scarpia e Tosca.\nTurandot \u00e9 un alcume persa que significa \"a filla de Turan\", sendo Turan unha rexi\u00f3n de Asia Central que formou parte do Imperio Persa. Segundo o experto na m\u00fasica de Puccini, Patrick Vincent Casali, o \"t\" final non debe soar na pronunciaci\u00f3n desta palabra, e Puccini non a vai pronunciar (de acordo con Rosa Raisa, a primeira cantante en interpretar o papel protagonista) e, segundo as notas de Casali, a estrutura musical da meirande parte das entonaci\u00f3ns do nome por parte de Calaf fan do son do \"t\" final case un imposible."}
{"id": "196549", "revid": "4817", "url": "https://gl.wikipedia.org/wiki?curid=196549", "title": "BremSat", "text": "BremSat foi un sat\u00e9lite artificial alem\u00e1n lanzado desde a bodega de carga do transbordador espacial Discovery durante a misi\u00f3n STS-60.\nCaracter\u00edsticas.\nBremSat foi constru\u00eddo polo Centro de Tecnolox\u00eda Espacial Aplicada e Microgravidade (\"ZARM\" polas s\u00faas siglas en alem\u00e1n), pertencente \u00e1 Universidade de Bremen co patrocinio da Axencia Espacial Alema\u00f1a. Ti\u00f1a forma de dodecaedro de 48 cent\u00edmetros de di\u00e1metro e 52 cent\u00edmetros de altura.\nO sat\u00e9lite foi inxectado nunha \u00f3rbita inicial de 363 x 344 quil\u00f3metros e cunha inclinaci\u00f3n orbital de 56,9 graos e reentrou na atmosfera o 12 de febreiro de 1995.\nObxectivos da misi\u00f3n.\nA misi\u00f3n de BremSat dividiuse en tres fases:\nOs obxectivos eran facer medici\u00f3ns de condutividade de calor, forzas de aceleraci\u00f3n residuais, estimar a calidade da microgravedade a bordo, investigar a distribuci\u00f3n de densidade e a din\u00e1mica dos micrometeoritos e das part\u00edculas de po en \u00f3rbita baixa da Terra, cartografar a distribuci\u00f3n de ox\u00edxeno at\u00f3mico, medir o intercambio de momento e enerx\u00eda entre o fluxo molecular e o sat\u00e9lite en rotaci\u00f3n e medir a presi\u00f3n e temperatura durante a reentrada atmosferica.\nO sat\u00e9lite levaba a bordo un volante de inercia e bobinas magn\u00e9ticas, un magnet\u00f3metro e sensores solares e estelares."}
{"id": "196550", "revid": "7523", "url": "https://gl.wikipedia.org/wiki?curid=196550", "title": "Mickell Gladness", "text": "Mickell Jawaun Gladness, nado o 26 de xullo de 1986 en Birmingham (Alabama), \u00e9 un xogador estadounidense de baloncesto profesional.\nTraxectoria profesional.\nGladness non foi seleccionado no Draft da NBA de 2008. Xogou nos Pa\u00edses Baixos, e nos Rio Grande Valley Vipers e Dakota Wizards da NBA Development League nos seus primeiros tres anos de carreira.\nO 24 de decembro de 2011, os Heat anunciaron que Gladness se atopaba no equipo para a tempada 2011-12. Foi cortado polos Heat o 7 de febreiro de 2012. Cinco d\u00edas m\u00e1is tarde, o 12 de febreiro, asinou un contrato de 10 d\u00edas con Miami. O 28 de febreiro, asinou outro contrato de 10 d\u00edas cos Heat.\nGladness asinou un contrato de dez d\u00edas cos Golden State Warriors o 22 de marzo de 2012. O 1 de abril de 2012, os Warriors ficharon a Gladness para o resto da tempada."}
{"id": "196552", "revid": "1888", "url": "https://gl.wikipedia.org/wiki?curid=196552", "title": "O Silvar", "text": "O top\u00f3nimo O Silvar p\u00f3dese referir a dous lugares de Galicia:"}
{"id": "196553", "revid": "15490", "url": "https://gl.wikipedia.org/wiki?curid=196553", "title": "Madama Butterfly", "text": "Madama Butterfly \u00e9 unha \u00f3pera en tres actos de Giacomo Puccini con libreto de Giuseppe Giacosa e Luigi Illica. Puccini encontrou o tema da s\u00faa \u00f3pera en Londres en xullo de 1900 na representaci\u00f3n da obra do dramaturgo David Belasco (teatralizaci\u00f3n do conto \"Madame Butterfly\" (1898) de John Luther Long. Puccini tam\u00e9n se baseou na novela \"Madame Chrysanth\u00e8me\" (1887) de Pierre Loti. Segundo un estudoso, a \u00f3pera baseouse en acontecementos que realmente ocorreron en Nagasaki a principios da d\u00e9cada de 1890. Captado pola intensidade da historia, Puccini decidiu orientar a s\u00faa inspiraci\u00f3n \u00e1 figura da infeliz gueixa. Traballou intensamente, ata facer desta \u00f3pera unha obra mestra que lle pertenc\u00eda intimamente, como el mesmo reco\u00f1eceu.\nSinopse.\nActo primeiro.\nEn 1904, un oficial da Mari\u00f1a dos EUA, Pinkerton, aluga unha casa nun outeiro en Nagasaki, no Xap\u00f3n para el e a s\u00faa futura muller de 15 anos, \"Butterfly\" a\u00ednda que o seu verdadeiro nome \u00e9 Ciocio-san (Cio-Cio, pronunciado \"chocho\", rem\u00edtese \u00e1 palabra xaponesa para \"bolboreta\" -\u8776 \u8776-). Para el, o casamento \u00e9 de conveniencia, xa que ten a intenci\u00f3n de deixala tan pronto atope unha boa esposa estadounidense, xa que as leis do divorcio xaponesas son moi frouxas. O casamento ter\u00e1 lugar na casa e Butterfly ten tantas ganas de casar cun americano que xa antes se convertera \u00f3 cristianismo. Tras a cerimonia de matrimonio, o t\u00edo dela, un bonzo, que non fora convidado, descobre a s\u00faa conversi\u00f3n, v\u00e9n para a casa, mald\u00eda e ordena sa\u00edr a todos os invitados, cousa que fan mentres renuncian a ela. Pinkerton e Butterfly cantan un dueto de amor e prep\u00e1ranse para pasar a s\u00faa primeira noite xuntos.\nActo segundo.\nTres anos m\u00e1is tarde, Butterfly a\u00ednda est\u00e1 esperando a que volva Pinkerton, pois el deix\u00e1raa pouco despois da voda. A s\u00faa criada Suzuki est\u00e1 intentando convencela de que el non vai volver, pero ela non lle fai caso. Goro, o alcaiote que arranxou o seu matrimonio, segue tratando casala de novo, pero ela tampouco o escoita. O c\u00f3nsul americano, Sharpless, v\u00e9n para a casa cunha carta que recibiu de Pinkerton en que lle pide que lle dea a nova a Butterfly de que vai regresar ao Xap\u00f3n, pero non pode rematar de falar porque Butterfly se pon moi contenta ao saber que Pinkerton est\u00e1 de volta. Sharpless preg\u00fantalle a Butterfly que far\u00eda se Pinkerton non volvese, ante o cal ela descobre que deu a luz ao fillo de Pinkerton despois de deixala e p\u00eddelle a Sharpless que llo diga.\nDende a casa do outeiro, Butterfly ve chegar o barco de Pinkerton ao porto. Ela e Suzuki preparan a s\u00faa chegada e despois agardan por el. Suzuki e o neno quedan durmidos, pero Butterfly queda esperta toda a noite na s\u00faa espera.\nActo terceiro.\nSuzuki esperta pola ma\u00f1\u00e1 e Butterfly finalmente adormece. Sharpless e Pinkerton chegan \u00e1 casa xunto coa nova esposa americana de Pinkerton, Kate, e vi\u00f1eron porque Kate aceptou criar o fillo de Butterfly. Pero cando Pinkerton ve como Butterfly decorou a casa para o seu retorno, entende que cometeu un grande erro. Admite que \u00e9 un covarde e que non pode afrontala, deix\u00e1ndolles a Suzuki, Sharpless e Kate a tarefa de darlle a noticia a Butterfly. Aceptando renunciar \u00f3 seu fillo se Pinkerton v\u00e9n vela, r\u00e9zalles despois \u00e1s estatuas dos seus deuses ancestrais, dille adeus ao seu fillo, v\u00e9ndalle os ollos, coloca unha pequena bandeira americana nas s\u00faas mans e oc\u00faltase detr\u00e1s dunha pantalla, cortando a s\u00faa propia gorxa co coitelo de haraquiri de seu pai. Pinkerton corre dentro pero xa \u00e9 tarde.\nOrquestraci\u00f3n.\nA partitura de Puccini require o uso de:\nM\u00fasica en escena: camp\u00e1s, camp\u00e1s tubulares, camp\u00e1s xaponesas, viola d'amore, asub\u00edos de paxaros, tam-tam, tam-tam grave\nTer en conta que a camp\u00e1 no escenario \u00e9 tocada por Suzuki durante a oraci\u00f3n \"E Izaghi ed Izanami\" ao inicio do segundo acto.\nA viola d'amore serve para soster discretamente a entoaci\u00f3n do coro (que nesta \u00f3pera excl\u00fae as voces graves masculinas) durante o famoso coro \"a bocca chiusa\".\nOs asub\u00edos de paxaros util\u00edzanse xeralmente mediante instrumentos especiais como foles provistos de chifres.\nGravaci\u00f3ns.\nDende a estrea da \u00f3pera en 1904 realiz\u00e1ronse numerosas gravaci\u00f3ns tanto de son como de v\u00eddeo con algunhas das grandes voces, directores e orquestras da historia da \u00f3pera."}
{"id": "196554", "revid": "88628", "url": "https://gl.wikipedia.org/wiki?curid=196554", "title": "Jos\u00e9 Antonio P\u00e9rez Cort\u00e9s", "text": "Jos\u00e9 Antonio P\u00e9rez Cort\u00e9s, nado en 1947, \u00e9 un pol\u00edtico galego do PPdeG.\nTraxectoria.\nFoi cooperativista de Coren antes de ser designado alcalde de Quintela de Leirado polo gobernador civil en 1976. Nas primeiras elecci\u00f3ns municipais democr\u00e1ticas encabezou a candidatura de UCD en Quintela de Leirado e foi reelixido. Continuou como alcalde nas sucesivas elecci\u00f3ns, por Coalici\u00f3n Galega, CPG, Centristas de Galicia e finalmente polo PPdeG, sempre con maior\u00eda absoluta."}
{"id": "196556", "revid": "2956", "url": "https://gl.wikipedia.org/wiki?curid=196556", "title": "Articulaci\u00f3n esc\u00e1pulo-umeral", "text": ""}
{"id": "196557", "revid": "1822", "url": "https://gl.wikipedia.org/wiki?curid=196557", "title": "Fosa preescapular", "text": ""}
{"id": "196558", "revid": "2956", "url": "https://gl.wikipedia.org/wiki?curid=196558", "title": "Ap\u00f3fise acromial", "text": ""}
{"id": "196559", "revid": "2956", "url": "https://gl.wikipedia.org/wiki?curid=196559", "title": "M\u00fasculo teres major", "text": ""}
{"id": "196560", "revid": "56817", "url": "https://gl.wikipedia.org/wiki?curid=196560", "title": "Ligamento radiocubital anterior", "text": "O ligamento radiocubital anterior ou radioulnar anterior \u00e9 un ligamento do membro superior humano, pertencente \u00e1 articulaci\u00f3n radiocubital inferior. \u00c9 unha banda febrosa que cruza a articulaci\u00f3n pola parte anterior. Ins\u00edrese na superficie articular do radio e na parte anterior da ep\u00edfise distal do c\u00fabito. Nalg\u00fans textos pode ser denominado PRUL polas s\u00faas siglas en ingl\u00e9s (\"palmar radioulnar ligament\")."}
{"id": "196561", "revid": "2956", "url": "https://gl.wikipedia.org/wiki?curid=196561", "title": "Ligamento radioulnar anterior", "text": ""}
{"id": "196562", "revid": "56817", "url": "https://gl.wikipedia.org/wiki?curid=196562", "title": "Ligamento radiocubital posterior", "text": "O ligamento radiocubital posterior ou radioulnar posterior \u00e9 un ligamento do membro superior humano, pertencente \u00e1 articulaci\u00f3n radiocubital inferior. Ins\u00edrese nas superficies posteriores da ep\u00edfise distal do radio e do c\u00fabito."}
{"id": "196563", "revid": "1131", "url": "https://gl.wikipedia.org/wiki?curid=196563", "title": "Manuel V\u00e1zquez Fern\u00e1ndez", "text": "Manuel V\u00e1zquez Fern\u00e1ndez, co\u00f1ecido como Casalta, nado en Punx\u00edn en 1941, \u00e9 un pol\u00edtico galego do PPdeG.\nTraxectoria.\nNas elecci\u00f3ns municipais de 2011 encabezou a candidatura do PPdeG \u00e1 alcald\u00eda de Punx\u00edn e foi elixido alcalde con maior\u00eda absoluta. Volveu ser elixido alcalde nas municipais de 2015, 2019 e 2023.\nVida persoal.\nCasou con Rosa Diz V\u00e1zquez, falecida en 2023."}
{"id": "196565", "revid": "56817", "url": "https://gl.wikipedia.org/wiki?curid=196565", "title": "Complexo ligamentoso triangular do carpo", "text": "O complexo ligamentoso triangular do carpo \u00e9 unha formaci\u00f3n ligamentosa formada polo ligamento radiocubital anterior, polo ligamento radiocubital posterior, polo ligamento cubitocarpal anterior, polo ligamento cubitocarpal posterior e polo disco articular da articulaci\u00f3n radiocubital inferior.\nO complexo cobre as superficies distais do c\u00fabito e do radio, protex\u00e9ndoas. Tam\u00e9n facilita a transmisi\u00f3n do peso, distribu\u00edndoo para evitar lesi\u00f3ns \u00f3seas. Ao proporcionar estabilidade ao carpo na zona cubital, permite a rotaci\u00f3n do antebrazo sen que haxa lesi\u00f3ns."}
{"id": "196566", "revid": "98629", "url": "https://gl.wikipedia.org/wiki?curid=196566", "title": "Pulso", "text": "Na anatom\u00eda humana, o pulso pode ser definido coma 1) o carpo, o complexo de oito \u00f3sos que forman o esqueleto da parte m\u00e1is proximal da man; \n(2) a articulaci\u00f3n do pulso ou articulaci\u00f3n radiocarpal, a articulaci\u00f3n entre o radio e o carpo; e\n(3) a rexi\u00f3n anat\u00f3mica ao redor do carpo inclu\u00edndo as ep\u00edfisis distais dos \u00f3sos do antebrazo (radio e c\u00fabito) e a parte proximal do metacarpo ou cinco \u00f3so metacarpais e a serie de articulaci\u00f3ns entre eles, tam\u00e9n denominada articulaci\u00f3n do pulso. Esta rexi\u00f3n tam\u00e9n incl\u00fae o arco do carpo, a entrada na man, para os m\u00fasculos extensores e flexores da man.\nDebido a esta variabilidade de definicii\u00f3ns, a fractura dun o varios \u00f3sos do carpo consid\u00e9rase unha rotura carpal, pero cando se lesionan outras estruturas coma as partes distais do c\u00fabito ou radio, f\u00e1lase de roturas do carpo. \nAnatom\u00eda.\nArticulaci\u00f3ns.\nA articulaci\u00f3n radioescafolunar, articulaci\u00f3ns intercarpais, articulaci\u00f3ns mediocarpais, articulaci\u00f3ns carpometacarpianas, e articulaci\u00f3ns intermetacarpianas comun\u00edcanse entre si a trav\u00e9s dunha cavidade sinovial.\nMan extr\u00ednseca.\nA articulaci\u00f3n radiocubital inferior \u00e9 un eixo localizado entre os \u00f3sos do antebrazo, o radio e o c\u00fabito. Formada pola cabeza cubital e a superficie articular do c\u00fabito, esta articulaci\u00f3n est\u00e1 separada da radioescafolunar por unha cartilaxe situada na ap\u00f3fise estiloide do c\u00fabito. A c\u00e1psula da articulaci\u00f3n \u00e9 laxa e se estende dende a ep\u00edfise distal do radio ata o c\u00fabito. Colabora coa articulaci\u00f3n radiocubital superior na pronaci\u00f3n e na supinaci\u00f3n.\nA articulaci\u00f3n radioescafolunar ou a articulaci\u00f3n do pulso \u00e9 unha articulaci\u00f3n de forma el\u00edptica que forma o radio, un disco articular e a fileira proximal do carpo. Os \u00f3sos do lado cubital do carpo te\u00f1en un rol menos importante; o \u00f3so pisiforme s\u00f3 contacta co resto de \u00f3sos durante a abduci\u00f3n do c\u00fabito. A c\u00e1psula articular, laxa, \u00e9 delgada no plano dorsal e pode conter membranas sinoviais. A c\u00e1psula contin\u00faase a trav\u00e9s da articulaci\u00f3n mediocarpal e reforzada por numerosos ligamentos, inclu\u00edndo o ligamento radiocarpal anterior e ligamento radiocarpal posterior, e o ligamento lateral interno do pulso e o ligamento radial externo do pulso.\nA articulaci\u00f3n radioescafolunar est\u00e1 constitu\u00edda pola ep\u00edfise distal do radio e a superficie inferior do disco articular; o \u00f3so escafoide, o \u00f3so semilunar, e o \u00f3so pisiforme. A superficie articular radial e a superficie inferior do disco articular forman unha cavidade c\u00f3ncava. A superficie superior do escafoide, semilunar, e pisforme forman en conxunto un c\u00f3ndilo convexo que se introduce na cavidade.\nMan intr\u00ednseca.\nNa man, un total de 13 \u00f3sos forman parte da articulaci\u00f3n do pulso: oito pertencen ao carpo\u2014escafoide, \u00f3so semilunar, pisiforme, piramidal, trapecio, trapezoide, grande, e ganchudo\u2014 e cinco \u00f3sos metacarpais.\nA articulaci\u00f3n mediocarpal \u00e9 unha articulaci\u00f3n con forma de S que separa as fileiras proximal e distal carpais. As pequenas articulaci\u00f3ns intercarpais, entre os \u00f3sos da mesma fileira, est\u00e1n reforzadas polo ligamento radial do carpo e o ligamento pisiganchudo e o ligamento intercarpal palmar, ligamento inter\u00f3seo intercarpal, e o ligamento intercarpal dorsal. Existe certo grao de mobilidade entre os \u00f3sos da filera proximal do carpo mentres que os \u00f3sos da fileira distal est\u00e1n artellados cos \u00f3sos do metacarpo \u2014as articulaci\u00f3ns carpometacarpianas\u2014 por ligamentos fortes \u2014o ligamento pisometacarpal e ligamento carpometacarpal anterior e ligamento carpometacarpal dorsal\u2014 que permite a mobilidade destes \u00f3sos. Ademais, as articulaci\u00f3ns entre os \u00f3sos metacarpais \u2014as articulaci\u00f3ns intermetacarpais\u2014 est\u00e1n reforzadas polo ligamento intermetacarpal posterior, ligamento inter\u00f3seo intermetacarpal, e o ligamento intercarpal anterior.\nMovementos e m\u00fasculos.\nOs m\u00fasculos extr\u00ednsecos da man ins\u00edrense no brazo e antebrazo, perc\u00f3rrenos e ins\u00edrense nas vainas tend\u00edneas dos dedos. Cando se contraen, a maior\u00eda dos tend\u00f3ns deses m\u00fasculos entran na man agrupados a trav\u00e9s do retin\u00e1culo flexor da man no lado palmar e a trav\u00e9s do retin\u00e1culo extensor da man no lado dorsal ou posterior. No lado palmar, os \u00f3sos do carpo forman un arco \u00f3seo polo que circulan m\u00faltiples tend\u00f3ns de m\u00fasculos flexores. A s\u00faa estrutura permite que os tend\u00f3ns poidan deslizarse cara a adiante (na relaxaci\u00f3n) e cara a atr\u00e1s (na contracci\u00f3n). Cando por algunha causa este tramo se obstr\u00fae, aparece dor, alteraci\u00f3ns motoras e outros s\u00edntomas, constitu\u00edndose a s\u00edndrome do t\u00fanel carpiano.\nO pulso, en conxunto permite realizar os seguintes movementos:\nOs movementos de pronaci\u00f3n e supinaci\u00f3n realizados polo pulso requiren a participaci\u00f3n da articulaci\u00f3n radiocubital inferior, e por iso esta \u00faltima articulaci\u00f3n adoita ser considerada parte do pulso."}
{"id": "196567", "revid": "2956", "url": "https://gl.wikipedia.org/wiki?curid=196567", "title": "Articulaci\u00f3n do pulso", "text": ""}
{"id": "196568", "revid": "72012", "url": "https://gl.wikipedia.org/wiki?curid=196568", "title": "Jos\u00e9 Rufino Echenique", "text": "Jos\u00e9 Rufino Echenique Benavente (nado o 16 de novembro de 1808 en Puno e finado o 16 de xu\u00f1o de 1887 en Lima) militar e pol\u00edtico, foi o presidente do Per\u00fa entre 1851 e 1855."}
{"id": "196569", "revid": "5008517", "url": "https://gl.wikipedia.org/wiki?curid=196569", "title": "David Senra", "text": "David Senra Mart\u00ednez , nado en Santiago de Compostela en 1992, \u00e9 un piloto galego de karting.\nTraxectoria.\nCon dezaseis anos debutou no campionato de Espa\u00f1a da especialidade na categor\u00eda KF2. En 2011 proclamouse campi\u00f3n galego de karts e clasificouse para disputar o campionato de Espa\u00f1a da especialidade na categor\u00eda ra\u00ed\u00f1a dos karts."}
{"id": "196577", "revid": "22570", "url": "https://gl.wikipedia.org/wiki?curid=196577", "title": "Acivreira, Corvelle, Vilalba", "text": "Acivreira \u00e9 un lugar da parroquia de Corvelle no concello lucense de Vilalba na comarca da Terra Ch\u00e1."}
{"id": "196578", "revid": "25871", "url": "https://gl.wikipedia.org/wiki?curid=196578", "title": "O Carballal, Corvelle, Vilalba", "text": "O Carballal \u00e9 un lugar da parroquia de Corvelle no concello lucense de Vilalba na comarca da Terra Ch\u00e1."}
{"id": "196579", "revid": "25871", "url": "https://gl.wikipedia.org/wiki?curid=196579", "title": "Cernados, Corvelle, Vilalba", "text": "Cernados \u00e9 un lugar da parroquia de Corvelle no concello lucense de Vilalba na comarca da Terra Ch\u00e1."}
{"id": "196580", "revid": "85894", "url": "https://gl.wikipedia.org/wiki?curid=196580", "title": "Corvelle de Abaixo, Corvelle, Vilalba", "text": "Corvelle de Abaixo \u00e9 un lugar da parroquia de Corvelle no concello lucense de Vilalba na comarca da Terra Ch\u00e1."}
{"id": "196581", "revid": "25871", "url": "https://gl.wikipedia.org/wiki?curid=196581", "title": "As Hortas, Corvelle, Vilalba", "text": "As Hortas \u00e9 un lugar da parroquia de Corvelle no concello lucense de Vilalba na comarca da Terra Ch\u00e1."}
{"id": "196582", "revid": "85894", "url": "https://gl.wikipedia.org/wiki?curid=196582", "title": "Marti\u00f1\u00e1n de Abaixo, Corvelle, Vilalba", "text": "Marti\u00f1\u00e1n de Abaixo \u00e9 un lugar da parroquia de Corvelle no concello lucense de Vilalba na comarca da Terra Ch\u00e1."}
{"id": "196583", "revid": "85894", "url": "https://gl.wikipedia.org/wiki?curid=196583", "title": "Marti\u00f1\u00e1n de Arriba, Corvelle, Vilalba", "text": "Marti\u00f1\u00e1n de Arriba \u00e9 un lugar da parroquia de Corvelle no concello lucense de Vilalba na comarca da Terra Ch\u00e1."}
{"id": "196587", "revid": "56817", "url": "https://gl.wikipedia.org/wiki?curid=196587", "title": "As Pedras, Corvelle, Vilalba", "text": "As Pedras \u00e9 un lugar da parroquia de Corvelle no concello lucense de Vilalba na comarca da Terra Ch\u00e1."}
{"id": "196588", "revid": "25871", "url": "https://gl.wikipedia.org/wiki?curid=196588", "title": "As Penas, Corvelle, Vilalba", "text": "As Penas \u00e9 un lugar da parroquia de Corvelle no concello lucense de Vilalba na comarca da Terra Ch\u00e1."}
{"id": "196593", "revid": "25871", "url": "https://gl.wikipedia.org/wiki?curid=196593", "title": "Salgueiros Altos, Corvelle, Vilalba", "text": "Salgueiros Altos \u00e9 un lugar da parroquia de Corvelle no concello lucense de Vilalba na comarca da Terra Ch\u00e1."}
{"id": "196594", "revid": "22570", "url": "https://gl.wikipedia.org/wiki?curid=196594", "title": "Toxal, Corvelle, Vilalba", "text": "Toxal \u00e9 un lugar da parroquia de Corvelle no concello lucense de Vilalba na comarca da Terra Ch\u00e1."}
{"id": "196595", "revid": "56817", "url": "https://gl.wikipedia.org/wiki?curid=196595", "title": "Toxeiro, Corvelle, Vilalba", "text": "Toxeiro \u00e9 un lugar da parroquia de Corvelle no concello lucense de Vilalba na comarca da Terra Ch\u00e1."}
{"id": "196596", "revid": "25871", "url": "https://gl.wikipedia.org/wiki?curid=196596", "title": "O Xuncal, Corvelle, Vilalba", "text": "O Xuncal \u00e9 un lugar da parroquia de Corvelle no concello lucense de Vilalba na comarca da Terra Ch\u00e1."}
{"id": "196597", "revid": "1131", "url": "https://gl.wikipedia.org/wiki?curid=196597", "title": "Giner de los R\u00edos", "text": ""}
{"id": "196599", "revid": "1131", "url": "https://gl.wikipedia.org/wiki?curid=196599", "title": "Eloi Lois Andr\u00e9", "text": ""}
{"id": "196600", "revid": "89787", "url": "https://gl.wikipedia.org/wiki?curid=196600", "title": "Julia en la onda", "text": "Julia en la onda foi un programa de radio, estreado en 2007 por Onda Cero e presentado pola xornalista galega Julia Otero.\nCaracter\u00edsticas.\nO programa ocupa a franxa de 16:00 a 19:00. O espazo comeza cun repaso \u00e1 actualidade xunto ao xornalista Rafael Noblejas e despois, as noticias con humor contadas por Oriol Parre\u00f1o e Marina Mart\u00ednez. Ferr\u00e1n Monegal fai un repaso \u00e1 televisi\u00f3n.\nJulia Otero recupera para a s\u00faa \u00faltima hora unha das secci\u00f3ns m\u00e1is co\u00f1ecidas da s\u00faa anterior etapa en Onda Cero. Volve 'El gabinete'. No faladoiro s\u00f3 repite Juan Adriansens. O resto son novas incorporaci\u00f3ns como \u00c1ngeles Dur\u00e1n, Juan Manuel de Prada, Ant\u00f3n Reixa, Montserrat Nebrera, Bego\u00f1a Aranguren, Xavier Sala i Mart\u00edn, Espido Freire, Pilar Rahola, Antonio Zoido Naranjo, Jorge Wagensberg, Alfredo Urdaci e Elisa Beni.\nAo principio da tempada, Onda Cero anunciou secci\u00f3ns do programa que non chegaron a concretarse. Por exemplo, a charla de ex que cada quince d\u00edas \u00edan protagonizar Juan Jos\u00e9 Lucas e Juan Carlos Rodr\u00edguez Ibarra. Tampouco se chegou a incorporar David Trueba e Lorenzo Caprile apenas durou unhas semanas, e en xaneiro do 2008 foi substitu\u00eddo por Manuel Marlasca e unha secci\u00f3n dedicada aos sucesos e a cr\u00f3nica negra (os martes). \u00c1lvaro Pombo e Carmen Posadas tan s\u00f3 estiveron un d\u00eda. Antes do Nadal, incorpor\u00e1ronse como gabineteros dous hist\u00f3ricos do programa, como Fernando S\u00e1nchez Drag\u00f3 e Ana Balletb\u00f3, a\u00ednda que esta \u00faltima abandonar\u00eda o programa antes de terminar a tempada.\nNa segunda tempada de \"Julia en la Onda\", sa\u00edron do gabinete Alfredo Urdaci, Xavier Sala i Mart\u00ed e M\u00aa \u00c1ngeles Dur\u00e1n e ingresaron Isabel Tocino, que apenas durou un mes, e Jes\u00fas M\u00aa de Miguel. Recuperou ademais a secci\u00f3n \"El ep\u00edlogo\", que non chegou a callar. Estreouse a secci\u00f3n de humor \"La rabiosa actualidad\" con David Cervell\u00f3, Guillem Zaragoza, Oriol Parre\u00f1o e Judit Mart\u00edn.\nNa terceira tempada abandonan o gabinete Juan Manuel de Prada, Bego\u00f1a Aranguren, Antonio Zoido Naranjo e Jos\u00e9 Antonio Labordeta. O gabinete, en setembro do 2009, est\u00e1 formado por Fernando S\u00e1nchez Drag\u00f3, Juan Adrians\u00e9ns, Elisa Beni, Jorge Wagensberg, Pilar Rahola, Jes\u00fas de Miguel, Juli\u00e1n Casanova e incorp\u00f3ranse Celia Villalobos, Alejo Vidal Quadras, Nacho Vigalondo, In\u00e9s Ballester e Najat Al Achmi."}
{"id": "196607", "revid": "1131", "url": "https://gl.wikipedia.org/wiki?curid=196607", "title": "Asociaci\u00f3n para a Paz", "text": "A Asociaci\u00f3n para a Paz (en ingl\u00e9s \"Partnership for Peace\", PfP) \u00e9 un programa da Organizaci\u00f3n do Tratado do Atl\u00e1ntico Norte (OTAN) destinado a estreitar as relaci\u00f3ns da OTAN con outros estados europeos e a antiga Uni\u00f3n Sovi\u00e9tica. Hoxe en d\u00eda conta con 23 membros.\nFoi unha iniciativa dos Estados Unidos na reuni\u00f3n de Ministros de Defensa da OTAN en Travem\u00fcnde, Alema\u00f1a, nos d\u00edas 20 e 21 de outubro de 1993, e formalmente aprobada do 10 ao 11 de xaneiro no cumio da organizaci\u00f3n de 1994 en Bruxelas, B\u00e9lxica.\nDez Estados que eran membros (Bulgaria, Rep\u00fablica Checa, Estonia, Hungr\u00eda, Letonia, Lituania, Polonia, Roman\u00eda, Eslovaquia e Eslovenia) desde ent\u00f3n, sum\u00e1ronse \u00e1 OTAN.\nO Malta pasou a ser membro da PfP, pero retirouse o co fin de manter a s\u00faa seguridad intacta. O Malta decidiu reactivar o seu acceso. Este retorno foi aceptado pola OTAN no cumio de Bucarest do .\nDurante o cumio da OTAN en Riga, o , Bosnia e Hercegovina, Montenegro e Serbia foron convidadas e aceptaron sumarse \u00e1 asociaci\u00f3n."}
{"id": "196608", "revid": "22795", "url": "https://gl.wikipedia.org/wiki?curid=196608", "title": "PfP", "text": ""}
{"id": "196610", "revid": "98629", "url": "https://gl.wikipedia.org/wiki?curid=196610", "title": "Thierry Henry", "text": "Thierry Daniel Henry, nado o 7 de agosto de 1977 en Les Ulis, \u00e9 un exfutbolista franc\u00e9s. Xogou de dianteiro\u00a0para o AS Monaco, Juventus, Arsenal, Barcelona e New York Red Bulls. Ademais, foi internacional coa selecci\u00f3n francesa, coa que disputou 123 partidos.\nHenry \u00e9 o m\u00e1ximo goleador hist\u00f3rico da selecci\u00f3n de Francia (51 goles), m\u00e1ximo goleador hist\u00f3rico do Arsenal FC (228 goles) e 3\u00ba m\u00e1ximo goleador da historia da Liga de Campi\u00f3ns (51 goles).\nCarreira profesional.\nAS Monaco.\nA carreira profesional de Thierry Henry comezou con 17 anos no AS Monaco que adestraba Ars\u00e8ne Wenger. Durante 2 anos xogou poucos encontros, e na posici\u00f3n de extremo, xa que a posici\u00f3n de dianteiro era para o brasileiro Sonny Anderson. En 1995 chegou \u00f3 club o adestrador Jean Tigana, quen fixo de Henry un xogador titular, que daquela salientaba mais polas asistencias que polos goles. Na tempada 1996-97 o AS Monaco ga\u00f1ou a Ligue 1. \u00d3 ano seguinte o equipo caeu nas semifinais da Liga de Campi\u00f3ns diante do Juventus FC de Zidane e Del Piero, eliminando antes \u00f3 Manchester United en cuartos de final. Henry foi o segundo m\u00e1ximo goleador da competici\u00f3n con 7 goles, saltando \u00e1 fama do f\u00fatbol europeo.\nNese ver\u00e1n de 1998, Henry foi chamado para xogar o Mundial coa selecci\u00f3n francesa, que se proclamou campioa. Henry foi o m\u00e1ximo goleador do equipo franc\u00e9s con 3 goles.\nJuventus FC.\nA mediados da tempada 1998-99 Henry foi contratado pola Juventus FC a cambio de 17 mill\u00f3ns de euros, pero o seu estilo de xogo non funcionou no equipo turin\u00e9s, de xeito que no ver\u00e1n de 1999 o Arsenal FC adestrado por Ars\u00e8ne Wenger pagou 15 mill\u00f3ns de euros polo xogador franc\u00e9s.\nArsenal FC.\nNo Arsenal FC compartiu o ataque \"gunner\" co holand\u00e9s Dennis Bergkamp. Nos 2 primeiros anos o Arsenal acadou o subcampionato da Premier League, marcando 17 goles por tempada. No ver\u00e1n do ano 2000 Henry foi de novo campi\u00f3n con Francia, esta vez na Eurocopa, sendo el de novo o m\u00e1ximo goleador do equipo con 3 goles. Na tempada 2001-02 o Arsenal ga\u00f1ou a Premier League, a FA Cup e Henry foi o m\u00e1ximo goleador da liga con 24 goles.\nNas d\u00faas seguintes tempadas Henry quedou 2\u00ba no FIFA World Player detr\u00e1s de Zidane e Ronaldinho. En 2003 recibiu o Bal\u00f3n de Prata, mentres que en 2004 e 2005 foi Bota de Ouro. Ga\u00f1ador da Premier de novo en 2004, e da FA Cup en 2003 e 2005; en 2003, 2004 e 2005 repetiu como m\u00e1ximo goleador da Premier League, e en 2006 recibiu o Bal\u00f3n de Bronce, despois de caer na final da Liga de Campi\u00f3ns da UEFA 2005-06 fronte \u00f3 FC Barcelona, e na final do Mundial de Alema\u00f1a 2006 fronte a Italia. Nesta ocasi\u00f3n de novo Henry foi o m\u00e1ximo goleador franc\u00e9s no torneo.\nFC Barcelona.\nO 23 de xu\u00f1o de 2007 foi fichado polo FC Barcelona que adestraba Frank Rijkaard a cambio de 24 mill\u00f3ns de euros. O obxectivo de Henry no Barcelona era acadar o \u00fanico gran t\u00edtulo que non ti\u00f1a no seu palmar\u00e9s, a Liga de Campi\u00f3ns da UEFA. No Bar\u00e7a tivo que adaptarse a xogar na posici\u00f3n de extremo pola esquerda, xa que os outros dous postos ofensivos pertenc\u00edanlles a Samuel Eto'o e Lionel Messi. No seu primeiro ano mostrou un xogo inferior \u00f3 que demostrara durante anos no Arsenal, e marcou s\u00f3 19 goles en t\u00f3dalas competici\u00f3ns. Por\u00e9n, o \u00e9xito no club \"cul\u00e9\" chegoulle na s\u00faa segunda tempada. Ese ano o equipo estreou adestrador, Pep Guardiola, que confiou en Thierry Henry dende o principio. O Bar\u00e7a f\u00edxose con t\u00f3dolos t\u00edtulos en xogo, inclu\u00eddas a Liga de Campi\u00f3ns e a Liga espa\u00f1ola. Ese mesmo ano Henry marcou 2 goles no encontro de liga fronte \u00f3 Real Madrid xogado no Estadio Santiago Bernab\u00e9u que rematar\u00eda co resultado de 2 a 6 a prol do conxunto catal\u00e1n.\nNa seguinte tempada ga\u00f1ar\u00eda 4 t\u00edtulos, a Liga, a Supercopa de Espa\u00f1a, a Supercopa de Europa e a Copa Mundial de Clubs.\nNY Red Bulls.\nO 14 de xullo de 2010 foi contratado polo New York Red Bulls da MLS estadounidense por 4 anos. Co seu contrato de 5'6 mill\u00f3ns de d\u00f3lares por tempada converteuse no xogador mellor pagado da liga, xunto a David Beckham."}
{"id": "196611", "revid": "23562", "url": "https://gl.wikipedia.org/wiki?curid=196611", "title": "Club de F\u00fatbol Feminino El Olivo de Vigo", "text": ""}
{"id": "196612", "revid": "85894", "url": "https://gl.wikipedia.org/wiki?curid=196612", "title": "Airavella, Distriz, Vilalba", "text": "Airavella \u00e9 un lugar da parroquia de Distriz no concello lugu\u00e9s de Vilalba na comarca da Terra Ch\u00e1."}
{"id": "196613", "revid": "22570", "url": "https://gl.wikipedia.org/wiki?curid=196613", "title": "Algara, Distriz, Vilalba", "text": "Algara \u00e9 un lugar da parroquia de Distriz no concello lugu\u00e9s de Vilalba na comarca da Terra Ch\u00e1."}
{"id": "196616", "revid": "85894", "url": "https://gl.wikipedia.org/wiki?curid=196616", "title": "Altamira, Distriz, Vilalba", "text": "Altamira \u00e9 un lugar da parroquia de Distriz no concello lugu\u00e9s de Vilalba na comarca da Terra Ch\u00e1."}
{"id": "196617", "revid": "85894", "url": "https://gl.wikipedia.org/wiki?curid=196617", "title": "O Cedelo, Distriz, Vilalba", "text": "O Cedelo \u00e9 un lugar da parroquia de Distriz no concello lugu\u00e9s de Vilalba na comarca da Terra Ch\u00e1."}
{"id": "196619", "revid": "98629", "url": "https://gl.wikipedia.org/wiki?curid=196619", "title": "Cor dos ollos", "text": "A cor dos ollos \u00e9 un car\u00e1cter fenot\u00edpico polix\u00e9nico, \u00e9 dicir, no que interve\u00f1en varios xenes, e que est\u00e1 determinado por dous factores: a pigmentaci\u00f3n do iris do ollo e a dispersi\u00f3n da luz causada pola turbidez do medio no estroma do iris.\nNos humanos, a pigmentaci\u00f3n do iris var\u00eda do casta\u00f1o claro ao casta\u00f1o moi escuro case negro, dependendo de tres cousas: a concentraci\u00f3n de melanina no epitelio pigmentario do iris (localizado na parte posterior do iris), o contido de melanina do estroma do iris (situado na parte anterior do iris), e a densidade celular do estroma. O aspecto dos ollos azuis, verdes, e abel\u00e1s d\u00e9bese \u00e1 dispersi\u00f3n de Rayleigh da luz no estroma, un fen\u00f3meno similar ao que orixina que o ceo do noso planeta sexa azul. No ollo humano non hai pigmentos azuis nin verdes. A cor dos ollos \u00e9 un exemplo de cor estrutural (cor causada por interferencias en vez de por pigmentos) e var\u00eda dependendo das condici\u00f3ns luminosas, especialmente para os ollos claros.\nOs ollos moi coloreados de moitas aves orix\u00ednanse pola presenza de diversos pigmentos, como pteridinas, purinas, e carotenoides. Os seres humanos e outros animais presentan moitas variaci\u00f3ns fenot\u00edpicas na cor dos ollos. A xen\u00e9tica da cor dos ollos \u00e9 complicada, e a cor est\u00e1 determinada por m\u00faltiples xenes (car\u00e1cter polix\u00e9nico). Alg\u00fans dos xenes para a cor dos ollos son: \"EYCL1\" (un xene para a cor dos ollos verde/azul situado no cromosoma 19), \"EYCL2\" (xene para a cor dos ollos casta\u00f1a) e \"EYCL3\" (xene para a cor dos ollos casta\u00f1a/azul localizado no cromosoma 15). Antes pens\u00e1base que os ollos azuis eran un car\u00e1cter recesivo simple, pero hoxe sabemos que iso \u00e9 incorrecto. A xen\u00e9tica da cor dos ollos \u00e9 tan complexa que case pode darse calquera combinaci\u00f3n de cores pais-fillos. O polimorfismo do xene OCA2, pr\u00f3ximo \u00e1 rexi\u00f3n regulatoria proximal 5\u2032, explica a maior\u00eda das variaci\u00f3ns na cor dos ollos humanos.\nDeterminaci\u00f3n xen\u00e9tica da cor dos ollos.\nA cor dos ollos var\u00eda desde a m\u00e1is com\u00fan casta\u00f1a, \u00e1 menos com\u00fan, verde, e \u00e9 un car\u00e1cter herdado influenciado por m\u00e1is dun xene. Estes xenes est\u00e1n sendo buscados estudando os pequenos cambios que est\u00e1n presentes nos propios xenes implicados e tam\u00e9n nos xenes veci\u00f1os. Estes cambios co\u00f1\u00e9cense como polimorfismos dun s\u00f3 nucle\u00f3tido ou SNPs. O n\u00famero exacto de xenes que contrib\u00faen a determinar cor aos ollos \u00e9 actualmente desco\u00f1ecido, pero hai s\u00f3 unhas poucas posibilidades. Un estudo feito en Rotterdam (2009) atopou que era posible predicir a cor dos ollos cunha exactitude de m\u00e1is do 90% para o casta\u00f1o e o azul, utilizando s\u00f3 seis polimorfismos dun s\u00f3 nucle\u00f3tido (de seis xenes).\nO xene \"OCA2\", cando aparece nunha forma variante, orixina os ollos rosa e a hipopigmentaci\u00f3n que \u00e9 com\u00fan no albinismo humano. (O nome deste xene procede do trastorno que causa, o albinismo oculocut\u00e1neo tipo II.) Diversos polimorfismos dun s\u00f3 nucle\u00f3tido presentes no \"OCA2\" est\u00e1n fortemente asociados cos ollos azuis e verdes e coas variaci\u00f3ns en ter m\u00e1is ou menos pencas na pel, n\u00famero de lunares, cor do pelo e ton da pel. Os polimorfismos poden aparecer nunha secuencia regulatoria do \"OCA2\", onde poden influ\u00edr na expresi\u00f3n do produto do xene, o cal \u00e1 s\u00faa vez afecta \u00e1 pigmentaci\u00f3n. Unha mutaci\u00f3n espec\u00edfica no xene \"HERC2\", un xene que regula a expresi\u00f3n do \"OCA2\", \u00e9 parcialmente responsable dos ollos azuis. Outros xenes implicados na variaci\u00f3n da cor dos ollos son: \"SLC24A4\" e \"TYR\".\nOs ollos azuis con mancha casta\u00f1a, os ollos verdes, e os grises est\u00e1n causados por partes do xenoma completamente diferentes. Como declarou o investigador Eiberg: \"O polimorfismo SNP rs12913832 [do xene \"Herc2\"] est\u00e1 asociado coas cores de ollos casta\u00f1a e azul, pero esta soa variaci\u00f3n do ADN non pode explicar todas as variaci\u00f3ns da cor dos ollos casta\u00f1os desde o casta\u00f1o escuro e abel\u00e1 aos ollos azuis con manchas casta\u00f1as.\"\nA cor dos ollos noutros animais est\u00e1 regulada dun xeito diferente. Por exemplo, a cor de ollos autos\u00f3mica recesiva nos esc\u00edncidos da especie \"Corucia zebrata\" \u00e9 o negro (en vez do azul como nos humanos), e a cor autos\u00f3mica dominante \u00e9 a amarela verdosa.\nClasificaci\u00f3n da cor.\nA cor do iris pode fornecer moita informaci\u00f3n sobre un individuo, e unha clasificaci\u00f3n das cores oculares pode ser \u00fatil para documentar cambios patol\u00f3xicos ou determinar como unha persoa pode responder aos f\u00e1rmacos oculares. Diversos sistemas de clasificaci\u00f3n distinguen desde a descrici\u00f3n b\u00e1sica ollos claros/escuros a descrici\u00f3ns detalladas e graduais empregando est\u00e1ndares fotogr\u00e1ficos para a comparaci\u00f3n. Outros intentaron establecer est\u00e1ndares obxectivos para a comparaci\u00f3n da cor.\nComo a percepci\u00f3n da cor depende das condici\u00f3ns visuais (por exemplo, a cantidade e calidade de iluminaci\u00f3n, ou o ton do contorno que nos rodea), tam\u00e9n depende dos mesmos factores a percepci\u00f3n da cor que presentan os ollos.\nA cor dos ollos var\u00eda desde os tons m\u00e1is escuros de casta\u00f1o aos tons m\u00e1is lixeiros de azul. Para elaborar unha clasificaci\u00f3n estandarizada que \u00e1 vez sexa simple, pero o suficientemente detallada para as necesidades da investigaci\u00f3n, Seddon et al. desevolveron un sistema graduado baseado na cor predominante do iris e na cantidade de pigmento casta\u00f1o ou amarelo presente. Hai tres cores que determinan, segundo a proporci\u00f3n na que aparezan, o aspecto final do iris: casta\u00f1a, amarela, e azul. Os iris verdes, por exemplo, conte\u00f1en azul e algo de amarelo. Os iris casta\u00f1os conte\u00f1en principalmente casta\u00f1o.\nCambios na cor dos ollos.\nEn todas as poboaci\u00f3ns, os nenos nacen comunmente con ollos non pigmentados. Por\u00e9n, moitos beb\u00e9s europeos ou de orixe europea te\u00f1en ollos claros ata que te\u00f1en un ano de idade. A medida que o neno medra, os melanocitos (c\u00e9lulas que producen pigmento que se atopan no iris e outras partes pigmentadas) empezan lentamente a producir melanina. Como os melanocitos producen pigmento continuamente, en teor\u00eda a cor dos ollos pode cambiar. A maior\u00eda destes cambios de cor ocorren cando o neno ten arredor dun ano de idade, a\u00ednda que poden darse ata os 3 anos. Observando o iris dun neno de lado utilizando s\u00f3 luz transmitida sen ningunha reflexi\u00f3n desde a parte posterior do iris, \u00e9 posible detectar a presenza ou ausencia de pequenas cantidades de melanina. Un iris que aparece azul con este m\u00e9todo de observaci\u00f3n \u00e9 m\u00e1is probable que se mante\u00f1a desa cor ao crecer o rapaz. Pero un iris que apareza dourado xa cont\u00e9n algo de melanina a esa idade tan temper\u00e1, e \u00e9 probalbe que acabe por mudar a gris ou casta\u00f1o cando o neno creza.\nOs cambios na cor dos ollos (aclaramento ou escurecemento) que aparecen durante a puberdade, infancia, embarazo, e \u00e1s veces despois de traumas graves (como a heterocrom\u00eda) serven como argumento plausible para supo\u00f1er que a cor dalg\u00fans ollos cambia ou pode cambiar, debido a reacci\u00f3ns qu\u00edmicas e cambios hormonais que te\u00f1en lugar no corpo.\nEstudos feitos con xemelgos brancos (caucasianos), tanto fraternos (bivitelinos) coma id\u00e9nticos (univitelinos), demostraron que a cor dos ollos pode cambiar co tempo, e a desmelanizaci\u00f3n do iris pode tam\u00e9n estar determinada xeneticamente. A maior\u00eda dos cambios na cor dos ollos foron observados na poboaci\u00f3n branca con ollos de cor abel\u00e1.\nT\u00e1boa de cores oculares (escala de Martin-Schultz).\nCarleton Coon elaborou esta t\u00e1boa utilizando a escala de Martin-Schultz moi usada en antropolox\u00eda f\u00edsica.\nOllos \u00e1mbar.\nOs ollos \u00e1mbar son dunha soa cor e te\u00f1en un forte ton amarelado/dourado e avermellado/cobrizo. Isto poder\u00eda deberse \u00e1 deposici\u00f3n do pigmento amarelo lipocromo no iris (que tam\u00e9n se atopa nos ollos verdes). Os ollos \u00e1mbar non deben confundirse cos ollos abel\u00e1, porque, a\u00ednda que os abel\u00e1 poden conter manchas de \u00e1mbar ou dourado, normalmente tenden a inclu\u00edr moitas outras cores, como verde, casta\u00f1o ou laranxa e son m\u00e1is apagados. Ademais, os ollos abel\u00e1 pode parecer que cambian de cor e consisten en manchas e ondas, entanto que os ollos \u00e1mbar son dun ton dourado uniforme, sen mesturas. A\u00ednda que os ollos \u00e1mbar son considerados como dourados, algunhas persoas t\u00e9\u00f1enos avermellados ou cobrizos, o que moita xente confunde con ollos abel\u00e1.\nOs ollos \u00e1mbar poden tam\u00e9n conter certas cantidades de cores moi claros gris dourados, como se atopan en animais como os lobos.\nOs ollos dalg\u00fans pombos conte\u00f1en pigmentos amarelos fluorescentes chamados pteridinas. Os ollos amarelos brillantes dalgunhas rapaces nocturnas, como o bufo cornudo americano (\"Bubo virginianus\") p\u00e9nsase que se deben \u00e1 presenza do pigmento pterid\u00ednico xantopterina en certos cromat\u00f3foros (chamados xant\u00f3foros) situados no estroma do seu iris. Nos humanos, as manchas amareladas p\u00e9nsase que son debidas ao pigmento lipofuscina, tam\u00e9n chamado lipocromo. Moitos animais, como os c\u00e1nidos, gatos dom\u00e9sticos, bufos, aguias, pombas e peixes te\u00f1en frecuenteente ollos \u00e1mbar, pero nos humanos \u00e9 menos frecuente.\nOllos azuis.\nNon existe pigmento azul no iris ou no flu\u00eddo ocular do ollo humano. O epitelio pigmentario do iris \u00e9 negro acasta\u00f1ado debido \u00e1 presenza de melanina, non azul. A diferenza do que ocorre cos ollos casta\u00f1os, os ollos azuis te\u00f1en baixas concentraci\u00f3ns de melanina no estroma do iris, que est\u00e1 diante do epitelio escuro da parte posterior. As lonxitudes de onda da luz m\u00e1is longas tenden a ser absorbidas polo epitelio escuro da parte posterior, mentres que as luces de lonxitudes de onda m\u00e1is curtas son reflectidas e sofren dispersi\u00f3n (dispersi\u00f3n de Rayleigh) no medio turbio do estroma do iris. Esta \u00e9 a mesma dependencia da frecuencia que explica a aparencia azul do ceo. O resultado desta dispersi\u00f3n \u00e9 a cor estrutural \"azul de Tyndall\", que var\u00eda segundo as condici\u00f3ns externas de iluminaci\u00f3n.\nDistribuci\u00f3n.\nOs ollos azuis son m\u00e1is frecuentes na rexi\u00f3n do mar B\u00e1ltico, norte e leste de Europa, e Europa Central, e menos no sur de Europa. Existen algunhas minor\u00edas \u00e9tnicas con alta frecuencia de ollos azuis no Pr\u00f3ximo Oriente, principalmente no L\u00edbano, Ir\u00e1n, Iraq, Afganist\u00e1n (a minor\u00eda nuristan\u00ed de orixe indoirania); e tam\u00e9n na parte m\u00e1is occidental do Oriente Pr\u00f3ximo, especialmente entre a poboaci\u00f3n xud\u00eda de Israel. Moitos xudeus modernos de Israel son de orixe asquenac\u00ed, entre os cales este car\u00e1cter \u00e9 com\u00fan (53,7% dos xudeus de Ucra\u00edna ).\nUn estudo de 2009 suxire que os ollos azuis estaban presentes xa en Siberia durante a Idade de Bronce; o ADN extra\u00eddo de 15 dos 25 esp\u00e9cimes (60 %) de restos humanos atopados en xacementos da cultura Andronovo da rexi\u00f3n do Krasnoyarsk indica que ti\u00f1an ollos azuis (ou verdes).\nAs an\u00e1lises do ADN do cromosoma Y levados a cabo aos esqueletos de antigos escitas datados na Idade de Bronce e de Ferro na rexi\u00f3n siberiana de Krasnoyarsk determinaron que todos ag\u00e1s un dos 11 suxeitos examinados eran do haplogrupo R1a1 do ADN do cromosoma Y, o que indica que eran com\u00fans entre eles os ollos azuis e verdes e o pelo claro, e isto suxire que a maior\u00eda dos europeos te\u00f1en a s\u00faa orixe nesa poboaci\u00f3n.\nEn Estonia, o 99% da xente ten ollos azuis. En Dinamarca hai 30 anos, s\u00f3 o 8% da poboaci\u00f3n ti\u00f1a ollos casta\u00f1os, pero despois dos fluxos migratorios dos \u00faltimos anos, hoxe ese n\u00famero \u00e9 do 11%. En Alema\u00f1a, arredor do 75% da xente ten ollos azuis.\nUn estudo de 2002 atopou que a proporci\u00f3n de ollos azuis entre a poboaci\u00f3n caucasiana (brancos) nos Estados Unidos \u00e9 do 33,8 % entre os nacidos entre 1936 e 1951, e do 57,4 % entre os nacidos entre 1899 e 1905. Os ollos azuis seguen fac\u00e9ndose menos com\u00fans entre os rapaces estadounidenses, e representan s\u00f3 o 16,6 % do total da poboaci\u00f3n, e o 22,3% da poboaci\u00f3n branca.\nEn todo o mundo, s\u00f3 150 mill\u00f3ns de persoas (un 2,2%) te\u00f1en ollos azuis.\nXen\u00e9tica.\nNos humanos, o patr\u00f3n hereditario dos ollos azuis consid\u00e9rase similar ao dun car\u00e1cter recesivo (pero tendo en conta que, a herdanza da cor dos ollos \u00e9 de tipo polix\u00e9nico, \u00e9 dicir, est\u00e1 controlada pola interacci\u00f3n de varios xenes). En 2008, novas investigaci\u00f3ns suxeriron que as persoas con ollos azuis te\u00f1en un devanceiro com\u00fan. Os cient\u00edficos trataron de rastrexar a mutaci\u00f3n xen\u00e9tica que orixinou os ollos azuis. Un dos investigadores, Hans Eiberg da Universidade de Copenhague, afirma que \"orixinalmente, todos ti\u00f1amos ollos casta\u00f1os\". Eiberg e outros indicaron nun estudo publicado en \"Human Genetics\" que unha mutaci\u00f3n no intr\u00f3n 86 do xene \"HERC2\", que se hipotetiza que interacciona co promotor do xene \"OCA2\", reduciu a expresi\u00f3n do \"OCA2\" causando unha reduci\u00f3n na produci\u00f3n de melanina. Os autores concl\u00faen que a mutaci\u00f3n puido orixinarse nun s\u00f3 individuo que viv\u00eda probablemente na parte noroccidental da rexi\u00f3n do mar Negro (na zona da moderna Roman\u00eda) hai entre 6.000 e 10.000 anos durante o Neol\u00edtico. Eiberg afirmou: \n\"Unha mutaci\u00f3n xen\u00e9tica nos nosos cromosomas que afectou ao xene OCA2 orixinou a creaci\u00f3n dun \"interruptor\", que literalmente \"apagou\" [desactivou] a capacidade de producir ollos casta\u00f1os. Este interruptor xen\u00e9tico est\u00e1 localizado no xene adxacente ao OCA2 e m\u00e1is que desactivar completamente o xene, o que fai \u00e9 limitar a s\u00faa acci\u00f3n, o que reduce a produci\u00f3n de melanina no iris. De feito, o interruptor apagado dil\u00fae os ollos casta\u00f1os a azuis. Se o xene OCA2 estivese completamente desactivado, o pelo, ollos e pel estar\u00edan completamente desprovistos de melanina, unha condici\u00f3n co\u00f1ecida como albinismo\".\nOs ollos azuis son raros nos mam\u00edferos; un exemplo \u00e9 o recentemente descuberto cusc\u00fas moteado de ollos azuis (\"Spilocuscus wilsoni\"). O car\u00e1cter era ata agora co\u00f1ecido s\u00f3 nunha especie de primates (\u00e1 parte dos humanos), o l\u00e9mure de Sclater (\"Eulemur flavifrons\") de Madagascar. A\u00ednda que alg\u00fans gatos e cans te\u00f1en ollos azuis, isto d\u00e9bese xeralmente a outra mutaci\u00f3n, que est\u00e1 asociada \u00e1 mudez. Pero no caso dos gatos, co\u00f1\u00e9cense tres mutaci\u00f3ns que producen ollos azuis, unha no gato siam\u00e9s, que non ten efectos adversos, e as outras d\u00faas son as dos gatos brancos de ollos azuis e a da variedade \"Ojos Azules\" (sic), que est\u00e1n ambas as d\u00faas asociadas con trastornos neurol\u00f3xicos conx\u00e9nitos.\nOllos casta\u00f1os.\nOs ollos casta\u00f1os escuros son os predominantes entre os humanos e en moitas partes do mundo, \u00e9 case a \u00fanica cor de iris presente. O pigmento escuro dos ollos casta\u00f1os \u00e9 o m\u00e1is com\u00fan no leste sur e oeste de Asia, Ocean\u00eda, \u00c1frica, e Am\u00e9rica do norte e sur, e en zonas do sur de Europa como a pen\u00ednsula Ib\u00e9rica e Italia. Os ollos escuros son caracter\u00edsticos tam\u00e9n dos pobos sem\u00edticos como os xudeus e os \u00e1rabes do Pr\u00f3ximo Oriente.\nOs ollos casta\u00f1os con pigmentaci\u00f3n media ou lixeira son com\u00fans en Europa, Afganist\u00e1n e norte da India, e nalgunhas partes do Pr\u00f3ximo Oriente. Dos ollos casta\u00f1os pouco pigmentados \u00e1s veces se di que te\u00f1en \"cor de mel\".\nNos humanos, os ollos casta\u00f1os orix\u00ednanse por unha concentraci\u00f3n relativamente grande de melanina no estroma do iris, que causa que sexa absorbida a luz tanto de lonxitudes de onda longas coma curtas.\nOllos grises.\nIgual que pasa nos ollos azuis, os grises te\u00f1en un epitelio escuro na parte posterior do iris e un estroma relativamente claro na parte anterior. Unha posible explicaci\u00f3n para a diferente aparencia dos ollos azuis e os grises \u00e9 que os ollos grises te\u00f1en dep\u00f3sitos maiores de col\u00e1xeno no estroma, de modo que a luz que \u00e9 reflectida polo epitelio pigmentario sofre unha dispersi\u00f3n de Mie (que non \u00e9 moi dependente da lonxitude de onda) en lugar dunha dispersi\u00f3n de Rayleigh (na cal as lonxitudes de onda m\u00e1is curtas da luz se dispersan m\u00e1is). Isto ser\u00eda an\u00e1logo aos cambios na cor do ceo, do azul orixinado pola dispersi\u00f3n de Rayleigh dos raios de sol polas mol\u00e9culas de gas cando o ceo est\u00e1 claro, ao aspecto cincento que pode ter o ceo causado pola dispersi\u00f3n de Mie polas gotas de auga cando o ceo est\u00e1 nubrado. Alternativamente, suxeriuse que os ollos grises e azuis poder\u00edan diferir na concentraci\u00f3n de melanina na parte anterior do estroma. Aumentando a imaxe, os ollos grises mostran pequenas cantidades de tons casta\u00f1os e amarelos no iris.\nOs ollos grises son m\u00e1is com\u00fans na Europa do norte e leste Os ollos grises poden atoparse tam\u00e9n en zonas do noroeste de \u00c1frica (Monta\u00f1as Aur\u00e9s) entre o pobo shawia (ou chaoui) de Alxeria e no Pr\u00f3ximo Oriente, principalmente en Ir\u00e1n, Afganist\u00e1n (o pobo nuristan\u00ed indo-iranio), e Paquist\u00e1n (o pobo kalasha, tam\u00e9n indo-iranio).\nUn iris gris pode indicar uve\u00edte. Por\u00e9n, hai outros signos visuais que fan a uve\u00edte m\u00e1is evidente. Os ollos grises, xunto cos azuis, son os que mostran maior risco de melanoma uveal.\nOllos verdes.\nIgual que nos ollos azuis, a cor dos ollos verdes non se orixina pola presenza dun pigmento verde. A cor verde dos ollos est\u00e1 causada pola combinaci\u00f3n dunha pigmentaci\u00f3n \u00e1mbar ou casta\u00f1a clara do estroma (debida a unha concentraci\u00f3n baixa ou moderada de melanina), co ton azul creado pola dispersi\u00f3n de Rayleigh da luz reflectida.\nOs ollos verdes probablemente se producen pola interacci\u00f3n de diversas variantes xen\u00e9ticas no xene \"OCA2\" e outros xenes. Estaban presentes xa nas poboaci\u00f3ns do sur de Siberia durante a Idade de Bronce. Son m\u00e1is com\u00fans na Europa do norte e central. Poden atoparse tam\u00e9n no sur de Europa e no norte de \u00c1frica. De feito, Turqu\u00eda, cun 20 % de persoas de ollos verdes, \u00e9 o pa\u00eds coa porcentaxe maior de ollos verdes (a etnia turca procede de Asia central) . En Islandia, o 89 % das mulleres e o 87 % dos homes te\u00f1en ollos claros (azuis ou verdes). Un estudo levado acabo entre a poboaci\u00f3n de Islandia e con alem\u00e1ns adultos atopou que os ollos verdes eran moito m\u00e1is frecuentes en mulleres ca en homes. Entre os estadounidenses de orixe europea, os ollos verdes son m\u00e1is com\u00fans entre os que te\u00f1en devanceiros recentes celtas e xerm\u00e1nicos, arredor do 16%.\nOllos abel\u00e1.\nOs ollos abel\u00e1 d\u00e9bense a unha combinaci\u00f3n de dispersi\u00f3n de Rayleigh da luz e cantidades moderadas de melanina na capa da beira anterior do iris. Os ollos abel\u00e1s parece \u00e1s veces que cambian de cor de casta\u00f1o a verde. A\u00ednda que os abel\u00e1 constan principalmente de casta\u00f1o e verde, a cor dominante no ollo pode ser casta\u00f1o/dourado ou verde, e por esta raz\u00f3n moita xente confunde os ollos abel\u00e1 cos \u00e1mbar e ao rev\u00e9s. Isto pode \u00e1s veces producir un iris multicolor, \u00e9 dicir, un ollo que \u00e9 casta\u00f1o claro/\u00e1mbar nas zonas pr\u00f3ximas \u00e1 pupila e cor carb\u00f3n ou verde escuro nas partes m\u00e1is externas do iris (ou o contrario) cando se observan \u00e1 luz do sol.\nAs definici\u00f3ns de ollo \"abel\u00e1\" var\u00edan: \u00e1s veces consid\u00e9rase sin\u00f3nimo de casta\u00f1o claro ou dourado, como a cor da casca das abel\u00e1s.\nOllos vermellos e violetas.\nOs ollos das persoas afectadas por formas severas de albinismo poden aparecer vermellos en certas condici\u00f3ns de iluminaci\u00f3n debido \u00e1s cantidades extremadamente pequenas de melanina que conte\u00f1en os seus ollos, que permiten que se vexan os vasos sangu\u00edneos oculares. Ademais, os flashes fotogr\u00e1ficos poden orixinarlles un efecto de ollos vermellos moi intenso, no cal os raios da luz do flash se reflicten no fondo do globo ocular, que est\u00e1 moi vascularizado, causando que a pupila pareza vermella na fotograf\u00eda.\nAl\u00ednda que os ollos intensamente azuis dalgunhas persoas como a actriz Elizabeth Taylor poden parecer violetas en certas ocasi\u00f3ns, os verdadeiros ollos violetas s\u00f3 poden aparecer en casos de albinismo.\nImplicaci\u00f3ns m\u00e9dicas.\nAs persoas con iris de cores claras sofren con maior frecuencia dexeneraci\u00f3n macular relacionada coa idade (ARMD) ca as de iris escuros; e nelas progresa con m\u00e1is facilidade a enfermidade. Tam\u00e9n se observou un maior risco de padecer melanoma uveal nas persoas de ollos azuis, verdes ou grises. Por\u00e9n, un estudo feito en 2000 suxire que a xente con ollos escuros ten maior risco de sufrir cataratas e deber\u00eda protexer os seus ollos da exposici\u00f3n directa ao sol.\n\u00c1 parte da cor do iris, o aspecto xeral dos ollos pode tam\u00e9n ser un s\u00edntoma de determinadas enfermidades. Os tons amarelados do branco dos ollos (escler\u00f3tica) est\u00e1n asociados coa ictericia e son un s\u00edntoma de enfermidade hep\u00e1tica, inclu\u00edndo cirrose, hepatite e malaria. O amarelamento do branco dos ollos en persoas de pel escura \u00e9 con frecuencia debido \u00e1 presenza de melanina na escler\u00f3tica. Por\u00e9n, calquera cambio s\u00fapeto na cor do branco dos ollos deber\u00eda consultarse co m\u00e9dico.\nEnfermidade de Wilson.\nA enfermidade de Wilson implica unha mutaci\u00f3n do xene que codifica o encima ATPase7B, que impide ao cobre presente no f\u00edgado entrar no aparato de Golgi da c\u00e9lula. Nese caso, o cobre acum\u00falase no f\u00edgado e noutros tecidos, inclu\u00edndo o iris do ollo. Isto d\u00e1 lugar \u00e1 formaci\u00f3n de aneis de Kayser-Fleischer, que son aneis escuros que circundan a periferia do iris.\nCondici\u00f3ns an\u00f3malas.\nAniridia.\nA aniridia \u00e9 unha condici\u00f3n conx\u00e9nita caracterizada por un iris extremadamente subdesenvolvido, que mesmo parece ausente nunha observaci\u00f3n superficial.\nAlbinismo ocular.\nO normal \u00e9 que exista unha grosa capa de melanina na parte posterior do iris. Mesmo a xente cos ollos azuis m\u00e1is claros, que non presentan melanina en absoluto na parte anterior do iris, te\u00f1en coloraci\u00f3n escura na parte posterior, o que impide que a luz se disperse polo interior do ollo. Nas persoas que te\u00f1en formas suaves do albinismo, a cor do seu iris \u00e9 tipicamente azul pero pode variar de azul a casta\u00f1a. Pero nas formas severas de albinismo non hai pigmento na parte posterior do iris, e a luz reflectida procedente do interior do ollo pode pasar atravesando o iris \u00e1 parte anterior. Nestes casos, a \u00fanica cor que se observa nos seus ollos \u00e9 o vermello da hemoglobina do sangue dos capilares do iris. Ese tipo de persoas albinas te\u00f1en ollos rosa, como tam\u00e9n ocorre cos coellos albinos, ratos e outros animais nos que falta totalmente a melanina. Os defectos de transiluminaci\u00f3n (a luz atravesa o tecido) poden case sempre observarse durante os exames oculares debido \u00e1 falta de pigmentaci\u00f3n no iris. O albino ocular tam\u00e9n carece das cantidades normais de melanina na retina, o que permite que se reflicta m\u00e1is luz da normal na retina e saia do ollo. Por mor disto, o reflexo pupilar \u00e9 moito m\u00e1is pronunciado en individuos albinos, e isto pode aumentar neles o efecto de ollos vermellos nas fotograf\u00edas (que se produce en certa medida en todas as persoas).\nHeterocrom\u00eda.\nA heterocrom\u00eda do iris \u00e9 unha condici\u00f3n ocular na que o iris dun ollo \u00e9 de diferente cor ca o iris do outro ollo (heterocrom\u00eda completa), ou na que unha parte do iris \u00e9 de diferente cor ca o resto do iris (heterocrom\u00eda parcial ou sectoral). \u00c9 o resultado do exceso ou ausencia relativas de pigmento nun iris ou en parte dun iris, o cal pode ser un car\u00e1cter herdado ou adquirido por causa dunha doenza ou trauma. \u00c9 unha condici\u00f3n bastante rara na que a melanina non est\u00e1 repartida uniformente no iris debido a varias posibles causas, que poden ser xen\u00e9ticas, como o quimerismo, s\u00edndrome de Horner e s\u00edndrome de Waardenburg.\nC\u00f3mpre distinguir entre quimeras xen\u00e9ticas e mosaicos xen\u00e9ticos. Unha quimera xen\u00e9tica orixinouse pola fusi\u00f3n de dous embri\u00f3ns distintos en fases moi temper\u00e1s, e pode ter unha cor distinta en cada ollo do mesmo xeito que tam\u00e9n a poden ter dous irm\u00e1ns (que resultar\u00edan se os dous embri\u00f3ns non se tivesen fusionado), porque cada c\u00e9lula leva diferentes xenes para a cor dos ollos. Un mosaico xen\u00e9tico procede dun s\u00f3 embri\u00f3n, e pode ter diferentes cores en cada ollo se se produciu unha mutaci\u00f3n nalgunha c\u00e9lula durante o seu desenvolvemento embrionario que afectou por casualidade a un xene para a cor dos ollos, e que herdan s\u00f3 as c\u00e9lulas que derivan da mutante.\nHai moitas outras raz\u00f3ns posibles para ter ollos de diferente cor. Por exemplo, o cantante David Bowie parece ter ollos de diferente cor debido a un dano ocular que lle causa que te\u00f1a unha pupila permanentemente dilatada. Outra idea sobre como pode orixinarse a heterocrom\u00eda \u00e9 que unha infecci\u00f3n durante o per\u00edodo fetal active ou desactive un xene para a cor dos ollos s\u00f3 nun ollo. Nalg\u00fans casos pode ser tam\u00e9n signo dunha enfermidade grave.\nNas mulleres con heterocrom\u00eda unha causa com\u00fan da mesma \u00e9 a inactivaci\u00f3n X (do cromosoma X), o cal pode orixinar diversos caracteres heterocrom\u00e1ticos, como os gatos calico. Os traumas e algunhas medicaci\u00f3ns, como certos an\u00e1logos de prostaglandinas, poden tam\u00e9n orixinar un incremento da pigmentaci\u00f3n nun s\u00f3 ollo. En certos casos, o feito de ter ollos de diferente cor \u00e9 debido a que o sangue tingue o iris debido a un dano no ollo."}
{"id": "196620", "revid": "56817", "url": "https://gl.wikipedia.org/wiki?curid=196620", "title": "O Cruceiro, Distriz, Vilalba", "text": "O Cruceiro \u00e9 un lugar da parroquia de Distriz no concello lugu\u00e9s de Vilalba na comarca da Terra Ch\u00e1."}
{"id": "196621", "revid": "85894", "url": "https://gl.wikipedia.org/wiki?curid=196621", "title": "A Fonte, Distriz, Vilalba", "text": "A Fonte \u00e9 un lugar da parroquia de Distriz no concello lugu\u00e9s de Vilalba na comarca da Terra Ch\u00e1."}
{"id": "196622", "revid": "89787", "url": "https://gl.wikipedia.org/wiki?curid=196622", "title": "Travem\u00fcnde", "text": "Travem\u00fcnde \u00e9 unha pequena vila situada na desembocadura do r\u00edo Trave ao Mar B\u00e1ltico, a 13\u00a0km escasos de L\u00fcbeck. Por\u00e9n, \u00e9 o maior porto xermano de transbordadores do B\u00e1ltico, con conexi\u00f3ns a Suecia, Finlandia, Estonia e Letonia.\nHistoria.\nA historia de Travem\u00fcnde est\u00e1 fortemente ligada a L\u00fcbeck desde os seus inicios, xa que no s\u00e9culo XIII a capital da Liga Hanse\u00e1tica comprou a pequena vila para constru\u00edr un importante porto comercial, que segue operativo hoxe en d\u00eda.\nTravem\u00fcnde xurdiu a partir dunha praza forte fundada por Henrique, o Le\u00f3n, Duque de Saxonia, no s\u00e9culo XII, para gardar a foz do Trave, e os daneses reforz\u00e1rona posteriormente.\nF\u00edxose vila en 1317 e, en 1329 pasou a ser unha posesi\u00f3n da cidade libre de L\u00fcbeck, \u00e1 cal pertence desde ent\u00f3n. As s\u00faas fortificaci\u00f3ns foron demolidas en 1807.\nTravem\u00fcnde \u00e9 unha antiga estanci\u00f3n balnearia (desde 1802) e o maior porto de ferris de Alema\u00f1a no mar B\u00e1ltico. O faro data de 1539, e \u00e9 o m\u00e1is antigo da costa b\u00e1ltica alem\u00e1. Outra atracci\u00f3n de Travem\u00fcnde \u00e9 o nav\u00edo \"Passat\", un barco-museo ancorado na foz do Trave.\nNa literatura.\nO balneario do s\u00e9culo XIX foi evocado por Thomas Mann na s\u00faa obra \"Buddenbrooks\". Na parte II / 5-12 n\u00e1rranse as vacaci\u00f3ns de Antonie Buddenbrook e, na Parte X / 3, un ver\u00e1n do pequeno Hanno. Travem\u00fcnde \u00e9 retratada por Mann como un lugar de liberdade, felicidade e, no caso de Antonie, amor. Tam\u00e9n o escritor sueco Hjalmar S\u00f6derberg menciona esta \"pintoresca vila\" na s\u00faa obra \"Den allvarsamma leken\"."}
{"id": "196623", "revid": "56817", "url": "https://gl.wikipedia.org/wiki?curid=196623", "title": "A Paiola, Distriz, Vilalba", "text": "A Paiola \u00e9 un lugar da parroquia de Distriz no concello lugu\u00e9s de Vilalba na comarca da Terra Ch\u00e1."}
{"id": "196624", "revid": "1131", "url": "https://gl.wikipedia.org/wiki?curid=196624", "title": "A Paiola", "text": "O top\u00f3nimo galego A Paiola p\u00f3dese referir a:"}
{"id": "196625", "revid": "85894", "url": "https://gl.wikipedia.org/wiki?curid=196625", "title": "O Areal, Goiriz, Vilalba", "text": "O Areal \u00e9 un lugar da parroquia de Goiriz, no concello lugu\u00e9s de Vilalba, na comarca da Terra Ch\u00e1."}
{"id": "196626", "revid": "85894", "url": "https://gl.wikipedia.org/wiki?curid=196626", "title": "Balsa, Goiriz, Vilalba", "text": "Balsa \u00e9 un lugar da parroquia de Goiriz, no concello lugu\u00e9s de Vilalba, na comarca da Terra Ch\u00e1."}
{"id": "196627", "revid": "85894", "url": "https://gl.wikipedia.org/wiki?curid=196627", "title": "As Bouzas, Goiriz, Vilalba", "text": "As Bouzas \u00e9 un lugar da parroquia de Goiriz, no concello lugu\u00e9s de Vilalba, na comarca da Terra Ch\u00e1."}
{"id": "196628", "revid": "56817", "url": "https://gl.wikipedia.org/wiki?curid=196628", "title": "A Casanova, Goiriz, Vilalba", "text": "A Casanova \u00e9 un lugar da parroquia de Goiriz, no concello lugu\u00e9s de Vilalba, na comarca da Terra Ch\u00e1."}
{"id": "196629", "revid": "85894", "url": "https://gl.wikipedia.org/wiki?curid=196629", "title": "Chozas, Goiriz, Vilalba", "text": "Chozas \u00e9 un lugar da parroquia de Goiriz, no concello lugu\u00e9s de Vilalba, na comarca da Terra Ch\u00e1."}
{"id": "196630", "revid": "85894", "url": "https://gl.wikipedia.org/wiki?curid=196630", "title": "O Fontao, Goiriz, Vilalba", "text": "O Fontao \u00e9 un lugar da parroquia de Goiriz, no concello lugu\u00e9s de Vilalba, na comarca da Terra Ch\u00e1."}
{"id": "196631", "revid": "85894", "url": "https://gl.wikipedia.org/wiki?curid=196631", "title": "O Igrexario, Goiriz, Vilalba", "text": "O Igrexario \u00e9 un lugar da parroquia de Goiriz, no concello lugu\u00e9s de Vilalba, na comarca da Terra Ch\u00e1."}
{"id": "196632", "revid": "85894", "url": "https://gl.wikipedia.org/wiki?curid=196632", "title": "Lousada, Goiriz, Vilalba", "text": "Lousada \u00e9 un lugar da parroquia de Goiriz, no concello lugu\u00e9s de Vilalba, na comarca da Terra Ch\u00e1."}
{"id": "196633", "revid": "22570", "url": "https://gl.wikipedia.org/wiki?curid=196633", "title": "Riba do Vilar, Goiriz, Vilalba", "text": "Riba do Vilar \u00e9 un lugar da parroquia de Goiriz, no concello lugu\u00e9s de Vilalba, na comarca da Terra Ch\u00e1."}
{"id": "196634", "revid": "85894", "url": "https://gl.wikipedia.org/wiki?curid=196634", "title": "Tarr\u00edo, Goiriz, Vilalba", "text": "Tarr\u00edo \u00e9 un lugar da parroquia de Goiriz, no concello lugu\u00e9s de Vilalba, na comarca da Terra Ch\u00e1."}
{"id": "196635", "revid": "85894", "url": "https://gl.wikipedia.org/wiki?curid=196635", "title": "As Toxeiras, Goiriz, Vilalba", "text": "As Toxeiras \u00e9 un lugar da parroquia de Goiriz, no concello lugu\u00e9s de Vilalba, na comarca da Terra Ch\u00e1."}
{"id": "196636", "revid": "1888", "url": "https://gl.wikipedia.org/wiki?curid=196636", "title": "As Toxeiras", "text": "O top\u00f3nimo As Toxeiras p\u00f3dese referir a dous lugares de Galicia:"}
{"id": "196637", "revid": "5863", "url": "https://gl.wikipedia.org/wiki?curid=196637", "title": "Dedo maior", "text": "Dedo medio, dedo do medio, maior ou pai de todos \u00e9 un dedo quirod\u00e1ctilo situado na rexi\u00f3n central da man, entre o dedo \u00edndice e o anular.\nComo xesto obsceno.\nNa cultura occidental este xesto popular \u00e9 utilizado para ofender. Na Grecia Antiga o dedo medio estendido co\u00f1ec\u00edase como \u03ba\u03b1\u03c4\u03ac\u03c0\u03c5\u03b3\u03bf\u03bd (katapugon, de kata -\u03ba\u03b1\u03c4\u03ac-, \"para baixo\" e pug\u0113 -\u03c0\u03c5\u03b3\u03ae- \"n\u00e1degas\") e as primeiras referencias deste dedo estendido para insultar outra persoa aparecen na comedia grega antiga, onde o termo \"katapugon\" tam\u00e9n significaba \"un home (ou unha muller, \"katapugaina\") que se somete a penetraci\u00f3n anal.\nEste dedo tam\u00e9n aparece nomeado como \"impudicus digitus\" (dedo atrevido) en antigos escritos romanos e ese uso probabelmente se xeneralizou en moitas culturas debido \u00e1 influencia xeogr\u00e1fica do Imperio Romano e a civilizaci\u00f3n greco-romana. Outra pos\u00edbel orixe dese xesto pode encontrarse no s\u00e9culo I no Mediterr\u00e1neo, onde estender o dedo foi un dos moitos m\u00e9todos usados \u200b\u200bpara desviar a ameaza sempre presente do mal de ollo."}
{"id": "196638", "revid": "12452", "url": "https://gl.wikipedia.org/wiki?curid=196638", "title": "Land", "text": ""}
{"id": "196639", "revid": "22570", "url": "https://gl.wikipedia.org/wiki?curid=196639", "title": "Dedo \u00edndice", "text": "O dedo \u00edndice (tam\u00e9n chamado dedo segundo ou dedo indicador e popularmente como o furabolos ou mostreiro) \u00e9 o primeiro dedo e o segundo d\u00edxito da man humana. Est\u00e1 situado entre o polgar e o dedo medio. Normalmente \u00e9 o dedo m\u00e1is h\u00e1bil e sens\u00edbel da man, a\u00ednda que non \u00e9 o m\u00e1is longo \u2013 \u00e9 m\u00e1is curto que o dedo medio, e pode ser m\u00e1is curto ou m\u00e1is longo que o dedo anular.\nUsos.\nO dedo \u00edndice verticalmente \u00fasame para representar o n\u00famero 1, e se se move dun lado para o outro pode significar desaprobaci\u00f3n ou negaci\u00f3n. Nos deportes, pode tam\u00e9n representar a vitoria, pois nalg\u00fans campionatos os equipos ga\u00f1adores levantan o dedo \u00edndice querendo dicir \"Somos o n\u00famero un\".\nSinalar co \u00edndice.\nO feito de sinalar co dedo \u00edndice algunha persoa consid\u00e9rase habitualmente como descort\u00e9s nalgunhas culturas. Unha maneira m\u00e1is educada de sinalar a algu\u00e9n faise apuntando coa man na direcci\u00f3n de algu\u00e9n, como se se estivese sostendo unha bandexa; este xesto vese nalg\u00fans contextos formais como na televisi\u00f3n, a mi\u00fado acompa\u00f1ado da frase \"\u00c9 un pracer presentarlle o Sr./a Sra. X\" ou \"E aqu\u00ed temos a ...\"."}
{"id": "196640", "revid": "98629", "url": "https://gl.wikipedia.org/wiki?curid=196640", "title": "Pedro Eguiluz", "text": "Pedro Eguiluz Lamarca, nado en Madrid o 14 de xu\u00f1o de 1921 e faleceu o 24 de xullo de 1977, \u00e9 un exfutbolista e adestrador de f\u00fatbol espa\u00f1ol. Xogaba de centrocampista.\nTraxectoria.\nComo adestrador.\nNa tempada 1967\u201368 adestrou o Deportivo da Coru\u00f1a, descendido de Primeira Divisi\u00f3n, logrando ao final da campa\u00f1a o ascenso \u00e1 m\u00e1xima categor\u00eda. O seu substituto foi Chech\u00e9 Mart\u00edn."}
{"id": "196641", "revid": "5863", "url": "https://gl.wikipedia.org/wiki?curid=196641", "title": "Juan Serrano", "text": "Juan Carlos Serrano L\u00f3pez, nado en Portomar\u00edn o 30 de xu\u00f1o de 1965, \u00e9 un empresario e pol\u00edtico galego do PPdeG, que foi alcalde de Portomar\u00edn.\nTraxectoria.\nJuan Serrano \u00e9 o dono e xerente de Aviporto, unha empresa de fertilizantes obtidos a partir dos excrementos das gali\u00f1as.\nNas elecci\u00f3ns municipais de 2007 encabezou a candidatura do PPdeG \u00e1 alcald\u00eda de Portomar\u00edn sendo o m\u00e1is votado, pero sen maior\u00eda absoluta, polo que a alcald\u00eda foi para o PSdeG-PSOE tras pactar un goberno co BNG. Nas elecci\u00f3ns municipais de 2011 encabezou de novo a candidatura popular, logrando nesta ocasi\u00f3n maior\u00eda absoluta e sendo elixido alcalde. Revalidou a maior\u00eda absoluta nas sucesivas elecci\u00f3ns de 2015 e 2019. A mediados deste \u00faltimo mandato, en outubro de 2021, dimitiu para deixar paso \u00e1 alcald\u00eda ao concelleiro Pablo Rivas, alegando que xa cumprira os seus obxectivos. A seguir, foi nomeado senador no Senado de Espa\u00f1a por designaci\u00f3n auton\u00f3mica do Parlamento de Galicia en substituci\u00f3n de Xes\u00fas V\u00e1zquez Abad, e tomou posesi\u00f3n do escano o 2 de novembro do 2021. En maio de 2022 cedeu o seu escano a Alberto N\u00fa\u00f1ez Feij\u00f3o, e en agosto foi nomeado director da Casa de Galicia en Madrid."}
{"id": "196642", "revid": "56817", "url": "https://gl.wikipedia.org/wiki?curid=196642", "title": "Ateriniformes", "text": "Os Ateriniformes (Atheriniformes) son unha orde de peixes con espi\u00f1as nas aletas (da superorde Acantopterixios ou Acanthopterygii). Comprende especies de r\u00edo e mari\u00f1as, como por exemplo a piarda.\nCaracter\u00edsticas.\nPos\u00faen normalmente d\u00faas aletas dorsales, a primeira con espi\u00f1as flexibles, e unha aleta anal precedida por unha espi\u00f1a. A li\u00f1a lateral \u00e9 moi d\u00e9bil ou ausente.\nClasificaci\u00f3n.\nDiv\u00eddense en tres subordes e 9 familias:"}
{"id": "196643", "revid": "1822", "url": "https://gl.wikipedia.org/wiki?curid=196643", "title": "Atheriniformes", "text": ""}
{"id": "196644", "revid": "1131", "url": "https://gl.wikipedia.org/wiki?curid=196644", "title": "Aiguille du Midi", "text": "L'Aiguille du Midi (\"A agulla do mediod\u00eda\", en franc\u00e9s) \u00e9 unha monta\u00f1a de 3\u00a0842 metros situada no macizo do Mont Blanc, nos Alpes franceses. Tr\u00e1tase da m\u00e1is alta das Agullas de Chamonix.\nA agulla \u00e9 o punto de chegada do telef\u00e9rico de l'Aiguille du Midi. A s\u00faa estaci\u00f3n superior est\u00e1 situada a 3\u00a0777 metros de altitude, a\u00ednda que para alcanzar a punta a 3\u00a0842, existe un ascensor.\nL'Aiguille du Midi \u00e9 un dos puntos de partida do Val Branco (\"Vall\u00e9e Blanche\"), e do Telecabina Panor\u00e1mico do Mont Blanc, que atravesa o glaciar du G\u00e9ant ata a Punta Helbronner. At\u00f3pase na fronteira con Italia, ten unha altitude de 3\u00a0462 metros, e desde ela p\u00f3dese divisar o val de Aosta e a rexi\u00f3n italiana do Piemonte.\nO 4 de agosto de 1818 foi alcanzado cume norte de l'Aiguille du Midi por A. Malczewski, J.M. Balmat e outros cinco gu\u00edas. Posteriormente, o 5 de agosto de 1856, J. A. Devouassoux e A. e J. Simond chegaron ao cume sur."}
{"id": "196645", "revid": "12452", "url": "https://gl.wikipedia.org/wiki?curid=196645", "title": "Rumantsch Grischun", "text": ""}
{"id": "196647", "revid": "98629", "url": "https://gl.wikipedia.org/wiki?curid=196647", "title": "Beloniformes", "text": "Os Beloniformes (Beloniformes) son unha orde de peixes con espi\u00f1as nas aletas (superorde Acantopterixios ou (Acanthopterygii). Comprenden principalmente especies mari\u00f1as pero tam\u00e9n algunhas de augas salobres ou doces.\nCaracter\u00edsticas.\nAdoitan ser peixes de tama\u00f1o medio que viven cerca da superficie da auga e que se alimentan de algas, plancto ou pequenos animais, inclu\u00eddos outros peixes.\nAs mand\u00edbulas dos beloniformes est\u00e1n especialmente prolongadas, s\u00f3 a inferior (familia Adrianichthyidae) ou as d\u00faas (familias Belonidae ou Scomberesocidae), car\u00e1cter que se pode presentar s\u00f3 nos individuos adultos, s\u00f3 nos xuven\u00eds ou en \u00e1mbalas idades.\nO lobo inferior da aleta caudal pos\u00fae m\u00e1is radios principais que o lobo superior.\nClasificaci\u00f3n.\nDiv\u00eddense en d\u00faas subordes e cinco familias:"}
{"id": "196648", "revid": "12452", "url": "https://gl.wikipedia.org/wiki?curid=196648", "title": "Fab\u00e1ceas", "text": ""}
{"id": "196649", "revid": "1822", "url": "https://gl.wikipedia.org/wiki?curid=196649", "title": "Paparda", "text": ""}
{"id": "196650", "revid": "89787", "url": "https://gl.wikipedia.org/wiki?curid=196650", "title": "Catarina de Siena", "text": "Catarina de Siena, nada o 25 de marzo de 1347 e finada o 29 de abril de 1380, foi unha doutora da Igrexa cat\u00f3lica.\nTraxectoria.\nFilla n\u00famero 24 de Jacobo de Benincasa, un tintoreiro de peles. Segundo o cronista Raimundo de Capua, dende nena xa tivo as s\u00faas primeiras experiencias m\u00edsticas non exentas de alucinaci\u00f3ns. Aos 12 anos a s\u00faa familia decidiu entregala en matrimonio, ao que ela manifestou unha radical oposici\u00f3n. Como desaf\u00edo \u00e1 autoridade dos seus pais, curtouse os cabelos e negouse a acicalarse. Foi por iso maltratada, todo o cal provocoulle un estado de anorexia cr\u00f3nica. Illouse e comezou unha vida de penitencia e oraci\u00f3n. Neste estado, unha enfermidade infecciosa desfiguroulle o rostro.\nEn 1363, fascinada pola figura de Domingos de Guzm\u00e1n, entra como terciaria na orde dominica, a\u00ednda que inicialmente non foi aceptada debido \u00e1 s\u00faa xuventude e \u00e1s s\u00faas excentricidades. Unha vez admitida, acud\u00eda ao hospital de Scala e \u00e1 leproser\u00eda de san L\u00e1zaro a coidar enfermos. Continuou sufrindo \u00e9xtases e esmorecementos, o que lle causou incomprensi\u00f3ns e marxinaci\u00f3ns entre as irm\u00e1s da s\u00faa orde. A curiosidade popular comezou a centrarse nela, o que lle permitiu dar testemu\u00f1a da s\u00faa fe e ir congregando -contra a s\u00faa vontade- a un grupo cada vez m\u00e1is numeroso de seguidores entre os que se encontraba o seu retratista o pintor Andrea Vanni.\nIsto deulle azos para sa\u00edr \u00e1 vida p\u00fablica onde comezou un labor de reconciliaci\u00f3n de inimizades dom\u00e9sticas como a da poderosa familia de Rocca d\u00b4Orcia, para moi logo mediar en conflitos pol\u00edticos e, finalmente, entre cidades como Florencia ou Pisa e os Estados Pontificios. Acompa\u00f1ou tam\u00e9n a condenados \u00e1 morte no seu derradeiro tr\u00e1nsito. Desta \u00e9poca quedan testemu\u00f1as epistolares onde se ve a Catarina de Siena censurando ao propio Papa.\nAlarmada a s\u00faa orde, o 21 de maio de 1374, un Cap\u00edtulo Xeral som\u00e9tea a un proceso inquisitorial. Non se consegue demostrar a s\u00faa suposta herex\u00eda pero as\u00edgnanlle un director espiritual: Raimundo de Capua, que se converter\u00e1 no seu bi\u00f3grafo e disc\u00edpulo.\nTam\u00e9n en 1374, acudiu a Pisa, onde se desatara unha peste, para axudar aos infectados. Ela mesma contaxiouse da enfermidade.\nA partir de 1376, incide directamente sobre o papa Gregorio XI; es\u00edxelle unha reforma da Igrexa, a s\u00faa independencia fronte aos poderes pol\u00edticos franceses e, como paso imprescindible para iso, a s\u00faa volta a Roma para cumprir cos seus deberes de bispo. Os Papas levaban setenta anos f\u00f3ra da s\u00e9 de Pedro residindo en Avi\u00f1\u00f3n. O 17 de xaneiro de 1377, o Papa volveu a Roma.\nPosteriormente fundou o convento de dominicas de Santa Mar\u00eda dos Anxos na fortaleza de Belcaro. A s\u00faa mediaci\u00f3n foi determinante para que se asinara a paz entre Florencia e o novo papa Urbano VI.\nO 20 de setembro de 1378 Francia propicia a coroaci\u00f3n dun Papa en Avi\u00f1\u00f3n (Roberto de Xenebra, co nome de Clemente VII). Catarina de Siena defende os dereitos de Urbano VI e concita o apoio de estados italianos coma N\u00e1poles. En 1380, Roma \u00e9 liberada e Urbano VI entra descalzo nela inspirado por Catarina. Ese ano esta sofre un ataque de apoplex\u00eda e morre na cidade papal.\nO seu corpo, moi mutilado polos cazadores de reliquias, est\u00e1 en Santa Mar\u00eda de Minerva en Roma. A s\u00faa cabeza estivo ata 1998 na igrexa de Santo Domingo de Siena pero agora est\u00e1 tam\u00e9n en Roma.\nPensamento.\nCatarina de Siena non desenvolveu un pensamento estruturado. Este ded\u00facese dos seus testemu\u00f1os de car\u00e1cter espiritual e das s\u00faas cartas (m\u00e1is de 380). Transmite unha combinaci\u00f3n entre unha m\u00edstica esencial onde no m\u00e1is \u00edntimo do ser (a cela interior) \u00fanese o fondo do humano co abismo divino, e unha m\u00edstica nupcial onde non se trata de acadar a unidade do ser sen\u00f3n a comu\u00f1\u00f3n no amor. O autoco\u00f1ecemento agroma da relaci\u00f3n. As s\u00faas alucinaci\u00f3ns describen isto literalmente.\nPara Catarina de Siena a persoa est\u00e1 dotada dunha dignidade excelsa:\nSobre o sentido da vida, est\u00e1 impregnada dun cego providencialismo:\nO deber \u00e9tico est\u00e1 por riba das convenci\u00f3ns; criticada por ser indecoroso e impropio dunha muller despoxarse do manto para darllo a un marxinado, responde: \"Prefiro que me encontren sen manto que sen amor\".\nEse pulo \u00e9tico levouna \u00e1 cr\u00edtica aberta \u00e1s autoridades eclesiais, mesmo chegando a unha claridade e a unha dureza inequ\u00edvocas\nObra literaria.\nA\u00ednda que os seus bi\u00f3grafos sostiveron que l\u00eda con dificultade e non sab\u00eda escribir por si mesma, deixou unha obra fundamental para a literatura en toscano. Foi, xa que logo, unha das primeiras escritoras espirituais que abandonou o lat\u00edn pola s\u00faa lingua vern\u00e1cula.\nSignificaci\u00f3n.\nFoi canonizada por P\u00edo II en 1461. P\u00edo IX proclamouna patroa de Roma e P\u00edo XII f\u00edxoa patroa de Italia. Paulo VI proclamouna doutora da Igrexa universal. Xo\u00e1n Paulo II declarouna copatroa de Europa por representar a s\u00edntese entre contemplaci\u00f3n espiritual e acci\u00f3n social."}
{"id": "196651", "revid": "89787", "url": "https://gl.wikipedia.org/wiki?curid=196651", "title": "Chris Wilcox", "text": "Chris Ray Wilcox, nado o 3 de setembro de 1982 en Whiteville, Carolina do Norte, \u00e9 un ex xogador profesional estadounidense de baloncesto.\nTraxectoria.\nWilcox foi traspasado o 14 de febreiro de 2006 a cambio de Vladimir Radmanovi\u0107. Na tempada 2005-06 cos Seattle SuperSonics, Wilcox acadou 14.1 puntos e 8.2 rebotes por partido. Xogou de titular en 23 dos 29 partidos que xogou cos Sonics.\nO 19 de febreiro de 2009, Wilcox foi traspasado aos New York Knicks a cambio de Malik Rose. Converteuse en axente libre \u00f3 remate da tempada.\nO 22 de xullo de 2009, Wilcox asinou un contrato por varios anos cos Detroit Pistons.\nO 9 de decembro de 2011, Wilcox asinou por un ano co salario m\u00ednimo de veter\u00e1n cos Boston Celtics. Tras diagnostic\u00e1rselle unha irregularidade no coraz\u00f3n, foi cortado polos Celtics o 23 de marzo de 2012. Por\u00e9n, m\u00e1is tarde anunciouse que pod\u00eda xogar, e fichou de novo polos Celtics o 14 de xullo de 2012."}
{"id": "196652", "revid": "115708", "url": "https://gl.wikipedia.org/wiki?curid=196652", "title": "Regalicia", "text": "A regalicia (Glycyrrhiza glabra) \u00e9 unha planta da orde das fab\u00e1ceas nativa da Europa mediterr\u00e1nea e de Asia Menor. At\u00f3pase cultivada en moitos lugares, t\u00e9ndose naturalizado en moitos deles en sitios h\u00famidos, coma leitos de r\u00edos, cavorcos, valgadas etc.\nA ra\u00edz desta planta \u00e9 un dos condimentos m\u00e1is antigos. Ten un sabor anisado e agridoce. \u00dasase moito en confeitar\u00eda, sobremesas, tortas e en bebidas, como a cervexa irlandesa (Irish Guinness), tam\u00e9n se fan caramelos, comprimidos e tiras de oblea de venda en farmacias e postos de lambetadas polo seu caracter\u00edstico e agrad\u00e1bel sabor e polas s\u00faas propiedades para eliminar o mal alento. \u00c9 un ingrediente do tabaco recendente de pipa que se caracteriza polo seu doce cheiro."}
{"id": "196653", "revid": "7523", "url": "https://gl.wikipedia.org/wiki?curid=196653", "title": "Bota de Ouro da Premier League", "text": "A Bota de Ouro da Premier League \"(en ingl\u00e9s Premier League Golden Boot)\" \u00e9 o premio anual que lle entrega a Premier League \u00f3 m\u00e1ximo goleador da liga inglesa \u00f3 remate de cada tempada. Este premio existe dende o mesmo ano no que naceu a Premier League, 1992.\nO xogador que m\u00e1is veces ga\u00f1ou a Bota de Ouro da Premier League \u00e9 Thierry Henry, que se fixo co trofeo en 4 ocasi\u00f3ns, seguido de Alan Shearer, con 3. O primeiro ga\u00f1ador foi Teddy Sheringham, que na tempada 1992-93 marcou 22 goles."}
{"id": "196654", "revid": "5863", "url": "https://gl.wikipedia.org/wiki?curid=196654", "title": "Bericiformes", "text": "Os Bericiformes (Beryciformes) son unha orde de peixes con espi\u00f1as nas aletas (superorde Acantopterixios ou Acanthopterygii), primitivos, con poucas familias e especies. A maior parte viven nos mares tropicais e a grandes profundidades.\nCaracter\u00edsticas.\nO trazo caracter\u00edstico \u00e9 a presenza de espi\u00f1as moi fortes nas aletas. Tam\u00e9n presentan na cabeza unhas grandes depresi\u00f3ns cheas de substancia mucosa.\nNa aleta caudal, 16 a 19 raios principais; nas aletas pelvianas, m\u00e1is de 5 raios brandos.\nT\u00f3dalas especies mostran unha modificaci\u00f3n da parte anterior dos canais sensoriais supraorbital e infraorbital chamado \"\u00f3rgano de Jakubowski\".\nClasificaci\u00f3n.\nDiv\u00eddense en 3 subordes e sete familias:"}
{"id": "196655", "revid": "89787", "url": "https://gl.wikipedia.org/wiki?curid=196655", "title": "Jon Leuer", "text": "Jon Leuer, nado o 14 de maio de 1989 en Long Lake, Minnesota, \u00e9 un xogador profesional de baloncesto estadounidense.\nTraxectoria.\nO 23 de xu\u00f1o de 2011, Leuer foi elixido na 40\u00aa posici\u00f3n do Draft da NBA de 2011 polos Milwaukee Bucks. Durante o lockout, asinou un contrato co Skyliners Frankfurt alem\u00e1n, cunha cl\u00e1usula para volver \u00e1 NBA unha vez rematado o lockout. O 15 de decembro de 2011 asinou un contrato de dous anos cos Bucks.\nO 27 de xu\u00f1o de 2012, Leuer, Jon Brockman, Shaun Livingston e unha elecci\u00f3n do Draft foron traspasados \u00f3s Houston Rockets a cambio de Samuel Dalembert e varias elecci\u00f3ns do Draft. Foi cortado polos Rockets o 18 de xullo de 2012.\nO 20 de xullo de 2012, Leuer fichou polos Cleveland Cavaliers.\nO 22 de xaneiro de 2013, Leuer foi traspasado \u00f3s Memphis Grizzlies a cambio de Wayne Ellington, Josh Selby e unha futura elecci\u00f3n de primeira rolda do Draft."}
{"id": "196656", "revid": "124656", "url": "https://gl.wikipedia.org/wiki?curid=196656", "title": "Luis Oujo", "text": "Jos\u00e9 Luis Oujo Pouso, nado en Baro\u00f1a (Porto do Son) en 1969, \u00e9 un empresario e pol\u00edtico galego do PPdeG.\nTraxectoria.\nEmpresario, foi presidente dos empresarios de Porto do Son. Nas elecci\u00f3ns municipais de 2011 encabezou a candidatura do PPdeG \u00e1 alcald\u00eda de Porto do Son e foi elixido alcalde grazas a un pacto con AVS. Foi reelixido alcalde con maior\u00eda absoluta nas seguintes elecci\u00f3ns de 2015, 2019 e 2023."}
{"id": "196658", "revid": "89787", "url": "https://gl.wikipedia.org/wiki?curid=196658", "title": "Justin Harper", "text": "Justin Harper, nado o 30 de agosto de 1989 en Richmond, Virxinia, \u00e9 un xogador americano de baloncesto profesional que xoga no Kyoto Hannaryz da B.League xaponesa.\nTraxectoria profesional.\nO 23 de xu\u00f1o de 2011, Harper foi elixido na 32\u00aa posici\u00f3n do Draft da NBA de 2011 polos Cleveland Cavaliers, e inmediatamente os seus dereitos foron traspasado aos Orlando Magic a cambio de d\u00faas futuras elecci\u00f3n de segunda rolda do Draft. Durante o lockout, Harper asinou un contrato co Strasbourg IG da Ligue Nationale de Basketball."}
{"id": "196659", "revid": "43749", "url": "https://gl.wikipedia.org/wiki?curid=196659", "title": "Jos\u00e9 Luis Oujo Pouso", "text": ""}
{"id": "196660", "revid": "43749", "url": "https://gl.wikipedia.org/wiki?curid=196660", "title": "Luis Oujo Pouso", "text": ""}
{"id": "196661", "revid": "89787", "url": "https://gl.wikipedia.org/wiki?curid=196661", "title": "DeAndre Liggins", "text": "DeAndre Desmond Liggins, nado o 31 de marzo de 1988 en Chicago, Illinois, \u00e9 un xogador americano de baloncesto profesional que xoga nos London Lions da British Basketball League.\nTraxectoria universitaria.\nLiggins xogou tres anos para a Universidade de Kentucky. Pasou os seus dous primeiros anos sa\u00edndo case sempre dende o banco, pero no seu ano coma j\u00fanior, o adestrador John Calipari decidiu po\u00f1elo de titular. O remate da tempada, Liggins declarouse elixible para o Draft da NBA de 2011.\nTraxectoria profesional.\nO 23 de xu\u00f1o de 2011, Liggins foi elixido na 53\u00aa posici\u00f3n do Draft da NBA de 2011 polos Orlando Magic. Fixo o seu debut na NBA para Orlando nun partido f\u00f3ra da casa contra os Milwaukee Bucks, onde conseguiu 3 puntos en 10 minutos de xogo.\nO 12 de setembro de 2012, asinou cos Oklahoma City Thunder. Durante a tempada 2012-13, foi asignado en varias ocasi\u00f3ns \u00f3s Tulsa 66ers, afiliado dos Thunder na NBA Development League. O 6 de setembro de 2013, foi cortado polos Thunder.\nO 25 de febreiro de 2014, Liggins asinou un contrato de dez d\u00edas cos Miami Heat.\nO 5 de agosto de 2019, anunciouse a s\u00faa fichaxe por unha tempada polo Baloncesto Fuenlabrada da Liga ACB. O 29 de outubro de 2019, Liggins e o Fuenlabrada acordaron a rescisi\u00f3n do seu contrato."}
{"id": "196663", "revid": "22570", "url": "https://gl.wikipedia.org/wiki?curid=196663", "title": "A Bispeira, Ladra, Vilalba", "text": "A Bispeira \u00e9 un lugar da parroquia de Ladra, no concello lugu\u00e9s de Vilalba, na comarca da Terra Ch\u00e1."}
{"id": "196664", "revid": "1822", "url": "https://gl.wikipedia.org/wiki?curid=196664", "title": "Beryciformes", "text": ""}
{"id": "196665", "revid": "56817", "url": "https://gl.wikipedia.org/wiki?curid=196665", "title": "Glicosa 1-fosfato", "text": "A glicosa 1-fosfato (tam\u00e9n escrita glicosa-1-fosfato) \u00e9 unha mol\u00e9cula de glicosa que leva un grupo fosfato esterificado no carbono 1."}
{"id": "196666", "revid": "25871", "url": "https://gl.wikipedia.org/wiki?curid=196666", "title": "Eclesiast\u00e9s", "text": "O libro do Eclesiast\u00e9s, (grego \u1f10\u03ba\u03ba\u03bb\u03b7\u03c3\u03b9\u03b1\u03c3\u03c4\u03ae\u03c2, \"Ekklesiast\u00e9s\", hebreo \u05e7\u05b9\u05d4\u05b6\u05dc\u05b6\u05ea, \"Qoh\u00e9leth\"), que pode entenderse como \"o orador\" ou \"o que fala na asemblea\", forma parte, na Biblia cristi\u00e1, dos chamados libros Libros sapienciais, colocado normalmente entre os Proverbios e o Cantar dos Cantares.\nO libro recolle as reflexi\u00f3ns que un sabio de Israel fai sobre o sentido da vida: o poder, a riqueza, a amizade, a vellez, a morte... Sempre deixando unha pegada moi persoal e incluso un chisco heterodoxa, que o converten nun dos libros m\u00e1is orixinais da Biblia.\nAutor e data de composici\u00f3n.\nO autor pres\u00e9ntase como o \"Qohelet\", o orador, tam\u00e9n como fillo do Rei David, \u00e9 dicir, o Rei Salom\u00f3n. Esta atribuci\u00f3n a Salom\u00f3n \u00e9 moi com\u00fan na Biblia e non ten ning\u00fan valor hist\u00f3rico: a Salom\u00f3n, o rei sabio, atribu\u00edanselles os libros sapienciais igual que a David, o rei poeta, se lle atribu\u00edan os Salmos.\nDe calquera xeito, estamos ante un \"libro de autor\", unha soa man \u00e9 responsable de todo ou case todo o libro.\nDeste autor podemos dicir:\nA\u00ednda que tam\u00e9n hai que dicir que na fin do libro hai dous pequenos engadidos obra de autores posteriores:\nEn canto \u00e1 data de composici\u00f3n, tendo en conta \u00e1 linguaxe e o dito sobre a influencia persa e helenista, haber\u00eda que situalo no postexilio, na \u00e9poca de dominaci\u00f3n persa, antes da expansi\u00f3n do imperio de Alexandre Magno. \u00c9 dicir, entre a fin do s\u00e9culo V e os inicios do s\u00e9culo IV antes de Cristo."}
{"id": "196667", "revid": "67049", "url": "https://gl.wikipedia.org/wiki?curid=196667", "title": "Cetomimiformes", "text": "Os Cetomimiformes ou peixes balea son unha orde de peixes mari\u00f1os tele\u00f3steos, pertencentes \u00e1 superorde acantopterixios (Acanthopterygii). Son todos pequenos peixes de augas profundas abisais.\nCaracter\u00edsticas.\nPresentan unha forma que semella o corpo dunha balea, cunha boca grande e o maxilar superior ausente ou reducido, as\u00ed como un est\u00f3mago altamente distensible. Normalmente son de cor laranxa ou vermella, sobre un fondo negro. As aletas evolucionaron ata perder totalmente as espi\u00f1as; as aletas dorsal e anal moi atrasadas e opostas entre si. Nalgunhas especies os ollos est\u00e1n ben desenvolvidos, a\u00ednda que noutras os ollos dexeneraron. Na li\u00f1a lateral presentan tecidos bioluminiscentes. Non te\u00f1en vexiga natatoria.\nMostran un marcado dimorfismo sexual: os machos non superan os 3,5\u00a0cm mentres que as femias poden alcanzar dez veces este tama\u00f1o. As\u00ed, os machos comp\u00f3rtanse como simples transmisores de esperma e incluso chegan a ser parasitos doutros peixes, en casos extremos.\nClasificaci\u00f3n.\nAlg\u00fans tax\u00f3nomos clasifican os Cetomimiformes dentro da orde Stephanoberyciformes.\nClasif\u00edcanse en cinco familias:"}
{"id": "196668", "revid": "85894", "url": "https://gl.wikipedia.org/wiki?curid=196668", "title": "A Calzada, Ladra, Vilalba", "text": "A Calzada \u00e9 un lugar da parroquia de Ladra, no concello lugu\u00e9s de Vilalba, na comarca da Terra Ch\u00e1."}
{"id": "196669", "revid": "85894", "url": "https://gl.wikipedia.org/wiki?curid=196669", "title": "O Campo da Barrosa, Ladra, Vilalba", "text": "O Campo da Barrosa \u00e9 un lugar da parroquia de Ladra, no concello lugu\u00e9s de Vilalba, na comarca da Terra Ch\u00e1."}
{"id": "196670", "revid": "85894", "url": "https://gl.wikipedia.org/wiki?curid=196670", "title": "A Casavella, Ladra, Vilalba", "text": "A Casavella \u00e9 un lugar da parroquia de Ladra, no concello lugu\u00e9s de Vilalba, na comarca da Terra Ch\u00e1."}
{"id": "196671", "revid": "23204", "url": "https://gl.wikipedia.org/wiki?curid=196671", "title": "Casavella", "text": "O top\u00f3nimo galego Casavella p\u00f3dese referir a:"}
{"id": "196672", "revid": "85894", "url": "https://gl.wikipedia.org/wiki?curid=196672", "title": "As Cernadas, Ladra, Vilalba", "text": "As Cernadas \u00e9 un lugar da parroquia de Ladra, no concello lugu\u00e9s de Vilalba, na comarca da Terra Ch\u00e1."}
{"id": "196673", "revid": "85894", "url": "https://gl.wikipedia.org/wiki?curid=196673", "title": "A Costa, Ladra, Vilalba", "text": "A Costa \u00e9 un lugar da parroquia de Ladra, no concello lugu\u00e9s de Vilalba, na comarca da Terra Ch\u00e1."}
{"id": "196674", "revid": "22570", "url": "https://gl.wikipedia.org/wiki?curid=196674", "title": "A Ichoa, Ladra, Vilalba", "text": "A Ichoa \u00e9 un lugar da parroquia de Ladra, no concello lugu\u00e9s de Vilalba, na comarca da Terra Ch\u00e1."}
{"id": "196675", "revid": "85894", "url": "https://gl.wikipedia.org/wiki?curid=196675", "title": "O Mu\u00ed\u00f1o, Ladra, Vilalba", "text": "O Mu\u00ed\u00f1o \u00e9 un lugar da parroquia de Ladra, no concello lugu\u00e9s de Vilalba, na comarca da Terra Ch\u00e1."}
{"id": "196676", "revid": "56817", "url": "https://gl.wikipedia.org/wiki?curid=196676", "title": "Pazo de Ar\u00e1n, Ladra, Vilalba", "text": "Pazo de Ar\u00e1n \u00e9 un lugar da parroquia de Ladra, no concello lugu\u00e9s de Vilalba, na comarca da Terra Ch\u00e1."}
{"id": "196677", "revid": "27155", "url": "https://gl.wikipedia.org/wiki?curid=196677", "title": "Glicosa-1-fosfato", "text": ""}
{"id": "196678", "revid": "22570", "url": "https://gl.wikipedia.org/wiki?curid=196678", "title": "Picouzo, Ladra, Vilalba", "text": "Picouzo \u00e9 un lugar da parroquia de Ladra, no concello lugu\u00e9s de Vilalba, na comarca da Terra Ch\u00e1."}
{"id": "196679", "revid": "56817", "url": "https://gl.wikipedia.org/wiki?curid=196679", "title": "Pulazo, Ladra, Vilalba", "text": "Pulazo \u00e9 un lugar da parroquia de Ladra, no concello lugu\u00e9s de Vilalba, na comarca da Terra Ch\u00e1."}
{"id": "196680", "revid": "22570", "url": "https://gl.wikipedia.org/wiki?curid=196680", "title": "O Rocello, Ladra, Vilalba", "text": "O Rocello \u00e9 un lugar da parroquia de Ladra, no concello lugu\u00e9s de Vilalba, na comarca da Terra Ch\u00e1."}
{"id": "196681", "revid": "22570", "url": "https://gl.wikipedia.org/wiki?curid=196681", "title": "O Tenso, Ladra, Vilalba", "text": "O Tenso \u00e9 un lugar da parroquia de Ladra, no concello lugu\u00e9s de Vilalba, na comarca da Terra Ch\u00e1."}
{"id": "196682", "revid": "6939", "url": "https://gl.wikipedia.org/wiki?curid=196682", "title": "O Trobo, Ladra, Vilalba", "text": "O Trobo \u00e9 un lugar da parroquia de Ladra, no concello lugu\u00e9s de Vilalba, na comarca da Terra Ch\u00e1."}
{"id": "196683", "revid": "56817", "url": "https://gl.wikipedia.org/wiki?curid=196683", "title": "Vilasuso, Ladra, Vilalba", "text": "Vilasuso \u00e9 un lugar da parroquia de Ladra, no concello lugu\u00e9s de Vilalba, na comarca da Terra Ch\u00e1."}
{"id": "196684", "revid": "89787", "url": "https://gl.wikipedia.org/wiki?curid=196684", "title": "Ciprinodontiformes", "text": "Os Ciprinodontiformes (Cyprinodontiformes) son unha orde de peixes de aletas radiais, da superorde dos Acantopterixios (Acanthopterygii). Comprenden principalmente pequenos peixes de auga doce.\nExisten especies ov\u00edparas, viv\u00edparas e ovoviv\u00edparas.\nCaracter\u00edsticas.\nSon peixes de pequeno tama\u00f1o e formas variables, \u00e1s veces estra\u00f1as e caprichosas, moi populares para a cr\u00eda dom\u00e9stica nos acuarios. Entre as especies desta orde est\u00e1 o \"Heterandria formosa\", de tan s\u00f3 8 mil\u00edmetros de lonxitude cando adultos.\nA aleta caudal \u00e9 sim\u00e9trica. A li\u00f1a lateral est\u00e1 formada por canais e poros na cabeza, mentres que \u00f3 longo do corpo \u00e9 s\u00f3 unha li\u00f1a de escamas apuntadas. Presentan un marcado dimorfismo sexual, estando os machos de moitas das especies brillantemente coloreados.\nDistribuci\u00f3n.\nHabitan en r\u00edos de Am\u00e9rica, \u00c1frica e Asia, e son quen de vivir en ambientes adversos, como augas salobres, moi c\u00e1lidas, pouco osixenadas e, en xeral, en condici\u00f3ns ambientais \u00e1s que non se adaptan outros tipos de peixes. Adoitan ser omn\u00edvoros e vivir cerca da superficie, onde a auga \u00e9 m\u00e1is rica en os\u00edxeno, o que compensa os inconvenientes ambientais.\nClasificaci\u00f3n.\nDiv\u00eddense en d\u00faas subordes e dez familias:"}
{"id": "196685", "revid": "85894", "url": "https://gl.wikipedia.org/wiki?curid=196685", "title": "Cardosa, Insua, Vilalba", "text": "Cardosa \u00e9 un lugar da parroquia de Insua, no concello lugu\u00e9s de Vilalba, na comarca da Terra Ch\u00e1."}
{"id": "196686", "revid": "56817", "url": "https://gl.wikipedia.org/wiki?curid=196686", "title": "As Casas Novas, Insua, Vilalba", "text": "As Casas Novas \u00e9 un lugar da parroquia de Insua, no concello lugu\u00e9s de Vilalba, na comarca da Terra Ch\u00e1."}
{"id": "196687", "revid": "85894", "url": "https://gl.wikipedia.org/wiki?curid=196687", "title": "As Casas Vellas, Insua, Vilalba", "text": "As Casas Vellas \u00e9 un lugar da parroquia de Insua, no concello lugu\u00e9s de Vilalba, na comarca da Terra Ch\u00e1."}
{"id": "196688", "revid": "22570", "url": "https://gl.wikipedia.org/wiki?curid=196688", "title": "Escolante, Insua, Vilalba", "text": "Escolante \u00e9 un lugar da parroquia de Insua, no concello lugu\u00e9s de Vilalba, na comarca da Terra Ch\u00e1."}
{"id": "196689", "revid": "85894", "url": "https://gl.wikipedia.org/wiki?curid=196689", "title": "Merl\u00e1n, Insua, Vilalba", "text": "Merl\u00e1n \u00e9 un lugar da parroquia de Insua, no concello lugu\u00e9s de Vilalba, na comarca da Terra Ch\u00e1."}
{"id": "196690", "revid": "56817", "url": "https://gl.wikipedia.org/wiki?curid=196690", "title": "Mouz\u00f3n, Insua, Vilalba", "text": "Mouz\u00f3n \u00e9 un lugar da parroquia de Insua, no concello lugu\u00e9s de Vilalba, na comarca da Terra Ch\u00e1."}
{"id": "196691", "revid": "56817", "url": "https://gl.wikipedia.org/wiki?curid=196691", "title": "Pino, Insua, Vilalba", "text": "Pino \u00e9 un lugar da parroquia de Insua, no concello lugu\u00e9s de Vilalba, na comarca da Terra Ch\u00e1."}
{"id": "196692", "revid": "85894", "url": "https://gl.wikipedia.org/wiki?curid=196692", "title": "Puzo, Insua, Vilalba", "text": "Puzo \u00e9 un lugar da parroquia de Insua, no concello lugu\u00e9s de Vilalba, na comarca da Terra Ch\u00e1."}
{"id": "196693", "revid": "85894", "url": "https://gl.wikipedia.org/wiki?curid=196693", "title": "Rego, Insua, Vilalba", "text": "Rego \u00e9 un lugar da parroquia de Insua, no concello lugu\u00e9s de Vilalba, na comarca da Terra Ch\u00e1."}
{"id": "196694", "revid": "85894", "url": "https://gl.wikipedia.org/wiki?curid=196694", "title": "Regueira, Insua, Vilalba", "text": "Regueira \u00e9 un lugar da parroquia de Insua, no concello lugu\u00e9s de Vilalba, na comarca da Terra Ch\u00e1."}
{"id": "196695", "revid": "22570", "url": "https://gl.wikipedia.org/wiki?curid=196695", "title": "Vicente, Insua, Vilalba", "text": "Vicente \u00e9 un lugar da parroquia de Insua, no concello lugu\u00e9s de Vilalba, na comarca da Terra Ch\u00e1."}
{"id": "196696", "revid": "89787", "url": "https://gl.wikipedia.org/wiki?curid=196696", "title": "Demograf\u00eda de Corea do Norte", "text": "A poboaci\u00f3n de Corea do Norte \u00e9 unha das m\u00e1is homox\u00e9neas do mundo, \u00e9tnica e ling\u00fcisticamente, inclu\u00edndo apenas pequenas comunidades chinesas e xaponesas, as\u00ed como vietnamitas.\nA lingua coreana non forma parte de ningunha familia ling\u00fc\u00edstica maior, a\u00ednda que se investigan posibles relaci\u00f3ns co xapon\u00e9s e outras linguas altaicas. O sistema de escritura do coreano, chamado hangul, foi inventado no s\u00e9culo XV polo rei Sejong o Grande para substitu\u00edr o sistema de caracteres chineses, co\u00f1ecidos en Corea como hanja, que xa non se usan de forma oficial. Corea do Norte contin\u00faa co sistema de romanizaci\u00f3n McCune-Reischauer do coreano, contrastando con Corea do Sur que revisou a romanizaci\u00f3n no ano 2000.\nCorea ten unha herdanza budista e confucionista, con comunidades cristi\u00e1s e de chondogyo tradicional. Pyongyang, a capital de Corea do Norte, era o centro de actividade cristi\u00e1 antes da Guerra de Corea. Segundo estimaci\u00f3ns de 2009, Corea do Norte ten unha poboaci\u00f3n de 24\u00a0051\u00a0218 habitantes, cunha idade media de 32 anos. A mortalidade infantil \u00e9 de 21,86 por mil e a esperanza de vida de 63,81 anos. O 99% da poboaci\u00f3n por encima dos 15 anos pode ler e escribir en coreano.\nEvoluci\u00f3n demogr\u00e1fica.\nNo actual territorio de Corea do Norte.\nEstat\u00edsticas demogr\u00e1ficas.\nPoboaci\u00f3n.\n24\u00a0051\u00a0218 (2009 est.)\n\"0\u201314 anos:\"\n21.3% (home 2,440,439/muller 2,376,557)\n\"15\u201364 anos:\"\n69.4% (home 7,776,889/muller 7,945,399)\n\"m\u00e1is de 65 anos:\"\n9.4% (home 820,504/muller 1,305,557) (2009 est.)\nTaxa de crecemento.\n1,02% (1991 est.)\n0,31% (1996 est.)\n0,87% (2006 est.)\n0,42% (2009 est.)\nTaxas de nacementos.\n20,01 nacementos/1.000 poboaci\u00f3n (1991 est.)\n17,58 nacementos/1.000 poboaci\u00f3n (1996 est.)\n14,61 nacementos/1.000 poboaci\u00f3n (2006 est.)\n14,61 nacementos/1.000 poboaci\u00f3n (2008 est.)\nTaxas de falecementos.\n8,94 mortes/1.000 poboaci\u00f3n (1991 est.)\n9,52 mortes/1.000 poboaci\u00f3n (1996 est.)\n7,29 mortes/1.000 poboaci\u00f3n (2006 est.)\n7,29 mortes/1.000 poboaci\u00f3n (2008 est.)\nTaxa de inmigraci\u00f3n.\n-0,09 migrantes(s)/1.000 poboaci\u00f3n (2009 est.)\nSexo por proporci\u00f3n.\n\"ao nacer:\"\n1.06 home(s)/muller\n\"15 anos:\"\n1.03 home(s)/muller\n\"15\u201364 anos:\"\n0.98 home(s)/muller\n\"65 a\u00f1os para adiante:\"\n0.63 home(s)/muller\n\"total de poboaci\u00f3n:\"\n0.95 home(s)/muller (2009 est.)\nTaxa de mortandade infantil.\n51,34 mortes/1.000 nacementos (2009 est.)\nEsperanza de vida.\n\"Total:\"\n63,81 anos\n\"Home:\"\n61,23 anos\n\"Muller:\"\n66,53 anos (2009 est.)"}
{"id": "196697", "revid": "1822", "url": "https://gl.wikipedia.org/wiki?curid=196697", "title": "Cyprinodontiformes", "text": ""}
{"id": "196699", "revid": "27155", "url": "https://gl.wikipedia.org/wiki?curid=196699", "title": "\u00c1cido 3-fosfoglic\u00e9rico", "text": "O \u00e1cido 3-fosfoglic\u00e9rico (3PG) ou \u00e1cido 3-fosfo-D-glic\u00e9rico \u00e9 unha mol\u00e9cula moi importante no metabolismo, xa que interv\u00e9n (en forma ionizada) na glic\u00f3lise e no ciclo de Calvin da fotos\u00edntese. Tr\u00e1tase dun \u00e1cido carbox\u00edlico de tres carbonos, cun grupo OH no carbono 2 e un grupo fosfato esterificado no carbono 3 . Pola posici\u00f3n do OH \u00e9 unha forma D. Pola s\u00faa estrutura qu\u00edmica pode considerarse un derivado do \u00e1cido glic\u00e9rico.\nA forma desprotonada (COO-) do \u00e1cido denom\u00ednase 3-fosfoglicerato, que \u00e9 a forma na que est\u00e1 a pH celular e na que interv\u00e9n no metabolismo.\nGlic\u00f3lise e gliconeox\u00e9nese.\nNa glic\u00f3lise o 3-fosfoglicerato \u00e9 un dos intermediarios da ruta. A mol\u00e9cula da glic\u00f3lise de 3 carbonos 1,3-difosfoglicerato orixina encimaticamente 3-fosfoglicerato en reacci\u00f3n catalizada pola fosfoglicerato quinase. Nesta reacci\u00f3n prod\u00facese formaci\u00f3n de ATP a partir do ADP e dun dos fosfatos do 1,3-difosfoglicerato, polo que se trata dunha fosforilaci\u00f3n a nivel de substrato. Por tanto, \u00e9 un dos puntos onde se produce ATP na glic\u00f3lise .\nDespois o 3-fosfoglicerato transf\u00f3rmase en 2-fosfoglicerato pola acci\u00f3n da fosfoglicerato mutase.\nO 3-fosfoglicerato interv\u00e9n tam\u00e9n na gliconeox\u00e9nese, ruta na que realiza as reacci\u00f3ns inversas \u00e1s que realiza na glic\u00f3lise.\nCiclo de Calvin.\nNo ciclo de Calvin da fase escura da fotos\u00edntese o 3-fosfoglicerato \u00e9 unha mol\u00e9cula chave. Cando se incorpora (fixa) unha mol\u00e9cula de CO2 \u00e1 ribulosa 1,5-bifosfato esta xera unha mol\u00e9cula inestable de 6 carbonos, que axi\u00f1a rompe orixinando d\u00faas mol\u00e9culas de 3-fosfoglicerato. Este 3-fosfoglicerato \u00e9 a primeira mol\u00e9cula estable que incorpora carbono na fotos\u00edntese C3, que se chama C3 porque o 3-fosfoglicerato ten 3 carbonos. Despois o 3-fosfoglicerato red\u00facese a gliceraldehido 3-fosfato, previa formaci\u00f3n de 1,3-difosfoglicerato, continuando as reacci\u00f3ns do ciclo de Calvin .\nCando na planta se produce fotorrespiraci\u00f3n, despois da fixaci\u00f3n do CO2 s\u00f3 se forma unha mol\u00e9cula de 3-fosfoglicerato (en vez de d\u00faas), xunto con outra de fosfoglicolato. Esta \u00faltima inicia as reacci\u00f3ns da fotorrespiraci\u00f3n.\nS\u00edntese de amino\u00e1cidos.\nO 3-fosfoglicerato \u00e9 tam\u00e9n un precursor da serina. O 3-fosfoglicerato inicia a ruta de s\u00edntese, transform\u00e1ndose por deshidroxenaci\u00f3n encim\u00e1tica en 3-fosfohidroxipiruvato, e este por transaminaci\u00f3n co glutamato orixina fosfoserina, que d\u00e1 lugar \u00e1 serina libre ao hidrolizarse o seu fosfato. A partir da serina tam\u00e9n se poden formar glicina e ciste\u00edna (polo ciclo da homociste\u00edna)."}
{"id": "196700", "revid": "56817", "url": "https://gl.wikipedia.org/wiki?curid=196700", "title": "Gasterosteiformes", "text": "Os Gasterosteiformes son unha orde de peixes mari\u00f1os tele\u00f3steos, da superorde Acantopterixios (Acanthopterygii). Comprende especies de auga doce, de augas salgadas e alg\u00fans di\u00e1dromos .\nCaracter\u00edsticas.\nNa maior\u00eda das especies te\u00f1en o corpo recuberto cunha armadura de placas d\u00e9rmicas, e a boca adoita ser pequena. Non te\u00f1en supramaxilar e tam\u00e9n faltan alg\u00fans outros \u00f3sos do cranio.\nClasificaci\u00f3n.\nSegundo o ITIS, div\u00eddese en d\u00faas subordes con once familias:\nPero no FishBase separan algunhas familias na orde Syngnathiformes e consideran que os Gasterosteiformes s\u00f3 constan de cinco familias: "}
{"id": "196704", "revid": "5863", "url": "https://gl.wikipedia.org/wiki?curid=196704", "title": "Antonio Gonz\u00e1lez Groveiro", "text": "Antonio Gonz\u00e1lez Groveiro, nado en Porto do Son o 10 de maio de 1944, \u00e9 un empresario e pol\u00edtico galego. Foi alcalde de Porto do Son entre 1979 e 1995.\nTraxectoria.\nMilitante do PCG, nas primeiras elecci\u00f3ns democr\u00e1ticas encabezou a candidatura da AMDG \u00e1 alcald\u00eda de Porto do Son e foi elixido alcalde grazas a un pacto de goberno. En 1981 abandona o PCG e en 1982 ingresa no PSdeG-PSOE. Nas municipais de 1983 encabezou a candidatura do PSdeG e foi elixido alcalde con maior\u00eda absoluta. Nas municipais de 1987 volveu ser elixido alcalde con maior\u00eda absoluta e nese ano realizou unhas declaraci\u00f3ns sobre unha xornalista que lle custaron unha condena da Audiencia por un delito de inxurias graves, liderou unha campa\u00f1a contra o patr\u00f3n maior da confrar\u00eda, acus\u00e1ndoo dun presunto desfalco, e permitiu a destruci\u00f3n do castro da Enxa para constru\u00edr o Servizo de Vixilancia Mar\u00edtima. Foi deputado provincial entre 1983 e 1991. Nas municipais de 1991 volveu ser alcalde con maior\u00eda absoluta e en decembro dese ano o Tribunal Supremo revogou a s\u00faa condena. Tivo varias pol\u00e9micas co PSdeG e en agosto de 1992 anunciou o abandono do partido, xunto con todo o grupo de goberno e algunhas decenas de militantes. Nas municipais de 1995 presentouse como cabeza de lista polo PPdeG, pero non foi alcalde ao pactar PSdeG e BNG. Volveu presentarse en 1999 e 2003, pero non volveu ser elixido alcalde."}
{"id": "196706", "revid": "98629", "url": "https://gl.wikipedia.org/wiki?curid=196706", "title": "Ren\u00e9 Arnoux", "text": "Ren\u00e9 Arnoux Alexandre, nado o 4 de xullo de 1948 en Pontcharra, Is\u00e8re, \u00e9 un ex piloto franc\u00e9s de F\u00f3rmula Un. En 2006 correu na tempada inaugural da f\u00f3rmula Grand Prix Masters para os pilotos xubilados de F1.\nTraxectoria.\nArnoux competiu na F\u00f3rmula Un de a , obtendo 7 vitorias, 18 \"pole positions\", 22 podios e 181 puntos en toda a s\u00faa carreira. Competiu na GP Masters, ao lado doutros veteranos da F\u00f3rmula 1.\nAntes da F\u00f3rmula 1.\nEntusiasmouse cedo polo automobilismo, e en 1976 disputaba a F\u00f3rmula 2, onde foi subcampi\u00f3n, cun punto menos que o vencedor e futuro compa\u00f1eiro de equipo, Jean-Pierre Jabouille. En 1977 volta \u00e1 carga e ga\u00f1a o Europeo de F\u00f3rmula 2 con autoridade..\nMartini e Surtees (1978).\nEn , comeza a s\u00faa carreira na F\u00f3rmula 1. Pero, o pequeno equipo Martini Cars non ti\u00f1a condici\u00f3ns para m\u00e1is altos voos, e antes que acabe a tempada, ret\u00edrase da competici\u00f3n. Despois vai substitu\u00edr o accidentado italiano Vittorio Brambilla en Surtees, mais este equipo tam\u00e9n est\u00e1 nas s\u00faas horas finais, e pouco hab\u00eda que facer. Non logrou puntuar.\nRenault (1979-1982).\nPara a tempada , Renault esc\u00f3lleo para que sexa o seu segundo piloto, e a primeira oportunidade que ten para brillar \u00e9 no gran Premio de Francia en Dijon-Prenois, onde a batalla final polo segundo lugar, co Ferrari do canadense Gilles Villeneuve \u00e9 hoxe en d\u00eda considerada como unha das m\u00e1is brillantes batallas da historia do automobilismo. Non venceu a batalla contra Villeneuve, mais deixou seu nome estampado na F\u00f3rmula 1. O 3\u00ba lugar final d\u00e1lle o seu primeiro podio, feito que repite no GP de Inglaterra en Silverstone, acaba en 2\u00ba, detr\u00e1s do Williams do su\u00edzo Clay Regazzoni. En Austria, consegue a s\u00faa primeira pole position, posici\u00f3n que repite en Holanda. En Watkins Glen, o GP dos Estados Unidos, a \u00faltima proba do campionato, termina 2\u00ba. Termina o campionato en 8\u00ba lugar con 17 puntos, conseguindo: d\u00faas poles, tres podios e d\u00faas voltas r\u00e1pidas.\nEn , ten un inicio de tempada fabuloso: ga\u00f1a en Interlagos, o GP do Brasil, s\u00faa primeira vitoriaa, e no GP de Sur\u00e1frica en Kyalami, coloc\u00e1ndose \u00e1 fronte do campionato do Mundo. Mais esta euforia dura at\u00e9 a 5\u00aa carreira, o GP de B\u00e9lxica, e despois diso, o mellor que consegue \u00e9 un 2\u00ba en Holanda. Termina o campionato en 6\u00ba lugar con 29 puntos: d\u00faas vitorias, tres podios, d\u00faas poles e catro voltas r\u00e1pidas.\nPara o campionato de , Arnoux conta cun novo compa\u00f1eiro de equipo e compatriota: Alain Prost. O mozo franc\u00e9s do coche n\u00famero 15 mostra do que est\u00e1 feito, e rapidamente consegue ser mellor ca el. O mellor que consegue Arnoux \u00e9 ser segundo en Austria. Finaliza o campionato en 9\u00ba lugar con 11 puntos. Para iso, obtivo: catro pole positions e unha volta r\u00e1pida.\nNa temporada de , Arnoux ve o ascenso de Prost a primeiro piloto, despois de ga\u00f1ar as d\u00faas primeiras probas do campionato: \u00c1frica do Sur e Brasil, (en funci\u00f3n das desclasificaci\u00f3ns dos coches de: Nelson Piquet (vencedor) e Keke Rosberg (2\u00ba colocado)). Para empeorar as cousas, nesa altura, o franc\u00e9s do coche n\u00famero 16 non consegue m\u00e1is que un 3\u00ba lugar. Esa tensi\u00f3n chega ao auxe no gran Premio de Francia dese ano: o equipo decidira que Arnoux deber\u00eda deixalo pasar en mellor situaci\u00f3n no campionato. Ora, Arnoux, que fixera a pole position, pensou que tal idea era ultraxante e non acatou a orde. Resultado: Arnoux venceu a proba, pero practicamente custoulle o posto e comezou a procurar equipo para o pr\u00f3ximo ano.\nArnoux a\u00ednda foi 2\u00ba en Alema\u00f1a en Hockenheim e venceu en Italia en Monza. Ficou en 6\u00ba lugar na clasificaci\u00f3n xeral con 28 puntos. Para iso, fixo: cinco pole positions, catro podios e unha volta r\u00e1pida. Tras a \u00faltima proba, deixou o equipo.\nFerrari (1983-1985).\nO seu novo equipo para foi Ferrari. A s\u00faa rapidez non pasara desapercibida ao Comendatore Enzo Ferrari e formou un d\u00fao totalmente franc\u00e9s ao lado de Patrick Tambay. Domina rapidamente a seu compa\u00f1eiro de equipo vencendo tres Grandes Premios: Canad\u00e1, Alema\u00f1a e Holanda. Foi a s\u00faa mellor tempada, pois tras o 2\u00ba posto no GP de Italia, o piloto do coche vermello n\u00famero 28 estaba 2 puntos detr\u00e1s do seu compatriota Alain Prost de Renault. A grande oportunidade de Arnoux de ser o primeiro piloto franc\u00e9s en conquistar o t\u00edtulo era excepcional, mais na pen\u00faltima carreira, o GP de Europa en Brands Hatch, non puido pasr do 9\u00ba posto, descendendo \u00e1 3\u00aa posici\u00f3n no campionato. Necesitaba dunha vitoria na \u00faltima carreira, o GP de Sur\u00e1frica, e que Prost terminase 6\u00ba e Piquet 4\u00ba. Na carreira, a oportunidade de ser campi\u00f3n durou s\u00f3 9 voltas, cando o motor italiano estourou e deixou a seus rivais na loita polo t\u00edtulo. O 3\u00ba lugar no campionato con 49 puntos foi o mellor en toda a s\u00faa carreira con: tres vitorias, sete podios, catro pole positions e d\u00faas voltas r\u00e1pidas. A\u00ednda que non ficase coa copa, polo menos fixo que o seu equipo xunto con seu compa\u00f1eiro conquistara o t\u00edtulo de construtores, algo que s\u00f3 conquistar\u00eda novamente 16 anos m\u00e1is tarde.\nNo campionato de , o coche perde competitividade en favor de McLaren e de Lotus. Arnoux non ga\u00f1a, non fai poles, non lidera ningunha volta e o mellor posto que obtivo foron dous 2\u00ba postos en: San Marino e Dallas. O seu novo compa\u00f1eiro de equipo, Michele Alboreto, a\u00ednda ga\u00f1a unha carreira. Clasificouse en 6\u00ba lugar no Mundial con 27 puntos: catro podios e d\u00faas voltas r\u00e1pidas.\nNa tempada de , na carreira de apertura, o gran Premio do Brasil, Arnoux comezaba cun bo 4\u00ba lugar. Mais esta ser\u00eda a s\u00faa \u00faltima carreira con Ferrari, antes do GP de Portugal, Arnoux foi despedido inesperadamente por Ferrari e substitu\u00eddo polo sueco Stefan Johansson, oficialmente por un problema f\u00edsico, pero a verdadeira raz\u00f3n desco\u00f1\u00e9cese e nin o franc\u00e9s nin o equipo axudaron a aclarar as raz\u00f3ns da exclusi\u00f3n do equipo de Arnoux. Sen un volante para o resto da tempada, pasou o resto do ano en busca dun contrato para tempada seguinte, co apoio de Marlboro. Nun principio parec\u00eda seguro a s\u00faa fichaxe por Toleman, pero ao final ficho por Ligier. Remata a tempada con s\u00f3 3 puntos da carreira brasileira e o 18\u00ba lugar no Mundial de Pilotos.\nLigier (1986-1989).\nRegresa \u00e1 competici\u00f3n con Ligier e o potente motor Renault Turbo no campionato de . Ten 37 anos e a s\u00faa rapidez contin\u00faa intacta. Coloca o seu coche regularmente nos puntos, mais non alcanza ning\u00fan podio. Termina o ano con 17 puntos, d\u00e1ndolle un 10\u00ba lugar.\nContin\u00faa no equipo en , pero xa en decadencia, porque non pod\u00eda contar co motor franc\u00e9s, que se retirou da categor\u00eda. En princ\u00edpo, o equipo contar\u00eda co motor Alfa Romeo, mais o propio piloto rexeitou que o equipo utiliz\u00e1seo no Mundial, pois nas probas se mostrou moi feble. Rapidamente, o equipo de \"Guy Ligier\" contactou con Megatron, a preparadora dos BMW Turbo. Por iso, o equipo non estivo presente na carreira de inicio, o gran Premio do Brasil. A participaci\u00f3n comezou na segunda carreira en San Marino. No troco de motores, o piloto conseguiu terminar s\u00f3 cinco probas, mais unha conclu\u00edu nos puntos cun 6\u00ba posto en B\u00e9lxica, acabando o campionato en 17\u00ba lugar con 1 punto.\nNa tempada de , o equipo troca novamente de motor e adopta o motor aspirado Judd V8, (a estrea do propulsor na categor\u00eda). Seu compa\u00f1eiro de equipo foi aquel que o substitu\u00edu tres anos antes, o sueco Stefan Johansson. Co novo motor, Arnoux termina cinco probas, mais non logra conquistar ning\u00fan punto.\nO turbo foi prohibido no campionato de , e todos os equipos ti\u00f1an que usar motor aspirado. O equipo troca unha vez m\u00e1is o motor; agora era o Ford Cosworth V8. O terceiro ano de Ligier, o piloto encontrou moitas dificultades para clasificar o coche na grella. O franc\u00e9s do coche n\u00famero 25 non se clasificou en sete carreiras e s\u00f3 obtivo \u00e9xito en nove; conclu\u00edu seis carreiras, mais s\u00f3 unha foi nos puntos un 5\u00ba posto no gran Premio do Canad\u00e1, baixo a choiva. Cerra o campionato en 22\u00ba lugar con 2 puntos e tam\u00e9n \u00e9 o final da s\u00faa carreira na F\u00f3rmula 1 con 41 anos.\nTras a F\u00f3rmula 1.\nArnoux montou un negocio de pistas de karting indoor por toda a Francia. Neste momento te\u00f1en catro pistas a funcionar, d\u00faas na rexi\u00f3n parisiense, unha en Li\u00f3n e outra en Marsella. Ao final de 2006, decidiu volver a po\u00f1erse o casco ao participar no Grand Prix Masters, a F\u00f3rmula 1 para pilotos con m\u00e1is de 45 anos.\nEstat\u00edsticas.\nResultados completos na F\u00f3rmula Un.\n() As carreiras en letra grosa indican \"pole position\"; as carreiras en \"cursiva\" indican volta r\u00e1pida.\nResultados de carreiras non de campionato.\n() As carreiras en letra grosa indican \"pole position\"; as carreiras en \"cursiva\" indican volta r\u00e1pida."}
{"id": "196707", "revid": "27155", "url": "https://gl.wikipedia.org/wiki?curid=196707", "title": "Muxiliformes", "text": "Os Muxiliformes (Mugiliformes) son unha orde de peixes tele\u00f3steos, da superorde Acantopterixios (Acanthopterygii). Comprende distintas especies mari\u00f1as estendidas por todo o mundo, en augas costeiras tanto en mares temperados como tropicais, as\u00ed como algunhas especies de estuarios e mesmo de auga doce. A especie t\u00edpica \u00e9 o muxe.\nCaracter\u00edsticas.\nPresentan d\u00faas aletas dorsais (a primeira con catro raios espi\u00f1osos e a segunda separada, de raios brandos), unha aleta caudal en forma de forcada e unha aleta anal oposta \u00e1 segunda dorsal. Li\u00f1a lateral pouco visible, cando est\u00e1 presente. Te\u00f1en dentes pequenos e pos\u00faen vexiga natatoria pechada.\nA lonxitude m\u00e1xima rexistrada \u00e9 de 90\u00a0cm.\nAlim\u00e9ntanse de algas finas e detritos do sedimento.\nClasificaci\u00f3n.\nComprende unha \u00fanica familia:\nOs Muxiliformes consider\u00e1ronse unha suborde dos Perciformes."}
{"id": "196708", "revid": "59430", "url": "https://gl.wikipedia.org/wiki?curid=196708", "title": "Estado unitario", "text": "Un Estado Unitario \u00e9 aquel onde existe un s\u00f3 centro de poder pol\u00edtico que estende o seu accionar ao longo de todo o territorio do respectivo Estado, mediante os seus axentes e autoridades locais, delegadas dese mesmo poder central.\nAdemais conta cun s\u00f3 poder lexislativo que lexisla para todo o pa\u00eds; un poder xudicial, que aplica o dereito vixente a todo o territorio do Estado e que no seu seo establ\u00e9cese unha Corte Suprema de Xustiza, a cal ten xurisdici\u00f3n a nivel nacional, un s\u00f3 poder executivo que esta conformado por todos os gobernantes (presidente, gobernadores, alcaldes...); e ademais conta cunha soa constituci\u00f3n pol\u00edtica que rexe en todo o territorio e \u00e1 cal se achan sometidas todas as autoridades e habitantes do Estado. Noutras palabras no Estado unitario d\u00e1se a cu\u00e1drupla unidade: unidade de ordenamento xur\u00eddico (dereito), unidade de autoridades gobernativas, unidade de gobernados ou destinatarios do ordenamento xur\u00eddico e das decisi\u00f3ns pol\u00edticas e unidade de territorio.\nA administraci\u00f3n no Estado unitario.\nA administraci\u00f3n do Estado unitario pode ser:\nSer\u00e1 \"centralizada\" cando exista un s\u00f3 n\u00facleo de poder central, que concentre todas as funci\u00f3ns e atribuci\u00f3ns de administraci\u00f3n do pa\u00eds, e da cal dependan todos os demais servizos, axencias e oficinas p\u00fablicas que se atopan ao longo do pa\u00eds, os cales ser\u00e1n meros executores das decisi\u00f3ns ou ditames que tome este n\u00facleo de poder central que se atopa na capital do Estado.\nSer\u00e1 \"desconcentrada\" cando as autoridades do poder central, traspasen certas atribuci\u00f3ns ou funci\u00f3ns de administraci\u00f3n do pa\u00eds a determinados \u00f3rganos ou servizos p\u00fablicos, para que estes p\u00e1senos a exercer en forma exclusiva, a\u00ednda cando estes \u00f3rganos ou servizos sigan dependendo do n\u00facleo de poder central.\nSer\u00e1 \"descentralizada\" cando se procede a crear \u00f3rganos ou servizos normalmente por lei e d\u00f3taselles de personalidade xur\u00eddica e patrimonio propio, de modo que pasan a ser aut\u00f3nomos dese poder central (a\u00ednda que seguen formando parte do Estado) e con responsabilidade propia dos seus actos.\nAdemais, tanto a desconcentraci\u00f3n como a descentralizaci\u00f3n poden ser funcionais ou territoriais. Ser\u00e1 funcional cando determinada funci\u00f3n p\u00fablica encom\u00e9ndeselle a un \u00f3rgano para que o exerza a nivel nacional ou local. E ser\u00e1 territorial, cando se lle encomende unha determinada funci\u00f3n a un \u00f3rgano con asentamento territorial dado."}
{"id": "196709", "revid": "5132", "url": "https://gl.wikipedia.org/wiki?curid=196709", "title": "Rep\u00fablica unitaria", "text": ""}
{"id": "196710", "revid": "5132", "url": "https://gl.wikipedia.org/wiki?curid=196710", "title": "Rep\u00fablica centralista", "text": ""}
{"id": "196711", "revid": "5132", "url": "https://gl.wikipedia.org/wiki?curid=196711", "title": "Unitarismo pol\u00edtico", "text": ""}
{"id": "196712", "revid": "5132", "url": "https://gl.wikipedia.org/wiki?curid=196712", "title": "Estado centralizado", "text": ""}
{"id": "196714", "revid": "1822", "url": "https://gl.wikipedia.org/wiki?curid=196714", "title": "Mugiliformes", "text": ""}
{"id": "196716", "revid": "27155", "url": "https://gl.wikipedia.org/wiki?curid=196716", "title": "3-fosfoglicerato", "text": ""}
{"id": "196718", "revid": "107958", "url": "https://gl.wikipedia.org/wiki?curid=196718", "title": "Kim Jong-un", "text": "Kim Jong-un (en coreano: \uae40\uc815\uc740, IPA: [kim d\u0291\u028c\u014b \u026fn]), tam\u00e9n co\u00f1ecido como Kim Jong-eun ou Kim Jung-eun, anteriormente Kim Jong-woon ou Kim Jung-woon, nado o 8 de xaneiro de 1983, \u00e9 o l\u00edder supremo de Corea do Norte. \u00c9 o terceiro e m\u00e1is novo fillo do seu defunto predecesor, Kim Jong-il e a s\u00faa consorte Ko Young-hee.\nDende finais de 2010, Jong-un comezou ser visto como futuro herdeiro no liderado da naci\u00f3n e, despois da morte do seu pai, foi anunciado como o \"gran sucesor\" pola televisi\u00f3n estatal de Corea do Norte. Foi declarado Comandante Supremo do Ex\u00e9rcito Popular de Corea o 24 de decembro de 2011. \u00c9 un \"Daejang\" do Ex\u00e9rcito Popular de Corea, un rango militar equivalente \u00e1 un Xeneral. Dise que estudou de forma privada ciencias da computaci\u00f3n en Corea do Norte. Ten d\u00faas licenciaturas, unha en f\u00edsica na Universidade Kim Il-sung e outra na Academia Militar Kim Il-sung.\nEn 2012 foi elixido pola Asemblea Popular Suprema, como Primeiro Presidente da Comisi\u00f3n Nacional de Defensa da Rep\u00fablica Popular Democr\u00e1tica de Corea, o cargo de goberno m\u00e1is alto do pa\u00eds e foi reelixido en 2014. En 2016 o nome do cargo mudou polo de Presidente da Comisi\u00f3n de Asuntos de Estado da Rep\u00fablica Popular Democr\u00e1tica de Corea. Foi reelixido en 2019.\nNacemento.\nSegundo as fontes oficiais norcoreanas naceu o 8 de xaneiro de 1982 as\u00ed e todo, a intelixencia surcoreana cre que o nacemento \u00e9 un ano posterior, a modificaci\u00f3n do ano de nacemento puido ser por raz\u00f3ns simb\u00f3licas; 1982 marca os 70 anos do nacemento do seu av\u00f3, Kim Il-sung, e 40 anos do nacemento do seu pai Kim Jong-il. O departamento do tesouro dos Estados Unidos estableceu a data de nacemento no 8 de xaneiro de 1984."}
{"id": "196720", "revid": "7596", "url": "https://gl.wikipedia.org/wiki?curid=196720", "title": "Perciformes", "text": "Os Perciformes (tam\u00e9n chamados percomorfos (Percomorphi) ou acant\u00f3pteros (Acanthopteri)) son unha orde de peixes tele\u00f3steos, da superorde Acantopterixios (Acanthopterygii). Constit\u00fae a orde m\u00e1is grande de vertebrados (Fish Base), e comprende m\u00e1is de 7.000 especies diferentes, con \u00f3 redor do 40% de t\u00f3dolos peixes. Presentan moi diferentes formas e tama\u00f1os, e habitan en case t\u00f3dolos medios acu\u00e1ticos, principalmente mari\u00f1os.\nCaracter\u00edsticas.\nXeralmente te\u00f1en unha aleta dorsal de ampla base, cun rebaixe. Nas aletas dorsal e anal, os primeiros radios est\u00e1n transformados en espi\u00f1as en n\u00famero variable. O habitual \u00e9 unha espi\u00f1a nas aletas p\u00e9lvicas. As escamas adoitan ser ctenoides pero tam\u00e9n hai especies con escamas cicloides ou doutros tipos.\nClasificaci\u00f3n.\nA clasificaci\u00f3n taxon\u00f3mica dos Perciformes \u00e9 controvertida e hai autores que os consideran un grupo parafil\u00e9tico Fish Base. Div\u00eddese en 18 subordes:\nO ITIS non contempla a suborde Scombrolabracoidei pero si incl\u00fae os Xiphioidei."}
{"id": "196721", "revid": "25871", "url": "https://gl.wikipedia.org/wiki?curid=196721", "title": "The Hunter (\u00e1lbum de Mastodon)", "text": "The Hunter \u00e9 o quinto un \u00e1lbum de estudio da banda estadounidense de metal progresivo Mastodon, editado o d\u00eda 27 de setembro de 2011 a trav\u00e9s do selo Roadrunner Records no Reino Unido e un d\u00eda m\u00e1is tarde nos Estados Unidos por Reprise Records. \"The Hunter\" tr\u00e1tase do priemiro disco da banda co produtor Mike Elizondo. Na primeiira semana tras a s\u00faa publicaci\u00f3n no Reino Unido, o \u00e1lbum acadou o posto 19 na Radio 1 Official UK Top 40 e o n\u00famero 10 na lista \"Billboard 200\".\nListaxe de canci\u00f3ns.\nTodos os temas compostos por Mastodon. "}
{"id": "196726", "revid": "29029", "url": "https://gl.wikipedia.org/wiki?curid=196726", "title": "Eume Deportivo", "text": "O Eume Deportivo \u00e9 un equipo de f\u00fatbol da localidade coru\u00f1esa de Pontedeume. Foi fundado en 1965 e o seu maior logro foi a participaci\u00f3n durante d\u00faas tempadas na Terceira Divisi\u00f3n de Espa\u00f1a a comezos da d\u00e9cada dos oitenta. Actualmente xoga no grupo norte da Preferente galega.\nAntecedentes.\nA pr\u00e1ctica do f\u00fatbol en Pontedeume rem\u00f3ntase a comezos do s\u00e9culo XX. As\u00ed no xornal local Ecos del Eume hai noticias ao longo do ano 1910 de partidos disputados polos clubs locais Eume e Rajoy contra distintos equipos da comarca.\nO mesmo xornal informa da fusi\u00f3n dos clubs anteriores en reuni\u00f3n celebrada o 5 de febreiro de 1911 para formar un novo equipo co nome de Puentedeume F.C.. Este club segue existindo en 1922, ano en que a revista coru\u00f1esa Marineda informa, no seu n\u00famero do 1 de novembro, dun dobre enfrontamento entre os equipos de \"Puentedeume F.C.\" e \"Betanzos F.C.\". Pouco tempo m\u00e1is debeu de existir o \"Puentedeume F.C.\" xa que en maio de 1923 temos noticia dun partido amigable en Fene entre os equipos eumeses do Alfonso XIII e Breamo F.C.; ga\u00f1aron os primeiros por 4 a 1. Ef\u00e9mera debeu ser a vida destes dous clubs pois en novembro de 1928 aparecen participando nun torneo organizado en Mugardos, os equipos eumeses de Eume F.C. e Rajoy F.C.. Curiosamente levan o mesmo nome que aqueles que se fusionaran para formar o \"Puentedeume F.C.\"\nPouco m\u00e1is se sabe ata a fundaci\u00f3n do \"Sociedade Deportiva Eumesa\" en 1951. \u00c9 de supor que a guerra civil truncou a traxectoria dos clubs eumeses.\nSociedade Deportiva Eumesa.\nA andaina da Sociedade Deportiva Eumesa comeza na tempada 1951/52 participando na Liga de Modestos de Ferrol. Na seguinte tempada aparece encadrado no grupo norte da ent\u00f3n denominada \"Serie A Rexional\" (nomeada sucesivamente \"Primeira Rexional\", \"Rexional Preferente\" e actualmente Preferente Auton\u00f3mica de Galicia). Mesmo chega a proclamarse campi\u00f3n do grupo norte na tempada 1954/55 que lle d\u00e1 dereito a participar na fase de ascenso a 3\u00aa divisi\u00f3n, sen moita fortuna xa que remata na \u00faltima posici\u00f3n na ligui\u00f1a que formaban os campi\u00f3ns e subcampi\u00f3ns dos grupos norte e sur.\nDurante as seguintes tempadas alterna a participaci\u00f3n na Serie A ou 1\u00aa Rexional e na chamada Liga da R\u00eda, formada por equipos de Ferrolterra, ag\u00e1s os da cidade de Ferrol que ti\u00f1an a s\u00faa propia competici\u00f3n.\nNa primeira metade dos anos 60 desaparece o club debido aos graves problemas econ\u00f3micos que arrastraba.\nEume Deportivo.\nEn 1965 f\u00fandase o Eume Deportivo. Ao pouco da s\u00faa fundaci\u00f3n, na tempada 1968/69 participa na fase final da 1\u00aa Rexional sen acadar o ascenso \u00e1 Terceira divisi\u00f3n. Os maiores \u00e9xitos do club prod\u00facense na primeira metade da d\u00e9cada de 1980. Na tempada 1981/82 procl\u00e1mase campi\u00f3n do grupo norte da Rexional Preferente, ascendendo \u00e1 Terceira Divisi\u00f3n onde permanece durante d\u00faas tempadas enfront\u00e1ndose a equipos de sona como o Pontevedra CF, o CD Lugo ou o CD Ourense.\nTralo paso pola 3\u00aa Divisi\u00f3n encadea dous descensos consecutivos a Rexional Preferente en 1984 e \u00e1 Liga da R\u00eda en 1985 arrastrando unha grave crise econ\u00f3mica. Coa reestruturaci\u00f3n das ligas galegas queda encadrado no grupo de Ferrolterra da nova Segunda Auton\u00f3mica de Galicia. Na tempada 2003/2004 ascende \u00e1 Primeira Auton\u00f3mica de Galicia na que s\u00f3 permanece unha tempada. Logo doutro paso fugaz por esta categor\u00eda na tempada 2007/08, consegue un novo ascenso na seguinte tempada. Desde ent\u00f3n permanece na Primeira Auton\u00f3mica.\nNa tempada 2014/15 acada o t\u00edtulo da Copa de Ferrol ao vencer na final ao Nar\u00f3n Balomp\u00e9 por 3-0. Na seguinte tempada \u00e9 adestrado por Jaime S\u00e1nchez Fern\u00e1ndez, o que fora xogador do Real Madrid, Deportivo e Racing de Ferrol, entre outros equipos, realizando unha excelente campa\u00f1a ao acadar o 3\u00ba posto na Liga e revalida-lo t\u00edtulo de Copa ao vencer ao CCRD Perl\u00edo por tres goles a cero. Tras perder a final de 2019 diante do Galicia de Mugardos, volver\u00eda ganar o t\u00edtulo de Copa en 2022 ao superar na final ao Cultural de Mani\u00f1os por 1 gol a 2.\nEn 2023 consegue o ascenso \u00e1 Preferente galega, categor\u00eda na que non estaba desde a tempada 1984/85, ao superar ao Club Deportivo Lal\u00edn na \u00faltima eliminatoria de ascenso.\nCategor\u00edas inferiores.\nO club pos\u00fae equipos en todas as categor\u00edas inferiores desde alev\u00edns ata xuven\u00eds. Este \u00faltimo equipo foi Campi\u00f3n Galego nunha ocasi\u00f3n. Na tempada 2012/13 participou na Liga Galega, grupo 1.\nDentro do labor de promoci\u00f3n do f\u00fatbol, o Eume Deportivo organiza desde mediados da d\u00e9cada de 1990 o Torneo de F\u00fatbol-7 Vila de Pontedeume para nenos de 6 a 10 anos, que xa contou coa participaci\u00f3n de grandes equipos nacionais (Real Madrid, Ath. Bilbao) e internacionais (Benfica, FC Porto).\nEn reco\u00f1ecemento ao seu labor promocional, a Secretar\u00eda Xeral para o Deporte da Xunta de Galicia, nomeouno mellor club galego na tempada 1998/99."}
{"id": "196731", "revid": "23204", "url": "https://gl.wikipedia.org/wiki?curid=196731", "title": "L\u00fcbeck", "text": "A Cidade Hanse\u00e1tica de L\u00fcbeck (\"Hansestadt L\u00fcbeck\" en alem\u00e1n), \u00e9 a segunda cidade en poboaci\u00f3n do estado federado de Schleswig-Holstein, no norte de Alema\u00f1a, despois de Kiel, a capital do Land (213 983 habitantes en 2005).\nEst\u00e1 situada \u00e1s beiras do r\u00edo Trave, \u00e9 o maior porto alem\u00e1n do mar B\u00e1ltico. L\u00fcbeck \u00e9 unha cidade independente (\"Kreisfreie St\u00e4dte\") ou distrito urbano (\"Stadtkreis\"), \u00e9 dicir, pos\u00fae estatuto de distrito (\"kreis\").\nO territorio onde se asenta estivo ocupado desde prehistoria. A cidade foi fundada en 1158 por Henrique, o Le\u00f3n, duque de Saxonia. Durante varios s\u00e9culos foi a \"capital\" da Liga Hanse\u00e1tica (co\u00f1ec\u00edase pola \"Ra\u00ed\u00f1a da Hansa\") e actualmente os seus habitantes reco\u00f1ecen \u00e1 s\u00faa cidade das \"Sete Torres\" como a \"Porta do Norte de Europa\".\nA parte antiga da cidade \u00e9 unha pequena illa rodeada polos r\u00edos Trave e Wakenitz. O casco antigo forma parte do Patrimonio da Humanidade da Unesco desde o ano 1987. Nel destacan as construci\u00f3ns en estilo g\u00f3tico b\u00e1ltico \"de ladrillo\".\nHamburgo enc\u00f3ntrase a uns 65\u00a0km ao suroeste de L\u00fcbeck, e Kiel, a capital do estado, a 78\u00a0km ao noroeste. A autoestrada \"Autobahn 1\" conecta L\u00fcbeck con Hamburgo e Dinamarca. O distrito de Travem\u00fcnde \u00e9 un porto e lugar tur\u00edstico na costa do mar B\u00e1ltico.\nXeograf\u00eda.\nA antiga cidade de L\u00fcbeck enc\u00f3ntrase nun ill\u00f3 na confluencia do r\u00edo Wakenitz co Trave, r\u00edo naveg\u00e1bel que se abre ao mar B\u00e1ltico a 17\u00a0km ao nordeste, no barrio de Travem\u00fcnde (l\u00fcbequ\u00e9s desde 1329). Varias pontes sobre o Trave e o Wakenitz ligan a cidade vella cos barrios m\u00e1is recentes. Cara ao sur, un canal, o \"(Elbe-L\u00fcbeck-Kanal)\", relaciona a cidade co r\u00edo Elba.\nO territorio l\u00fcbequ\u00e9s anuncia o \"Land\" de Mecklemburgo-Antepomerania. Era, pois, unha cidade fronteiriza en tempos da Rep\u00fablica Democr\u00e1tica Alem\u00e1.\nHistoria.\nA primeira cidade.\nNumerosos dolmens do Neol\u00edtico, despois da glaciaci\u00f3n de W\u00fcrm, testemu\u00f1an unha primeira cidade nos l\u00edmites e nos arredores da vila actual.\nA cidade eslava.\nO leste de Holstein foi poboado polos eslavos desde o s\u00e9culo VII. O poboamento eslavo tivo lugar no \"Osten Holsteins\" (Holstein oriental) a partir do ano 700. Xa estaban al\u00ed establecidos antes que os pobos xerm\u00e1nicos. E na \u00e9poca de Carlomagno, unha primeira colonia desprazouse ao norte da illa da antiga cidade de L\u00fcbeck. Esta cidade eslava, Liubice, que se encontraba na desembocadura do Schwartau preto do Trave, \u00e9 hoxe, despois das escavaci\u00f3ns arqueol\u00f3xicas, un importante \"Bodendenkmal\" (monumento arqueol\u00f3xico). Esta cidade foi desde o s\u00e9culo X, con Oldenburgo, no Holstein (\"Starigard\"), a principal cidade dos Abodritas.\nA li\u00f1axe dos Naconios, que resid\u00edan en Mecklenburgo e Liubice, estaban en estado de guerra permanente cos Liutizanos. Probablemente Liubice xa foi fortificada nesta \u00e9poca. As dataci\u00f3ns dendrocronol\u00f3xicas dan o ano 819 como a data prob\u00e1bel da fundaci\u00f3n da fortaleza, pero Liubice foi mencionada por primeira vez en 1076 por Adam de Bremen, que cita tam\u00e9n a lapidaci\u00f3n de Ansverus en 1066 en Einhaus. En 1093, o naconio cristi\u00e1n Heinrich tomou o poder sobre os abodritas e fixo de Liubice a s\u00faa residencia. Despois da s\u00faa morte en 1127, a cidade foi incendiada polos Ranen.\nA colonizaci\u00f3n alem\u00e1 e o castelo de L\u00fcbeck.\nA vila de L\u00fcbeck na s\u00faa situaci\u00f3n actual, no outeiro Buku, no lugar dun antigo castelo entre o Trave e o Wakenitz, foi enseguida refundada polo conde Adolfo II de Schauenburg e Holstein e se converteu na primeira cidade portuaria alem\u00e1 do mar B\u00e1ltico. Adolfo constru\u00edu o primeiro castelo do que temos constancia documental. As\u00ed, en 1147, Helmold von Bosau menciona fortificaci\u00f3ns consistentes nunha ladeira de madeira e terra. No medio de tumbas m\u00e1is modernas, que datan de contra 1155 evid\u00e9nciase ben. En 1158, Adolfo debeu abandonar o castelo, forzado a renderse a Henrique o Le\u00f3n, pola s\u00faa inxerencia nas querelas sobre o trono dan\u00e9s. Despois dun segundo grande incendio, en 1159, a cidade foi reconstru\u00edda novamente por Henrique.\nDespois da ca\u00edda de Henrique, o castelo converteuse en imperial, de 1181 a 1189 e, desde 1192, pertenceu de novo ao Ducado de Saxonia. Entre 1192 e 1201, novamente converteuse nunha posesi\u00f3n do Condado de Holstein. O castelo foi mencionado en 1217 polo rei Valdemar II de Dinamarca e mant\u00edvose na s\u00faa posesi\u00f3n at\u00e9 1227. En 1226, L\u00fcbeck conv\u00e9rtese en cidade imperial.\nO tempo da Hansa.\nDebido \u00e1 s\u00faa situaci\u00f3n xeogr\u00e1fica favor\u00e1bel ao comercio mar\u00edtimo, e \u00e1 s\u00faa pol\u00edtica exterior en tanto que cidade libre no Sacro Imperio Romano Xerm\u00e1nico, L\u00fcbeck floreceu e chegou a ser unha das cidades m\u00e1is importantes do norte de Europa.\nDespois dun incendio en 1157 e o suposto intento de Henrique o Le\u00f3n de establecer unha cidade rival, \"L\u00f6wenstadt\", L\u00fcbeck foi, despois da s\u00faa cesi\u00f3n polo conde Adolfo II, reconstru\u00edda en 1159 por Henrique o Le\u00f3n, que para iso abandonou a s\u00faa cidade de Bardowick.\nEn 1160, L\u00fcbeck obtivo a \"Soester Stadtrecht\". Esta \u00e9poca consid\u00e9rase hoxe polos historiadores como o comezo da Hansa dos mercadores (ao contrario da Hansa das cidades). O principal argumento para xustificar esta posici\u00f3n \u00e9 o privilexio de Artlenburg de 1161, polo que os comerciantes de L\u00fcbeck obtiveron igualdade de dereitos que os, at\u00e9 aquela dominantes, comerciantes godos para o comercio no mar B\u00e1ltico.\nNeste momento comezou coa \"Chronica Slavorum\" baixo Helmold von Bosau e o seu sucesor Arnold von L\u00fcbeck a evidencia detallada dos acontecementos relacionados coas tribos eslavas do noroeste. En 1181, o emperador Frederico Barbarroxa deu en feudo a L\u00fcbeck ao duque Bogislav I co Ducado de Pomerania. O privilexio de Barbarroxa en 1188 dotou a L\u00fcbeck dun territorio e novas posibilidades comerciais.\nA Constituci\u00f3n dada a L\u00fcbeck por Henrique establec\u00eda un Consello de vinte conselleiros municipais, que se complementaba por unha elecci\u00f3n no seo da asociaci\u00f3n de comerciantes que elix\u00edan at\u00e9 catro alcaldes. De maneira que s\u00f3 as ricas familias comerciantes poder\u00edan participar no Consello, a\u00ednda que s\u00f3 un membro duna mesma familia pod\u00eda participar no Consello.\nO modelo desta Constituci\u00f3n conservouse en gran parte at\u00e9 o s\u00e9culo XIX. As\u00ed pux\u00e9ronse os fundamentos do r\u00e1pido dominio dos comerciantes de L\u00fcbeck sobre o comercio do norte de Europa. No s\u00e9culo XIV, L\u00fcbeck, daquela capital da Liga hans\u00e9atica, era a segunda cidade de Alema\u00f1a despois Colonia. O dereito de L\u00fcbeck (\"l\u00fcbisches Recht\") era o vixente en moitas cidades de Alema\u00f1a e do B\u00e1ltico. O Tribunal de apelaci\u00f3n da Liga encontr\u00e1base en L\u00fcbeck.\nEn estreita cooperaci\u00f3n con Hamburgo, L\u00fcbeck dominaba a maior parte do comercio no B\u00e1ltico (entre Escandinavia, N\u00f3vgorod) e o resto de Europa. L\u00fcbeck ti\u00f1a ent\u00f3n unha importante mari\u00f1a de guerra, especialmente para combater a piratar\u00eda.\nDecadencia.\nA decadencia da Hansa, iniciada a finais do s\u00e9culo XV, acelerouse pola consolidaci\u00f3n dos Estados soberanos renacentistas en Europa, o descubrimento de Am\u00e9rica e o desenvolvemento do poder\u00edo mar\u00edtimo holand\u00e9s e ingl\u00e9s. A confrontaci\u00f3n entre a Liga e Inglaterra ocasionou a captura de 61 nav\u00edos hanse\u00e1ticos por este pa\u00eds en 1589. A Guerra dos Trinta Anos (que estalou en 1618), foi outro rev\u00e9s da organizaci\u00f3n.\nContra 1630 s\u00f3 L\u00fcbeck, Bremen e Hamburgo segu\u00edan integrando a Liga. Esta uni\u00f3n sobreviviu 39 anos, durante os cales as tres cidades conservaron unha independencia pol\u00edtica nominal e a denominaci\u00f3n de cidades hanse\u00e1ticas.\nA decadencia da Liga hans\u00e9atica diminu\u00edu a importancia da cidade, que permaneceu, por\u00e9n, como un importante centro comercial.\n\u00c9poca napole\u00f3nica: a Paz de L\u00fcbeck.\nTomada polos franceses o (batalla de L\u00fcbeck), L\u00fcbeck foi formalemente incorporada ao Imperio franc\u00e9s en 1810 (converteuse nunha das subprefecturas do departamento franc\u00e9s das Bouches-de-l\u2019Elbe). Despois do Congreso de Viena (1815) foi restitu\u00edda a Alema\u00f1a.\nS\u00e9culo XX.\nCo ascenso de Hitler ao poder en Alema\u00f1a, os privilexios das tres cidades hanse\u00e1ticas foron revogados en 1934. En 1937, L\u00fcbeck perdeu a s\u00faa autonom\u00eda territorial polo decreto chmamado \"Lei do Gran Hamburgo\" (en alem\u00e1n: \"Gro\u00df-Hamburg-Gesetz\") e integrada na Provincia de Schleswig-Holstein que formaba ent\u00f3n parte de Prusia.\nA noite do sufriu o primeiro bombardeo masivo dunha gran cidade alem\u00e1 pola Royal Air Force brit\u00e1nica.\nO balance foi moi grave: 320 mortos, 784 feridos, casas destru\u00eddas, incendio da cidade vella, destruci\u00f3n da Igrexa de Santa Mar\u00eda, da catedral e doutros monumentos. A igrexa g\u00f3tica de Santiago foi unha das poucas que quedaron intactas.\nO , na ba\u00eda de L\u00fcbeck, tivo lugar o naufraxio do \"Cap Arcona\", do \"Thielbek\" e do \"Deutschland\", bombardeados pola RAF. O balance foi de a mortos.\nEn 1946, a cidade foi inclu\u00edda no \"Land\" de Schleswig-Holstein. Tan pr\u00f3xima \u00e1 fronteira da Rep\u00fablica Democr\u00e1tica Alem\u00e1, acolleu a un gran n\u00famero de refuxiados.\nEn 1987, a UNESCO declarou \"patrimonio mundial\" as partes conservadas da cidade vella. A \u00e1rea protexida pola UNESCO comprende os edificios m\u00e1is importantes da cidade, como a Casa do Concello, o Koberg (barrio do s\u00e9culo XIII enteiramente conservado) ou o \"Holstentor\".\nIndustria.\nA contorna de L\u00fcbeck conta con numerosas industrias, entre as que destacan:"}
{"id": "196733", "revid": "98629", "url": "https://gl.wikipedia.org/wiki?curid=196733", "title": "Hannibal", "text": "Hannibal \u00e9 un filme estadounidense de terror dirixido por Ridley Scott que se estreou no 2001. Bas\u00e9ase na novela \"Hannibal\" de Thomas Harris.\nSinopse.\nPasaron dez anos dende que Lecter, despois da s\u00faa entrevista coa axente do FBI Clarice Starling, escapara do hospital de m\u00e1xima seguridade no que estaba reclu\u00eddo. Agora vive en Florencia, pero Starling non puido esquecelo e a s\u00faa fr\u00eda voz segue resoando nos seus so\u00f1os. Mason Verger tam\u00e9n lembra a Lecter: foi a s\u00faa sexta v\u00edtima e, pese a ficar horribelmente desfigurado, logrou sobrevivir. Tras herdar unha fortuna, Verger decide empregala en satisfacer os seus desexos de vinganza, pero axi\u00f1a se decata de que, para sacar a Lecter do seu agocho, d\u00e9belle po\u00f1er diante un cebo irresist\u00edbel: Clarice Starling."}
{"id": "196734", "revid": "15490", "url": "https://gl.wikipedia.org/wiki?curid=196734", "title": "Dar\u00edo Campos Conde", "text": "Dar\u00edo Campos Conde, nado en Vilaoudriz (A Pontenova) en 1965, \u00e9 un pol\u00edtico galego do PSdeG-PSOE.\nTraxectoria.\nVeterinario de profesi\u00f3n. Nas elecci\u00f3ns municipais de 2007 encabezou a candidatura do PSdeG-PSOE \u00e1 alcald\u00eda da Pontenova e foi elixido alcalde con maior\u00eda absoluta. Nas municipais de 2011 volveu ser elixido alcalde con maior\u00eda absoluta. Obtivo sucesivas maior\u00edas absolutas en 2015 e 2019.\nNo 2015 foi elixido como presidente da Deputaci\u00f3n de Lugo. En 2019, tralas elecci\u00f3ns municipais, deixou a presidencia da Deputaci\u00f3n e foi substitu\u00eddo por Jos\u00e9 Tom\u00e9 tam\u00e9n do PSdeG-PSOE."}
{"id": "196736", "revid": "68944", "url": "https://gl.wikipedia.org/wiki?curid=196736", "title": "Del\u00e9mont", "text": "Del\u00e9mont (en alem\u00e1n Delsberg, en italiano Delemonte, en romanche Delemunt) \u00e9 unha cidade e comuna su\u00edza capital do cant\u00f3n de Xura e do distrito de Del\u00e9mont. Limita ao norte coa comuna de Mettembert, ao nordeste con Soyhi\u00e8res, ao leste con Courroux, ao sur con Courrendlin, Rossemaison e Court\u00e9telle, e ao oeste con Develier e Bourrignon.\nPoboaci\u00f3n.\nCon m\u00e1is de 11.000 habitantes Del\u00e9mont \u00e9 a maior cidade do cant\u00f3n de Xura. O 84,3% dos seus habitantes son franc\u00f3fonos, mentres que o 4% e o 3,1% son de lingua italiana e alem\u00e1 respectivamente (datos de 2000). En 1970 a cidade acadou o maior n\u00famero de habitantes, con 11.797, desde ent\u00f3n a poboaci\u00f3n descendeu un pouco."}
{"id": "196742", "revid": "1576", "url": "https://gl.wikipedia.org/wiki?curid=196742", "title": "Escorpeniformes", "text": "Os Escorpeniformes (Scorpaeniformes) son unha orde de peixes tele\u00f3steos, dentro da superorde Acantopterixios (Acanthopterygii). O nome da orde v\u00e9n do grego \"skorpaina\", diminutivo de escorpi\u00f3n, polas prolongaci\u00f3ns espi\u00f1osas que presentan.\nCaracter\u00edsticas.\nA caracter\u00edstica distintiva \u00e9 a estancia suborbital: unha extensi\u00f3n posterior do terceiro \u00f3so infraorbital (detr\u00e1s da conca do ollo) ata o preop\u00e9rculo, \u00f3 que est\u00e1 fusionada na maior\u00eda das especies.\nTanto a cabeza como o corpo adoitan ser espi\u00f1osos ou estar recubertos de placas \u00f3seas.\nAs aletas pectorais son tipicamente redondeadas, e por veces de gran tama\u00f1o, con membranas entre os radios inferiores. A aleta caudal adoita ser redondeada, ocasionalmente truncada e rara vez bifurcada.\nClasificaci\u00f3n.\nOs Escorpeniformes foron inclu\u00eddos anteriormente entre os Perciformes.\nDiv\u00eddense en sete subordes:"}
{"id": "196745", "revid": "85894", "url": "https://gl.wikipedia.org/wiki?curid=196745", "title": "Villal\u00f3n de Campos", "text": "Villal\u00f3n de Campos \u00e9 un concello espa\u00f1ol situado ao norte da provincia de Valladolid, en Castela e Le\u00f3n, na denominada Terra de Campos e lim\u00edtrofe coa provincia de Palencia.\nA s\u00faa poboaci\u00f3n \u00e9 de 1.890 habitantes (2011). Antigamente era moito maior, pero o proceso de decadencia rural en prol das cidades provocou o retroceso demogr\u00e1fico desta localidade. Os habitantes ded\u00edcanse principalmente ao sector primario (agricultura e gander\u00eda). A s\u00faa festa principal est\u00e1 dedicada \u00e1 Virxe de Fuentes.\nComo recensi\u00f3n hist\u00f3rica cabe destacar que foi sede durante os s\u00e9culos XV e XVI dunha importante feira de compra-venda de gando, baixo o auspicio da familia Pimentel, condes de Benavente, e que ti\u00f1a notable influencia a nivel comarcal.\nA localidade est\u00e1 situada no Cami\u00f1o de Santiago de Madrid.\nMonumentos.\nO \"Rollo Jurisdiccional\" que se sit\u00faa nesta localidade \u00e9 un dos m\u00e1is destacados de Espa\u00f1a. Este pelouri\u00f1o, foi feito no s\u00e9culo XVI, \u00e9 de estilo g\u00f3tico e foi declarado Monumento Nacional.\nA Igrexa de San Miguel \u00e9 un templo dos m\u00e1is relevantes no estilo do g\u00f3tico mud\u00e9xar. Na primeira capela da s\u00faa nave do Evanxeo, sit\u00faase o sepulcro do cl\u00e9rigo leon\u00e9s don Diego Gonz\u00e1lez del Barco, de Juan de Juni. Tam\u00e9n na nave da Ep\u00edstola sit\u00faase a Virxe co Neno que \u00e9 atribu\u00edda a Alonso Berruguete.\nTam\u00e9n na vila est\u00e1n a Igrexa de San Juan cun precioso retablo, a Igrexa de San Pedro cunha torre de cinco pisos e a Ermida da nosa Se\u00f1ora de Fuentes situada a tres quil\u00f3metros da localidade."}
{"id": "196749", "revid": "27155", "url": "https://gl.wikipedia.org/wiki?curid=196749", "title": "\u00c1cido 2-fosfoglic\u00e9rico", "text": "O \u00e1cido 2-fosfoglic\u00e9rico ou \u00e1cido 2-fosfo--glic\u00e9rico (2PG) \u00e9 un composto org\u00e1nico moi importante no metabolismo, xa que interv\u00e9n (en forma desprotonada) na glic\u00f3lise. \u00c9 un \u00e1cido carbox\u00edlico de 3 carbonos, que leva un grupo COOH no carbono 1, un grupo fosfato esterificado no carbono 2 e un grupo OH unido ao carbono 3 . No metabolismo interv\u00e9n o enanti\u00f3mero D. Pola s\u00faa estrutura qu\u00edmica pode considerarse un derivado do \u00e1cido glic\u00e9rico.\nA s\u00faa forma desprotonada (COO-) \u00e9 o 2-fosfoglicerato, que \u00e9 a forma na que est\u00e1 a pH fisiol\u00f3xico e na que interv\u00e9n no metabolismo\nIntervenci\u00f3n na glic\u00f3lise e gliconeox\u00e9nese.\nO 2-fosfoglicerato orix\u00ednase na glic\u00f3lise a partir do 3-fosfoglicerato (3PG). A reacci\u00f3n \u00e9 unha isomerizaci\u00f3n catalizada pola fosfoglicerato mutase, que cambia o grupo fosfato do carbono 3 ao carbono 2 .\nSeguidamente, o 2-fosfoglicerato formado transf\u00f3rmase en fosfoenolpiruvato (PEP) en reacci\u00f3n catalizada pola enolase,que \u00e9 a pen\u00faltima reacci\u00f3n da glic\u00f3lise. Na reacci\u00f3n requ\u00edrense dous cati\u00f3ns magnesio e consiste nunha deshidrataci\u00f3n na que se perde o gupo OH e se forma un dobre enlace .\nEn estudos do metabolismo bacteriano comprobouse que interv\u00e9n na modificaci\u00f3n covalente da enolase.\nAdemais, induce a fosforilaci\u00f3n de prote\u00ednas nos illotes de Langerhans.\nNa gliconeox\u00e9nese o 2-fosfoglicerato interv\u00e9n realizando reacci\u00f3ns inversas \u00e1s que realiza na glic\u00f3lise."}
{"id": "196750", "revid": "89787", "url": "https://gl.wikipedia.org/wiki?curid=196750", "title": "Ignacio Silva", "text": "Xos\u00e9 Ignacio Silva Regueiro, nado en Carballo en 1978, \u00e9 un escritor galego.\nTraxectoria.\nLicenciado en Dereito pola Universidade da Coru\u00f1a. Ten recibido numerosos premios polo seu labor narrativo. En 2011 publicou o seu primeiro libro, \"Cara B\" (Xerais), unha obra que recolle tres novelas curtas, ou relatos longos, premiados nos certames literarios da Pobra do Carami\u00f1al, Ribeira e Soutomaior: Cela Aberta, Vertixes e Escintileos."}
{"id": "196751", "revid": "1822", "url": "https://gl.wikipedia.org/wiki?curid=196751", "title": "Scorpaeniformes", "text": ""}
{"id": "196752", "revid": "1888", "url": "https://gl.wikipedia.org/wiki?curid=196752", "title": "Rosal\u00eda Fern\u00e1ndez Rial", "text": "Rosal\u00eda Fern\u00e1ndez Rial, nada en Carballo o 30 de maio 1988, \u00e9 unha escritora galega.\nTraxectoria.\nLicenciada en Filolox\u00eda e Doutora en did\u00e1ctica das linguas e expresi\u00f3n dram\u00e1tica pola Universidade de Santiago de Compostela. Estudou e toca o acorde\u00f3n, fai teatro e, sobre todo, escribe. A s\u00faa tese de doutoramento presentada na USC \u00e9 \"Expresi\u00f3n dram\u00e1tica e teatral para a clase de linguas no ensino secundario\"."}
{"id": "196753", "revid": "22570", "url": "https://gl.wikipedia.org/wiki?curid=196753", "title": "Trev\u00edas", "text": "Trev\u00edas (San Miguel) \u00e9 unha parroquia do concello de Vald\u00e9s, no Principado de Asturias, situada a uns 17 quil\u00f3metros de Luarca, a capital municipal, sobre a estrada N-634 que vai de Oviedo \u00e1 Coru\u00f1a.\nO mar Cant\u00e1brico at\u00f3pase a uns 5 quil\u00f3metros en li\u00f1a recta cara ao norte e a uns 7 seguindo a actual estrada en direcci\u00f3n \u00e1 Coru\u00f1a. A s\u00faa xeograf\u00eda v\u00e9n determinada polo paso do r\u00edo Esva, que atravesa a principal poboaci\u00f3n da parroquia, Trev\u00edas, que se converteu no centro comercial e de servizos da parroquia, e al\u00ed \u00e1chase o centro m\u00e9dico, a escola infantil, o veterinario, farmacia, notar\u00eda etc.\nLimita ao norte coas parroquias de Canero e Cadavedo, ao leste coas de Arcallana e Mu\u00f1\u00e1s, ao sur con Paredes, e ao oeste con Barcia.\nAs s\u00faas entidades de poboaci\u00f3n son: Balsera, Bahinas, Bra\u00f1aberniza, Brieves, Briones, Cortina, San Feliz e o seu Barrio Lespontones, Llendecastiello, San Pelayo, Gamones, Silvamayor, Lago, Trev\u00edas, Villar e Villanueva cos seus barrios de San Mart\u00edn e Pescaredo.\nA econom\u00eda da zona bas\u00e9ase na gander\u00eda vac\u00faa, (carne, leite e derivados), a\u00ednda que tam\u00e9n existe o cultivo de patacas e millo, case para uso persoal.\nMonumentos.\nA igrexa de San Miguel Arcanxo data do ano 1000. No seu p\u00f3rtico at\u00f3pase unha l\u00e1pida epigr\u00e1fica que conmemora a terminaci\u00f3n da igrexa primitiva o \"12 de las kalendas de abril Era 38\", que corresponde ao 21 de marzo do ano 1000.\nDeportes.\nO deporte m\u00e1is seguido na vila \u00e9 o f\u00fatbol, co seu equipo local, o Club Deportivo Treviense, que actualmente milita en Segunda Rexional. Por este club pasou o actual futbolista profesional Sa\u00fal Fern\u00e1ndez, que xoga no Deportivo da Coru\u00f1a."}
{"id": "196755", "revid": "56817", "url": "https://gl.wikipedia.org/wiki?curid=196755", "title": "Estefanobericiformes", "text": "Os Estefanobericiformes (Stephanoberyciformes) son unha orde de peixes tele\u00f3steos, da superorde Acantopterixios (Acanthopterygii). Son peixes mari\u00f1os, propios de augas profundas e sen \u00e1 penas importancia comercial.\nCaracter\u00edsticas.\nTe\u00f1en o cuerpo xeralmente redondeado, cun aspecto similar \u00f3 da orde Beryciformes. \u00c9 caracter\u00edstico a ausencia do \u00f3so supramaxilar, ou o seu tama\u00f1o moi reducido, e os \u00f3sos do cranio especialmente finos. Boca desdentada.\nClasificaci\u00f3n.\nDiv\u00eddense en catro familias, cunhas 45 especies:\nAlg\u00fans autores incl\u00faen tam\u00e9n os Cetomimoidea, como unha superfamilia dentro desta orde, pero debe encadrarse dentro da orde Cetomimiformes.\nITIS consid\u00e9raos como unha superfamilia propia, Stephanoberycoidea "}
{"id": "196756", "revid": "1131", "url": "https://gl.wikipedia.org/wiki?curid=196756", "title": "Tiuya", "text": "Tiuya (en castel\u00e1n: \"Tuilla\", en asturiano: \"Tiuya\" e oficialmente Tiuya/Tuilla) \u00e9 unha parroquia do concello de Langreu, no Principado de Asturias, e un lugar de devandita parroquia.\nA parroquia ten unha extensi\u00f3n de 9,62\u00a0km\u00b2 e unha poboaci\u00f3n de 1.429 habitantes (2010). Est\u00e1 situada no extremo nord\u00e9s do concello, limitando coa parroquia de La Felguera, e cos concellos de Siero e San Mart\u00edn del Rey Aurelio.\nTiuya non foi parroquia ata a s\u00faa segregaci\u00f3n de La Felguera no s\u00e9culo XIX. \u00c9 unha zona de profunda tradici\u00f3n mineira que se sit\u00faa na zona do val do r\u00edo Cand\u00edn, o cal d\u00e1 nome ao campo de f\u00fatbol do CD Tuilla, equipo que milita en Terceira Divisi\u00f3n.\nO lugar de Tiuya at\u00f3pase a unha altitude de 260 m e at\u00f3pase a escasa distancia de La Felguera. Ti\u00f1a unha poboaci\u00f3n de 839 habitantes no ano 2009. Celebra anualmente as s\u00faas festas en honra \u00e1 Virxe do Amparo no mes de agosto. Outras das poboaci\u00f3ns importantes da parroquia son La Bra\u00f1a ou El Fondaque.\nHistoria.\nFoi un lugar moi pr\u00f3spero co auxe do carb\u00f3n, chegando a ter uns 5.000 habitantes, e con iso comercios, dous cines, bares, escolas etc. e deca\u00edu coa reestruturaci\u00f3n da industria hullera nos anos 1980.\nLugares de interese.\nA senda do Trole ou a Senda da Bra\u00f1a son alg\u00fans dos itinerarios naturais que rodean a parroquia, ademais de vellos vestixios mineiros, entre eles o Pozo El Terrer\u00f3n, o Pozo Mosquitera, t\u00faneles de trens mineiros, ou explotaci\u00f3ns ao descuberto que formaron lagos e \u00e1reas recreativas etc.\nEtimolox\u00eda.\n\"Tiuya\" pode significar \"terra de hulla\" ou ser, pola contra, un antrop\u00f3nimo feminino de orixe centroeuropeo ou masculino xerm\u00e1nico (\"Tiuya Teodilda\" ou \"Teudivigia\").\nComunicaci\u00f3ns.\nAs s\u00faas li\u00f1as de comunicaci\u00f3n son a AS-323 e a li\u00f1a Xix\u00f3n-Laviana de FEVE, antigo Ferrocarril de Langreu, un dos primeiros constru\u00eddos en Espa\u00f1a. Ademais, un autob\u00fas da empresa Coalla despr\u00e1zase regularmente ata La Felguera."}
{"id": "196758", "revid": "98629", "url": "https://gl.wikipedia.org/wiki?curid=196758", "title": "Club Deportivo Tuilla", "text": "O Club Deportivo Tuilla \u00e9 un club de f\u00fatbol da parroquia de Tuilla, no concello asturiano de Langreu. Foi fundado en 1952 e actualmente xoga na Terceira Divisi\u00f3n Espa\u00f1ola.\nHistoria.\nAo principio na s\u00faa fundaci\u00f3n creouse unha xunta prol-campo durante cinco anos, que impulsou e fixo grandes melloras no terreo de xogo coa colaboraci\u00f3n da Empresa Duro Felguera. O 11 de xullo inscr\u00edbese en Segunda Rexional, sendo presidente Arsenio Antu\u00f1a, acompa\u00f1\u00e1dole como directivos a maior parte da xunta prol-campo.\nO 18 de outubro de 1952 tivo lugar o luctuoso suceso do falecemento do porteiro Manuel Garc\u00eda Mata nun partido xogado contras o Uni\u00f3n Estudiantes de Gij\u00f3n. O accidente ocorreu ao caer sobre o bal\u00f3n. Solicitou o Club \u00e1 Federaci\u00f3n permiso para levar brazalete negro durante toda esa tempada e foille concedido.\nA campa\u00f1a m\u00e1is soada con eco en toda Espa\u00f1a, foi a de 1954/55, na que quedou campi\u00f3n de Segunda Rexional, marcando en 22 partidos 123 goles. Era presidente do Club Justo Fern\u00e1ndez Antu\u00f1a.\nNeste s\u00e9culo XXI proclamouse campi\u00f3n da Copa Real Federaci\u00f3n de F\u00fatbol a nivel auton\u00f3mico na edici\u00f3n 2007/08, chegando a semifinais a nivel nacional.\nA tempada 2012/13 converteuse na m\u00e1is exitosa da historia do club ao conseguir proclamarse campi\u00f3n da Copa Federaci\u00f3n a nivel auton\u00f3mico e tam\u00e9n o campionato de Terceira Divisi\u00f3n por primeira vez na historia."}
{"id": "196759", "revid": "1822", "url": "https://gl.wikipedia.org/wiki?curid=196759", "title": "Stephanoberyciformes", "text": ""}
{"id": "196764", "revid": "23204", "url": "https://gl.wikipedia.org/wiki?curid=196764", "title": "Macizo do Mont Blanc", "text": "O Macizo do Mont Blanc (occitano: \"Mass\u00eds del Mont Blanc\"; italiano: \"Massiccio del Monte Bianco\"; franc\u00e9s: \"Massif du Mont-Blanc\") \u00e9 unha cordilleira no oeste dos Alpes. Leva o nome de Mont Blanc, de 4.810,45 metros, o cume m\u00e1is alto dos Alpes. At\u00f3pase en Francia (Haute-Savoie e Savoie), Italia (Val de Aosta) e Su\u00edza (oeste de Valais). O macizo do Mont Blanc \u00e9 \u00e1s veces considerado como unha parte dos Alpes Peninos ou dos Alpes Graianos.\nPicos.\nOs picos principais do macizo do Mont Blanc son:"}
{"id": "196772", "revid": "27155", "url": "https://gl.wikipedia.org/wiki?curid=196772", "title": "2-fosfoglicerato", "text": ""}
{"id": "196775", "revid": "56817", "url": "https://gl.wikipedia.org/wiki?curid=196775", "title": "Articulaci\u00f3ns intercarpais", "text": "As articulaci\u00f3ns intercarpais son un conxunto de articulaci\u00f3ns do carpo, que forman parte do pulso. \nArticulaci\u00f3ns.\nOs oito \u00f3sos do carpo art\u00e9llanse entre si e cos \u00f3sos do antebrazo por encima e cos \u00f3sos do metacarpo por debaixo. \nFileira proximal.\nNa fileira proximal at\u00f3panse o escafoide, o \u00f3so semilunar, o \u00f3so piramidal e o \u00f3so pisiforme. Art\u00e9llanse entre si en atrodias. O escafoide, piramidal e semilunar est\u00e1n unidos por pequenos ligamentos anteriores, posteriores e inter\u00f3seos. O ligamento intercarpal posterior une transversalmente o escafoide co \u00f3so semilunar e o \u00f3so semilunar co \u00f3so piramidal.\nO ligamento intercarpal anterior une o escafoide co \u00f3so semilunar, e o \u00f3so semilunar co piramidal. \u00c9 un ligamento menos forte que o posterior e at\u00f3pase por debaixo do m\u00fasculo flexor com\u00fan fondo dos dedos e do ligamento radiocarpal anterior.\nO ligamento intercarpal inter\u00f3seo constit\u00fae d\u00faas bandas febrosas que unen o semilunar co escafoide e estes dous \u00f3sos co piramidal. Cobren as superficies superiores destes \u00f3sos e a parte m\u00e1is superficial do ligamento, forma parte da membrana sinovial do pulso.\nOutros pequenos ligamentos mante\u00f1en unido o \u00f3so pisiforme ao piramidal.\nFileira distal.\nA fileira distal do carpo est\u00e1 composta polo \u00f3so trapecio, \u00f3so trapezoide, \u00f3so grande e o \u00f3so ganchudo. Est\u00e1n unidos entre si por ligamentos moi pequenos. O ligamento posterior ten tres feixes, que unen o \u00f3so grande co \u00f3so trapecio e o \u00f3so grande co ganchudo. O ligamento anterior ten tres feixes distribu\u00eddos da mesma maneira, pero pola parte anterior do carpo.\nO ligamento inter\u00f3seo ten outros tres feixes, m\u00e1is delgados que os do inter\u00f3seo da fileira proximal. Un une o \u00f3so grande co ganchudo (que \u00e9 o m\u00e1is forte). Outro une o grande e o trapecio e o \u00faltimo une o trapecio co trapezoide.\nArticulaci\u00f3n mediocarpal.\n\u00c9 a articulaci\u00f3n das fileiras do carpo entre si."}
{"id": "196776", "revid": "56817", "url": "https://gl.wikipedia.org/wiki?curid=196776", "title": "Argenti\u00e8re", "text": "Argenti\u00e8re \u00e9 unha vila de esqu\u00ed, excursionismo de monta\u00f1a e alpinismo nos Alpes franceses, que forma parte da comuna de Chamonix. Est\u00e1 a 1.252 metros de altitude.\nXeograf\u00eda.\nArgenti\u00e8re at\u00f3pase preto da cabeceira do val de Chamonix, aproximadamente a 7 km de Chamonix. Est\u00e1 conectada por estrada con Su\u00edza a trav\u00e9s do porto de Col des Montets, e o de Col de la Forclaz para ir a Martigny no val do R\u00f3dano.\nO glaciar de Argenti\u00e8re at\u00f3pase ao sueste da aldea e \u00fanese na s\u00faa parte nord\u00e9s pola Aiguille du Chardonnet, a Aiguille d'Argenti\u00e8re e o Tour Noir, e no suroeste pola Aiguille Verte, Les Droites e Les Courtes. Esta zona co\u00f1\u00e9cese xeralmente como a conca de Argenti\u00e8re."}
{"id": "196777", "revid": "98629", "url": "https://gl.wikipedia.org/wiki?curid=196777", "title": "Forza de Protecci\u00f3n das Naci\u00f3ns Unidas", "text": "A Forza de Protecci\u00f3n das Naci\u00f3ns Unidas (\"United Nations Protection Force\"), m\u00e1is co\u00f1ecida polas s\u00faas siglas en ingl\u00e9s UNPROFOR, foi a primeira forza de mantemento da paz en Croacia e Bosnia e Hercegovina durante as guerras iugoslavas. Existiu desde o comezo da participaci\u00f3n da ONU, en febreiro de 1992, e a s\u00faa reestruturaci\u00f3n noutras forzas, en marzo de 1995. A UNPROFOR estivo composta por uns 39.000 militares, 320 dos cales morreron neste servizo.\nPersoal.\nFormaron parte desta forza tropas da Arxentina, Bangladesh, B\u00e9lxica, Brasil, Canad\u00e1, Colombia, Rep\u00fablica Checa, Dinamarca, Eslovaquia, Espa\u00f1a, Estados Unidos, Exipto, Finlandia, Francia, Ghana, India, Indonesia, Irlanda, Italia, Kenya, Lituania, Malaisia, Nepal, Nixeria, Noruega, Nova Zelandia, Pa\u00edses Baixos, Paquist\u00e1n, Polonia, Portugal, Reino Unido, Rusia, Suecia, Su\u00edza, Tunisia, Turqu\u00eda, Ucra\u00edna, Venezuela e Xordania.\nOs comandantes da UNPROFOR foron: \nOficiais maiores: \nMandato.\nA UNPROFOR foi creada polo Consello de Seguridade da ONU.\nO mandato inicial da UNPROFOR era garantir as condici\u00f3ns para as conversaci\u00f3ns de paz, w a seguridade en tres enclaves desmilitarizados designados como \"\u00e1reas protexidas das Naci\u00f3ns Unidas\", localizadas na antiga rep\u00fablica iugoslava de Croacia: Eslavonia Oriental, Eslavonia Occidental e a Krajina. Eran zonas con moita poboaci\u00f3n serbia que ti\u00f1a a s\u00faa propia organizaci\u00f3n, a Rep\u00fablica Serbia de Krajina, o que dera lugar a tensi\u00f3ns e enfrontamentos.\nEn 1992 ampliouse o mandato \u00e1s chamadas \"zonas rosa\", controlando o acceso \u00e1s zonas protexidas, control das fronteiras, control civil de acceso \u00e1s \"zonas rosa\", e o control da desmilitarizaci\u00f3n da pen\u00ednsula de Prevlaka, preto de Dubrovnik.\nOutras ampliaci\u00f3ns do mandato inclu\u00edran a protecci\u00f3n do aeroporto de Saraxevo, desde xu\u00f1o de 1992 (Resoluci\u00f3n 758 ) e, a partir de setembro de 1992, a protecci\u00f3n da axuda humanitaria en toda Bosnia e Hercegovina, e a protecci\u00f3n dos refuxiados civ\u00eds cando fora demandada pola Cruz Vermella Internacional (Resoluci\u00f3n 770 ).\nA UNPROFOR tam\u00e9n estivo a cargo do control da aviaci\u00f3n militar no espazo a\u00e9reo de Bosnia e Hercegovina (por orde do Consello de Seguridade da ONU), en coordinaci\u00f3n coas forzas da OTAN, na que foi a s\u00faa primeira intervenci\u00f3n.\nTam\u00e9n supervisou Bihac, Saraxevo, Gora\u017ede, Zepa, Srebrenica e Tuzla, que foron definidas como \"\u00e1reas de seguridade\" polo Consello de Seguridade da ONU. A UNPROFOR foi autorizada a utilizar a forza para protexer estas zonas se fose necesario, en coordinaci\u00f3n coas forzas a\u00e9reas da OTAN. Isto ampliose posteriormente a zonas do territorio croata. Ademais controlou o alto ao fogo en Bosnia en febreiro de 1994 e xaneiro de 1995.\nO 31 de marzo de 1995 a UNPROFOR foi reestruturada en tres operaci\u00f3ns de paz coordinadas. E o 20 de decembro de 1995 foron integradas na Forza de Implementaci\u00f3n da OTAN (IFOR), cuxa tarefa consist\u00eda en po\u00f1er en pr\u00e1ctica o Acordo Marco Xeral de Paz en Bosnia e Hercegovina, co\u00f1ecido como os Acordos de Dayton.\nV\u00e9xase tam\u00e9n.\nLigaz\u00f3ns externas.\nConsultadas todas o 19/12/2011."}
{"id": "196778", "revid": "22795", "url": "https://gl.wikipedia.org/wiki?curid=196778", "title": "UNPROFOR", "text": ""}
{"id": "196780", "revid": "75439", "url": "https://gl.wikipedia.org/wiki?curid=196780", "title": "Willard Boyle", "text": "Willard Sterling Boyle, nado en Amherst (Canad\u00e1), o 19 de agosto de 1924 e finado o 7 de maio de 2011 en Wallace, Nova Escocia (Canad\u00e1), foi un f\u00edsico canadense.\nTraxectoria.\nFoi coinventor do CCD, un sensor usado nas c\u00e1maras fotogr\u00e1ficas dixitais. Por este mesmo invento foille outorgado o Premio Nobel de F\u00edsica en 2009, xunto a George E. Smith e Charles K. Kao.\nMorreu o 7 de maio de 2011, \u00f3s 86 anos de idade."}
{"id": "196781", "revid": "23204", "url": "https://gl.wikipedia.org/wiki?curid=196781", "title": "Telef\u00e9rico de l'Aiguille du Midi", "text": "O telef\u00e9rico de l'Aiguille du Midi \u00e9 un telef\u00e9rico situado en Chamonix (Haute-Savoie, Francia) que permite alcanzar o cume da Aiguille du Midi (3.842 metros) nun tempo aproximado de vinte minutos. Est\u00e1 formado por dous tramos separados por un punto intermedio localizado no Plan-de-l'Aiguille, a 2.317 metros de altitud, e arrodeado polas Aiguilles de Chamonix. As cabinas funcionan durante doce horas, ascendendo entre 4.500 e 5.500 persoas diariamente.\nA li\u00f1a actual inaugurouse en 1955, pero un primeiro telef\u00e9rico, tam\u00e9n co\u00f1ecido como Aiguille du Midi, funcionou desde 1924 at\u00e9 1950 sen chegar ao cume.\nCaracter\u00edsticas.\nPrimeiro tramo\nSegundo tramo\nA partir do punto de chegada do telef\u00e9rico, p\u00f3dese ascender ata a punta de L'Aiguille du Midi por medio dun ascensor escavado na rocha."}
{"id": "196782", "revid": "1987", "url": "https://gl.wikipedia.org/wiki?curid=196782", "title": "George E. Smith", "text": "George Elwood Smith, nado en White Plains, Nova York o 10 de maio de 1930, \u00e9 un f\u00edsico estadounidense, coinventor xunto a Willard Boyle do sensor CCD, invenci\u00f3n pola cal foron galardoados co Premio Nobel de F\u00edsica de 2009.\nTraxectoria.\nSmith comezou os seus estudos na Universidade de Pensilvania, en 1955, e obtivo o seu doutoramento na Universidade de Chicago en 1959, disertando sobre un gui\u00f3n de s\u00f3 tres p\u00e1xinas. Traballou nos Laboratorios Bell, en Murray Hill (Nova Jersey), desde 1959, at\u00e9 a s\u00faa xubilaci\u00f3n en 1986, onde dirixiu investigaci\u00f3ns sobre l\u00e1seres e dispositivos semiconductores. Durante toda a s\u00faa carreira, Smith conseguiu ducias de patentes e dirixiu o departamento de VLSI de Bell.\nEn 1969, Smith e Willard Bayle inventaron o CCD, polo cal recibiron a medalla Stuart Ballantine do instituto Franklin, en 1973. Tam\u00e9n recibiron o premio Memorial Morris N. Liebmann do IEEE, o premio Charles Stark Draper en 2006, e por \u00faltimo, o premio Nobel de F\u00edsica en 2009.\nBoyle e Smith son grandes navegantes, que realizaban habitualmente traves\u00edas xuntos. Despois da s\u00faa xubilaci\u00f3n, Smith, navegou \u00f3 redor do mundo coa s\u00faa esposa Janet, durante cinco anos.\nActualmente reside en Waretown, Nova Jersey."}
{"id": "196783", "revid": "6179794", "url": "https://gl.wikipedia.org/wiki?curid=196783", "title": "Mergull\u00f3n cristado", "text": "O mergull\u00f3n cristado (Podiceps cristatus) \u00e9 unha especie de ave podicipediforme da familia Podicipedidae, sendo un dos seus membros m\u00e1is co\u00f1ecidos. Son aves das zonas h\u00famidas europea e asi\u00e1ticas moi frecuentes en lagoas e marismas da Pen\u00ednsula Ib\u00e9rica.\nDescrici\u00f3n.\nReco\u00f1\u00e9cese polas s\u00faas d\u00faas cristas negras e as s\u00faas prominentes golas avermelladas en primavera. As s\u00faas partes superiores son de cor marr\u00f3n escuro; as inferiores, brancas.\nA s\u00faa lonxitude pode variar entre os 46 cm aos 51. Ten unha media de 48\u00a0cm.\nA envergadura var\u00eda entre os 85 e os 90 cent\u00edmetros.\nH\u00e1bitat.\nPrincipalmente lagos e lagoas. En inverno tam\u00e9n frecuenta as costas. A\u00ednda que non ani\u00f1a a gran altitude, acada os 1.200 metros nalgunhas rexi\u00f3ns. Tampouco rexeita os estanques con vexetaci\u00f3n palustre que ofrecen algunhas cidades as\u00ed como masas de auga de orixe antropol\u00f3xica como encoros ou lagos artificiais.\nDistribuci\u00f3n en Galicia.\nEn Galicia pode verse ao longo de todo o ano, como invernante regular, en paso e como reprodutor consolidado na provincia de Ourense (Penas-Pati\u00f1o, Pedreira &amp; Silvar). Na actualidade at\u00f3pase en expansi\u00f3n (Gonz\u00e1lez &amp; Villarino, 1995; X. V\u00e1zquez, com. pers.). En Galicia est\u00edmase unha poboaci\u00f3n de 20-30 parellas (Fern\u00e1ndez-Cordeiro &amp; Dom\u00ednguez, 1991), a nivel galego a maior poboaci\u00f3n desta especie at\u00f3pase asentada nas areeiras do concello limiao de Sandi\u00e1s con 23 parellas censadas (2010).\nF\u00f3ra deste concello confirmouse a s\u00faa reproduci\u00f3n no encoro da Fervenza en Mazaricos (1 p), encoro das Forcadas no concello de Valdovi\u00f1o (aprox. 3 pp), lagoa de Sobrado dos Monxes no concello hom\u00f3nimo (1 p), areeiras de Riocaldo-Pedroso Begonte (3 pp), San Marti\u00f1o (A R\u00faa) e Ver\u00edn/O\u00edmbra.\nAlimentaci\u00f3n.\nPequenos peixes, crust\u00e1ceos e insectos que captura mergull\u00e1ndose na auga.\nComportamento.\nA s\u00faa parada nupcial resulta moi rechamante. As aves conton\u00e9anse mentres nadan, sacoden a cabeza, erguen os seus mo\u00f1os e as s\u00faas golas e, en fase final, x\u00fantanse peito con peito sostendo no peteiro plantas acu\u00e1ticas que arrincaron do fondo.\nReproduci\u00f3n.\nConstr\u00faen o ni\u00f1o entre a vexetaci\u00f3n ribeirega. Despois, as postas desta ave poden comezar en marzo e ult\u00edmalas na primeira quincena de setembro. Os pequenos mergull\u00f3ns ruben ao dorso dos seus pais, agoch\u00e1ndose baixo as plumas das s\u00faas \u00e1s.\nAmeazas.\nOs exemplares que ani\u00f1an nos encoros te\u00f1en postas asincr\u00f3nicas, debido \u00e1s fortes oscilaci\u00f3ns do nivel de auga; que danan un bo n\u00famero de ni\u00f1os todos os anos."}
{"id": "196784", "revid": "124656", "url": "https://gl.wikipedia.org/wiki?curid=196784", "title": "Luciano Sobral", "text": "Luciano Sobral Fern\u00e1ndez, nado en Poio en 1953, \u00e9 un pol\u00edtico galego do BNG.\nTraxectoria.\nAut\u00f3nomo de transporte. Foi concelleiro e cabeza de lista do BNG en Poio dende 1979. Nas elecci\u00f3ns municipais de 1995 encabezou foi elixido alcalde de Poio co apoio do PSdeG-PSOE, formando un goberno bipartito. Nas municipais de 1999 e 2003 foi reelixido alcalde con maior\u00eda absoluta. \nNas municipais de 2007 perdeu a maior\u00eda absoluta e viuse obrigado a pactar co PSdeG-PSOE para mantela alcald\u00eda, formando un goberno de coalici\u00f3n. En 2011 recuperou posici\u00f3ns e foi a forza m\u00e1is votada, se ben non alcanzou a maior\u00eda absoluta, polo que volveu ser elixido alcalde co apoio do PSdeG e formou un novo goberno bipartito. En 2015 foi a forza m\u00e1is votada e revalidou a alcald\u00eda cun novo pacto de goberno cos socialistas. No 2019 foi amplamente superado en votos polo PPdeG, se ben este non alcanzou a maior\u00eda absoluta e puido mantela alcald\u00eda mediante un pacto de goberno co PSdeG e a marea Avante Poio. Non se presentou \u00e1 reelecci\u00f3n no 2023, sendo relevado como cabeza de cartel do BNG pola s\u00faa compa\u00f1eira Marga Caldas e finalmente na alcald\u00eda polo popular \u00c1ngel Moldes Mart\u00ednez."}
{"id": "196786", "revid": "1888", "url": "https://gl.wikipedia.org/wiki?curid=196786", "title": "Luciano Sobral Fern\u00e1ndez", "text": ""}
{"id": "196788", "revid": "89787", "url": "https://gl.wikipedia.org/wiki?curid=196788", "title": "Tour du Mont Blanc", "text": "O Tour du Mont Blanc ou TMB \u00e9 un dos sendeiros m\u00e1is populares de longa distancia en Europa. Rodea o Macizo do Mont Blanc cubrindo unha distancia aproximada de 170 km cun desnivel de 10\u00a0km, pasando a trav\u00e9s de Francia, Su\u00edza e Italia.\nPasa a trav\u00e9s (ou preto) das vilas de Martigny, Courmayeur e Chamonix.\nItinerario.\nMedido cun dispositivo GPS e un reloxo bar\u00f3metro."}
{"id": "196789", "revid": "89787", "url": "https://gl.wikipedia.org/wiki?curid=196789", "title": "Francisco Fern\u00e1ndez Blanco", "text": "Francisco Jos\u00e9 Fern\u00e1ndez Blanco, nado en 1972, \u00e9 un avogado e pol\u00edtico galego de Agrupaci\u00f3n Trivesa Independiente, alcalde da Pobra de Trives.\nTraxectoria.\nAvogado. Nas elecci\u00f3ns municipais de 2007 encabezou a candidatura da Agrupaci\u00f3n Trivesa Independiente (ATI) \u00e1 alcald\u00eda da Pobra de Trives e foi elixido alcalde co apoio do PSdeG-PSOE. En 2008 o PPdeG presentou unha moci\u00f3n de censura co apoio de dous tr\u00e1nsfugas do PSdeG e foi relevado da alcald\u00eda. Nas municipais de 2011 volveu ser elixido alcalde como cabeza da lista m\u00e1is votada.\nNas elecci\u00f3ns municipais de 2019 perdeu a alcald\u00eda e foi sucedido por Patricia Dom\u00ednguez Barja, do PSdeG."}
{"id": "196791", "revid": "1888", "url": "https://gl.wikipedia.org/wiki?curid=196791", "title": "Francisco Jos\u00e9 Fern\u00e1ndez Blanco", "text": ""}
{"id": "196792", "revid": "89787", "url": "https://gl.wikipedia.org/wiki?curid=196792", "title": "'O Sole mio", "text": "\"'O Sole mio\" (\u00abO meu sol\u00bb; o \u00e9 artigo) \u00e9 unha canci\u00f3n napolitana, cuxa letra foi escrita por Giovanni Capurro, e cuxa m\u00fasica foi composta por Eduardo di Capua (1865\u20131917).\nConsid\u00e9rase unha das canci\u00f3ns italianas m\u00e1is co\u00f1ecidas, sendo reproducida en todo o mundo e usada coma estereotipo da m\u00fasica en italiano.\nGravaci\u00f3ns.\n\"'O sole mio\" foi interpretada e interpretada por moitos artistas inclu\u00edndo, entre outros, a Enrico Caruso, Rosa Ponselle e a s\u00faa irm\u00e1 Carmella, Andrea Bocelli, Beniamino Gigli, Richard Tucker ou Mario Lanza. Tam\u00e9n Sergio Franchi gravou esta canci\u00f3n no seu \u00e1lbum debut de RCA Victor Red Seal de 1962, \"Romantic Italian Songs,\" e Luciano Pavarotti ga\u00f1ou o premio Grammy de 1980 \u00e1 mellor interpretaci\u00f3n vocal cl\u00e1sica pola s\u00faa interpretaci\u00f3n de \"'O sole mio\"."}
{"id": "196793", "revid": "56817", "url": "https://gl.wikipedia.org/wiki?curid=196793", "title": "Simbranquiformes", "text": "Os Simbranquiformes (Synbranchiformes) son unha orde de peixes tele\u00f3steos, da superorde Acantopterixios (Acanthopterygii). Excepto tres, que son mari\u00f1as, t\u00f3dalas especies son de auga doce.\nCaracter\u00edsticas.\nSon peixes de corpo ang\u00fciliforme, sen aletas p\u00e9lvicas. Caracter\u00edzanse por presentar as fendeduras branquiais unidas ventralmente, para constitu\u00edr unha \u00fanica fendedura transversal.\nClasificaci\u00f3n.\nDiv\u00eddense en d\u00faas subordes e tres familias:"}
{"id": "196794", "revid": "1822", "url": "https://gl.wikipedia.org/wiki?curid=196794", "title": "Synbranchiformes", "text": ""}
{"id": "196795", "revid": "27155", "url": "https://gl.wikipedia.org/wiki?curid=196795", "title": "Fibroblasto", "text": "Os fibroblastos son o tipo celular principal dos tecidos conectivos. Sintetizan a matriz extracelular e o col\u00e1xeno, que forma a rede estrutural do estroma dos tecidos animais, e te\u00f1en unha funci\u00f3n esencial no proceso de curaci\u00f3n das feridas.\nFibroblastos e fibrocitos.\nFibroblastos e fibrocitos son dous estados nos que se pode atopar a mesma c\u00e9lula; o primeiro \u00e9 o estado activado desa c\u00e9lula, e o segundo \u00e9 o seu estado menos activo, referidos ao metabolismo e mantemento celular. Por\u00e9n, actualmente hai unha tendencia a chamar fibroblastos a ambas as formas. O sufixo \"blasto\" util\u00edzase en biolox\u00eda celular para designar as c\u00e9lulas nai ou troncais ou \u00e1s c\u00e9lulas que est\u00e1n nun estado activado do seu metabolismo.\nOs fibroblastos son morfoloxicamente heterox\u00e9neos, polo que poden ter diversas aparencias dependendo da s\u00faa localizaci\u00f3n e actividade. A\u00ednda que non son moi rechamantes morfoloxicamente, os fibroblastos trasplantados ectopicamente (f\u00f3ra do seu lugar habitual) poden a mi\u00fado reter memoria posicional do lugar e contexto tisular onde se atopaban previamente, polo menos durante unhas poucas xeraci\u00f3ns.\nOrixe embriol\u00f3xica.\nIgual que outras c\u00e9lulas do tecido conectivo, os fibroblastos derivan do mes\u00e9nquima primitivo. Expresan a prote\u00edna dos filamentos intermedios vimentina, que \u00e9 unha caracter\u00edstica utilizada como un marcador para distinguir as c\u00e9lulas de orixe mesod\u00e9rmica. Por\u00e9n, esta proba non \u00e9 totalmente espec\u00edfica, xa que as c\u00e9lulas epiteliais cultivadas in vitro sobre substratos adherentes poden tam\u00e9n expresar a vimentina despois de certo tempo.\nEn certas situaci\u00f3ns as c\u00e9lulas epiteliais poden dar lugar a fibroblastos, un proceso chamado transici\u00f3n epitelial-mesenquimal. E \u00e1 inversa, os fibroblastos nalgunhas situaci\u00f3ns poden dar lugar a epitelios ao experimentaren unha transici\u00f3n mesenquimal-epitelial, e organiz\u00e1rense en capas de c\u00e9lulas epiteliais condensadas, polarizadas, e conectadas lateralmente. Este proceso prod\u00facese en moitas situaci\u00f3ns do desenvolvemento, como por exemplo o desenvolvemento das nefronas e o da notocorda.\nCaracter\u00edsticas.\nA s\u00faa forma \u00e9 variable e depende de onde est\u00e1n situadas. Xeralmente disp\u00f3\u00f1ense ao longo das fibras de col\u00e1xeno e te\u00f1en forma alongada fusiforme con longas prolongaci\u00f3ns, pero poden ser m\u00e1is aplanadas ou estreladas. Os fibroblastos te\u00f1en un n\u00facleo el\u00edptico e con 1 ou 2 nucl\u00e9olos. As mitocondrias son longas e delgadas, rodean o n\u00facleo e sit\u00faanse nas expansi\u00f3ns. Os fibroblastos activos poden reco\u00f1ecerse polo seu abundante ret\u00edculo endoplasm\u00e1tico rugoso e o aparato de Golgi grande. Os fibroblastos inactivos, tam\u00e9n chamados fibrocitos, son menores e con forma de fuso, e con ret\u00edculos endoplasm\u00e1ticos rugosos e aparatos de Golgi menores \n. Normalmente est\u00e1n separados e espallados cando te\u00f1en que ocupar grandes espazos, pero cando se concentran en gran n\u00famero a mi\u00fado poden ali\u00f1arse localmente en agrupaci\u00f3ns paralelas.\nA duraci\u00f3n da vida dun fibroblasto, medida en embri\u00f3ns de polo, \u00e9 de 57 \u00b1 3 d\u00edas.\nFunci\u00f3ns.\nA principal funci\u00f3n dos fibroblastos \u00e9 manter a integridade estrutural dos tecidos conectivos, secretando continuamente precursores da matriz extracelular. Os fibroblastos secretan os precursores de todos os compo\u00f1entes da matriz extraceluar, principalmente a substancia fundamental e diversos tipos de fibras. A composici\u00f3n da matriz extracelular determina as propiedades f\u00edsicas dos tecidos conectivos.\nOs fibroblastos fabrican os col\u00e1xenos, glicosaminoglicanos, e fibras reticulares e el\u00e1sticas, e glicoprote\u00ednas da matriz extracelular, e as citocinas TSLP. Os fibroblastos en crecemento individuais div\u00eddense e sintetizan a substancia fundamental da matriz. O col\u00e1xeno fabr\u00edcase nos ribosomas do ret\u00edculo endoplasm\u00e1tico rugoso, sofre modificaci\u00f3ns e glicosilaci\u00f3ns, \u00e9 enviado en ves\u00edculas ao aparato de Golgi, que o empaqueta en ves\u00edculas para a exocitose, que o verten no exterior como procol\u00e1xeno, que se contin\u00faa transformando e ensamblando con outras fibras f\u00f3ra da c\u00e9lula.\nOs danos nos tecidos estimulan aos fibrocitos e inducen a mitose dos fibroblastos.\nOs fibroblastos te\u00f1en funci\u00f3ns diferentes \u00e1s das c\u00e9lulas epiteliais. A diferenza das c\u00e9lulas epiteliais que revisten as estruturas corporais, os fibroblastos non forman monocapas planas de c\u00e9lulas e non est\u00e1n restrinxidos por unha uni\u00f3n polarizada por un lado \u00e1 l\u00e1mina basal, a\u00ednda que poden contribu\u00edr a formar compo\u00f1entes da l\u00e1mina basal nalgunhas situaci\u00f3ns. Por exemplo, os miofibroblastos subepiteliais no intestino poden secretar a cadea \u03b1-2 da laminina. Os fibroblastos poden tam\u00e9n migrar lentamente sobre o substrato como c\u00e9lulas individuais, cousa que non poden facer as c\u00e9lulas epiteliais.\nOutras aplicaci\u00f3ns.\nOs fibroblastos do embri\u00f3n de rato util\u00edzanse moito en investigaci\u00f3n , e frecuentemente \u00fasanse como \"c\u00e9lulas nutritivas\" na investigaci\u00f3n con c\u00e9lulas nai humanas embrionarias . Por\u00e9n, moitos investigadores est\u00e1n gradualmente prescindindo de ditas c\u00e9lulas de rato e substitu\u00edndoas por medios de cultivo con ingredientes definidos con precisi\u00f3n e exclusivamente de orixe humana. Como os suplementos do medio de cultivo son sint\u00e9ticos, elim\u00ednase a posibilidade de contaminaci\u00f3n por outras fontes."}
{"id": "196796", "revid": "56817", "url": "https://gl.wikipedia.org/wiki?curid=196796", "title": "Singnatiformes", "text": "Os Singnatiformes (Syngnathiformes) son unha orde de peixes tele\u00f3steos, da superorde Acantopterixios (Acanthopterygii). Incl\u00faen os cabali\u00f1os de mar.\nCaracter\u00edsticas.\nSon peixes de corpos alongados e estreitos, con cabezas diminutas e tubulares, e con aneis \u00f3seos. Viven entre as algas mari\u00f1as e nadan co corpo en vertical, confund\u00edndose entre as algas.\nClasificaci\u00f3n.\nITIS considera estes peixes como unha suborde, Syngnathoidei, dentro da orde Gasterosteiformes. En FishBase consid\u00e9ranse como d\u00faas ordes diferentes.\nDiv\u00eddense en cinco familias:"}
{"id": "196798", "revid": "1822", "url": "https://gl.wikipedia.org/wiki?curid=196798", "title": "Syngnathiformes", "text": ""}
{"id": "196800", "revid": "23204", "url": "https://gl.wikipedia.org/wiki?curid=196800", "title": "Bidu\u00eddo, San Marti\u00f1o de Lanz\u00f3s, Vilalba", "text": "Bidu\u00eddo \u00e9 un lugar da parroquia de San Marti\u00f1o de Lanz\u00f3s, no concello lugu\u00e9s de Vilalba, na comarca da Terra Ch\u00e1."}
{"id": "196802", "revid": "23204", "url": "https://gl.wikipedia.org/wiki?curid=196802", "title": "Bra\u00ednlle, San Marti\u00f1o de Lanz\u00f3s, Vilalba", "text": "Bra\u00ednlle \u00e9 un lugar da parroquia de San Marti\u00f1o de Lanz\u00f3s, no concello lugu\u00e9s de Vilalba, na comarca da Terra Ch\u00e1."}
{"id": "196803", "revid": "23204", "url": "https://gl.wikipedia.org/wiki?curid=196803", "title": "As C\u00e1devas, San Marti\u00f1o de Lanz\u00f3s, Vilalba", "text": "As C\u00e1devas \u00e9 un lugar da parroquia de San Marti\u00f1o de Lanz\u00f3s, no concello lugu\u00e9s de Vilalba, na comarca da Terra Ch\u00e1."}
{"id": "196804", "revid": "23204", "url": "https://gl.wikipedia.org/wiki?curid=196804", "title": "Caldas, San Marti\u00f1o de Lanz\u00f3s, Vilalba", "text": "Caldas \u00e9 un lugar da parroquia de San Marti\u00f1o de Lanz\u00f3s, no concello lugu\u00e9s de Vilalba, na comarca da Terra Ch\u00e1."}
{"id": "196805", "revid": "1131", "url": "https://gl.wikipedia.org/wiki?curid=196805", "title": "Tosende", "text": "O top\u00f3nimo galego Tosende pode referirse a:"}
{"id": "196807", "revid": "89787", "url": "https://gl.wikipedia.org/wiki?curid=196807", "title": "Tetraodontiformes", "text": "Os Tetraodontiformes son unha orde de peixes tele\u00f3steos, da superorde Acantopterixios (Acanthopterygii), tam\u00e9n chamados Plectognathi. A maior\u00eda das especies son mari\u00f1as e distrib\u00faense \u00f3 redor dos arrecifes de coral tropicais, pero tam\u00e9n incl\u00fae algunhas especies de auga doce e estuarios. \nCaracter\u00edsticas.\nAs caracter\u00edsticas morfol\u00f3xicas adoitan ser estra\u00f1as e diferentes das da maior\u00eda dos peixes. E as\u00ed hai especies que te\u00f1en un corpo m\u00e1is ou menos cadrado ou triangular (Ostraciidae), globular (Tetraodontidae) ou comprimido lateralmente (Monacanthidae). Son ostraciformes, o que significa que o seu corpo non \u00e9 flexible e o seu movemento ondulatorio lim\u00edtase \u00e1 aleta caudal. Por este motivo, son de movementos lentos, baseados nas aletas pectorais e caudal para a propulsi\u00f3n. Na maior\u00eda das especies, t\u00f3dalas aletas son sinxelas, pequenas e redondeadas.\nO corpo est\u00e1 fortificado -como medida defensiva- mediante escamas modificadas transformadas en escudos, placas ou espi\u00f1as, estas \u00e1s veces retr\u00e1ctiles (Balistidae); ou cunha pel especialmente dura (como os Monacanthidae ou o peixe l\u00faa). Outra estratexia defensiva, presente nos peixes globo e nos peixes ourizo, \u00e9 a capacidade de inflar o cuerpo incrementando considerablemente o seu di\u00e1metro, para o que ademais succionan auga nun divert\u00edculo do est\u00f3mago. Nalg\u00fans casos (Tetraodontidae, Triodontidae e Diodontidae) acumulan nos seus \u00f3rganos internos unha potente neurotoxina, denominada tetradontoxina.\nLi\u00f1a lateral presente ou ausente, e \u00e1s veces m\u00faltiple. Vexiga natatoria presente, excepto en M\u00f3lidos.\nOs tetraodontiformes pos\u00faen esqueletos altamente modificados, faltando alg\u00fans \u00f3sos do cranio. Os \u00f3sos da mand\u00edbula est\u00e1n modificados e fusionados nunha especie de \"pico\", con suturas que dividen os picos en \"dentes\". A este fen\u00f3meno alude o nome, que deriva do grego \"tetra\", catro, e \"odous\", dente. A forma e n\u00famero destes \"dentes\" serve como criterio para a clasificaci\u00f3n taxcon\u00f3mica: os Tetraodontidae pos\u00faen catro \"dentes\", os Triodontidae tres e os Diontidae dous.\nAs mand\u00edbulas est\u00e1n dotadas de fortes m\u00fasculos, e moitas especies contan tam\u00e9n con dentes far\u00ednxeos, todo o cal perm\u00edtelles comer invertebrados de casca dura, como crust\u00e1ceos e moluscos.\nClasificaci\u00f3n.\nPor veces clasific\u00e1ronse como unha suborde dos Perciformes.\nDiv\u00eddense en d\u00faas subordes, con dez familias e aproximadamente unhas 360 especies:"}
{"id": "196810", "revid": "5863", "url": "https://gl.wikipedia.org/wiki?curid=196810", "title": "Jos\u00e9 Antonio V\u00e1zquez Calvi\u00f1o", "text": "Jos\u00e9 Antonio V\u00e1zquez Calvi\u00f1o, finado en 1990, foi un m\u00e9dico e pol\u00edtico galego.\nTraxectoria.\nM\u00e9dico na Pobra do Broll\u00f3n dende 1960. Nas elecci\u00f3ns municipais de 1983 encabezou a candidatura da Agrupaci\u00f3n de Electores Independiente da Pobra do Broll\u00f3n e foi elixido alcalde con maior\u00eda absoluta. Nas municipais de 1987 encabezou a candidatura de AP e volveu ser elixido alcalde con maior\u00eda absoluta. Nas elecci\u00f3ns xerais de 1986 foi elixido deputado no Congreso pola provincia de Lugo por AP na III lexislatura (1986-1989). A corporaci\u00f3n municipal da Pobra do Broll\u00f3n instaurou o Memorial Calvi\u00f1o na s\u00faa honra."}
{"id": "196814", "revid": "85894", "url": "https://gl.wikipedia.org/wiki?curid=196814", "title": "O Calvario, Antas, A Lama", "text": "O Calvario \u00e9 un lugar da parroquia de Antas, no concello da Lama. Segundo o IGE, no 2010 viv\u00edan no lugar 30 persoas (15 homes e 15 mulleres), o que sup\u00f3n unha baixada do 33,33 % respecto a 1999, cando o lugar ti\u00f1a 45 habitantes.\nTop\u00f3nimo.\nO nome procede da presenza dun calvario no lugar, un conxunto de cruces de pedra presidido por un cruceiro de maior tama\u00f1o, obxecto da devoci\u00f3n en v\u00eda crucis e novenas. Hoxe s\u00f3 se percorre na procesi\u00f3n da misa grande do 25 de xullo (Santiago Ap\u00f3stolo), o d\u00eda do patr\u00f3n.\nPoboaci\u00f3n.\nA sangr\u00eda demogr\u00e1fica acentuouse neste lugar concreto. No 1999, viv\u00edan no Calvario 45 persoas (21 homes e 24 mulleres). Nesta t\u00e1boa vese a evoluci\u00f3n da poboaci\u00f3n dende o 1999 ata o 2010."}
{"id": "196815", "revid": "75439", "url": "https://gl.wikipedia.org/wiki?curid=196815", "title": "Isidoro Gracia Plaza", "text": "Isidoro Gracia Plaza, nado en Salamanca o 22 de setembro de 1946, \u00e9 un pol\u00edtico e sindicalista galego.\nTraxectoria.\nEnxe\u00f1eiro T\u00e9cnico en Mec\u00e1nica e enxe\u00f1eiro de Instalaci\u00f3ns, tam\u00e9n \u00e9 Diplomado en Relaci\u00f3ns Laborais e Empresariais. Foi enxe\u00f1eiro de Citro\u00ebn e militante da UXT. Foi o primeiro presidente do Comit\u00e9 de empresa de Citro\u00ebn. Ingresou no PSOE en 1978. Nas elecci\u00f3ns xerais de 1979 foi elixido deputado pola provincia de Pontevedra polo PSOE. Volveu ser elixido deputado por Pontevedra nas xerais de 1982, 1986 e 1989. Foi Secretario de Federaci\u00f3ns de UGT-Galicia (1979-1981). Foi Secretario de Acci\u00f3n Social (1982-1985) e Secretario de Participaci\u00f3n Cidad\u00e1 do PSOE."}
{"id": "196816", "revid": "2956", "url": "https://gl.wikipedia.org/wiki?curid=196816", "title": "Nervio circunflexo da esc\u00e1pula", "text": ""}
{"id": "196817", "revid": "1131", "url": "https://gl.wikipedia.org/wiki?curid=196817", "title": "Allegue, Breamo, Pontedeume", "text": "Allegue \u00e9 un lugar da parroquia de Breamo no concello coru\u00f1\u00e9s de Pontedeume na comarca do Eume. Estaba despoboado no ano 2010 segundo datos do Instituto Nacional de Estad\u00edstica."}
{"id": "196818", "revid": "5863", "url": "https://gl.wikipedia.org/wiki?curid=196818", "title": "Zeiformes", "text": "Os Zeiformes (Zeiformes) son unha orde de peixes tele\u00f3steos, da superorde Acantopterixios (Acanthopterygii), constitu\u00edda por especies de augas profundas de t\u00f3dolos oc\u00e9anos.\nO nome procede do deus grego Zeus, quizais pola semellanza da aleta dorsal, cos seus longos raios, coa coroa do deus.\nCaracter\u00edsticas.\nPresentan un corpo alto e comprimido, de silueta oval e cunha gran cabeza. A li\u00f1a lateral \u00e9 curva no centro dos costados. Normalmente, a mand\u00edbula \u00e9 moi distensible.\nPos\u00faen d\u00faas aletas dorsais, con 5 a 10 espi\u00f1as, e d\u00faas aletas anais con ningunha a 4 espi\u00f1as; as aletas pelvianas poden ter unha espi\u00f1as ou ningunha. A aleta caudal \u00e9 homocerca, con -normalmente- 11 raios ramificados.\nClasificaci\u00f3n.\nDiv\u00eddense en sete familias cunhas 33 especies:"}
{"id": "196819", "revid": "23204", "url": "https://gl.wikipedia.org/wiki?curid=196819", "title": "Nervio subescapular superior", "text": "O nervio subescapular superior \u00e9 un nervio do membro superior humano. \u00c9 unha p\u00f3la do fasc\u00edculo posterior do plexo braquial, a\u00ednda que tam\u00e9n recibe conexi\u00f3ns de C5 e C6.\nInnerva o m\u00fasculo subescapular."}
{"id": "196821", "revid": "85894", "url": "https://gl.wikipedia.org/wiki?curid=196821", "title": "O Barro, Breamo, Pontedeume", "text": "O Barro \u00e9 un lugar da parroquia de Breamo no concello coru\u00f1\u00e9s de Pontedeume na comarca do Eume. Ti\u00f1a 179 habitantes no ano 2010 segundo datos do Instituto Nacional de Estad\u00edstica, dos cales 81 eran homes e 98 eran mulleres."}
{"id": "196822", "revid": "2956", "url": "https://gl.wikipedia.org/wiki?curid=196822", "title": "Nervio cranial", "text": ""}
{"id": "196823", "revid": "22570", "url": "https://gl.wikipedia.org/wiki?curid=196823", "title": "Cermuzo, Breamo, Pontedeume", "text": "Cermuzo \u00e9 un lugar da parroquia de Breamo no concello coru\u00f1\u00e9s de Pontedeume na comarca do Eume. Ti\u00f1a 11 habitantes no ano 2010 segundo datos do Instituto Nacional de Estad\u00edstica, dos cales 7 eran homes e 4 eran mulleres."}
{"id": "196824", "revid": "29029", "url": "https://gl.wikipedia.org/wiki?curid=196824", "title": "Gunturiz, Breamo, Pontedeume", "text": "Gunturiz \u00e9 un lugar da parroquia de Breamo no concello coru\u00f1\u00e9s de Pontedeume na comarca do Eume. Ti\u00f1a 14 habitantes no ano 2010 segundo datos do Instituto Nacional de Estad\u00edstica, dos cales 6 eran homes e 8 eran mulleres."}
{"id": "196825", "revid": "22570", "url": "https://gl.wikipedia.org/wiki?curid=196825", "title": "As Pedridas, Breamo, Pontedeume", "text": "As Pedridas \u00e9 un lugar da parroquia de Breamo no concello coru\u00f1\u00e9s de Pontedeume na comarca do Eume. Ti\u00f1a 41 habitantes no ano 2010 segundo datos do Instituto Nacional de Estad\u00edstica, dos cales 21 eran homes e 20 eran mulleres."}
{"id": "196826", "revid": "5863", "url": "https://gl.wikipedia.org/wiki?curid=196826", "title": "Mauro Varela P\u00e9rez", "text": "Mauro Varela P\u00e9rez, nado en Lugo en 1941 e finado na mesma cidade o 30 de xaneiro de 2020, foi un avogado e pol\u00edtico galego, que chegou a presidir Caixa Galicia, daquela a primeira entidade bancaria de Galicia.\nTraxectoria.\nFoi fillo de Mauro Varela Fern\u00e1ndez, avogado represaliado polo franquismo. Fillo e neto tam\u00e9n de avogado, licenciouse en Dereito e en 1965 empezou a traballar como avogado no seu despacho de Lugo.\nNas elecci\u00f3ns xerais de 1989 foi elixido deputado pola provincia de Lugo polo Partido Popular. Volveu ser elixido deputado por Lugo nas xerais de 1993 e 1996. Renunciou ao escano en 1997, para dar o salto \u00e1 pol\u00edtica galega: no Congreso foi substitu\u00eddo por Manuel Gonz\u00e1lez Fern\u00e1ndez. Foi elixido parlamentario pola provincia de Lugo nas elecci\u00f3ns auton\u00f3micas de 1997.\nA s\u00faa vinculaci\u00f3n pol\u00edtica levouno a ser vicepresidente do consello de administraci\u00f3n e presidente da Comisi\u00f3n de Control de Caixa Galicia, daquela a maior entidade financeira galega e que ti\u00f1a representantes das administraci\u00f3ns p\u00fablicas no seu consello de administraci\u00f3n. Cando Caixa Galicia se fusionou con Caixanova, foi elixido co-presidente de Novacaixagalicia e posteriormente conselleiro de Novagalicia Banco, cando a bancarizaci\u00f3n da entidade no marco da crise financeira de 2008. Dimitiu do cargo o 25 de xu\u00f1o de 2012 logo dunha pol\u00e9mica por unhas declaraci\u00f3ns, durante o esc\u00e1ndalo das preferentes, produtos financeiros de dif\u00edcil venda que as entidades bancarias estiveran colocando a pequenos accionistas privados. Varela afirmara que os clientes das entidades bancarias eran conscientes do que mercaban e que estiveran obtendo unha alta rendibilidade. \nFoi membro da Academia Galega de Xurisprudencia e Lexislaci\u00f3n, e do C\u00edrculo das Artes de Lugo. Tam\u00e9n foi membro do Consello Social da Universidade de Santiago de Compostela."}
{"id": "196828", "revid": "85894", "url": "https://gl.wikipedia.org/wiki?curid=196828", "title": "A Veiga, Breamo, Pontedeume", "text": "A Veiga \u00e9 un lugar da parroquia de Breamo no concello coru\u00f1\u00e9s de Pontedeume na comarca do Eume. Ti\u00f1a 49 habitantes no ano 2010 segundo datos do Instituto Nacional de Estad\u00edstica, dos cales 20 eran homes e 29 eran mulleres."}
{"id": "196829", "revid": "23204", "url": "https://gl.wikipedia.org/wiki?curid=196829", "title": "Nervio subescapular inferior", "text": "O nervio subescapular inferior \u00e9 un nervio do membro superior humano que se forma a partir do fasc\u00edculo posterior do plexo braquial e de nervios espi\u00f1ais de C5 e C6. Innerva parcialmente o m\u00fasculo subescapular, xunto co subescapular superior. Adoita estender unha p\u00f3la para a innervaci\u00f3n do m\u00fasculo redondo maior."}
{"id": "196830", "revid": "2956", "url": "https://gl.wikipedia.org/wiki?curid=196830", "title": "Nervio do m\u00fasculo subclavio", "text": ""}
{"id": "196831", "revid": "56817", "url": "https://gl.wikipedia.org/wiki?curid=196831", "title": "Aulopiformes", "text": "Os Aulopiformes (Aulopiformes) son unha orde de peixes tele\u00f3steos, \u00fanica orde da superorde Cyclosquamata. Tr\u00e1tase de especies mari\u00f1as, moitas delas propias de augas profundas. O nome procede do grego \"aulopias\", que significa tubo, conduto, pola s\u00faa forma.\nCaracter\u00edsticas.\nO trazo caracter\u00edstico da orde \u00e9 a estrutura faringobranquial.\nAlgunhas especies son hermafroditas.\nClasificaci\u00f3n.\nDiv\u00eddese en catro subordes (unha delas extinguida), con 13 familias actuais:"}
{"id": "196832", "revid": "29029", "url": "https://gl.wikipedia.org/wiki?curid=196832", "title": "Vilamoire, Breamo, Pontedeume", "text": "Vilamoire \u00e9 un lugar da parroquia de Breamo no concello coru\u00f1\u00e9s de Pontedeume na comarca do Eume. Ti\u00f1a 4 habitantes no ano 2010 segundo datos do Instituto Nacional de Estad\u00edstica, dos cales 1 eran homes e 3 eran mulleres."}
{"id": "196833", "revid": "85894", "url": "https://gl.wikipedia.org/wiki?curid=196833", "title": "Vista Alegre, Breamo, Pontedeume", "text": "Vista Alegre \u00e9 un lugar da parroquia de Breamo no concello coru\u00f1\u00e9s de Pontedeume na comarca do Eume. Ti\u00f1a 33 habitantes no ano 2010 segundo datos do Instituto Nacional de Estad\u00edstica, dos cales 15 eran homes e 18 eran mulleres."}
{"id": "196834", "revid": "89787", "url": "https://gl.wikipedia.org/wiki?curid=196834", "title": "Andre Geim", "text": "Andr\u00e9y Konstant\u00ednovich Gueim (en ruso \u0410\u043d\u0434\u0440\u0435\u0439 \u041a\u043e\u043d\u0441\u0442\u0430\u043d\u0442\u0438\u043d\u043e\u0432\u0438\u0447 \u0413\u0435\u0439\u043c), nado en Sochi (Uni\u00f3n Sovi\u00e9tica) o 21 de outubro de 1958, \u00e9 un f\u00edsico holand\u00e9s de orixe alem\u00e1 do Volga de Rusia.\nTraxectoria.\n\u00c9 co\u00f1ecido polo seu traballo no grafeno, o desenvolvemento da cinta de geco e demostraci\u00f3ns de levitaci\u00f3n diamagn\u00e9tica. O 5 de outubro de 2010, foi galardoado co Premio Nobel de F\u00edsica xunto con Konstant\u00edn Novosi\u00f3lov. Previamente, no ano 2000 ga\u00f1ou un Ig Nobel por conseguir facer levitar unha ra con im\u00e1ns, convert\u00e9ndose na primeira persoa en ga\u00f1ar un Premio Nobel e un premio Ig Nobel."}
{"id": "196836", "revid": "22570", "url": "https://gl.wikipedia.org/wiki?curid=196836", "title": "\u00c1cido 1,3-difosfoglic\u00e9rico", "text": "O \u00e1cido 1,3-difosfoglic\u00e9rico (1,3-DPG) ou \u00e1cido 1,3-bisfosfoglic\u00e9rico (1,3-BPG) \u00e9 unha mol\u00e9cula moi importante no metabolismo, que interv\u00e9n na s\u00faa forma desprotonada como 1,3-difosfoglicerato na glic\u00f3lise e no ciclo de Calvin da fotos\u00edntese.\n\u00c9 un \u00e1cido carbox\u00edlico de 3 carbonos, que leva dous grupos fosfato, un esterificado no carbono 3 e o outro unido ao grupo carboxilo do carbono 1, e un grupo OH no carbono 2 en posici\u00f3n D. O fosfato unido ao carboxilo forma un enlace de alta enerx\u00eda.\nNa glic\u00f3lise e gliconeox\u00e9nese.\nO 1,3-difosfoglicerato (1,3-DPG) f\u00f3rmase na glic\u00f3lise pola fosforilaci\u00f3n (por adici\u00f3n dun fosfato inorg\u00e1nico) do -gliceraldehido 3-fosfato (G3P), en reacci\u00f3n catalizada pola gliceraldehido 3-fosfato deshidroxenase, na que se produce a reduci\u00f3n dunha mol\u00e9cula do coencima NAD+ a NADH + H+. \u00c9 a \u00fanica reacci\u00f3n da glic\u00f3lise na que se forma poder redutor (o NADH) .\nG3P + NAD+ + Pi \u00a0\u00a0 NADH + H+ + 1,3-DPG\nGliceraldehido 3-fosfato deshidroxenase\nSeguidamente, o 1,3-difosfoglicerato formado vaise transformar en 3-fosfoglicerato (3PG). O grupo fosfato unido ao carboxilo de alta enerx\u00eda permite que na reacci\u00f3n se desprenda e fosforile a unha mol\u00e9cula de ADP, orixinando ATP, o que \u00e9 unha fosforilaci\u00f3n a nivel de substrato na que se produce enerx\u00eda na glic\u00f3lise. A reacci\u00f3n est\u00e1 catalizada pola fosfoglicerato quinase.\n1,3-DPG + ADP \u00a0\u00a0 ATP + 3PG\nFosfoglicerato quinase\nO 1,3-difosfoglicerato tam\u00e9n interv\u00e9n na gliconeox\u00e9nese realizando reacci\u00f3ns inversas \u00e1s da glic\u00f3lise .\nNo ciclo de Calvin.\nAs reacci\u00f3ns que sofre o 1,3-difosfoglicerato no ciclo de Calvin da fase escura da fotos\u00edntese son inversas \u00e1s que realiza na glic\u00f3lise, coa diferenza que o coencima que interv\u00e9n agora \u00e9 o NADPH + H+ en vez do NAD+.\nO 3-fosfoglicerato foi o primeiro composto estable que se formou no ciclo despois da fixaci\u00f3n do CO2. A partir del orix\u00ednase o 1,3-difosfoglicerato, que inicia a ruta para formar as triosas-fosfato do ciclo, orixinando primeiro gliceraldehido 3-fosfato .\n3PG + ATP\u2002\u2002ADP + 1,3-DPG\n1,3-DPG + NADPH + H+\u2002\u2002NADP+ + Pi + G3P\nNo transporte de os\u00edxeno polo sangue.\nNo metabolismo humano aproximadamente unha mol\u00e9cula de 1,3-difosfoglicerato de cada cinco \u00e9 desviada da glic\u00f3lise nos eritrocitos pola difosfoglicerato mutase (ou bisfosfoglicerato mutase), que cataliza a s\u00faa isomerizaci\u00f3n a 2,3-difosfo--glicerato (2,3-DPG) :\n1,3-difosfo--glicerato\u2002\u20022,3-difosfo--glicerato\nDifosfoglicerato mutase\nO 2,3-difosfoglicerato act\u00faa estabilizando a forma \"desoxi\" da hemoglobina, o que favorece a liberaci\u00f3n do os\u00edxeno, facendo o transporte deste polo sangue m\u00e1is eficaz. Na medida en que a taxa de 1,3-difosfoglicerato tende globalmente a aumentar cando os niveis de os\u00edxeno atmosf\u00e9rico dimin\u00faen, a taxa de 2,3-difosfoglicerato crece proporcionalmente, de maneira que a curva de afinidade da hemoglobina polo os\u00edxeno se axusta a fin de optimizar o transporte deste gas polo sangue cando a presi\u00f3n parcial de dito gas tende a baixar."}
{"id": "196837", "revid": "56817", "url": "https://gl.wikipedia.org/wiki?curid=196837", "title": "Alb\u00falidos", "text": "Os alb\u00falidos (\"Albulidae\"), ou \"peixes \u00f3so\", son unha familia de peixes tele\u00f3steos, \u00fanica familia da orde Albuliformes, da superorde dos Elopomorfos (Elopomorpha). Comprende peixes de mares tropicais, raramente en augas salobres ou de r\u00edo.\nCaracter\u00edsticas.\nPresentan un canal sensorial no maxilar nunha ra\u00f1ura aberta nos \u00f3sos dentais. Poden tolerar situaci\u00f3ns de pobreza de os\u00edxeno respirando aire dentro dunha bolsa que fai as veces de pulm\u00f3n.\nAlim\u00e9ntanse de invertebrados bent\u00f3nicos.\nClasificaci\u00f3n.\nA orde dos Albuliformes (para alg\u00fans autores, suborde Albuloidei) comprende unha \u00fanica familia con dous x\u00e9neros:"}
{"id": "196838", "revid": "1822", "url": "https://gl.wikipedia.org/wiki?curid=196838", "title": "Albulidae", "text": ""}
{"id": "196839", "revid": "1131", "url": "https://gl.wikipedia.org/wiki?curid=196839", "title": "Alveredos, Barxas", "text": "Alveredos (Albaredos oficialmente e en castel\u00e1n) \u00e9 unha entidade do concello leon\u00e9s de Barxas. Segundo o INE no 2010 viv\u00edan en Alveredos 9 persoas (5 homes e 4 mulleres). Isto sup\u00f3n unha diminuci\u00f3n do 25 % respecto ao 2000, cando ti\u00f1a 12 habitantes.\nSituaci\u00f3n.\nAlveredos linda con Folgoso do Courel (Lugo), concretamente coas parroquias de Visu\u00f1a e H\u00f3rreos. Dista 13\u00a0km da capital do concello e est\u00e1 a case 1200 m de altitude.\nPoboaci\u00f3n.\nOs 9 habitantes de Alveredos rep\u00e1rtense en d\u00faas aldeas: Alveredos (6 persoas) e Cruces (3 persoas).\nEvoluci\u00f3n da poboaci\u00f3n das aldeas dende 2000 a 2010:"}
{"id": "196840", "revid": "1822", "url": "https://gl.wikipedia.org/wiki?curid=196840", "title": "Albuliformes", "text": ""}
{"id": "196841", "revid": "1131", "url": "https://gl.wikipedia.org/wiki?curid=196841", "title": "Barxas, Barxas", "text": "Santa Mari\u00f1a de Barxas (\"Barjas\" en castel\u00e1n e oficialmente) \u00e9 unha entidade do concello hom\u00f3nimo da provincia de Le\u00f3n. \u00c9 a capital do concello.\nSituaci\u00f3n.\nA aldea t\u00f3pase nun val, a uns 850 metros sobre o nivel do mar. Dista 56\u00a0km de Ponferrada e 165\u00a0km de Le\u00f3n.\nPoboaci\u00f3n.\nSegundo o INE, no 2010 viv\u00edan nesta aldea 49 veci\u00f1os (22 homes e 27 mulleres). O que sup\u00f3n un descenso do 29 % respecto ao ano 2000, cando viv\u00edan no lugar 69 persoas.\nEvoluci\u00f3n da poboaci\u00f3n da parroquia dende o 2000 ao 2010:\nServizos.\nXa que \u00e9 a capital do concello, nesta aldea hai unha farmacia, unha igrexa, entre outros."}
{"id": "196842", "revid": "1131", "url": "https://gl.wikipedia.org/wiki?curid=196842", "title": "Barrosas, Barxas", "text": "Barrosas \u00e9 un lugar do concello de Barxas, na provincia de Le\u00f3n. Segundo o INE no 2010 s\u00f3 estaba habitado por 1 persoa (un home).\nXentilicio.\nO seu xentilicio \u00e9 barroso/a."}
{"id": "196844", "revid": "1131", "url": "https://gl.wikipedia.org/wiki?curid=196844", "title": "Busmaior, Barxas", "text": "Busmaior (\"Busmayor\" en castel\u00e1n) \u00e9 unha aldea do concello leon\u00e9s de Barxas.\nPoboaci\u00f3n.\nSegundo o INE, no 2010 o censo de Busmaior estaba composto por 48 persoas (26 homes e 22 mulleres). \u00c9 dicir, dende 2000 o seu censo diminu\u00edu un 23,81 % xa que no 2000 eran 63 os habitantes da localidade. Evoluci\u00f3n da poboaci\u00f3n dende o 2000:"}
{"id": "196845", "revid": "1131", "url": "https://gl.wikipedia.org/wiki?curid=196845", "title": "Campo da Lebre, Barxas", "text": "Campo da Lebre (\"Campo de Liebre\" en castel\u00e1n e oficialmente) \u00e9 unha entidade do concello Barxas, na provincia de Le\u00f3n.\nXentilicio.\nO seu xentilicio \u00e9 lebrato.\nPoboaci\u00f3n.\nSegundo o INE no 2010 viv\u00edan nesta aldea 13 persoas (7 homes e 6 mulleres), un 48 % menos ca no ano 2000, cando o lugar ti\u00f1a 25 habitantes.\nEvoluci\u00f3n da poboaci\u00f3n da parroquia dende o 2000 ao 2010:"}
{"id": "196846", "revid": "69467", "url": "https://gl.wikipedia.org/wiki?curid=196846", "title": "L\u00faas de X\u00fapiter", "text": "A continuaci\u00f3n pres\u00e9ntanse unhas t\u00e1boas detalladas coas l\u00faas de X\u00fapiter."}
{"id": "196847", "revid": "1131", "url": "https://gl.wikipedia.org/wiki?curid=196847", "title": "Currais, Barxas", "text": "Os Currais (\"Corrales\" en castel\u00e1n) \u00e9 unha parroquia do concello leon\u00e9s de Barxas.\nPoboaci\u00f3n.\nSegundo o INE, no 2019 o censo dos Currais form\u00e1bano 7 persoas (4 homes e 3 mulleres). Dende 2000 o seu censo diminu\u00edu un 66,67 % xa que no 2000 eran 21 os habitantes da localidade. Evoluci\u00f3n da poboaci\u00f3n dende o 2000 (xunto con Penacaira):\nOs 7 residentes da parroquia rep\u00e1rtense entre d\u00faas aldeas: Os Currais (6 habitantes) e Penacaira (1 persoa)."}
{"id": "196848", "revid": "89787", "url": "https://gl.wikipedia.org/wiki?curid=196848", "title": "Ang\u00fciliformes", "text": "Os Ang\u00fciliformes (\"Anguilliformes\") son unha orde de peixes tele\u00f3steos, da superorde dos elopomorfos (\"Elopomorpha\"), caracterizados por teren o corpo de forma alongada que semella o dunha serpe, e que re\u00fane especies tanto mari\u00f1as como de r\u00edo.\nAparecen por primeira vez no rexistro f\u00f3sil durante o Cret\u00e1ceo medio.\nO nome da orde procede do lat\u00edn \"anguilla\", que significa angu\u00eda (e que \u00e9 o nome do x\u00e9nero tipo, \"Anguilla\") e o sufixo do lat\u00edn cient\u00edfico \"-iformes\", \"en forma de\"; \u00e9 dicir, literalmente, \"os [peixes] que te\u00f1en forma de angu\u00eda\".\nA orde incl\u00fae especies de tanto valor comercial como as angu\u00edas, as moreas e os congros.\nCaracter\u00edsticas.\nPresentan un corpo tipicamente moi alongado, serpentiforme (morfolox\u00eda \u00e1 que debe o nome do grupo). Adoitan teren a pel n\u00faa, sen escamas, e cando as te\u00f1en son de tipo cicloide, e est\u00e1n embebidas na pel.\nA abertura das branquias adoita ser moi estreita e desprazada no corpo cara a atr\u00e1s; os maxilares pos\u00faen dentes ben formados en toda a boca. Todos te\u00f1en vexiga natatoria..\nCarecen de aletas pelvianas e mesmo do esqueleto no que se basear\u00edan estas aletas. As aletas pectorais tam\u00e9n faltan nalgunhas especies e, aquelas que as presentan, t\u00e9\u00f1enas en posici\u00f3n moi alta.As aleta dorsal e anal adoitan estaren unidas \u00e1 caudal, que \u00e9 pequena e con raios curtos.\nClasificaci\u00f3n.\nDiv\u00eddense en tres subordes cun total de 15 familias:\nV\u00e9xase tam\u00e9n.\nLigaz\u00f3ns externas.\n[[Categor\u00eda:Ang\u00fciliformes| ]]"}
{"id": "196849", "revid": "56817", "url": "https://gl.wikipedia.org/wiki?curid=196849", "title": "Compartimento anterior do brazo", "text": "O compartimento anterior do brazo \u00e9 a parte anatomicamente anterior do brazo. Tam\u00e9n pode ser denominado \"compartimento flexor\" debido a que acolle os m\u00fasculos flexores do antebrazo. Cont\u00e9n o m\u00fasculo braquial anterior, o b\u00edceps braquial e o m\u00fasculo coracobraquial. Por este compartimento discorre o nervio musculocut\u00e1neo, rama do plexo braquial e a arteria umeral."}
{"id": "196850", "revid": "5132", "url": "https://gl.wikipedia.org/wiki?curid=196850", "title": "Kim Jong-Un", "text": ""}
{"id": "196851", "revid": "5132", "url": "https://gl.wikipedia.org/wiki?curid=196851", "title": "Kim Jong Un", "text": ""}
{"id": "196852", "revid": "23204", "url": "https://gl.wikipedia.org/wiki?curid=196852", "title": "Compartimento posterior do brazo", "text": "O compartimento posterior do brazo \u00e9 rexi\u00f3n anatomicamente m\u00e1is posterior do brazo. Tam\u00e9n se lle denomina \"compartimento extensor\" debido a que acolle os m\u00fasculos extensores do antebrazo. Cont\u00e9n o m\u00fasculo tr\u00edceps braquial e o m\u00fasculo anc\u00f3neo (que embrioloxicamente poder\u00eda considerarse coma parte do tr\u00edceps e polo tanto constitu\u00edndo un cuadr\u00edceps braquial).\nPor este compartimento discorre o nervio radial, que innerva a maior\u00eda dos m\u00fasculos que se achan nesta rexi\u00f3n."}
{"id": "196853", "revid": "5132", "url": "https://gl.wikipedia.org/wiki?curid=196853", "title": "Jong-un Kim", "text": ""}
{"id": "196854", "revid": "5132", "url": "https://gl.wikipedia.org/wiki?curid=196854", "title": "Jong-Un Kim", "text": ""}
{"id": "196855", "revid": "5132", "url": "https://gl.wikipedia.org/wiki?curid=196855", "title": "Jongun Kim", "text": ""}
{"id": "196856", "revid": "5132", "url": "https://gl.wikipedia.org/wiki?curid=196856", "title": "Kim Jongun", "text": ""}
{"id": "196857", "revid": "5132", "url": "https://gl.wikipedia.org/wiki?curid=196857", "title": "Kim Jong-eun", "text": ""}
{"id": "196858", "revid": "5132", "url": "https://gl.wikipedia.org/wiki?curid=196858", "title": "Kim Jung-eun", "text": ""}
{"id": "196859", "revid": "2956", "url": "https://gl.wikipedia.org/wiki?curid=196859", "title": "Fascia coracoclavicular", "text": ""}
{"id": "196860", "revid": "5132", "url": "https://gl.wikipedia.org/wiki?curid=196860", "title": "Kim Jong-woon", "text": ""}
{"id": "196861", "revid": "5132", "url": "https://gl.wikipedia.org/wiki?curid=196861", "title": "Kim Jung-woon", "text": ""}
{"id": "196862", "revid": "1822", "url": "https://gl.wikipedia.org/wiki?curid=196862", "title": "Anguilliformes", "text": ""}
{"id": "196863", "revid": "27155", "url": "https://gl.wikipedia.org/wiki?curid=196863", "title": "1,3-difosfoglicerato", "text": ""}
{"id": "196864", "revid": "56817", "url": "https://gl.wikipedia.org/wiki?curid=196864", "title": "Elopiformes", "text": "Os Elopiformes (Elopiformes) son unha orde de peixes tele\u00f3steos, da superorde Elopomorfos (Elopomorpha). Comprende numerosas especies extinguidas xunto a un pequeno grupo de especies actuais, distribu\u00eddas por t\u00f3dolos oc\u00e9anos.\nClasificaci\u00f3n.\nDiv\u00eddense en d\u00faas familias:"}
{"id": "196865", "revid": "88215", "url": "https://gl.wikipedia.org/wiki?curid=196865", "title": "Choe Yong-rim", "text": "Choe Yong-rim (en coreano: \ucd5c\uc601\ub9bc), nado en Ryanggang o 20 de novembro de 1930, \u00e9 un pol\u00edtico norcoreano que foi primeiro ministro de Corea do Norte entre 2010 e 2013.\nTraxectoria.\nChoe Yong-rim estudou na Escola Revolucionaria Mangyongdae, na norcoreana Universidade Kim Il-sung e na Universidade Estatal de Moscova, na Uni\u00f3n Sovi\u00e9tica, e ocupou diversos cargos desde 1950. Do 11 de abril de 2005 a xullo de 2009, foi secretario xeral do Presidium da Asemblea Popular Suprema de Corea do Norte, cargo no que substitu\u00edra a Kim Yunhy\u014fk. O 30 de maio de 2010, era secretario en xefe do Comit\u00e9 Local da cidade de Pyongyang do Partido dos Traballadores de Corea.\nComo primeiro ministro, Choe foi o xefe de goberno do pa\u00eds, o que significa que nomeaba aos ministros e vice-primeiros ministros, que son confirmados pola Asemblea Popular Suprema, sendo tam\u00e9n responsable da pol\u00edtica econ\u00f3mica e dom\u00e9stica. Oficialmente, Choe era parte dun triunvirato que dirixe o poder executivo de Corea do Norte, cada un con poderes equivalentes a un terzo dos poderes dun presidente nos sistemas presidenciais. Choe Yong-rim \u00e1 fronte do goberno, o presidente do Parlamento, manexa as relaci\u00f3ns exteriores, e o Presidente da Comisi\u00f3n Nacional de Defensa, comanda as forzas armadas. Especulouse que o antecesor de Choe, Kim Yong-il, foi destitu\u00eddo en parte debido \u00e1s reformas monetarias que tiveron lugar a principios de 2010. Kim desculpouse publicamente polos contratempos antes de renunciar."}
{"id": "196866", "revid": "1131", "url": "https://gl.wikipedia.org/wiki?curid=196866", "title": "Corporais, Barxas", "text": "Os Corporais (\"Corporales\" en castel\u00e1n) \u00e9 un lugar do concello de Barxas (provincia de Le\u00f3n. Segundo o INE (no 2010) 5 persoas poboaban a aldea (3 homes e 2 mulleres), d\u00faas menos ca no 2000.\nA aldea est\u00e1 a 4,5\u00a0km da capital municipal e sit\u00faase a uns 900 metros de altitude."}
{"id": "196867", "revid": "1131", "url": "https://gl.wikipedia.org/wiki?curid=196867", "title": "G\u00fcimil-Serviz, Barxas", "text": "G\u00fcimil-Serviz (\"Guimil-Serviz\" oficialmente) \u00e9 unha entidade colectiva do concello leon\u00e9s de Barxas. Segundo o INE en 2010 ti\u00f1a 25 habitantes (11 mulleres e 14 homes), das cales 16 eran de G\u00fcimil e 9 de Serviz.\nPoboaci\u00f3n.\nNo 2000 hab\u00eda 38 persoas censadas nesta entidade, que pasaron a 33 en 2005."}
{"id": "196868", "revid": "23204", "url": "https://gl.wikipedia.org/wiki?curid=196868", "title": "Manguito rotador", "text": "O manguito rotador \u00e9 un grupo de m\u00fasculos do membro superior que mant\u00e9n unido o \u00famero \u00e1 esc\u00e1pula. \nFunci\u00f3ns.\nO manguito de rotadores son importantes na estabilidade e mobilidade da articulaci\u00f3n glenoumeral. Estes m\u00fasculos ins\u00edrense na esc\u00e1pula e se dirixen cara o \u00famero. Deste xeito mante\u00f1en a cabeza umeral unida \u00e1 cavidade glenoide da esc\u00e1pula.\nDurante a abduci\u00f3n do brazo, o manguito de rotadores comprime a articulaci\u00f3n glenoumeral, para que o m\u00fasculo deltoide poida elevar o brazo. Sen a actuaci\u00f3n deste grupo, a articulaci\u00f3n ser\u00eda moito m\u00e1is luxable e permitir\u00eda menos movementos.\nM\u00fasculos do manguito.\nSon en total catro m\u00fasculos.\nM\u00fasculo supraespi\u00f1al.\nO supraespi\u00f1al ins\u00edrese na fosa supraespi\u00f1al da esc\u00e1pula e na ep\u00edfise proximal do \u00famero. Abduce o brazo. Est\u00e1 innervado polo nervio supraescapular.\nM\u00fasculo infraespi\u00f1al.\nO infraespi\u00f1al ins\u00edrese na fosa infraespi\u00f1al da esc\u00e1pula e na ep\u00edfise proximal do \u00famero. Realiza a rotaci\u00f3n externa do brazo. Est\u00e1 innervado polo nervio supraescapular.\nM\u00fasculo redondo menor.\nO redondo menor ins\u00edrese no bordo axilar da esc\u00e1pula e na ep\u00edfise proximal do \u00famero. Produce, ao igual que o infraespi\u00f1al, a rotaci\u00f3n externa do brazo. Est\u00e1 innervado polo nervio axilar.\nM\u00fasculo subescapular.\nO subescapular ins\u00edrese na fosa subescapular da esc\u00e1pula e na ep\u00edfise proximal do \u00famero. Produce a rotaci\u00f3n interna do brazo. Est\u00e1 innervado polo nervio subescapular superior e inferior."}
{"id": "196869", "revid": "85894", "url": "https://gl.wikipedia.org/wiki?curid=196869", "title": "A Gra\u00f1a, Caaveiro, A Capela", "text": "A Gra\u00f1a \u00e9 un lugar da parroquia de Caaveiro no concello coru\u00f1\u00e9s da Capela na comarca do Eume. Ti\u00f1a 21 habitantes no ano 2010 segundo datos do Instituto Nacional de Estad\u00edstica dos cales 11 eran homes e 10 eran mulleres."}
{"id": "196872", "revid": "85894", "url": "https://gl.wikipedia.org/wiki?curid=196872", "title": "A Igrexa, Caaveiro, A Capela", "text": "A Igrexa \u00e9 un lugar da parroquia de Caaveiro no concello coru\u00f1\u00e9s da Capela na comarca do Eume. Ti\u00f1a 16 habitantes no ano 2010 segundo datos do Instituto Nacional de Estad\u00edstica dos cales 7 eran homes e 9 eran mulleres.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
