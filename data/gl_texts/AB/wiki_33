{"id": "121664", "revid": "85894", "url": "https://gl.wikipedia.org/wiki?curid=121664", "title": "Escanlar, L\u00e1ncara, L\u00e1ncara", "text": "Escanlar \u00e9 un lugar da parroquia de L\u00e1ncara, no concello lugu\u00e9s de L\u00e1ncara, na comarca de Sarria. Segundo o Instituto Galego de Estat\u00edstica, no 2008 ti\u00f1a 6 habitantes (3 homes e 3 mulleres), o que non sup\u00f3n ning\u00fan cambio con respecto ao ano 1999 cando contaba cos mesmos habitantes."}
{"id": "121665", "revid": "85894", "url": "https://gl.wikipedia.org/wiki?curid=121665", "title": "Barcela, Barcela, Negueira de Mu\u00f1iz", "text": "Barcela \u00e9 un lugar da parroquia de Barcela, no concello de Negueira de Mu\u00f1iz, na comarca da Fonsagrada, na provincia de Lugo.\nNo ano 2009 ti\u00f1a 3 habitantes, dous homes e unha muller, o que sup\u00f3n que este sexa o ano con maior poboaci\u00f3n da d\u00e9cada, xa que dende o 2000 ao 2003 o lugar estivo despoboado. \nNo 2021, permanec\u00edan 3 habitantes, e os 3 eran homes."}
{"id": "121666", "revid": "85894", "url": "https://gl.wikipedia.org/wiki?curid=121666", "title": "Cancio, Barcela, Negueira de Mu\u00f1iz", "text": "Cancio \u00e9 un lugar da parroquia de Barcela, no concello de Negueira de Mu\u00f1iz, na comarca da Fonsagrada, na provincia de Lugo. No ano 2009 ti\u00f1a 6 habitantes, 3 homes e 3 mulleres, o que sup\u00f3n un aumento nunha persoa en relaci\u00f3n ao padr\u00f3n do ano 2000. No 2021, a poboaci\u00f3n total era de 13 persoas: 10 homes e 3 mulleres.\nHistoria.\nA aldea de Cancio foi deshabit\u00e1ndose pouco a pouco tras a construci\u00f3n do encoro do Salime, nos anos 1950, ata que chegou a despoboarse totalmente. Nos anos 1980, unha parella que chegou ao lugar para participar na experiencia da co\u00f1ecida como Comuna del Foxo comprou e habitou unha das vivendas, onde a\u00ednda residen. En 2010 habit\u00e1ronse outras tres casas. Unha delas foi adquirida e rehabilitada polos promotores de 27113 Comuna, S. Coop. Galega, empresa cooperativa de traballo asociada creada no ano 2011. A empresa habilitou a propiedade co\u00f1ecida antigamente como \u00abEl casar\u00edo de Cancio\u00bb e os terreos de arredor para po\u00f1er en marcha un proxecto de autoemprego que permitise \u00e1s socias establecerse no lugar e promover melloras sociais concretas, como a potenciaci\u00f3n socioecon\u00f3mica do rural, o fomento do cooperativismo ou o coidado medioambiental."}
{"id": "121667", "revid": "85894", "url": "https://gl.wikipedia.org/wiki?curid=121667", "title": "Castelo, Barcela, Negueira de Mu\u00f1iz", "text": "Castelo \u00e9 un lugar da parroquia de Barcela, no concello de Negueira de Mu\u00f1iz, na comarca da Fonsagrada, na provincia de Lugo. No ano 2009 ti\u00f1a 0 habitantes. O padr\u00f3n de habitantes do ano 2003 foi o \u00faltimo no que se d\u00e1 conta da presenza de poboaci\u00f3n neste n\u00facleo. \nNo 2021, no nomencl\u00e1tor, aparec\u00edan 2 habitantes homes."}
{"id": "121668", "revid": "85894", "url": "https://gl.wikipedia.org/wiki?curid=121668", "title": "El Foxo, Barcela, Negueira de Mu\u00f1iz", "text": "El Foxo \u00e9 un lugar da parroquia de Barcela, no concello de Negueira de Mu\u00f1iz, na comarca da Fonsagrada, na provincia de Lugo. A finais da d\u00e9cada de 1970 creouse neste lugar a comuna del Foxo. Segundo o Instituto Galego de Estat\u00edstica, en 2020 ti\u00f1a 11 habitantes (6 homes e 5 mulleres)."}
{"id": "121669", "revid": "85894", "url": "https://gl.wikipedia.org/wiki?curid=121669", "title": "Rozadas, Barcela, Negueira de Mu\u00f1iz", "text": "Rozadas \u00e9 un lugar da parroquia de Barcela, no concello de Negueira de Mu\u00f1iz, na comarca da Fonsagrada, na provincia de Lugo. Dende o ano 2009 ti\u00f1a 0 veci\u00f1os, despois de que no 2006 marchara, segundo o padr\u00f3n de habitantes do Instituto Nacional de Estad\u00edstica, a \u00fanica persoa, un home, que habitaba o n\u00facleo. En 2021, segu\u00eda sen habitantes."}
{"id": "121670", "revid": "85894", "url": "https://gl.wikipedia.org/wiki?curid=121670", "title": "Santalla, Barcela, Negueira de Mu\u00f1iz", "text": "Santalla \u00e9 un lugar da parroquia de Barcela, no concello de Negueira de Mu\u00f1iz, na comarca da Fonsagrada, na provincia de Lugo.\nNo ano 2009 ti\u00f1a 6 habitantes, 2 homes e 4 mulleres, o que sup\u00f3n unha diminuci\u00f3n no n\u00famero de persoas en relaci\u00f3n ao ano 2000, en que os veci\u00f1os eran oito, catro de cada sexo."}
{"id": "121671", "revid": "85894", "url": "https://gl.wikipedia.org/wiki?curid=121671", "title": "Vilaux\u00edn, Barcela, Negueira de Mu\u00f1iz", "text": "Vilaux\u00edn \u00e9 un lugar da parroquia de Barcela, no concello de Negueira de Mu\u00f1iz, na comarca da Fonsagrada, na provincia de Lugo. No ano 2009 ti\u00f1a cinco habitantes (dous homes e tres mulleres), un home e unha muller menos ca en 2000. No 2021, eran 11 persoas, 5 homes e 6 mulleres."}
{"id": "121672", "revid": "85894", "url": "https://gl.wikipedia.org/wiki?curid=121672", "title": "Calabreo, Marentes, Negueira de Mu\u00f1iz", "text": "Calabreo \u00e9 un lugar da parroquia de Marentes, no concello de Negueira de Mu\u00f1iz, na comarca da Fonsagrada, na provincia de Lugo. En 2008 ti\u00f1a oito habitantes (catro homes e catro mulleres), a mesma cantidade ca en 2006."}
{"id": "121673", "revid": "85894", "url": "https://gl.wikipedia.org/wiki?curid=121673", "title": "A Lavandeira, Marentes, Negueira de Mu\u00f1iz", "text": "A Lavandeira \u00e9 un lugar da parroquia de Marentes, no concello de Negueira de Mu\u00f1iz, na comarca da Fonsagrada, na provincia de Lugo. No ano 2008 ti\u00f1a dous habitantes (un home e unha muller), os mesmos ca en 2006."}
{"id": "121674", "revid": "85894", "url": "https://gl.wikipedia.org/wiki?curid=121674", "title": "Pena da Nogueira, Marentes, Negueira de Mu\u00f1iz", "text": "Pena da Nogueira \u00e9 un lugar da parroquia de Marentes, no concello de Negueira de Mu\u00f1iz, na comarca da Fonsagrada, na provincia de Lugo. En 2008 ti\u00f1a sete habitantes (cinco homes e d\u00faas mulleres), m\u00e1is ca en 2006."}
{"id": "121675", "revid": "85894", "url": "https://gl.wikipedia.org/wiki?curid=121675", "title": "Robledo, Marentes, Negueira de Mu\u00f1iz", "text": "Robledo \u00e9 un lugar da parroquia de Marentes, no concello de Negueira de Mu\u00f1iz, na comarca da Fonsagrada, na provincia de Lugo. En 2008 ti\u00f1a catorce habitantes (cinco homes e nove mulleres), m\u00e1is ca en 2006."}
{"id": "121676", "revid": "85894", "url": "https://gl.wikipedia.org/wiki?curid=121676", "title": "Bustelo de Murias, Negueira, Negueira de Mu\u00f1iz", "text": "Bustelo de Murias \u00e9 un lugar da parroquia de Negueira, no concello de Negueira de Mu\u00f1iz, na comarca da Fonsagrada, na provincia de Lugo. En 2008 ti\u00f1a dez habitantes (cinco homes e cinco mulleres), a mesma cantidade ca en 2006."}
{"id": "121677", "revid": "85894", "url": "https://gl.wikipedia.org/wiki?curid=121677", "title": "Pieiga, Negueira, Negueira de Mu\u00f1iz", "text": "Pieiga \u00e9 un lugar da parroquia de Negueira, no concello de Negueira de Mu\u00f1iz, na comarca da Fonsagrada, na provincia de Lugo. En 2008 ti\u00f1a dez habitantes (cinco homes e cinco mulleres), menos ca en 2006."}
{"id": "121678", "revid": "22570", "url": "https://gl.wikipedia.org/wiki?curid=121678", "title": "Seira, Negueira, Negueira de Mu\u00f1iz", "text": "Seira \u00e9 un lugar da parroquia de Negueira, no concello de Negueira de Mu\u00f1iz, na comarca da Fonsagrada, na provincia de Lugo.\nNo ano 2008 ti\u00f1a 14 habitantes, 8 homes e 6 mulleres; o que sup\u00f3n un aumento no n\u00famero de efectivos en relaci\u00f3n ao ano 2006."}
{"id": "121679", "revid": "85894", "url": "https://gl.wikipedia.org/wiki?curid=121679", "title": "Vilaseca, Negueira, Negueira de Mu\u00f1iz", "text": "Vilaseca \u00e9 un lugar da parroquia de Negueira, no concello de Negueira de Mu\u00f1iz, na comarca da Fonsagrada, na provincia de Lugo. No ano 2008 ti\u00f1a sete habitantes (dous homes e cinco mulleres), a mesma cantidade ca en 2006."}
{"id": "121680", "revid": "1131", "url": "https://gl.wikipedia.org/wiki?curid=121680", "title": "Debby Ryan", "text": "Debby Ryan, nada en Huntsville (Alabama) o 13 de xullo de 1993, \u00e9 unha actriz e cantante estadounidense co\u00f1ecida principalmente polo seu papel en The Suite Life on Deck.\nTraxectoria.\nO seu primeiro papel foi en \"Barney &amp; friends\". No 2008 participou como estrela convidada na segunda tempada de \"Zack &amp; Cody\" interpretando a Bailey Pickett. En 2009, apareceu tam\u00e9n nunha serie de episodios de \"Hannah Montana\" et \"Wizards of Waverly Place\". Na actualidade \u00e9 a protagonista da s\u00faa propia serie chamada \"The Suite Life on Deck\"."}
{"id": "121681", "revid": "85894", "url": "https://gl.wikipedia.org/wiki?curid=121681", "title": "Bustarvelle, Ouvia\u00f1o, Negueira de Mu\u00f1iz", "text": "Bustarvelle \u00e9 un lugar da parroquia de Ouvia\u00f1o, no concello de Negueira de Mu\u00f1iz, na comarca da Fonsagrada, na provincia de Lugo. Segundo o Instituto Galego de Estat\u00edstica, en 2020 ti\u00f1a dous habitantes (dous homes), a mesma cantidade ca en 2006."}
{"id": "121682", "revid": "85894", "url": "https://gl.wikipedia.org/wiki?curid=121682", "title": "El Carball\u00edn, Ouvia\u00f1o, Negueira de Mu\u00f1iz", "text": "El Carball\u00edn \u00e9 un lugar da parroquia de Ouvia\u00f1o, no concello de Negueira de Mu\u00f1iz, na comarca da Fonsagrada, na provincia de Lugo. Segundo o Instituto Galego de Estat\u00edstica, en 2020 ti\u00f1a 1 habitante, 1 home."}
{"id": "121683", "revid": "54334", "url": "https://gl.wikipedia.org/wiki?curid=121683", "title": "A Gamalleira, Ouvia\u00f1o, Negueira de Mu\u00f1iz", "text": "A Gamalleira \u00e9 un lugar da parroquia de Ouvia\u00f1o, no concello de Negueira de Mu\u00f1iz, na comarca da Fonsagrada, na provincia de Lugo.\nSegundo o Instituto Galego de Estat\u00edstica, en 2020 ti\u00f1a 10 habitantes (7 homes e 3 mulleres)."}
{"id": "121684", "revid": "85894", "url": "https://gl.wikipedia.org/wiki?curid=121684", "title": "Ouvia\u00f1o, Ouvia\u00f1o, Negueira de Mu\u00f1iz", "text": "Ouvia\u00f1o \u00e9 un lugar da parroquia de Ouvia\u00f1o no concello de Negueira de Mu\u00f1iz, na comarca da Fonsagrada, na provincia de Lugo. Segundo o Instituto Galego de Estat\u00edstica, en 2020 ti\u00f1a 7 habitantes."}
{"id": "121685", "revid": "85894", "url": "https://gl.wikipedia.org/wiki?curid=121685", "title": "Tallobre, Ouvia\u00f1o, Negueira de Mu\u00f1iz", "text": "Tallobre \u00e9 un lugar da parroquia de Ouvia\u00f1o, no concello de Negueira de Mu\u00f1iz, na comarca da Fonsagrada, na provincia de Lugo. No ano 2008 ti\u00f1a oito habitantes (tres homes e cinco mulleres), a mesma cantidade ca en 2006."}
{"id": "121686", "revid": "85894", "url": "https://gl.wikipedia.org/wiki?curid=121686", "title": "Vilarmeor, Ouvia\u00f1o, Negueira de Mu\u00f1iz", "text": "Vilarmeor \u00e9 un lugar da parroquia de Ouvia\u00f1o, no concello de Negueira de Mu\u00f1iz, na comarca da Fonsagrada, na provincia de Lugo. No ano 2008 ti\u00f1a oito habitantes (seis homes e d\u00faas mulleres), o que sup\u00f3n un aumento en relaci\u00f3n ao ano 2006."}
{"id": "121687", "revid": "85894", "url": "https://gl.wikipedia.org/wiki?curid=121687", "title": "Entralgo, R\u00edo de Porto, Negueira de Mu\u00f1iz", "text": "Entralgo \u00e9 un lugar da parroquia de R\u00edo de Porto, no concello de Negueira de Mu\u00f1iz, na comarca da Fonsagrada, na provincia de Lugo. No ano 2008 ti\u00f1a 9 habitantes (5 homes e 4 mulleres), un menos ca no ano 2000."}
{"id": "121688", "revid": "85894", "url": "https://gl.wikipedia.org/wiki?curid=121688", "title": "R\u00edo da Raseda, R\u00edo de Porto, Negueira de Mu\u00f1iz", "text": "R\u00edo da Raseda \u00e9 un lugar da parroquia de R\u00edo de Porto, no concello de Negueira de Mu\u00f1iz, na comarca da Fonsagrada, na provincia de Lugo. No ano 2008 ti\u00f1a 1 habitante (1 home), un menos ca no ano 2000."}
{"id": "121689", "revid": "85894", "url": "https://gl.wikipedia.org/wiki?curid=121689", "title": "Sarceada, R\u00edo de Porto, Negueira de Mu\u00f1iz", "text": "Sarceada \u00e9 un lugar da parroquia de R\u00edo de Porto, no concello de Negueira de Mu\u00f1iz, na comarca da Fonsagrada, na provincia de Lugo. No ano 2008 ti\u00f1a 5 habitantes (3 homes e 2 mulleres), a mesma cantidade ca en 2006."}
{"id": "121690", "revid": "85894", "url": "https://gl.wikipedia.org/wiki?curid=121690", "title": "Vilagud\u00edn, R\u00edo de Porto, Negueira de Mu\u00f1iz", "text": "Vilagud\u00edn \u00e9 un lugar da parroquia de R\u00edo de Porto, no concello de Negueira de Mu\u00f1iz, na comarca da Fonsagrada, na provincia de Lugo. Est\u00e1 deshabitado polo menos desde o ano 2000."}
{"id": "121691", "revid": "85894", "url": "https://gl.wikipedia.org/wiki?curid=121691", "title": "Ernes, San Pedro de Ernes, Negueira de Mu\u00f1iz", "text": "Ernes \u00e9 un lugar da parroquia de San Pedro de Ernes, no concello de Negueira de Mu\u00f1iz, na comarca da Fonsagrada, na provincia de Lugo. En 2008 ti\u00f1a dez habitantes (sete homes e tres mulleres), m\u00e1is ca en 2006."}
{"id": "121692", "revid": "85894", "url": "https://gl.wikipedia.org/wiki?curid=121692", "title": "Escanlar, San Pedro de Ernes, Negueira de Mu\u00f1iz", "text": "Escanlar \u00e9 un lugar da parroquia de San Pedro de Ernes, no concello de Negueira de Mu\u00f1iz, na comarca da Fonsagrada, na provincia de Lugo. No ano 2008 ti\u00f1a un habitante (unha muller), a mesma cantidade ca en 2006.\nEscanlar \u00e9 probablemente a localidade lucense m\u00e1is oriental."}
{"id": "121693", "revid": "85894", "url": "https://gl.wikipedia.org/wiki?curid=121693", "title": "Vilar, San Pedro de Ernes, Negueira de Mu\u00f1iz", "text": "Vilar \u00e9 un lugar da parroquia de San Pedro de Ernes, no concello de Negueira de Mu\u00f1iz, na comarca da Fonsagrada, na provincia de Lugo. En 2008 ti\u00f1a oito habitantes (sete homes e unha muller), m\u00e1is ca en 2006."}
{"id": "121696", "revid": "1410", "url": "https://gl.wikipedia.org/wiki?curid=121696", "title": "Nudez", "text": "Nudez \u00e9 o estado de carencia de roupas ou vestidos, o cal implica a exposici\u00f3n da pel e das partes \u00edntimas. No mundo da arte \u00e9 un x\u00e9nero art\u00edstico que representa figuras humanas despoxadas de vestimenta, cuxa orixe se remonta aos inicios da arte prehist\u00f3rica. Acadou o seu apoxeo durante a Antig\u00fcidade cl\u00e1sica e o Renacemento. A nudez en certas culturas occidentais pode considerarse er\u00f3tica e noutras ser un estado normal ao que non se asigna ningunha sensaci\u00f3n ou emoci\u00f3n particular."}
{"id": "121697", "revid": "98629", "url": "https://gl.wikipedia.org/wiki?curid=121697", "title": "Museo do Prado", "text": "O Museo do Prado (oficialmente Museo Nacional del Prado) situado en Madrid, \u00e9 unha das pinacotecas m\u00e1is importantes do mundo, singularmente rica en cadros de mestres dos s\u00e9culos XVI ao XIX. O seu principal atractivo radica na ampla presenza de obras de Vel\u00e1zquez, Goya, Tiziano e Rubens, dos que pos\u00fae as mellores colecci\u00f3ns que existen a nivel mundial, ao que hai que sumar as colecci\u00f3ns de autores como El Greco, Murillo, Jos\u00e9 de Ribera, Zurbar\u00e1n, Rafael, Veronese, Tintoretto, van Dyck ou Hieronymus Bosch, entre outros. As habituais limitaci\u00f3ns de espazo explican que o museo exhiba unha selecci\u00f3n de obras de m\u00e1xima calidade (unhas 900 pinturas), do total de 7800 que ten no seu inventario.\nTam\u00e9n \u00e9 destacable a s\u00faa colecci\u00f3n de escultura grega e romana que prov\u00e9n das colecci\u00f3ns reais espa\u00f1olas e de sitios como Pompeia.\nHistoria.\nO edificio que alberga o museo foi concibido inicialmente polo conde de Floridablanca Jos\u00e9 Mo\u00f1ino y Redondo, Primeiro Secretario de Estado do rei Carlos III, como Real Gabinete de Historia Natural, enmarcado nunha serie de instituci\u00f3ns de car\u00e1cter cient\u00edfico pensadas segundo a mentalidade da Ilustraci\u00f3n para reurbanizar o paseo chamado \"Sal\u00f3n del Prado\". Para este fin, Carlos III contou cun dos seus arquitectos predilectos, Juan de Villanueva, autor tam\u00e9n do Xard\u00edn Bot\u00e1nico e do Real Observatorio Astron\u00f3mico.\nO proxecto arquitect\u00f3nico foi aprobado polo rei en 1786 e supuxo un dos cumios do Neoclasicismo espa\u00f1ol, a pesar de que a longa duraci\u00f3n das obras e outros acontecementos apartasen o resultado definitivo do dese\u00f1o inicial. As obras tiveron lugar durante os reinados de Carlos III e Carlos IV, quedando rematado a principios do s\u00e9culo XIX. A chegada das tropas francesas e a guerra da Independencia espa\u00f1ola deixaron a s\u00faa pegada nel, xa que se destinou a cuartel de cabalar\u00eda e quedou practicamente en ru\u00ednas. Mesmo as placas de chumbo dos tellados foron fundidas para facer balas.\nGrazas ao interese de Fernando VII e especialmente da s\u00faa dona, Isabel de Braganza, iniciouse a partir de 1818 a recuperaci\u00f3n do edificio sobre a base de novos dese\u00f1os de Villanueva, substitu\u00eddo trala s\u00faa morte polo seu disc\u00edpulo Antonio L\u00f3pez Aguado.\nO \"Museo Real de Pinturas\" inaugurouse o 19 de novembro de 1819 e amosaba algunhas das mellores pezas das colecci\u00f3ns reais, trasladadas dende os \"Reales Sitios\". Nese momento contaba con tres salas con 311 cadros, todos eles da escola espa\u00f1ola. Nos seguintes anos f\u00f3ronse engadindo salas e obras, destacando a incorporaci\u00f3n dos fondos do Museo de la Trinidad, absorbido en 1872.\nTralo derrocamento de Isabel II de Espa\u00f1a en 1868, o museo real pasou a ser nacional, design\u00e1ndose Museo Nacional de Pintura y Escultura ata que o 14 de maio de 1920, por un Real Decreto recibiu o nome de \"Museo Nacional del Prado\", nome polo que xa era co\u00f1ecido anteriormente, por estar constru\u00eddo sobre os terreos do antigo prado dos Xer\u00f3nimos. Outras colecci\u00f3ns que se engadiron ao Prado foron as do Museo de Arte Moderna, ag\u00e1s as obras do s\u00e9culo XX, en 1971, o Museo-Biblioteca de Ultramar e o Museo Iconogr\u00e1fico.\nDurante o s\u00e9culo XIX e parte do XX o Prado sufriu unha certa precariedade por falta de apoio e recursos do estado. Unha parte do persoal resid\u00eda no propio museo e a le\u00f1a das estufas provocou alarmas de incendios. Durante a guerra civil espa\u00f1ola as grandes obras do Prado foron evacuadas, viaxando por Valencia, Catalu\u00f1a e Xenebra, volvendo ao final da guerra.\nAs limitaci\u00f3ns de espazo foron continuas ata que en 1995 se convocou un concurso para a s\u00faa remodelaci\u00f3n que foi ga\u00f1ado polos arquitectos Dionisio Hern\u00e1ndez Gil e Rafael Olalquiaga. As obras tiveron lugar entre 1996 e 2001. En 1995 firmouse un acordo para a ampliaci\u00f3n do museo. Tras un concurso de ideas, foi adxudicado a Rafael Moneo.\nObras do Prado en Galicia.\nO Prado ten m\u00e1is de tres mil obras depositadas en diversos museos, entre elas, 325 en Galicia.\nO Museo de Belas Artes da Coru\u00f1a pos\u00fae 75 cadros, como \"A apoteose de H\u00e9rcules\", de Jean Baptiste Borkens. No Museo de Pontevedra hai outras 74 obras, entre elas un cadro atribu\u00eddo a Antonio Puga, nado en Ourense. Outras trinta est\u00e1n depositadas no Museo Provincial de Lugo.\nEn xeral, as obras presentes en Galicia te\u00f1en algunha relaci\u00f3n cos museos nos que est\u00e1n, como o \"Santiago peregrino\" de Xo\u00e1n de Flandres ou \"R\u00eda de Mera. Costas galegas\", de Francisco Llorens."}
{"id": "121698", "revid": "22570", "url": "https://gl.wikipedia.org/wiki?curid=121698", "title": "Tite Curet Alonso", "text": "Catalino \"Tite\" Curet Alonso, nado en Guayama o 26 de febreiro de 1926 e finado en Maryland o 5 de agosto de 2003, foi un reco\u00f1ecido compositor portorrique\u00f1o de m\u00e1is de 2.000 canci\u00f3ns de m\u00fasica salsa.\nTraxectoria.\nO pai de Alonso era un profesor de castel\u00e1n e m\u00fasico na banda de Simon Madera. Ti\u00f1a o rapaz dous anos en 1928 cando seus pais se divorciaron. Xunto coa nai, a irm\u00e1 e mais a avoa trasladouse ao barrio hispano obreiro en Santurce, dentro dun sector pobre de Santurce que fai parte de San Xo\u00e1n. Al\u00ed comezou a s\u00faa andaina musical. En 1941 cando ti\u00f1a 15 anos, escribiu a s\u00faa primeira canci\u00f3n. Cando mozo, os seus amigos eran Rafael Cortijo, Ismael Rivera e Daniel Santos, entre outros.\nIngresou m\u00e1is tarde na Universidade de Porto Rico, onde estudou xornalismo e sociolox\u00eda. Traballou para o Servizo Postal dos Estados Unidos durante m\u00e1is de vinte anos namentres compu\u00f1a canci\u00f3ns. En 1960 trasladouse a Nova York e traballou para o xornal \"A Prensa\" como xornalista dos deportes. Escribiu canci\u00f3ns sobre temas sociais e rom\u00e1nticos que falaban dos negros pobres e das dificultades \u00e1s que se enfrontan. Tam\u00e9n centrou moitas das s\u00faas canci\u00f3ns no que o chamou a beleza dos negros caribe\u00f1os."}
{"id": "121699", "revid": "25871", "url": "https://gl.wikipedia.org/wiki?curid=121699", "title": "Sim\u00f3n D\u00edaz", "text": "Sim\u00f3n Narciso D\u00edaz M\u00e1rquez, nado en Barbacoas, Aragua, o 8 de agosto de 1928 e finado en Caracas o 19 de febreiro de 2014 foi un m\u00fasico, compositor e int\u00e9rprete venezolano de m\u00fasica popular. A s\u00faa obra \u00e9 considerada como un dos legados m\u00e1is importantes tanto para a m\u00fasica venezolana coma para o repertorio musical latinoamericano en xeral."}
{"id": "121701", "revid": "25871", "url": "https://gl.wikipedia.org/wiki?curid=121701", "title": "Felipe Arriaga", "text": "Felipe Arriaga, nado en Michoac\u00e1n en 1937 e finado en 1988, foi un cantante e actor mexicano. Naceu co nome de Jos\u00e9 Luis Aguilar Oseguera, no Rancho El Pitayo, municipio de Cotija de la Paz. Foi o und\u00e9cimo fillo do matrimonio de Gerardo e Meche Aguilar."}
{"id": "121702", "revid": "25871", "url": "https://gl.wikipedia.org/wiki?curid=121702", "title": "Agust\u00edn Lara", "text": "Agust\u00edn Lara, tam\u00e9n co\u00f1ecido co alcume \"El flaco de oro\", nado en Tlacotalpan, no estado de Veracruz, o 30 de outubro de 1897 e finado o 6 de novembro de 1970, foi un compositor e int\u00e9rprete de canci\u00f3ns populares e boleros mexicano. Foi unhas das figuras m\u00e1is populares do seu tempo e do seu x\u00e9nero. A s\u00faa obra \u00e9 amplamente apreciada non s\u00f3 en M\u00e9xico, sen\u00f3n en todo o mundo hispano. \"Amor de mis amores\" ou \"Piensa en m\u00ed\" son t\u00edtulos da s\u00faa autor\u00eda."}
{"id": "121703", "revid": "25871", "url": "https://gl.wikipedia.org/wiki?curid=121703", "title": "Elvira R\u00edos", "text": "Elvira Gallegos Cerda, co\u00f1ecida artisticamente como Elvira R\u00edos, nada o 16 de novembro de 1913 na Cidade de M\u00e9xico e finada na mesma cidade o 13 de xaneiro de 1987, foi unha cantante mexicana.\nTraxectorias.\nOs seus meirande \u00e9xitos foron os boleros de Agust\u00edn Lara \"Noche de ronda\" e \"Ausencia\", que a converteron nunha estrela do espect\u00e1culo. As\u00ed mesmo, participou nalg\u00fans filmes con directores coma John Ford."}
{"id": "121704", "revid": "92340", "url": "https://gl.wikipedia.org/wiki?curid=121704", "title": "Rogelio Mart\u00ednez D\u00edaz", "text": "Rogelio Mart\u00ednez D\u00edaz, alcumado \"El Gallego\", nado en Matanzas o 7 de setembro de 1905 e finado en Nova York o 13 de maio de 2001, foi un m\u00fasico cubano.\nTraxectoria.\nFoi director da Sonora Matancera dende 1948, na que xa ingresara en 1926. Como int\u00e9rprete tocaba a guitarra e participaba no coro. As\u00ed mesmo foi o descubridor de figuras coma Celia Cruz, Nelson Pinedo, Carlos Argentino, Bienvenido Granda, Gloria D\u00edaz ou Rodolfo Hoyos, entre outros. Formou parte do exilio cubano nos Estados Unidos dende o 15 de xullo de 1960, non volvendo nunca pisar o seu pa\u00eds."}
{"id": "121705", "revid": "6939", "url": "https://gl.wikipedia.org/wiki?curid=121705", "title": "Sonora Matancera", "text": ""}
{"id": "121706", "revid": "6939", "url": "https://gl.wikipedia.org/wiki?curid=121706", "title": "Sonora Dinamita", "text": ""}
{"id": "121707", "revid": "6939", "url": "https://gl.wikipedia.org/wiki?curid=121707", "title": "Sonora Siguaray", "text": ""}
{"id": "121709", "revid": "1131", "url": "https://gl.wikipedia.org/wiki?curid=121709", "title": "IES Manuel Murgu\u00eda", "text": "O Instituto de Ensino Secundario Manuel Murgu\u00eda \u00e9 un centro educativo p\u00fablico situado en Arteixo, que imparte ensino de Educaci\u00f3n Secundaria Obrigatoria (ESO) e Bacharelato. Tam\u00e9n \u00e9 sede da Secci\u00f3n de Arteixo da Escola Oficial de Idiomas da Coru\u00f1a.\nDepende da Conseller\u00eda de Educaci\u00f3n da Xunta de Galicia.\nConta con dous edificios, que acollen unha media de entre 750 e 850 alumnos. A directora, en 2022, \u00e9 Mar\u00eda Bego\u00f1a Campos Souto.\nProxectos e actividades.\nO Manuel Murgu\u00eda realizou varias actividades solidarias, como galas solidarias con C\u00e1ritas para loitar contra a fame.\nO centro recibiu un premio da Xunta en 2020 por un proxecto social que fomentaba a igualdade e a non discriminaci\u00f3n.\nAdemais conta cunha publicaci\u00f3n, a \"Revista Pudingas\", creada polos alumnos e financiada polo Departamento de Dinamizaci\u00f3n Ling\u00fc\u00edstica."}
{"id": "121710", "revid": "5312", "url": "https://gl.wikipedia.org/wiki?curid=121710", "title": "Ginowan", "text": "Ginowan (\u5b9c\u91ce\u6e7e\u5e02, \u304e\u306e\u308f\u3093\u3057, \"Ginowan-shi\") \u00e9 un concello da prefectura de Okinawa no Xap\u00f3n. Est\u00e1 situado \u00f3 sur da illa de Okinawahont\u014d. A s\u00faa superficie \u00e9 de 19,70\u00a0km\u00b2, a poboaci\u00f3n \u00e9 de 92.138 habitantes (2009) e ten unha densidade de poboaci\u00f3n de 4.680 h/km\u00b2.\nO concello de Ginowan limita cos concellos de Urasoe, Nishihara, Nakagusuku, Kitanakagusuku e Chatan."}
{"id": "121711", "revid": "5312", "url": "https://gl.wikipedia.org/wiki?curid=121711", "title": "Urasoe", "text": "Urasoe (\u6d66\u6dfb\u5e02, \u3046\u3089\u305d\u3048\u3057, \"Urasoe-shi\") \u00e9 un concello da prefectura de Okinawa no Xap\u00f3n. Est\u00e1 situado \u00f3 sur da illa de Okinawahont\u014d. A s\u00faa superficie \u00e9 de 19,09\u00a0km\u00b2, a poboaci\u00f3n \u00e9 de 109.077 habitantes (2009) e ten unha densidade de poboaci\u00f3n de 5.710 h/km\u00b2.\nO concello de Urasoe limita cos concellos de Naha, Nishihara e Ginowan."}
{"id": "121712", "revid": "89787", "url": "https://gl.wikipedia.org/wiki?curid=121712", "title": "Uruma", "text": "Uruma (\u3046\u308b\u307e\u5e02, \u3046\u308b\u307e\u3057, \"Uruma-shi\") \u00e9 un concello da prefectura de Okinawa no Xap\u00f3n. Est\u00e1 situado no centro da illa de Okinawahont\u014d. A s\u00faa superficie \u00e9 de 86,08\u00a0km\u00b2 e a poboaci\u00f3n de 114.763 habitantes (2009) e ten unha densidade de poboaci\u00f3n de 1.330 h/km\u00b2.\nO concello de Uruma limita cos concellos de Okinawa, de Onna e de Kin."}
{"id": "121713", "revid": "5312", "url": "https://gl.wikipedia.org/wiki?curid=121713", "title": "Chitose", "text": "Chitose (\u5343\u6b73\u5e02, \u3061\u3068\u305b\u3057, \"Chitose-shi\") \u00e9 un concello da prefectura de Hokkaid\u014d no Xap\u00f3n. Est\u00e1 situado ao sur da illa de Hokkaid\u014d, na subprefectura de Ishikari. A s\u00faa superficie \u00e9 de 594,95\u00a0km\u00b2, a poboaci\u00f3n \u00e9 de 92.732 habitantes (2009) e ten unha densidade de poboaci\u00f3n de 156 h/km\u00b2.\nO concello de Chitose limita cos concellos de Sapporo, Eniwa (que son da subprefectura de Ishikari); de Date, Shiraoi, Tomakomai, Abira (que son da subprefectura de Iburi); de Naganuma e Yuni (que son da subprefectura de Sorachi)."}
{"id": "121714", "revid": "5312", "url": "https://gl.wikipedia.org/wiki?curid=121714", "title": "Eniwa", "text": "Eniwa (\u6075\u5ead\u5e02, \u3048\u306b\u308f\u3057, \"Eniwa-shi\") \u00e9 un concello da prefectura de Hokkaid\u014d no Xap\u00f3n. Est\u00e1 situado ao sur da illa de Hokkaid\u014d, na subprefectura de Ishikari. A s\u00faa superficie \u00e9 de 594,95\u00a0km\u00b2, a poboaci\u00f3n \u00e9 de 92.732 habitantes (2009) e ten unha densidade de poboaci\u00f3n de 156 h/km\u00b2.\nO concello de Eniwa limita cos concellos de Kitahiroshima, Sapporo, de Chitose (que son da subprefectura de Ishikari); e Naganuma (este \u00faltimo \u00e9 da subprefectura de Sorachi)."}
{"id": "121716", "revid": "56817", "url": "https://gl.wikipedia.org/wiki?curid=121716", "title": "Subprefectura de Ishikari", "text": "A Subprefectura de Ishikari (\u77f3\u72e9\u652f\u5e81, \u3044\u3057\u304b\u308a\u3057\u3061\u3087\u3046, \"Ishikari-shich\u014d\") \u00e9 unha subprefectura da prefectura de Hokkaid\u014d do Xap\u00f3n. Ten 3.539,84\u00a0km\u00b2 de superficie e unha poboaci\u00f3n de 2.310.001 habitantes (2005) "}
{"id": "121717", "revid": "89787", "url": "https://gl.wikipedia.org/wiki?curid=121717", "title": "Subprefectura de Abashiri", "text": "A Subprefectura de Abashiri (\u7db2\u8d70\u652f\u5e81, \u3042\u3070\u3057\u308a\u3057\u3061\u3087\u3046, \"Abashiri-shich\u014d\") \u00e9 unha subprefectura da prefectura de Hokkaid\u014d do Xap\u00f3n. Ten 10.690,09\u00a0km\u00b2 de superficie e unha poboaci\u00f3n de 329.446 habitantes (2004)"}
{"id": "121718", "revid": "56817", "url": "https://gl.wikipedia.org/wiki?curid=121718", "title": "Subprefectura de Hidaka", "text": "A Subprefectura de Hidaka (\u65e5\u9ad8\u652f\u5e81, \u3072\u3060\u304b\u3057\u3061\u3087\u3046, \"Hidaka-shich\u014d\") \u00e9 unha subprefectura da prefectura de Hokkaid\u014d do Xap\u00f3n. Ten 10.690,09\u00a0km\u00b2 de superficie e unha poboaci\u00f3n de 329.446 habitantes (2004). A s\u00faa capital \u00e9 Urakawa-chou\nXeograf\u00eda.\nCidades.\nNon hai cidade na subprefectura."}
{"id": "121719", "revid": "56817", "url": "https://gl.wikipedia.org/wiki?curid=121719", "title": "Subprefectura de Sorachi", "text": "A Subprefectura de Sorachi (\u7a7a\u77e5\u652f\u5e81, \u305d\u3089\u3061\u3057\u3061\u3088\u3046, \"Sorachi-shich\u014d\") \u00e9 unha subprefectura da prefectura de Hokkaid\u014d do Xap\u00f3n. Ten 6.558,26\u00a0km\u00b2 de superficie e unha poboaci\u00f3n de 373.736 habitantes (2004). A s\u00faa capital \u00e9 Iwamizawa-shi"}
{"id": "121720", "revid": "56817", "url": "https://gl.wikipedia.org/wiki?curid=121720", "title": "Subprefectura de S\u014dya", "text": "A Subprefectura de S\u014dya (\u5b97\u8c37\u652f\u5e81, \u305d\u3046\u3084\u3057\u3061\u3088\u3046, \"S\u014dya-shich\u014d\") \u00e9 unha subprefectura da prefectura de Hokkaid\u014d do Xap\u00f3n. Ten 4.050,84\u00a0km\u00b2 de superficie e unha poboaci\u00f3n de 71.328 habitantes (2009). A s\u00faa capital \u00e9 Wakkanai-shi."}
{"id": "121723", "revid": "5312", "url": "https://gl.wikipedia.org/wiki?curid=121723", "title": "Pantasma (esp\u00edrito)", "text": "As pantasmas (do grego \u03c6\u03ac\u03bd\u03c4\u03b1\u03c3\u03bc\u03b1, \"aparici\u00f3n\"), no folclore de moitas culturas, son supostos esp\u00edritos ou almas desencarnadas que se manifestan entre os vivos de forma perceptible (por exemplo, tomando unha aparencia visible, producindo sons ou cheiros ou desprazando obxectos (poltergeist), principalmente en lugares que frecuentaban en vida, ou en asociaci\u00f3n coas s\u00faas persoas pr\u00f3ximas.\nEstudos recentes indican que moitos occidentais cren nas pantasmas (nos Estados Unidos, unha enquisa amosou que o 32% cre na existencia de pantasmas) e na vida logo da morte (o Al\u00e9n).\nDescrici\u00f3n.\nA crenza nas pantasmas, testemu\u00f1ada dende os primeiros textos escritos, sumerios e exipcios, at\u00f3pase espallada por todo o mundo, con variantes moi diversas. Unha das teor\u00edas que intentan explicar a relixi\u00f3n derivar\u00edaos da tendencia do pensamento primitivo e prel\u00f3xico a considerar que o mundo dos so\u00f1os forma tam\u00e9n parte do real; xa que logo, ver en so\u00f1os a persoas falecidas indica que non morreron e que poden interferir na vida real. A orixe das pantasmas, pois, non ser\u00eda distinto ao da relixi\u00f3n en xeral.\nNas civilizaci\u00f3ns orientais (como a civilizaci\u00f3n chinesa e civilizaci\u00f3n india), moita xente cre na reencarnaci\u00f3n. Engadida a esta visi\u00f3n e dentro do estudo da Metaf\u00edsica, as pantasmas son almas que rexeitan ser 'recicladas' dentro do ciclo do Samsara (ciclo da reencarnaci\u00f3n), porque deixaron algunha tarefa por rematar. Os perfectos metaf\u00edsicos, ou os exorcistas de diversas relixi\u00f3ns, poden axudar \u00e1 pantasma a reencarnarse ou facela esvaecerse da existencia sobre desta dimensi\u00f3n cuaternaria (segundo a Metaf\u00edsica). Na crenza chinesa e india, ademais de reencarnar, unha pantasma pode tam\u00e9n optar \u00e1 inmortalidade, transform\u00e1ndose en semideus e poder a trav\u00e9s da s\u00faa elevaci\u00f3n espiritual trascender diversos planos, ademais de servir aos seres humanos, ou pode ir ao inferno e sufrir por ciclos karm\u00e1ticos.\nOutras relixi\u00f3ns orientais, como o Shinto no Xap\u00f3n, reco\u00f1ecen a existencia de esp\u00edritos de todo tipo e aceptan a crenza en pantasmas como parte da vida coti\u00e1.\nEn occidente, conc\u00edbese xeralmente \u00e1s pantasmas como almas en pena que non poden atopar descanso trala s\u00faa morte e quedan atrapadas entre este mundo e o cosmos. A imposibilidade de atopar descanso responde a unha tarefa que o defunto deixou pendente ou inconclusa: as\u00ed, pode tratarse dunha v\u00edtima que reclama vinganza ou dun criminal que por algunha causa (ser soterrado con s\u00edmbolos sagrados, por exemplo) ve diferido o seu ingreso no purgatorio ou inferno. Este \u00e9 o caso da Santa Compa\u00f1a, considerada pola cultura popular de finais do s\u00e9culo XX e comezos do XXI como unha das lendas da mitolox\u00eda popular galega m\u00e1is arraigada no medio rural.\nNa cultura contempor\u00e1nea.\nNa maior\u00eda das culturas contempor\u00e1neas, as aparici\u00f3ns de pantasmas est\u00e1n vencelladas a unha sensaci\u00f3n de medo ou arrep\u00edo. As aparici\u00f3ns son fonte importante de estudo de recentemente nadas pseudociencias, tal \u00e9 o caso da parapsicolox\u00eda. A\u00ednda \u00e9 tam\u00e9n importante dentro do estudo de certas relixi\u00f3ns, coma no islam, o Budismo, Xainismo, Hindu\u00edsmo, Shintoismo, Espiritualismo e Cristianismo, a\u00ednda que cada unha est\u00fadao de xeito diferente.\nNas crenzas da Nova Era, int\u00e9ntase racionalizar a crenza tradicional afirmando que as pantasmas son c\u00famulos de enerx\u00eda negativa ou que se trata de imaxes hologr\u00e1ficas de persoas que deixaron impregnado o ambiente coa s\u00faa imaxe e as s\u00faas actividades.\nComunicaci\u00f3n con pantasmas?\nA medida que o home moderno foi desenvolvendo novas tecnolox\u00edas de comunicaci\u00f3n, os interesados en establecer contacto coas pantasmas trataron de empregalas con este prop\u00f3sito: as\u00ed, f\u00e1lase de psicofon\u00edas (gravaci\u00f3ns sonoras nas que supostamente \u00f3ese a voz ou os movementos dalg\u00fan defunto) e das psicoimaxes (imaxes est\u00e1ticas ou en movemento nas que, presuntamente, pode distinguirse algunha presenza pantasmal). Con todo, quen pretenden xustificar a existencia doutro mundo e comunicaci\u00f3n co mesmo deben xustificar primeiro por que case todas as manifestaci\u00f3ns espirituais adoitan ser aplicaci\u00f3ns da Psicolox\u00eda do engano ou fraudes, como con frecuencia amosaron magos como Harry Houdini ou James Randi. \nAs\u00ed, mediante a comunicaci\u00f3n, tam\u00e9n se foi desenvolvendo o concepto cient\u00edfico sobre este tipo de fen\u00f3menos. Crese que m\u00e1is que algunha manifestaci\u00f3n divina ou arrepiante \u00e9 unha liberaci\u00f3n de enerx\u00eda do corpo, dito doutra xeito, unha \"evoluci\u00f3n\" da vida no mundo terrenal.\nPantasmas soadas.\nNo Pazo de Hampton Court foi gravado nun v\u00eddeo a hipot\u00e9tica pantasma dunha das donas de Henrique VIII. Tam\u00e9n foi fotografado varias veces unha pantasma nunha biblioteca dos Estados Unidos, a co\u00f1ecida como Lady in gray ou Muller de gris. Hai as\u00ed mesmo un par de v\u00eddeos desconcertantes que esperan aclaraci\u00f3n cient\u00edfica. Por outra banda, hai fen\u00f3menos como as teleplastias de B\u00e9lmez ou Caras de B\u00e9lmez que seguen sen explicaci\u00f3n cient\u00edfica algunha.\nPantasmas na literatura.\nSon moitos os escritores que trataron o tema, xeralmente dende o punto de vista da creaci\u00f3n de contos de terror. Comezou o x\u00e9nero co Romanticismo, a finais do s\u00e9culo XVIII, mais foi no XIX cando co\u00f1eceu o seu m\u00e1ximo auxe. Alg\u00fans autores: E. T. A. Hoffmann, Sheridan Le Fanu, M. R. James, Robert Louis Stevenson, Henry James, Edith Wharton, Algernon Blackwood, Arthur Machen, M. P. Shiel etc."}
{"id": "121726", "revid": "98629", "url": "https://gl.wikipedia.org/wiki?curid=121726", "title": "Peltre", "text": "O peltre \u00e9 unha aliaxe tradicionalmente constitu\u00edda por entre o 85 % e o 99 % de esta\u00f1o e o resto de antimonio, cobre, cinc e bismuto, e \u00e1s veces, menos comunmente hoxe en d\u00eda, chumbo. \u00c1s veces incorp\u00f3rase tam\u00e9n unha pequena cantidade de prata.\nEtimolox\u00eda.\nA palabra peltre probabelmente deriva da inglesa \"pewter\", que quizais sexa unha alteraci\u00f3n da voz \"spelter\", termo empregado en ingl\u00e9s para denominar \u00e1s aliaxe de zinc, e que orixinariamente era un sin\u00f3nimo popular de zinc.\nCaracter\u00edsticas.\n\u00c9 un material male\u00e1bel, mol e de cor branca, con algunha similitude \u00e1 prata, pouco reactivo, e que funde entre os 170 e os 320 \u00b0C, polo que a s\u00faa utilizaci\u00f3n para adornos \u00e9 moi com\u00fan. Dur\u00e1bel, co tempo adquire unha interesante p\u00e1tina e pode d\u00e1rselle dureza se se lle agrega unha pequena porcentaxe de chumbo, que lle d\u00e1, ademais, unha tonalidade azulada. O seu aspecto \u00e9 brillante, pu\u00eddo e parecido \u00e1 prata, e que, ao igual que este metal, tende a ennegrecerse por efecto da oxidaci\u00f3n se non recibe un tratamento qu\u00edmico.\nTipos.\nTradicionalmente hai tres tipos de peltre:\nO peltre era o material que utilizaban os famosos picheleiros de Santiago para fabricaren os picheis e outros utensilios de coci\u00f1a, art\u00edsticos ou empregados para o culto nas igrexas. Esta substancia, as\u00ed mesmo, foi utilizada en 1827 por Joseph Nic\u00e9phore Ni\u00e9pce para tomar a s\u00faa primeira fotograf\u00eda, a titulada \"Vista dende a vent\u00e1 en Le Gras\".\nHistoria.\nO \"peltre\" comezou a usarse a comezos da Idade de bronce no Oriente Pr\u00f3ximo e na China. A peza m\u00e1is antiga de peltre encontrouse nunha tumba do antigo Exipto de 1450 a.C. Este material foi estendido por toda Europa polos romanos, que o utilizaban, entre outros usos, para a construci\u00f3n de acuedutos.\nDurante a Idade Media o peltre creceu en popularidade para a fabricaci\u00f3n de adornos, e substitu\u00edndo as louzas de madeira nas casas acomodadas. As\u00ed mesmo, nas igrexas m\u00e1is pobres era utilizado como substituto da prata. Probabelmente o uso do peltre foi causa na \u00e9poca romana e na Idade Media, de numerosos casos de saturnismo (intoxicaci\u00f3n por chumbo).\nDurante os s\u00e9culos XVIII e XIX gozou de gran popularidade nos Estados Unidos para a fabricaci\u00f3n de vaixelas adicadas a casas de clase media e alta. Tam\u00e9n, nese pa\u00eds serviu en 1776 para a cu\u00f1axe dunha das s\u00faas primeiras moedas durante a Guerra de Independencia, o co\u00f1ecido como d\u00f3lar Continental.\nHoxe en d\u00eda, e popularmente, tam\u00e9n se chama peltre aos utensilios de metal ba\u00f1ados cunha capa cer\u00e1mica ou esmalte cer\u00e1mico, xeralmente branco.\nEn Galicia: pichel e picheleiros.\nEn galego denom\u00ednase pichel a unha xerra alta, de secci\u00f3n circular, m\u00e1is ancha na base ca no colo, xeralmente de esta\u00f1o e cunha tapa unida \u00e1 asa. Sarmiento indicou que esta xerra, feita de esta\u00f1o ou peltre, ti\u00f1a unha capacidade de case medio azume (aproximadamente un litro), e que en franc\u00e9s se chamaba \"picher\", en italiano \"pittaro\", e en ingl\u00e9s, segundo Howell e Skinner, \"pitcher\".\nNa cidade de Santiago de Compostela, que ti\u00f1a unha longa tradici\u00f3n de grandes artes\u00e1ns prateiros e acibecheiros, os picheleiros eran artes\u00e1ns que fac\u00edan picheis, e tam\u00e9n outros diversos trebellos de coci\u00f1a. Para esta tarefa, serv\u00edanse do esta\u00f1o, abundante en Galicia, un metal moito menos nobre que a prata e, polo tanto, bastante m\u00e1is barato. A industria do esta\u00f1o en Compostela tivo unha importancia capital, tal e como indica Eladio Rodr\u00edguez no seu dicionario:\nUsos na actualidade.\nNa actualidade, as aliaxes de esta\u00f1o-chumbo util\u00edzanse principalmente para a soldadura. Estas foron prohibidas nas latas de conservas, xa que foron fontes de envelenamento por chumbo, especialmente cando o alimento estaba en contacto con \u00e1cidos (lim\u00f3n, concentrado de tomate, vinagre etc).\nAs proporci\u00f3ns das aliaxes de soldadura var\u00edan, pero adoitan ser de ao redor do 63 % de esta\u00f1o e o 37 % de chumbo; tam\u00e9n poden conter cobre, antimonio ou bismuto. As aliaxes de esta\u00f1o-chumbo a\u00ednda se utilizan en grandes cantidades na fabricaci\u00f3n de \u00f3rganos.\nAs aliaxes esta\u00f1o-chumbo 60/40 eran moi utilizadas en electr\u00f3nica para a soldadura en placas de circu\u00edtos impresos, pero o uso do chumbo foi prohibido pola Directiva RoHS da CE. Agora util\u00edzanse novas aliaxes a base de esta\u00f1o nas que a temperatura de fusi\u00f3n \u00e9 m\u00e1is alta.\nSa\u00fade e medio ambiente.\nO manexo frecuente de produtos de peltre coas mans, especialmente en condici\u00f3ns \u00e1cidas, ou baixo a forma de part\u00edculas, ou a inhalaci\u00f3n dos seus vapores, son perigosos para a sa\u00fade e o medio ambiente. A combusti\u00f3n destas aliaxes (en incineradores, nos incendios) \u00e9 fonte de fumes e vapores, cinzas ou escouras t\u00f3xicas, e eventualmente de contaminaci\u00f3n da terra, o solo ou a auga (en contextos \u00e1cidos)."}
{"id": "121729", "revid": "98629", "url": "https://gl.wikipedia.org/wiki?curid=121729", "title": "Litograf\u00eda", "text": "A litograf\u00eda \u00e9 un procedemento de impresi\u00f3n, hoxe case en desuso salvo para a obtenci\u00f3n e duplicaci\u00f3n de obras art\u00edsticas. O seu creador foi Aloys Senefelder, de orixe alem\u00e1. Etimoloxicamente a palabra litograf\u00eda v\u00e9n dos termos gregos \"lithos\" pedra e \"graphe\" debuxo.\nDefinici\u00f3n.\nA t\u00e9cnica litogr\u00e1fica bas\u00e9ase no desv\u00edo rec\u00edproco entre substancias lip\u00f3ficas e hidr\u00f3filas, isto quere dicir que a auga rexeita as tintas graxas; as zonas que imprime e as que non imprime se encontran no mesmo nivel, por iso as matrices litogr\u00e1ficas ch\u00e1manse tam\u00e9n planogr\u00e1ficas.\nCaracter\u00edsticas.\nPara este tipo de impresi\u00f3n util\u00edzase unha pedra calcaria pu\u00edda sobre a que se debuxa a imaxe a imprimir cunha materia graxa, ben sexa mediante lapis ou pincel. Este proceso bas\u00e9ase na incompatibilidade da graxa e a auga. Unha vez a pedra est\u00e1 h\u00famida, a tinta de impresi\u00f3n s\u00f3 queda retida nas zonas debuxadas previamente.\nPara cada cor debe usarse unha pedra distinta e, evidentemente, o papel ter\u00e1 que pasar pola prensa de imprimir tantas veces como tintas se empregue. Nos carteis impresos mediante o sistema litogr\u00e1fico, tan frecuentes na segunda metade do s\u00e9culo XIX e primeiras d\u00e9cadas do s\u00e9culo XX, utiliz\u00e1banse quince, vinte ou m\u00e1is tintas.\nO inventor deste sistema de impresi\u00f3n foi o tip\u00f3grafo alem\u00e1n Alois Senefelder (1771-1834). \nAs\u00ed mesmo, reciben o nome de \"litograf\u00eda\", ademais do sistema de impresi\u00f3n, cada un dos exemplares obtidos por este procedemento as\u00ed como o taller onde se realiza este tipo de traballos."}
{"id": "121730", "revid": "98629", "url": "https://gl.wikipedia.org/wiki?curid=121730", "title": "T\u00e9cnica de impresi\u00f3n", "text": "Baixo o concepto de t\u00e9cnica de impresi\u00f3n engl\u00f3base un conxunto de procesos de elaboraci\u00f3n de obras de arte mediante impresi\u00f3n, na maior\u00eda dos casos sobre papel ou t\u00e9xtil. Excepto no caso da monotipia, o proceso \u00e9 capaz de producir m\u00faltiples copias dun mesmo documento ou imaxe.\nT\u00e9cnicas.\nXilograf\u00eda.\nA xilograf\u00eda \u00e9 unha t\u00e9cnica de impresi\u00f3n sobre unha prancha de madeira cortada a febra, na que se labra o texto \u00e1 man cun cicel ou buril.\nGravado.\nO gravado \u00e9 unha das t\u00e9cnicas m\u00e1is empregadas, tanto \u00e9 as\u00ed que \u00e1s veces se emprega como ep\u00f3nimo das t\u00e9cnicas de impresi\u00f3n, menci\u00f3nase como as tarefas de elaboraci\u00f3n de debuxos realizando incisi\u00f3ns nunha \"matriz\", coa finalidade de aloxar nela a tinta para poder as\u00ed reproducir o mesmo debuxo varias veces. A matriz acostuma ser de metal, empreg\u00e1ndose xeralmente pranchas de Cobre ou Zinc.\nLitograf\u00eda.\nEste t\u00e9cnica de impresi\u00f3n inventada en 1798 por Alois Senefelder emprega unha pedra calcaria previamente pu\u00edda sobre a que se debuxa a imaxe en negativo a imprimir cunha materia graxa, ben sexa mediante lapis ou pincel.\nAugaforte.\nO augaforte tr\u00e1tase dunha t\u00e9cnica realizada mediante pranchas ou l\u00e1minas dunha aliaxe met\u00e1lica, habitualmente de ferro e/ou zinc.\nPosteriormente a prancha \u00e9 esparexida con \u00e1cido, que corroe o metal non vernizado, facendo vis\u00edbel o motivo.\nArtistas que empregaron a t\u00e9cnica de augaforte.\nOs artistas que empregaron esta t\u00e9cnica \nAlbrecht D\u00fcrer,\nRembrandt,\nGoya,\nWhistler,\nJim Dine, \nJamesEnsor, \nLucian Freud,\nPaul Klee, \nEinar Hakonarson, \nEdward Hopper,\nHorst Janssen, \nK\u00e4the Kollwitz, \nMauricio Lasansky,\nBrice Marden, \nHenri Matisse, \nGiorgio Morandi, \nPablo Picasso,\nPeter Milton,\nPaula Rego \nSerigraf\u00eda.\nA serigraf\u00eda \u00e9 un m\u00e9todo de reproduci\u00f3n de documentos e imaxes sobre case todos os materiais, que consiste en transferir unha tinta a trav\u00e9s dunha gasa."}
{"id": "121731", "revid": "89787", "url": "https://gl.wikipedia.org/wiki?curid=121731", "title": "Xilograf\u00eda", "text": "A xilograf\u00eda (do grego \"xyl\u00f3n\", madeira; e \"graf\u00e9\", inscrici\u00f3n) \u00e9 unha t\u00e9cnica de impresi\u00f3n con prancha de madeira. O texto ou a imaxe desexada t\u00e1llase \u00e1 man cun cicel ou buril na madeira. Util\u00edzase habitualmente unha soa matriz (chamada tam\u00e9n \"taco\") para cada p\u00e1xina. A continuaci\u00f3n impr\u00e9gnase con tinta e pr\u00e9mese contra un soporte (como o papel) obt\u00e9ndose a impresi\u00f3n do relevo.\nAs madeiras m\u00e1is apropiadas para realizala son a de buxo, a de cerdeira ou a de pereira.\nExisten dous tipos de xilograf\u00eda en funci\u00f3n de como se realice o gravado na madeira:\nDifer\u00e9nciase dos demais sistemas de impresi\u00f3n de textos en que utiliza unha prancha fixa para imprimir todo o contido, mentres que os restantes se basean en tipos m\u00f3beis (letras) que se reordenan e utilizan para outras p\u00e1xinas.\nGravados en xilograf\u00eda.\nO uso da xilograf\u00eda para gravados art\u00edsticos alcanzou o seu auxe en Europa no s\u00e9culo XV, e foi perdendo vixencia \u00e1 medida que se impo\u00f1\u00edan outras t\u00e9cnicas de gravado sobre metal: a buril, augaforte etc.\nA finais do s\u00e9culo XV, Michael Wolgemut rexentou un activo taller, que produc\u00eda ilustraci\u00f3ns en xilograf\u00eda para libros como a \"Cr\u00f3nica de N\u00faremberg\". Durero debeu de aprender a t\u00e9cnica xilogr\u00e1fica durante a s\u00faa etapa neste taller e, xa na s\u00faa etapa como mestre independente, revolucionouna coa s\u00faa serie da Apocalipse (1498). Xa na seguinte d\u00e9cada, Durero preferiu gravar sobre metal, a\u00ednda que produciu series xilogr\u00e1ficas de grande \u00e9xito, comparativamente m\u00e1is econ\u00f3micas, como \"A Gran Paix\u00f3n\", \"A vida da Virxe\" e \"A Pequena Paix\u00f3n\".\nA xilograf\u00eda, a pesar da s\u00faa cualificaci\u00f3n como \"t\u00e9cnica primitiva\", foi adoptando melloras que axudaron a manter a s\u00faa vixencia.\nEn Italia, a t\u00e9cnica de xilograf\u00eda tivo un desenvolvemento comparativamente menor, a\u00ednda que a principios do s\u00e9culo XVI, os gravadores do renacemento contribu\u00edron coa novidade da xilograf\u00eda de \"claroscuro\", que recreaba as texturas da acuarela."}
{"id": "121736", "revid": "1987", "url": "https://gl.wikipedia.org/wiki?curid=121736", "title": "Clarescuro", "text": "O clarescuro (\u00e1s veces en italiano, \"chiaroscuro\") \u00e9 unha t\u00e9cnica art\u00edstica (en pintura, debuxo e gravado) consistente no uso de contrastes fortes entre os volumes iluminados e os ensombrecidos do cadro para destacar m\u00e1is efectivamente alg\u00fans elementos. Desenvolvida inicialmente polos pintores flamengos e italianos do \"cinquecento\", a t\u00e9cnica alcanzar\u00eda a s\u00faa maduraci\u00f3n no barroco, en especial con Caravaggio, dando lugar \u00f3 estilo chamado \"tenebrismo\".\nO termo italiano \"chiaroscuro\", a\u00ednda que significa aparentemente o mesmo, \u00e9 empregado m\u00e1is especificamente para unha t\u00e9cnica de gravado en xilograf\u00eda, que por medio de pranchas complementarias d\u00e1 cores \u00e1s imaxes, como se fosen pintadas \u00e1 acuarela. O primeiro uso co\u00f1ecido do termo, con este significado, atrib\u00faese \u00f3 gravador italiano Ugo da Carpi, quen ter\u00eda tomado a idea de composici\u00f3ns de orixe alem\u00e1 ou flamenga. Nos gravados de Da Carpi, o efecto do clarescuro destaca unha figura central iluminada por unha fonte de luz normalmente ausente do plano do cadro; por\u00e9n, as \u00e1reas escuras non est\u00e1n tan acentuadas como chegar\u00edan a verse na obra dos principais difusores do \"chiaroscuro\", Caravaggio e Giovanni Baglione.\nA t\u00e9cnica impo\u00f1er\u00edase tam\u00e9n entre os manieristas, sendo exemplos deste uso a \"\u00daltima Cea\" de Tintoretto ou o seu \"Retrato de dous homes\", que presaxia as composici\u00f3ns de Rembrandt. O pintor holand\u00e9s foi un dos m\u00e1is conspicuos practicantes do clarescuro, utilizando a luz na s\u00faa composici\u00f3n para destacar soamente o seu obxecto espec\u00edfico.\nTenebrismo.\nO estilo chamado \"tenebrismo*\" non \u00e9 m\u00e1is que unha aplicaci\u00f3n radical do clarescuro, pola cal unicamente as figuras tematicamente centrais destacan iluminadas dun fondo xeneralizadamente escuro. Ign\u00f3rase se por influencia de Caravaggio ou por un desenvolvemento paralelo, o estilo cobrar\u00eda moita relevancia na pintura espa\u00f1ola de finais do s\u00e9culo XVI e comezos do XVII, a partir da obra do catal\u00e1n Francisco Ribalta. Ribalta empregar\u00eda o cor e a luz para dar volume \u00e1s figuras, e para destacar os protagonistas nos seus frescos relixiosos, alg\u00fans de gran beleza; talentoso mestre, o seu estilo influir\u00eda no do seu fillo Juan Ribalta, falecido moi cedo, e Vicente Castell\u00f3. Indirectamente pesar\u00eda tam\u00e9n en Zurbar\u00e1n e no m\u00e1is destacado dos tenebristas espa\u00f1ois, Jos\u00e9 de Ribera; este \u00faltimo levar\u00eda \u00e1 s\u00faa maduraci\u00f3n o estilo, empregando os volumes ensombrecidos para reforzar o horror e crueldade dos temas.\nOutras artes.\nA t\u00e9cnica do clarescuro foi popular entre os gravadores \u00f3 igual que en pintura, mais caer\u00eda en desuso durante un longo per\u00edodo. Atinxir\u00eda renacida popularidade en cine da primeira metade do s\u00e9culo XX, a trav\u00e9s do gosto polas composici\u00f3ns marcadamente estruturadas e a maquillaxe impactante do expresionismo alem\u00e1n; a\u00ednda que algunhas obras pla\u015bticas expresionistas acudiran \u00e1 mesma para realzar o efecto dos seus temas \u2014en cadros como o \"Klosterneuburg\" de Egon Schiele ou o retrato de Adolf Loos por Oskar Kokoschka\u2014, o uso do clarescuro no cine foi en boa medida un desenvolvemento orixinal, \u00f3 que se acudiu para resolver as limitaci\u00f3ns t\u00e9cnicas da pel\u00edcula e a falta de son, que obrigaban a unha forte estilizaci\u00f3n visual para compensar.\nO expresionismo alem\u00e1n ter\u00eda curta vida, mais deixar\u00eda obras influentes, como o \"Nosferatu, eine Symphonie des Grauens\" de F. W. Murnau, en que o clarescuro desempe\u00f1a un papel central. O traslado de moitos cineastas alem\u00e1ns \u00f3s Estados Unidos como consecuencia do auxe do nazismo levar\u00eda \u00f3 desenvolvemento dun x\u00e9nero cinematogr\u00e1fico que aunou as convenci\u00f3ns narrativas da ficci\u00f3n policial americana coa influencia visual do expresionismo: o \"film noir\". Caracterizado polo uso de proporci\u00f3ns desusadas de sombra (ata un 90% da pantalla, contra o 50% a 60% convencional) e o emprego da mesma como artificio dram\u00e1tico \u2014sexa escurecendo elementos de maneira suxestiva, sexa levando \u00e1 pantalla a silueta dun obxecto invis\u00edbel\u2014 o \"film noir\" empregou o clarescuro como medio visual para desenvolver a ambig\u00fcidade moral das s\u00faas temas. En pel\u00edculas como \"The Maltese Falcon\", \"A noite do cazador\" ou \"Touch of Evil\" nos Estados Unidos, ou \"Pep\u00e9 le Moko\" en Francia, o xogo de luces e sombras foi un dos elementos principais da est\u00e9tica."}
{"id": "121738", "revid": "5312", "url": "https://gl.wikipedia.org/wiki?curid=121738", "title": "Alternativa Ecologista de Catalunya", "text": "Alternativa Ecologista de Catalunya (AEC), en galego \"Alternativa Ecoloxista de Catalu\u00f1a\", foi un partido pol\u00edtico ecoloxista catal\u00e1n formado en 1995, cando un grupo de Els Verds (Confederaci\u00f3 Ecologista de Catalunya), fundado en 1993, non quixo presentarse \u00e1s elecci\u00f3ns ao Parlamento de Catalu\u00f1a de 1995 en coalici\u00f3n con Iniciativa per Catalunya, e presentouse pola s\u00faa banda, dirixida por Josep Llu\u00eds Freijo. Tan s\u00f3 obtivo 14.651 votos (0,45 % dos votos). Nas elecci\u00f3ns \u00e1s Cortes Espa\u00f1olas de 1996 presentouse xunto con Els Verds Ecologistes e nas de 2004 con Els Verds Ecopacifistes."}
{"id": "121743", "revid": "98629", "url": "https://gl.wikipedia.org/wiki?curid=121743", "title": "Oso pardo europeo", "text": "O oso pardo europeo (\"Ursus arctos arctos\") \u00e9 unha das subespecies do oso pardo (\"Ursus arctos\") a cal habita en gran parte de Eurasia, dende a Pen\u00ednsula Ib\u00e9rica at\u00e9 Escandinavia e Rusia. En Galicia est\u00e1 catalogado como en perigo de extinci\u00f3n. A diversidade xen\u00e9tica dos osos pardos actuais (\"Ursus arctos\") foi estudada extensamente ao longo dos anos e parece estar estruturada xeograficamente en cinco clados principais baseados na an\u00e1lise do ADN mitocondrial.\nDescrici\u00f3n.\n\u00c9 un habitante caracter\u00edstico de bosques maduros de Europa, en h\u00e1bitats boscosos na zona occidental e na oriental en h\u00e1bitats de tundra. A s\u00faa lonxevidade vai dos 25 aos 30 anos, chegando at\u00e9 os 47 en catividade. Nos Pireneos constatouse que un oso ao que se lle chamaba \"Papillon\" contaba con 29 anos cando morreu. A\u00ednda que se constatou que alg\u00fan exemplar alcanzou os 34 anos de idade o normal \u00e9 que vivan entre 20 e 25 anos.\nO oso ten unha lonxitude do foci\u00f1o \u00e1 base da cola de 1,60 a 2,0 m e unha altura na cruz de 90 a 100\u00a0cm. Os machos adultos pesan entre 110 e 270\u00a0kg, e as femias poden pesar at\u00e9 150\u00a0kg. A s\u00faa cor \u00e9 moi variable dun individuo a outro. Pode variar entre o marr\u00f3n moi escuro e o dourado claro, pasando por diversas gamas de grises.\nAs cr\u00edas adoitan presentar manchas brancas no pescozo e no peito, a modo dun colar esbrancuxado m\u00e1is ou menos amplo, marca que habitualmente desaparece a partir da primeira muda ao ano de idade, mais pode quedar alg\u00fan resto nos adultos.\nA s\u00faa pelaxe ren\u00f3vase unha vez ao ano, na \u00e9poca estival,\nA visi\u00f3n non a te\u00f1en moi desenvolvida comparada con outros sentidos, a\u00ednda que si pode ver en cor durante a noite. A longa distancia reco\u00f1ecen formas mais non detalles, e detectan moito mellor animais ou obxectos en movemento que inm\u00f3biles. Nalgunhas situaci\u00f3ns desfavorables poden erguerse sobre as s\u00faas patas traseiras para aumentar o seu campo de visi\u00f3n. O seu o\u00eddo \u00e9 extremadamente agudo e desenvolvido do mesmo xeito c\u00f3 olfacto que \u00e9 excelente, fin\u00edsimo e, sen d\u00fabida, o seu sentido m\u00e1is desenvolvido e o que m\u00e1is lles axuda na s\u00faa vida coti\u00e1. Grazas a el poden detectar a longa distancia moitas das s\u00faas fontes de alimento e tam\u00e9n o estado sexual doutros exemplares durante a \u00e9poca de celo.\nAs s\u00faas mand\u00edbulas te\u00f1en entre 36 e 38 dentes, entre os que destacan 4 caninos puntiagudos e robustos como os doutros carn\u00edvoros. Con todo, a presenza de incisivos aptos para cortar herba e talos, e de molares amplos e aplanados capaces de triturar alimentos de orixe vexetal, fan que a dentadura deste carn\u00edvoro estea perfectamente adaptada a un r\u00e9xime omn\u00edvoro.\nXen\u00e9tica.\nNo continente europeo existen d\u00faas li\u00f1as xen\u00e9ticas: a oriental e a occidental; esta, \u00e1 s\u00faa vez, est\u00e1 subdividida en d\u00faas subpoboaci\u00f3ns xeneticamente diferenciadas por terse refuxiado durante a glaciaci\u00f3n de W\u00fcrm unha no denominado refuxio ib\u00e9rico e a outra no refuxio balc\u00e1nico.\nS\u00f3 te\u00f1en poboaci\u00f3ns viables na \u00e1rea de distribuci\u00f3n da s\u00faa li\u00f1a xen\u00e9tica oriental: Rusia, Estonia, Letonia, Polonia, Eslovaquia, Roman\u00eda e Ucra\u00edna (estas catro \u00faltimas localizadas nos C\u00e1rpatos) e na Pen\u00ednsula Escandinava en Suecia, Finlandia e Rusia.\nDas poboaci\u00f3ns da li\u00f1a xen\u00e9tica occidental s\u00f3 a do refuxio balc\u00e1nico ten viabilidade a longo prazo e local\u00edzase na antiga Serbia e zonas fronteirizas de Austria e Italia. En Austria e Italia lev\u00e1ronse a cabo cadanseu proxecto para a reintroduci\u00f3n do oso: Reintroducci\u00f3n do oso na Austria central e Reintroducci\u00f3n do oso no Trentino (Alpes italianos).\nAs poboaci\u00f3ns pertencentes a esa mesma li\u00f1a xen\u00e9tica pero no refuxio ib\u00e9rico local\u00edzanse na Cordilleira Cant\u00e1brica, Pireneos e sur da Pen\u00ednsula Escandinava e est\u00e1n nun estado de conservaci\u00f3n moi precario. A\u00ednda que grazas \u00e1 Fundaci\u00f3n Oso Pardo a situaci\u00f3n do oso pardo cant\u00e1brico est\u00e1 mellorando na Cordilleira Cant\u00e1brica. O oso pardo pirenaico con todo viuse abocado \u00e1 extinci\u00f3n das s\u00faas particularidades xen\u00e9ticas pola existencia unicamente de osos aut\u00f3ctonos machos do mesmo xeito c\u00f3s osos do sur de Escandinavia que entraron en contacto coa li\u00f1a xen\u00e9tica oriental. O goberno franc\u00e9s levou a cabo dous proxectos de Reintroducci\u00f3n do oso nos Pireneos coa intenci\u00f3n de recuperar a especie mais os seus esforzos non conseguiron de momento acadar unha poboaci\u00f3n viable.\nDimorfismo sexual.\nNesta subespecie hai un claro exemplo de dimorfismo sexual: en termo medio, os machos te\u00f1en un peso de 115\u00a0kg podendo acadar m\u00e1is de 250\u00a0kg e as femias 85\u00a0kg, podendo acadar 150.\nReproduci\u00f3n.\nOs osos acadan a madurez sexual entre os 3 e os 5 anos. Son pol\u00edgamos e o seu celo ten lugar entre maio e xullo. Nas femias, a c\u00f3pula provoca a ovulaci\u00f3n -en linguaxe t\u00e9cnica ch\u00e1mase \"ovulaci\u00f3n inducida\"-, o que incrementa as s\u00faas posibilidades de quedar pre\u00f1adas. A implantaci\u00f3n \u00e9 diferida, \u00e9 dicir, o \u00f3vulo fecundado frota libremente no \u00fatero e non se implanta ata o outono; s\u00f3 ent\u00f3n comeza a verdadeira xestaci\u00f3n, que dura uns dous meses. En plena hibernaci\u00f3n, no mes de xaneiro e na seguridade da oseira, a femia pare dunha a tres cr\u00edas, excepcionalmente catro, que pesan ao nacer uns 350 g, e os oseznos acadan entre 20 e 25\u00a0kg ao cumprir o seu primeiro ano de vida. Viven coa nai aproximadamente un ano e medio. O intervalo entre dous partos \u00e9 de, polo menos, dous anos.\nAlimentaci\u00f3n.\nOs osos son omn\u00edvoros: na primavera e no outono a s\u00faa alimentaci\u00f3n \u00e9 sobre todo vexetal, mais tam\u00e9n aprecian as preas. O seu alimento preferido son os panais de mel. Ademais cazan pequenos vertebrados e insectos e, no momento de remonte dos salm\u00f3ns nos r\u00edos, fanse pisc\u00edvoros, concentr\u00e1ndose preto das beiras. Unicamente alg\u00fans individuos se especializan na captura de grandes presas, sobre todo animais dom\u00e9sticos e de caza.\nCostumes.\nOs osos pasan o inverno nas s\u00faas oseiras, nas que dormen cun sono entrecurtado, sen variaci\u00f3ns na s\u00faa temperatura corporal. \u00c9 tam\u00e9n neste per\u00edodo cando os osos paren (decembro, xaneiro) e comezan a criar aos seus oseznos.\nAs femias adoitan moverse por \u00e1reas dalgunhas decenas de km\u00b2 que empregan de forma intensa. Pola contra, os machos te\u00f1en grandes \u00e1reas de campeo, que abranguen a varias femias. Un macho adulto radiomarcado no actual Parque Rexional de Ria\u00f1o (Le\u00f3n) moveuse durante catro anos por unha extensi\u00f3n de 2.447 km\u00b2. A calidade do h\u00e1bitat ten unha notable influencia sobre a extensi\u00f3n da \u00e1rea de campeo. Os exemplares que viven nos bosques boreais de con\u00edferas -moito menos produtivos c\u00f3s bosques caducifolios temper\u00e1ns- te\u00f1en \u00e1reas de campeo moito maiores. Por exemplo, os machos estudados en Suecia e Noruega m\u00f3vense por extensi\u00f3ns de 5.430 km\u00b2 de media, mentres que as femias te\u00f1en \u00e1reas de campeo medias de 345 km\u00b2.\nNo tocante aos h\u00e1bitats que ocupan, prefiren as carballeiras, faiais e bidueirais, pero tam\u00e9n utilizan as formaci\u00f3ns arbustivas, as matogueiras e os rochedos.\nComo detectar a s\u00faa presenza.\nAs pegadas do oso pardo, grandes, anchas, e onde aparecen marcadas con claridade as fortes unllas e os dedos, e a planta de p\u00e9s e mans, son moi distintivas. Os expertos poden detectar as\u00ed mesmo a presenza do oso polas marcas de unllas nos troncos das \u00e1rbores, as pedras viradas, as colmeas atacadas, ou os pelos perdidos nas codias e aramiadas.\nDistribuci\u00f3n.\nStatus poboacional da especie.\nA nivel xeral at\u00f3pase nunha situaci\u00f3n vulnerable con extinci\u00f3ns parciais en toda a s\u00faa distribuci\u00f3n coincidindo coas zonas m\u00e1is humanizadas e coas subespecies en m\u00e1is alto risco de extinci\u00f3n.\nCentral: 15-20 \nSur: 10-12 \nO oso pardo no Cant\u00e1brico.\nN\u00facleo occidental.\nA poboaci\u00f3n occidental distrib\u00faese por uns 2.600 km\u00b2 e \u00e9 a m\u00e1is importante no tocante ao n\u00famero de exemplares, xa que incl\u00fae a maior parte da poboaci\u00f3n cant\u00e1brica de osos, cun censo en 2023 de 250 exemplares. Esta poboaci\u00f3n esp\u00e1llase polos montes do Alto Sil leon\u00e9s e tam\u00e9n polos montes lindeiros de Lugo, a\u00ednda que en Asturias \u00e9 onde ocupa maior superficie. En Le\u00f3n, os osos local\u00edzanse principalmente nos concellos de Villablino, Palacios e P\u00e1ramo del Sil, mentres que en Lugo adoitan ser vistos nos municipios de Cervantes e Navia de Suarna. Os concellos asturianos onde habitan preferentemente son Cangas del Narcea, Dega\u00f1a, Somiedo e Belmonte de Miranda, que \u00e9 onde se contabiliza o meirande n\u00famero de reproduci\u00f3ns cada ano, a\u00ednda que tam\u00e9n se localizan exemplares nos concellos de Proaza, Allande, Ibias, Tineo, Salas, Yernes e Tameza, Quir\u00f3s, Teverga, Lena, Grado e Santo Adriano.\nExisten puntos cr\u00edticos que interesa conservar como corredores ecol\u00f3xicos para evitar os problemas asociados aos procesos de illamento. En torno ao porto de Lechariegos prod\u00facese un estreitamento de tan s\u00f3 10\u00a0km de ancho, causado por actividades mineiras e tur\u00edsticas. Outras zonas importantes para o futuro desta poboaci\u00f3n son os montes pr\u00f3ximos ao porto de Cienfuegos, que permiten o paso de Dega\u00f1a (Asturias) ata a Serra dos Ancares (Lugo-Le\u00f3n), a Serra de Begega, comunicaci\u00f3n entre Somiedo e a Serra do Courio, nos Concellos de Salas e Bellmonte de Miranda (Asturias), o estreito corredor boscoso entre o macizo das Ubi\u00f1as e a serra de Sobia, nos concellos asturianos de Teverga e Quir\u00f3s.\nTense constancia da presenza do oso pardo en Galicia xa dende a Idade Media. A distribuci\u00f3n do oso pardo chegou a abranguer as catro provincias galegas, a\u00ednda que de xeito irregular. O oso debeu chegar incluso ata a costa como denota a toponimia; como por exemplo a parroquia costeira de Oseiro no concello de Arteixo cuxo top\u00f3nimo fai referencia \u00e1 abondosidade de osos. Os derradeiros osos galegos foron abatidos nos anos 20 do s\u00e9culo XX. Ortu\u00f1o e De la Pe\u00f1a (1977) citan a unha osa e maila s\u00faa cr\u00eda como os derradeiros osos cazados nos Ancares en 1920.\nA presenza do oso en Galicia regresou a comezos da d\u00e9cada de 2000 de maneira espor\u00e1dica nas rexi\u00f3ns monta\u00f1osas orientais, procedentes de Asturias e Le\u00f3n. Estas visitas fix\u00e9ronse cada vez m\u00e1is frecuentes como consecuencia das acci\u00f3ns proteccionistas. A Fundaci\u00f3n Oso Pardo (FOP) informou que, desde o 2007, o l\u00edmite xeogr\u00e1fico entre Lugo e Le\u00f3n consid\u00e9rase xa un espazo reprodutor para a especie, e rexistr\u00e1ronse d\u00faas femias paridas nun mesmo ano, o que constata o importante crecemento que est\u00e1 experimentando a poboaci\u00f3n de osos no alto Sil e no alto Narcea, non descart\u00e1ndose que, de seguir coa pol\u00edtica de restauraci\u00f3n dos seus h\u00e1bitas naturais, cheguen a reproducirse outra vez en Galicia. No censo de 2023, constatouse a existencia de 11 exemplares de oso en Galicia.\nN\u00facleo oriental.\nA poboaci\u00f3n oriental abrangue unha superficie de aproximadamente uns 2.480 km\u00b2, que se espallan polos montes do nordeste leon\u00e9s e norte de Palencia (87%) e as monta\u00f1as c\u00e1ntabras pr\u00f3ximas (10%), as\u00ed como por un pequeno sector asturiano nos concellos de Caso e Ponga (3%). Segundo o censo de 2023, neste n\u00facleo habitan 120 exemplares.\nAdemais nesta poboaci\u00f3n existen puntos cr\u00edticos que ameazan con acrecentar os problemas asociados aos procesos de illamento. A serra de Curavacas, imprescindible corredor entre os n\u00facleos oseiros de Ria\u00f1o (Le\u00f3n) e das cabeceiras boscosas do Pisuerga (Palencia), os vales de Lechada, R\u00edo Vargas e Naranco que permiten a comunicaci\u00f3n entre Cantabria e Castela e Le\u00f3n est\u00e1n ameazados pola futura estaci\u00f3n de San Glorio."}
{"id": "121746", "revid": "1308", "url": "https://gl.wikipedia.org/wiki?curid=121746", "title": "Ursus arctos arctos", "text": ""}
{"id": "121748", "revid": "5312", "url": "https://gl.wikipedia.org/wiki?curid=121748", "title": "Partido Obreiro Franc\u00e9s", "text": "O Partido Obreiro Franc\u00e9s (en franc\u00e9s: Parti Ouvrier Fran\u00e7ais (POF)) foi o primeiro partido socialista marxista de Francia. Foi fundado no Congreso obreiro de Marsella de 1879. Significou a primeira expresi\u00f3n pol\u00edtica do marxismo franc\u00e9s, na s\u00faa versi\u00f3n m\u00e1is mecanicista.\nEn 1882 no Congreso de Saint-\u00c9tienne a secci\u00f3n socialista reformista do partido, dirixida por Paul Brousse, esc\u00edndese e forma o Partido Obreiro Socialista Revolucionario (POSR), de car\u00e1cter reformista, que participaba na construci\u00f3n do Estado liberal burgu\u00e9s.\nEn 1901 o POF uniuse con outras forzas socialistas (como o POSR de Paul Brousse) para formar o Partido Socialista de Francia.\nEn 1905, o Partido Socialista de Francia e o Partido Socialista Franc\u00e9s de Jean Jaur\u00e8s un\u00edronse para formar a Secci\u00f3n Francesa da Internacional Obreira (SFIO)."}
{"id": "121749", "revid": "839", "url": "https://gl.wikipedia.org/wiki?curid=121749", "title": "SFIO", "text": ""}
{"id": "121755", "revid": "2074", "url": "https://gl.wikipedia.org/wiki?curid=121755", "title": "T\u00e9cnicas de impresi\u00f3n", "text": ""}
{"id": "121759", "revid": "1131", "url": "https://gl.wikipedia.org/wiki?curid=121759", "title": "L\u00e1ncara (hom\u00f3nimos)", "text": "O top\u00f3nimo galego L\u00e1ncara pode referirse a:"}
{"id": "121760", "revid": "56817", "url": "https://gl.wikipedia.org/wiki?curid=121760", "title": "A Piqueira", "text": "Co top\u00f3nimo A Piqueira podemos referirnos a dous lugares de Galicia:\nNa provincia de Lugo"}
{"id": "121762", "revid": "98629", "url": "https://gl.wikipedia.org/wiki?curid=121762", "title": "San Pedro", "text": "Xeograf\u00eda.\nF\u00f3ra de Galicia.\nArxentina:\nBelize:\nChile:\nColombia:\nCosta do Marfil:\nCosta Rica:\nO Salvador:\nEspa\u00f1a:\nOs top\u00f3nimos galegos rec\u00f3llense m\u00e1is abaixo.\nEstados Unidos:\nFilipinas:\nFrancia:\nGuatemala:\nHonduras:\nM\u00e9xico:\nNicaragua:\nParaguai:\nPer\u00fa:\nRep\u00fablica Dominicana:\nVenezuela:\nGalicia.\nCo top\u00f3nimo San Pedro podemos referirnos a varios lugares de Galicia:\nNa provincia da Coru\u00f1a\nNa provincia de Lugo\nNa provincia de Ourense\nNa provincia de Pontevedra"}
{"id": "121763", "revid": "12452", "url": "https://gl.wikipedia.org/wiki?curid=121763", "title": "Canidae", "text": ""}
{"id": "121765", "revid": "1822", "url": "https://gl.wikipedia.org/wiki?curid=121765", "title": "Capra", "text": ""}
{"id": "121777", "revid": "98629", "url": "https://gl.wikipedia.org/wiki?curid=121777", "title": "Fauna profunda", "text": "De todos os ecosistemas da Terra, un dos m\u00e1is desco\u00f1ecidos \u00e9 o dos fondos profundos dos oc\u00e9anos, non en van se di que est\u00e1 mellor co\u00f1ecida a L\u00faa. A importancia destes ecosistemas reside na s\u00faa grande extensi\u00f3n. As\u00ed, o oc\u00e9ano ocupa o 71% da superficie da Terra, a s\u00faa profundidade media \u00e9 de 4.000 m, e m\u00e1is da metade est\u00e1 por debaixo dos 3.000 m.\nConsid\u00e9rase fauna profunda todos os animais que viven na capa de auga de mar \u00e1 que non chega a luz solar. As\u00famese que esta capa de auga vai desde os 100 metros ata o fondo, a\u00ednda que esta profundidade pode variar segundo a latitude, \u00e9poca do ano e zona xeogr\u00e1fica. Tr\u00e1tase dun \"mundo\" escuro no que a \u00fanica luz existente \u00e9 a dalg\u00fans organismos bioluminiscentes e no que, polo tanto, non existen vexetais, debido a que non se pode realizar a fotos\u00edntese sen luz. Outras caracter\u00edsticas destes fondos son a elevada presi\u00f3n \u00e1 que est\u00e1n sometidos (entre 10 e 110 atmosferas) e as baixas temperaturas \u00e1s que se atopan (2-3\u00a0\u00b0C). Ning\u00fan destes factores var\u00eda moito ao longo do ano e probabelmente sexan moi semellantes tanto nos polos como no tr\u00f3pico, o que lle d\u00e1 unha estabilidade moi grande.\nEste \u00e9 un ecosistema moi diferente ao da superficie. Mentres que nas zonas con luz a base da pir\u00e1mide alimenticia son os vexetais, nestes h\u00e1bitats non hai ning\u00fan vexetal. Tr\u00e1tase dun ecosistema con pouca materia org\u00e1nica, no que os organismos dominantes son os suspens\u00edvoros e sediment\u00edvoros que se alimentan dos poucos restos que caen dende a superficie, formando as\u00ed a base da pir\u00e1mide tr\u00f3fica. As fontes hidrotermais son unha excepci\u00f3n; son comunidades con gran cantidade de materia org\u00e1nica asociadas \u00e1 enerx\u00eda xeot\u00e9rmica, nas que a base da cadea alimentaicia son as bacterias oxidadoras de xofre."}
{"id": "121778", "revid": "3238", "url": "https://gl.wikipedia.org/wiki?curid=121778", "title": "TD Banknorth Garden", "text": ""}
{"id": "121780", "revid": "23204", "url": "https://gl.wikipedia.org/wiki?curid=121780", "title": "Aguaneiro", "text": "O aguaneiro ou aguaneira tam\u00e9n chamado rato do almiscre, toupa de r\u00edo e toupeira da auga, (Galemys pyrenaicus) \u00e9 unha especie de mam\u00edfero soricomorfo da familia Talpidae que habita nas zonas monta\u00f1osas do norte da Pen\u00ednsula Ib\u00e9rica e sur de Francia. \u00c9 un insect\u00edvoro semiacu\u00e1tico que habita as proximidades de regatos e torrentes, de h\u00e1bitos principalmente nocturnos, cuxa signo de identidade m\u00e1is caracter\u00edstico \u00e9 o seu foci\u00f1o con forma de trompeta.\nCaracter\u00edsticas.\nA aguaneira asem\u00e9llase anatomicamente a outros animais como a rata, a toupa ou o furafollas. De a\u00ed lle ve\u00f1en os sobrenomes de rata de auga, toupa de auga etc.\nAs patas traseiras lembran as da rata; son robustas e \u00e1xiles, e \u00fasaas para moverse axi\u00f1a pola auga. A parte dianteira do corpo \u00e9 semellante \u00e1 dunha toupa; as patas dianteiras est\u00e1n adaptadas para escarvar buracos e facer tobeiras onde criar a s\u00faa prole e po\u00f1erse a salvo dos seus predadores. O foci\u00f1o \u00e9 semellante ao do furafollas, cunha trompa moi desenvolvida que lle serve para atopar as larvas das que se alimenta. \u00c9 un \u00f3rgano moi perfeccionado, indispensable para a s\u00faa supervivencia, e pos\u00fae unha gl\u00e1ndula de almiscre no arranque caudal.\nHistoria natural.\n\u00c9 un animal moi discreto, polo non \u00e9 doado de ver. N\u00fatrese principalmente de larvas acu\u00e1ticas sensibles \u00e1 poluci\u00f3n (larvas de tric\u00f3pteros, plec\u00f3pteros e efemer\u00f3pteros) e de crust\u00e1ceos. Por esta raz\u00f3n \u00e9 considerado como un indicador da limpeza e a sa\u00fade das augas nas que habita. \u00c9 unha das 79 especies catalogadas como vulnerables pola World Conservation Monitoring Centre.\nDistribuci\u00f3n.\nA toupa de r\u00edo vive en regatos e lagos do norte da Pen\u00ednsula Ib\u00e9rica; norte de Portugal, Galicia, Montes Cant\u00e1bricos, Pireneos e en determinadas zonas do Sistema Central. Habita tam\u00e9n nos Pireneos franceses.\nComportamento.\nSon animais bastante territoriais, que forman parellas estables que controlan territorios de entre 200 e 400 metros de canle. Para obter as s\u00faas presas sux\u00e9itanse ao fondo do curso acu\u00e1tico coas fortes unllas de p\u00e9s e mans, mentres escarva co foci\u00f1o entre os pelouros do fondo do r\u00edo. O seu per\u00edodo de celo d\u00e1se entre os meses de novembro e maio, e as femias paren d\u00faas veces ao ano, con camadas de 1 a 5 cr\u00edas por parto.\nAmeazas.\nO h\u00e1bitat do aguaneiro \u00e9 moi vulnerable; as principais ameazas son a contaminaci\u00f3n da auga e a fragmentaci\u00f3n do seu h\u00e1bitat debido \u00e1 construci\u00f3n de centrais hidroel\u00e9ctricas e encoros, e a extracci\u00f3n de auga. Nalgunhas zonas \u00e9 perseguido pola err\u00f3nea crenza de que \u00e9 dani\u00f1o para a pesca. A introduci\u00f3n dos vis\u00f3ns americanos (\"Neovison vison\") en Galicia influ\u00edu negativamente nas s\u00faas poboaci\u00f3ns.\nSubespecies.\nCo\u00f1\u00e9cense d\u00faas subespecies de toupa de r\u00edo."}
{"id": "121781", "revid": "1308", "url": "https://gl.wikipedia.org/wiki?curid=121781", "title": "Galemys pirenaicus", "text": ""}
{"id": "121782", "revid": "1308", "url": "https://gl.wikipedia.org/wiki?curid=121782", "title": "Aguaneira", "text": ""}
{"id": "121783", "revid": "1308", "url": "https://gl.wikipedia.org/wiki?curid=121783", "title": "Toupa de r\u00edo", "text": ""}
{"id": "121784", "revid": "1308", "url": "https://gl.wikipedia.org/wiki?curid=121784", "title": "Rato do almiscre", "text": ""}
{"id": "121785", "revid": "1308", "url": "https://gl.wikipedia.org/wiki?curid=121785", "title": "Toupeira de auga", "text": ""}
{"id": "121797", "revid": "5467", "url": "https://gl.wikipedia.org/wiki?curid=121797", "title": "Lingua xilbertense", "text": ""}
{"id": "121802", "revid": "12452", "url": "https://gl.wikipedia.org/wiki?curid=121802", "title": "Lista das linguas iranianas", "text": ""}
{"id": "121803", "revid": "98629", "url": "https://gl.wikipedia.org/wiki?curid=121803", "title": "T\u00e1lpidos", "text": "Os t\u00e1lpidos (Talpidae) son unha familia de mam\u00edferos placentarios da orde Soricomorpha, a\u00ednda que durante moito tempo foron clasificados dentro da orde Insectivora. Incl\u00fae, entre outros, \u00e1s toupas e \u00e1s aguaneiras ou toupas de auga.\nHabitan na Am\u00e9rica do Norte e no continente euroasi\u00e1tico, estando restrinxidas ao hemisferio norte do globo. Os f\u00f3siles de t\u00e1lpidos m\u00e1is antigos achados pertencen ao Eoceno cedo.\nA maior\u00eda das toupas caracter\u00edzanse por ser en maior ou menor medida animais subterr\u00e1neos, ag\u00e1s os aguaneiros, que son acu\u00e1ticos. As toupas furafollas do x\u00e9nero \"Uropsilus\" son as m\u00e1is pequenas e primitivas da familia e comparten h\u00e1bitats e costumes m\u00e1is propios dos furafollas c\u00f3s das toupas, como buscar alimento na superficie.\nAnatom\u00eda.\nOs t\u00e1lpidos var\u00edan en tama\u00f1o dende as mencionadas toupas furafollas que miden en torno a 2.4 cm e pesan menos de 12 g, ao aguaneiro ruso (\"Desmana moschata\"), que chega ata os 20\u00a0cm e 550 g de peso.\nAs toupas escavadoras desenvolveron unha serie de especializaci\u00f3ns evolutivas para a s\u00faa vida subterr\u00e1nea. O seu corpo \u00e9 fusiforme, m\u00e1is t\u00edpico de animais acu\u00e1ticos. Os seus ollos son ananos e en ocasi\u00f3ns est\u00e1n cubertos de pel, feito do que serviu Darwin na s\u00faa teor\u00eda da selecci\u00f3n natural alegando que os topos non necesitan o sentido da vista nos ambientes subterr\u00e1neos e que mantela supo\u00f1\u00eda un exceso de enerx\u00eda in\u00fatil.\nCarecen de pavill\u00f3n auditivo externo. As toupas conf\u00edan principalmente no seu sentido do tacto e pos\u00faen vibrisas na s\u00faa cara, extremidades e cola. O seu foci\u00f1o flexible \u00e9 especialmente sensible.\nAs s\u00faas patas, curtas e fortes, est\u00e1n provistas de fortes e grandes unllas que empregan para escarvar galer\u00edas, as cales poden acadar ata 150 m de lonxitude. Os c\u00f3bados at\u00f3panse desprazados dorsalmente e rotados, de xeito que as palmas das extremidades anteriores quedan orientadas cara detr\u00e1s, potenciando a acci\u00f3n de escavar. A s\u00faa pel fina e suave facilita o movemento pola toupeira, tanto cara a adiante como cara a atr\u00e1s. Nos machos o pene queda orientado cara a atr\u00e1s e carecen de escroto.\nOs aguaneiros son acu\u00e1ticos. Habitan lugares preto da auga e especializ\u00e1ronse en nadar e cazar baixo a auga. Para iso ax\u00fadanse dunhas patas palmadas e dunha cola longa e ch\u00e1. A s\u00faa pel ten un pelo suave e sedoso, o cal fomentou a s\u00faa caza durante anos. Son quen de pechar as fiestras do nariz e o\u00eddo cando est\u00e1n nadando.\nH\u00e1bitos e alimentaci\u00f3n.\nOs t\u00e1lpidos te\u00f1en un alto \u00edndice metab\u00f3lico o que lles conduce a ter un apetito insaciable. A maior\u00eda das toupas cavan toupeiras permanentes e subsisten principalmente aliment\u00e1ndose das presas que caen nela. As toupas furafollas, a\u00ednda que tam\u00e9n cavan t\u00faneles, alim\u00e9ntanse na superficie. Os aguaneiros cavan toupeiras unicamente para protexerse e alim\u00e9ntanse en r\u00edos, regatos e lagos. Prefiren chans h\u00famidos e doados de escavar pero poden habitar en calquera tipo de chan coa profundidade suficiente para a s\u00faa toupeira.\nMentres que os aguaneiros son principalmente nocturnos, as toupas son activas tanto de d\u00eda como de noite, debido a que baixo terra s\u00f3 hai escuridade. Adoitan combinar 3 ou 4 horas de actividade co mesmo tempo de descanso. A maior\u00eda son animais solitarios. Moi poucas especies constr\u00faen toupeiras compartidas, coma a toupa de nariz estrelado (\"Condylura cristata\").\nA dieta principal dos topos son as mi\u00f1ocas, a\u00ednda que tam\u00e9n alim\u00e9ntanse doutros invertebrados ou ata pequenos ratos que atrapan na entrada da toupeira. A saliva dos topos cont\u00e9n toxinas capaces de paralizar \u00e1s mi\u00f1oas polo que son quen de amorear \u00e1s s\u00faas presas vivas para consumilas posteriormente. Constr\u00faen \"despensas\" especializadas para este prop\u00f3sito. Antes de comelas, as toupas expr\u00edmenas entre as s\u00faas patas para extraer a terra que poidan inxerir.\nAs toupas son animais dif\u00edciles de avistar en condici\u00f3ns normais. Os adultos s\u00f3 saen \u00e1 superficie para buscar follas e herba para constru\u00edr o seu ni\u00f1o. O m\u00e1is frecuente \u00e9 ver os caracter\u00edsticos mont\u00edculos das toupeiras, as cales aparecen cando cavan novos t\u00faneles, ben para ampliar a s\u00faa \"trampa\" ou ben para buscar toupas do sexo oposto. A aparici\u00f3n destes mont\u00edculos indica a presenza dunha toupa.\nPragas.\nAs toupas at\u00f3panse xeralmente, en terras de cultivo, prader\u00edas ou xard\u00edns e, en menor medida, nos bosques. Os mont\u00edculos poden botar a perder a boa est\u00e9tica dos xard\u00edns particulares a\u00ednda que a s\u00faa presenza indica a boa sa\u00fade do xard\u00edn. Outros problemas causados polas toupas son a contaminaci\u00f3n de ensilados con part\u00edculas de terra, facendo que este perda palatibilidade para o gando; cubrir os pastos con terra fresca, diminu\u00edndo o tama\u00f1o destes; danos \u00e1 maquinaria agr\u00edcula ao deixar pedras expostas, danos \u00e1s plantas novas por alteraci\u00f3ns no chan e danos ao sistema de drenaxe. Outros animais coma os furafollas poden empregar os t\u00faneles das toupas para alimentarse das ra\u00edces das plantas.\nPor esta raz\u00f3n son considerados como pragas en moitos pa\u00edses e son exterminados. Noutros pa\u00edses, como Alema\u00f1a, est\u00e1n protexidos mais poden ser matados con permiso. Para controlalos empr\u00e9ganse trampas, bombas de fume ou velenos como carburo de calcio ou estricnina. O m\u00e1is habitual \u00e9 inundiar a toupeira de auga ou enchela de fume, a\u00ednda que medidas m\u00e1is humanas buscan capturar \u00e1 toupa viva para trasladala a outro lugar."}
{"id": "121804", "revid": "1308", "url": "https://gl.wikipedia.org/wiki?curid=121804", "title": "Talpidae", "text": ""}
{"id": "121805", "revid": "1308", "url": "https://gl.wikipedia.org/wiki?curid=121805", "title": "Galemys", "text": ""}
{"id": "121806", "revid": "56817", "url": "https://gl.wikipedia.org/wiki?curid=121806", "title": "Vibrisas", "text": "As vibrisas son un tipo de pelos especializados que pos\u00faen alg\u00fans animais (especialmente os mam\u00edferos a modo de bigotes) como elemento sensorial t\u00e1ctil; algunhas plantas como as dionea ou atrapamoscas pos\u00faen elementos semellantes, que lles axudan a sentir os insectos cando se pousan sobre alg\u00fan dos seus seis pelos, pechando despois as s\u00faas d\u00faas metades para dixerilos unha vez atrapados.\nAs vibrisas te\u00f1en unha ra\u00edz moi sensible que lles permite detectar correntes de aire, o que unido ao sentido do olfacto failles percibir a orixe dos cheiros; algunhas destas correntes poden ser xeradas polo movemento do propio animal.\nAo entrar en contacto cos obxectos da contorna, as vibrisas axudan a percibir as distancias dos obst\u00e1culos en plena escuridade; no caso dos gatos, te\u00f1en unhas terminaci\u00f3ns nerviosas que ao m\u00e1is m\u00ednimo movemento do bigote estim\u00falaas e achega informaci\u00f3n dos arredores inmediatos do gato. As\u00ed mesmo, a londra ten nun foci\u00f1o ancho poboado de longas vibrisas que lle permiten captar as vibraci\u00f3ns producidas polas s\u00faas presas ao moverse en augas turbias.\nEntre os animais que pos\u00faen vibrisas destacan os felinos, cans, focas, golfi\u00f1os, ratas, furafollas, avenoiteiras e manat\u00eds."}
{"id": "121811", "revid": "1987", "url": "https://gl.wikipedia.org/wiki?curid=121811", "title": "Austrias", "text": ""}
{"id": "121816", "revid": "89787", "url": "https://gl.wikipedia.org/wiki?curid=121816", "title": "Tharsis (Marte)", "text": "Tharsis \u00e9 unha rexi\u00f3n de Marte, consistente nun enorme altiplano volc\u00e1nico localizada na zona ecuatorial do planeta, na beira occidental de Valles Marineris.\nCaracter\u00edsticas.\nA rexi\u00f3n engloba o denominado \"avultamento de Tharsis\", resultado dunha descomunal acumulaci\u00f3n de lava \u00f3 redor a un radio superior \u00f3s 1.000\u00a0km, e onde se atopan os denominados \"Tharsis Montes\", un grupo de volc\u00e1ns que incl\u00faen alg\u00fans dos m\u00e1is grandes dentro do Sistema Solar. Olympus Mons est\u00e1 situado arriba \u00e1 esquerda; no centro, diagonalmente de arriba a abaixo, est\u00e1n Ascraeus Mons, Pavonis Mons e Arsia Mons, (co\u00f1ecidos colectivamente coma Tharsis Montes, os \"Montes de Tharsis\"). O avultamento de Tharsis elevase 10 km sobre as terras circundantes, e abarca uns 30 mill\u00f3ns de km\u00b2, unha quinta parte da superficie do planeta. Pensase que Tharsis estivo en estado de formaci\u00f3n durante un per\u00edodo do redor de 100 mill\u00f3ns de anos, durante a era Noeica.\nOutros elementos volc\u00e1nicos destacables son Tharsis Tholus e Alba Patera, o \u00fanico volc\u00e1n existente \u00f3 norte da rexi\u00f3n de Tharsis.\nO gran tama\u00f1o do avultamento de Tharsis tivo un grande impacto na xeolox\u00eda de Marte. Tharsis ten polas beiras unha depresi\u00f3n topogr\u00e1fica con forma de anel, chamada o Paso (o Desfiladeiro) de Tharsis, mentres que no lado oposto do planeta existe unha protuberancia menor, chamada Arabia Terra, a cal puido formarse coma resultado do avultamento de Tharsis. Este feito foi a principal causa na formaci\u00f3n dos vales de drenaxe de Marte, a maior parte formados na \u00faltima fase da era Noeica. As grandes cantidades de di\u00f3xido de carbono e vapor de auga que puideron ser emitidas polo magma de Tharsis tam\u00e9n puideron xogar un importante papel no per\u00edodo h\u00famido de Marte. Roger J. Phillips calculou no 2001 que puidera formase unha atmosfera de di\u00f3xido de carbono de 1,5 bares, e unha capa de auga de 120 metros de profundidade media."}
{"id": "121817", "revid": "98629", "url": "https://gl.wikipedia.org/wiki?curid=121817", "title": "Tharsis Montes", "text": "Tharsis Montes (nome en lat\u00edn dos \"Montes de Tharsis\") fai alusi\u00f3n xeralmente \u00e1s tres monta\u00f1as de orixe volc\u00e1nico situadas no chamado \"avultamento de Tharsis\". En ocasi\u00f3ns incl\u00faese a Olympus Mons dentro desta denominaci\u00f3n, se ben a s\u00faa posici\u00f3n est\u00e1 algo mais lonxe das outras monta\u00f1as, o cal dist\u00edngueo coma unha caracter\u00edstica peculiar da superficie marciana.\nEstas tres monta\u00f1as son:\n\u00d3 erixirse sobre o avultamento de Tharsis, que pode alcanzar unha altura duns 20\u00a0km sobre sobre a superficie media do planeta, a altitude relativa media dos tres volc\u00e1ns \u00e9 semellante \u00e1 de Olympus Mons, uns 25\u00a0km sobre a superficie marciana.\nOutra estrutura a destacar \u00e9 Tharsis Tholus, un pequeno cono volc\u00e1nico situado 800\u00a0km o Leste de Ascraeus Mons, cunha altura (8\u00a0km) que \u00e9 sensiblemente inferior \u00e1 do Everest. Os seus flancos oriental e occidental son semellantes, coma derrubados sobre si mesmos, fen\u00f3meno producido presuntamente polo colapso da estrutura \u00f3 baleirarse a cavidade magm\u00e1tica.\nA orixe destas tres monta\u00f1as, as\u00ed coma a do avultamento de Tharsis, poden deberse a un punto quente situado baixo a cortiza de Marte, a cal, segundo a teor\u00eda da tect\u00f3nica de placas, desprazar\u00edase cara \u00f3 Norte na rexi\u00f3n de Tharsis na \u00e9poca de formaci\u00f3n das monta\u00f1as, un fen\u00f3meno semellante, a\u00ednda que a grande escala, \u00f3 que pode apreciarse nas illas Hawai."}
{"id": "121832", "revid": "89787", "url": "https://gl.wikipedia.org/wiki?curid=121832", "title": "Corvus", "text": " \nCorvus \u00e9 un x\u00e9nero de aves da orde das paseriformes, o tipo da familia dos c\u00f3rvidos.\nO x\u00e9nero comprende m\u00e1is de 40 especies distribu\u00eddas por todos o continentes, ag\u00e1s en Suram\u00e9rica e nalgunhas illas oce\u00e1nicas, e que son co\u00f1ecidas vulgarmente, na s\u00faa maior\u00eda, como corvos, pero outras tam\u00e9n co nome de grallas.\nAs especies deste x\u00e9nero parece que evolucionaron en Asia Central, desde onde estenderon o seu territorio a Norteam\u00e9rica (inclu\u00eddo M\u00e9xico), \u00c1frica, Europa e Australia.\nCaracter\u00edsticas.\nPara seren paxaros, son aves grandes ou medianas, oscilando o seu tama\u00f1o, desde as m\u00e1is pequenas, desde a gralla cereixeira (hoxe clasificada como \"Coloeus monedula\", que \u00e9 do tama\u00f1o dunha pomba), at\u00e9 o corvo grande da rexi\u00f3n hol\u00e1rtica, que mide entre os 52 e os 69\u00a0cm de lonxitude e pesa desde os 0,69 aos 1,7\u00a0kg.\nAs especies de \"Corvus\" son todas de cor negra ou negra cunha pquena parte da s\u00faa plumaxe gris ou branca. Son repoludos, e te\u00f1en peteiros grosos e fortes patas.\nO seu dimorfismo sexual \u00e9 moi escaso.\nInvestigaci\u00f3ns recentes descubriron que algunhas especies de corvos son quen de empregar ferramentas para diferentes usos. Ademais, son considerados uns dos animais m\u00e1is espelidos da terra, cun coeficiente intelectual semellante ao que amosan certos primates.\nTaxonom\u00eda.\nDescrici\u00f3n.\nO x\u00e9nero foi descrito en 1758 por Linneo na p\u00e1xina 105, do volume I da 10\u00aa edici\u00f3n do seu \"Systema Naturae\".\nEtimolox\u00eda.\nLinneo elixiu para o nome do x\u00e9nero o termo do [[lat\u00edn cl\u00e1sico]] \"corvus, -i\", nome co que os antigos [[Imperio romano|romanos]] designaban ao [[corvo grande]].\nEspecies.\nNa actualidae, dentro do x\u00e9nero reco\u00f1\u00e9cense as seguintes [[especies]]:\nV\u00e9xase tam\u00e9n.\nLigaz\u00f3ns externas.\n[[Categor\u00eda:C\u00f3rvidos]]"}
{"id": "121834", "revid": "23204", "url": "https://gl.wikipedia.org/wiki?curid=121834", "title": "Mura\u00f1o patibranco", "text": "O mura\u00f1o patibranco (\"Neomys fodiens\"), \u00e9 o maior dos sor\u00edcidos que habitan en Galicia. Ten un tama\u00f1o que chega ata os 100\u00a0mm de lonxitude, cunha cola que pode chegar ata 3/4 do seu corpo. A s\u00faa pelaxe e escura e curta, a mi\u00fado con mech\u00f3ns brancos, pos\u00fae nas s\u00faas pernas e cola, pelos r\u00edxidos que lle axudan a manter o equilibrio na auga. A s\u00faa pelaxe mant\u00e9n burbullas de aire que contrib\u00faen a que este flote.\nO mura\u00f1o ten saliva velenosa, o que fai del un dos poucos mam\u00edferos velenosos a\u00ednda que non \u00e9 quen de furar a pel de grandes mam\u00edferos. \u00c9 moi territorial, vive unha vida solitaria. Distrib\u00faese ao longo de Eurasia, dende Irlanda ata Corea do Norte."}
{"id": "121835", "revid": "839", "url": "https://gl.wikipedia.org/wiki?curid=121835", "title": "Stieg Larsson", "text": "Karl Stig-Erland Larsson, co\u00f1ecido coma Stieg Larsson, nado en Skelleftehamn, Condado de V\u00e4sterbotten, o 15 de agosto de 1954 e finado en Estocolmo o 9 de novembro de 2004, foi un xornalista e escritor sueco.\nAcadou sona internacional trala s\u00faa morte, coa publicaci\u00f3n da s\u00faa trilox\u00eda de novelas polic\u00edacas \"Millenium\", composta polos seguintes t\u00edtulos: \"M\u00e4n som hatar kvinnor\" (\"Os homes que odiaban as mulleres\"), \"Flickan som lekte med elden\" (\"A rapaza que xogaba con lume\") e \"Luftslottet som spr\u00e4ngdes\" (\"O castelo de aire que foi voado\").\nTraxectoria.\nStieg Larsson criouse na pequena comunidade de Norsj\u00f6, a uns 100\u00a0km ao norte de Ume\u00e5 (o municipio aparece no primeiro volume da trilox\u00eda). Viviu cos seus av\u00f3s ata a morte do seu av\u00f3 en 1962. Entre 1977 e 1999 traballou coma dese\u00f1ador gr\u00e1fico para a axencia de noticias \"Tidningarnas Telegrambyr\u00e5 (TT)\".\nMilitou na \"Kommunistiska Arbetaref\u00f6rbundet\" (Liga Comunista de Traballadores). Profundamente involucrado na loita contra o racismo e a ultradereita, participou a mediados dos anos 80 na fundaci\u00f3n do proxecto antiviolencia \"Stop the Racism\". En 1995 foi un dos promotores da \"Fundaci\u00f3n Expo\", adicada a \"estudar e cartografar as tendencias antidemocr\u00e1ticas, de extrema dereita e racistas da sociedade\". Dende 1999 foi director da revista de dita fundaci\u00f3n, tam\u00e9n chamada \"Expo\". Escribiu varios libros de investigaci\u00f3n period\u00edstica sobre os grupos nazis do seu pa\u00eds e das conexi\u00f3ns entre a extrema dereita e o poder pol\u00edtico e financeiro.\nStieg Larsson era asemade presidente da sociedade escandinava de ciencia ficci\u00f3n, x\u00e9nero polo que ti\u00f1a un grande interese.\nSerie \"Millenium\".\nStieg Larsson comezou a escribir novelas policiacas como \"hobby\" en 2001 (escrib\u00eda polas noites, compaxinando as\u00ed o seu pasatempo co traballo). Nun primeiro momento, considerou, xunto co periodista Kenneth A. (da axencia de noticias TT), a posibilidade de escribir unha historia sobre os personaxes de Hern\u00e1ndez e Fern\u00e1ndez, d\"'As aventuras de Tint\u00edn\". M\u00e1is tarde tentou plasmar como se manexar\u00eda na sociedade do momento a famosa \"Pipi Mediaslongas\", creada pola escritora sueca \"Astrid Lindgren\": as\u00ed xurdiu un dos protagonistas da s\u00faa triolox\u00eda, a investigadora \"Lisbeth Salander\". Como contrapunto, creou outro personaxe m\u00e1is equilibrado, o xornalista Mikael Blomkvist (cuxo nome lembra o doutro personaxe de Lindgren, o neno detective \"Kalle Blomkvist\"). A partir de a\u00ed creou o resto de personaxes da serie, denominada \"Millenium\" en referencia ao nome da revista na que traballa o personaxe de Blomkvist.\nCando rematou o segundo volume da serie, e tendo xa dese\u00f1ada a trama do terceiro, pasoulle un manuscrito a un amigo editor. Faleceu en 2004, dun ataque ao coraz\u00f3n, d\u00edas despois de entregarlle ao editor o terceiro volume da serie e pouco antes de que se publicase o primeiro. Non chegou por tanto a ver publicada a obra, e a s\u00faa repentina morte truncou o seu plan de continuar a serie: tal e como afirma o seu c\u00edrculo m\u00e1is pr\u00f3ximo, o escritor estaba a traballar no seguinte volume, que era en realidade o quinto da saga (o cuarto destru\u00eduno por non quedar plenamente satisfeito con el) .\nA trilox\u00eda est\u00e1 considerada unha obra de \"relevancia social\" tanto pola construci\u00f3n simb\u00f3lica das personaxes femininas como por tratar a lacra da violencia de x\u00e9nero.\nEn 2009, estreouse unha adaptaci\u00f3n cinematogr\u00e1fica da primeira novela da serie, dirixida por Niels Arden Oplev cos actores suecos Michael Nyqvist e Noomi Rapace nos papeis protagonistas. A pel\u00edcula estreouse o 27 de febreiro en Suecia e Dinamarca, e o 29 de maio en Espa\u00f1a."}
{"id": "121837", "revid": "1308", "url": "https://gl.wikipedia.org/wiki?curid=121837", "title": "Neomys fodiens", "text": ""}
{"id": "121838", "revid": "5467", "url": "https://gl.wikipedia.org/wiki?curid=121838", "title": "Dialecto alto-navarro", "text": ""}
{"id": "121862", "revid": "98629", "url": "https://gl.wikipedia.org/wiki?curid=121862", "title": "Sidonie", "text": "Sidonie \u00e9 un grupo musical espa\u00f1ol de rock psicod\u00e9lico que xurdiu en Barcelona a finais dos anos noventa.\nHistoria.\nD\u00e9ronse a co\u00f1ecer grazas a un concurso de novos talentos do pobo de L'Hospitalet, onde unha vez ga\u00f1ado, asinaron un contrato cunha pequena discogr\u00e1fica independente catal\u00e1 chamada \"Bip Bip Records\". Durante a estancia nesta compa\u00f1\u00eda discogr\u00e1fica asinaron varios traballos como as maquetas: \"Dragonfly\" e \"Roja\", pero, a que os catapultou \u00e1 fama foi a hom\u00f3nima \"Sidonie\", de onde se sacaron varias canci\u00f3ns que serviron como sinton\u00eda publicitaria. \"Sidonie Goes To Moog\", utilizouse nos anuncios da cadea FNAC \"e Feelin' Down'01\" para un anuncio do Estado. Este \u00faltimo foi pol\u00e9mico xa que o grupo Sidonie, enviou un comunicado explicando que eles non estaban de acordo coa mensaxe do Goberno nese anuncio e que ningu\u00e9n lles dixo que a s\u00faa canci\u00f3n \u00eda ser publicada con tales fins.\nObtiveron un grande \u00e9xito co disco debut Sidonie e foron contratados por Sony Music. Con esta compa\u00f1\u00eda publicaron os seus seguintes discos: \"Shell Kids\" (un disco que segu\u00eda os pasos do do seu debut pero que non tivo tanta aceptaci\u00f3n), \"La estaci\u00f3n de la lib\u00e9lula\" (un disco de sinxelos e caras b), \"Fascinado\" (primeiro traballo con todas as canci\u00f3ns compostas en castel\u00e1n), \"Costa azul\", \"El incendio\", \"El flu\u00eddo Garc\u00eda\", \"Sierra y Canad\u00e1\" e \"El peor grupo del mundo.\"\nSeparadamente tam\u00e9n fixeron colaboraci\u00f3ns con outros grupos como, por exemplo, o grupo madrile\u00f1o Pereza ou os catal\u00e1ns Sopa de Cabra e Love of Lesbian. En 2005 colaboraron nun disco de panxoli\u00f1as con Marc Parrot. En 2018 publicaron \"Lo m\u00e1s maravilloso\", un disco de recompilaci\u00f3ns para celebrar o 20 aniversario do grupo. Inclu\u00edu unha versi\u00f3n do tema \"Fascinados\" no que colaboraron 29 artistas, entre eles Joan Manuel Serrat, Loquillo, Albert Pla, Carlos Sadness, Anni B Sweet ou os galegos Iv\u00e1n Ferreiro, Xoel L\u00f3pez, Abraham Boba e Carlangas (Novedades Carminha).\nEn todos os seus traballos n\u00f3tase unha clara influencia de: George Harrison, Bowie, Pink Floyd (en especial menci\u00f3n a Syd Barrett). Cantan maioritariamente en espa\u00f1ol, a\u00ednda que, os seus primeiros traballos estaban compostos fundamentalmente en ingl\u00e9s."}
{"id": "121863", "revid": "1131", "url": "https://gl.wikipedia.org/wiki?curid=121863", "title": "Aeroporto de Gotemburgo-Landvetter", "text": "O aeroporto de Gotemburgo\u2013Landvetter (en sueco: \"G\u00f6teborg\u2013Landvetter Flygplats\") \u00e9 un aeroporto internacional que serve a rexi\u00f3n de Gotemburgo en Suecia. Con 6,3 mill\u00f3ns de pasaxeiros en 2016 \u00e9 o segundo aeroporto m\u00e1is grande de Suecia (tras Estocolmo-Arlanda). Est\u00e1 xestionado por Swedavia.\nO aeroporto ch\u00e1mase as\u00ed pola cidade de Landvetter, situada no municipio de H\u00e4rryda. At\u00f3pase a 20 quil\u00f3metros ao leste de Gotemburgo e a 40 ao oeste de Bor\u00e5s. Dende o peche do aeroporto da cidade de Gotemburgo a voos comerciais en 2015 \u00e9 o \u00fanico aeroporto operativo da cidade."}
{"id": "121865", "revid": "5863", "url": "https://gl.wikipedia.org/wiki?curid=121865", "title": "Landvetter", "text": "Landvetter \u00e9 unha localidade situada no concello de H\u00e4rryda no Condado de V\u00e4stra G\u00f6taland en Suecia. Ti\u00f1a m\u00e1is de 7.000 habitantes en 2010.\nTr\u00e1tase da segunda vila m\u00e1is grande do concello e d\u00e1 nome ao Aeroporto internacional de Gotemburgo-Landvetter, localizado a 5\u00a0km ao leste de Landvetter."}
{"id": "121866", "revid": "56817", "url": "https://gl.wikipedia.org/wiki?curid=121866", "title": "Subprefectura de Hiyama", "text": "A Subprefectura de Hiyama (\u6a9c\u5c71\u652f\u5e81, \u3072\u3084\u307e\u3057\u3061\u3087\u3046, \"Hiyama-shich\u014d\") \u00e9 unha subprefectura da prefectura de Hokkaid\u014d do Xap\u00f3n. Ten 2.630\u00a0km\u00b2 de superficie e unha poboaci\u00f3n de 45.070 habitantes (2008). A s\u00faa capital \u00e9 Esaxi-chou.\nXeograf\u00eda.\nCidades.\nNon hai cidade na subprefectura."}
{"id": "121867", "revid": "56817", "url": "https://gl.wikipedia.org/wiki?curid=121867", "title": "Subprefectura de Oshima", "text": "A Subprefectura de Oshima (\u6e21\u5cf6\u652f\u5e81, \u304a\u3057\u307e\u3057\u3061\u3087\u3046, \"Oshima-shich\u014d\") \u00e9 unha subprefectura da prefectura de Hokkaid\u014d do Xap\u00f3n. Ten 3.936,08\u00a0km\u00b2 de superficie e unha poboaci\u00f3n de 456.300 habitantes (2005). A s\u00faa capital \u00e9 Hakodate-shi."}
{"id": "121868", "revid": "56817", "url": "https://gl.wikipedia.org/wiki?curid=121868", "title": "Subprefectura de Iburi", "text": "A Subprefectura de Iburi (\u80c6\u632f\u652f\u5e81, \u3044\u3076\u308a\u3057\u3061\u3087\u3046, \"Iburi-shich\u014d\") \u00e9 unha subprefectura da prefectura de Hokkaid\u014d do Xap\u00f3n. Ten 3.697\u00a0km\u00b2 de superficie e unha poboaci\u00f3n de 432.578 habitantes (2004). A s\u00faa capital \u00e9 Muroran-shi."}
{"id": "121869", "revid": "56817", "url": "https://gl.wikipedia.org/wiki?curid=121869", "title": "Subprefectura de Kamikawa", "text": "A Subprefectura de Kamikawa (\u4e0a\u5ddd\u652f\u5e81, \u304b\u307f\u304b\u308f\u3057\u3061\u3087\u3046, \"Kamikawa-shich\u014d\") \u00e9 unha subprefectura da prefectura de Hokkaid\u014d do Xap\u00f3n. Ten 9.852,21\u00a0km\u00b2 de superficie e unha poboaci\u00f3n de 535.456 habitantes (2005). A s\u00faa capital \u00e9 Asaghikawa-shi."}
{"id": "121870", "revid": "25871", "url": "https://gl.wikipedia.org/wiki?curid=121870", "title": "Porto Torres", "text": "Porto Torres \u00e9 un concello italiano da provincia de Sassari, na rexi\u00f3n de Sarde\u00f1a. Ten 22.217 (en 2008) habitantes e est\u00e9ndese por unha \u00e1rea de 102\u00a0km\u00b2, cunha densidade de poboaci\u00f3n de 216 hab/km\u00b2.\nFai fronteira co concello de Sassari."}
{"id": "121871", "revid": "56817", "url": "https://gl.wikipedia.org/wiki?curid=121871", "title": "Subprefectura de Nemuro", "text": "A Subprefectura de Nemuro (\u6839\u5ba4\u652f\u5e81, \u306d\u3080\u308d\u3057\u3061\u3087\u3046, \"Nemuro-shich\u014d\") \u00e9 unha subprefectura da prefectura de Hokkaid\u014d do Xap\u00f3n. Ten 8.533,96\u00a0km\u00b2 de superficie e unha poboaci\u00f3n de 83.114 habitantes (2008). A s\u00faa capital \u00e9 Nemuro-shi."}
{"id": "121874", "revid": "89787", "url": "https://gl.wikipedia.org/wiki?curid=121874", "title": "AGIR", "text": "Agir \u00e9 unha organizaci\u00f3n de estudantes de esquerda independentista. Unha organizaci\u00f3n que conta con presenza en distintas comarcas de Galiza.\nPrincipios.\nAgir defende un ensino p\u00fablico, en galego, non patriarcal, democr\u00e1tico e de calidade. Loita contra a privatizaci\u00f3n e por un ensino pensado para Galiza e en galego, en contra do machismo nas aulas. Esta ligado a N\u00f3s-UP. Contan cun representante na USC.\nO \u00f3rgano central e b\u00e1sico de Agir son os distintos Comit\u00e9s de centro de cada facultade ou centro de secundaria no que te\u00f1en presenza.\nDisoluci\u00f3n.\nTras actuaren conxuntamente durante dous anos con Comit\u00e9s e a Liga Estudantil Galega, en setembro de 2015, organiz\u00e1ronse unha Asembleas de base con idea de acadar unha confluencia entre as tres organizaci\u00f3ns. Finalmente, nunha Asemblea Nacional Constitu\u00ednte celebrada o 5 de marzo de 2016 no Colexio de Fonseca de Santiago de Compostela, as tres organizaci\u00f3ns estudant\u00eds acordaron a s\u00faa disoluci\u00f3n e a creaci\u00f3n dunha nova asociaci\u00f3n estudantil nacionalista, tanto para o ensino secundario como para o universitario, chamada Erguer-Estudantes da Galiza."}
{"id": "121876", "revid": "56817", "url": "https://gl.wikipedia.org/wiki?curid=121876", "title": "Toupa cega", "text": "Toupa cega pode referirse a:"}
{"id": "121877", "revid": "1308", "url": "https://gl.wikipedia.org/wiki?curid=121877", "title": "Furapresas ib\u00e9rico", "text": ""}
{"id": "121883", "revid": "1822", "url": "https://gl.wikipedia.org/wiki?curid=121883", "title": "Rattus exulans", "text": ""}
{"id": "121885", "revid": "27155", "url": "https://gl.wikipedia.org/wiki?curid=121885", "title": "Talpa europaea", "text": ""}
{"id": "121886", "revid": "111586", "url": "https://gl.wikipedia.org/wiki?curid=121886", "title": "Toupa ib\u00e9rica", "text": "A toupa ib\u00e9rica (\"Talpa occidentalis\") \u00e9 unha especie de mam\u00edfero soricomorfo da familia Talpidae end\u00e9mica do oeste e centro da Pen\u00ednsula Ib\u00e9rica que vive comendo vermes e mi\u00f1ocas baixo terra. A toupeira ad\u00f3itase atopar en prader\u00edas, cultivos regados e terreos de bo solo org\u00e1nico. Tam\u00e9n habita bosques de chopos, freixos e olmos.\nCaracter\u00edsticas.\nDifer\u00e9nciase da toupa europea polo seu menor tama\u00f1o, por ter os ollos totalmente tapados polo pelo, un cranio m\u00e1is alongado e estreito, e polos pelos brancos que cobren as poutas e mailo foci\u00f1o. A cola \u00e9 curta e at\u00f3pase cuberta de pelo, as s\u00faas poutas son grandes. O foci\u00f1o \u00e9 c\u00f3nico e con longos bigotes (vibrisas) que, ao igual c\u00f3s pelos das poutas, serven para detectar vibraci\u00f3ns e apalpar.\nHistoria natural.\n\u00c9 unha especie escarvadora que, como o seu parente europeo habita en lugares con solo profundo que non sexa nin moi pedregoso, areoso ou encharcado. \u00c1chase con frecuencia en prader\u00edas e pasteiros. No sur da s\u00faa \u00e1rea de distribuci\u00f3n est\u00e1 restrinxido \u00e1s zonas monta\u00f1osas. Alim\u00e9ntase de invertebrados, sobre todo de mi\u00f1ocas. Consid\u00e9rase unha praga que dana os pasteiros, sendo perseguido polos agricultores.\nSinonimia.\nAs formas m\u00e1is com\u00fans da lingua est\u00e1ndar son \"toupa\" e \"toupo\", pero existen numerosas variantes dialectais: \"teipa\", \"teipe\", \"teupa\", \"tiopa\", \"tiopo\", \"topia\" e \"toupeira\".\nTam\u00e9n existen numerosas denominaci\u00f3ns para as more\u00ed\u00f1as de terra que forma na superficie da terra: \"toupeira\" (a m\u00e1is com\u00fan), \"teipeira\", \"teipoeira\", \"teipueira\", \"teupoeira\", \"tiopeira\", \"tiupeira\", \"topieira\", \"toupeiro\", \"toupi\u00f1eira\" ou \"tupieira\".\nA toupa na cultura popular.\nA pesar da aparente torpeza deste animal, matar unha toupa resulta extremadamente dif\u00edcil porque perciben as vibraci\u00f3ns das nosas pisadas no chan. Por iso crese que a persoa que \u00e9 quen de matar unha coa man adquire poderes m\u00e1xicos (ou ben \u00e9 que xa os ti\u00f1a, e por iso puido facer tal cousa). As\u00ed, os m\u00e9dicos-etn\u00f3grafos Jes\u00fas Rodr\u00edguez L\u00f3pez e V\u00edctor Lis Quib\u00e9n recolleron a crenza de que esa persoa ser\u00e1 capaz de cura-la dor de moas con s\u00f3 toca-la cara coa man; ou que pode cura-los c\u00f3licos fregando no ventre coa man. Contan que unha curandeira de Cualedro (Ourense) ti\u00f1a a virtude de bendici-los \"coxos\" (ou herpes), que adquiriu matando tres toupas de tres pu\u00f1adas.\nTam\u00e9n recolleu Lis Quib\u00e9n a crenza de que, para cura-lo \"fogo ardente\" ou \"fogo de san Ant\u00f3n\" , en Agolada (Pontevedra) recoll\u00edan terra de nove toupeiras e mestur\u00e1bana cun pouco de unto de porco branco, obtendo unha pasta coa que fac\u00edan cruces na cara do enfermo \u00e1 vez que recitaban certos ensalmos.\nLocuci\u00f3ns.\nO feito de teren os ollos atrofiados deu lugar na lingua com\u00fan a numerosas expresi\u00f3ns. Tam\u00e9n foron fonte metaf\u00f3rica os seus h\u00e1bitos subterr\u00e1neos:\nOutros.\nO lugar da Toupeira (San Pedro de Cea, Vilagarc\u00eda de Arousa) ten o seu top\u00f3nimo relacionado con este animal."}
{"id": "121887", "revid": "1308", "url": "https://gl.wikipedia.org/wiki?curid=121887", "title": "Talpa occidentalis", "text": ""}
{"id": "121889", "revid": "27155", "url": "https://gl.wikipedia.org/wiki?curid=121889", "title": "Toupa", "text": "Toupa pode referirse a:"}
{"id": "121896", "revid": "98629", "url": "https://gl.wikipedia.org/wiki?curid=121896", "title": "Ebetsu", "text": "Ebetsu (\u6c5f\u5225\u5e02, \u3048\u3079\u3064\u3057, \"Ebetsu-shi\") \u00e9 un concello da prefectura de Hokkaid\u014d no Xap\u00f3n. Est\u00e1 situada ao sur da illa de Hokkaid\u014d, na subprefectura de Ishikari. A s\u00faa superficie \u00e9 de 187,57\u00a0km\u00b2 e a poboaci\u00f3n de 122.344 habitantes (2009) e ten unha densidade de poboaci\u00f3n de 652 h/km\u00b2.\nO concello de Ebetsu limita cos concellos de Shinshinotsu, de T\u014dbetsu, de Sapporo, de Kitahiroshima (son da subprefectura de Ishikari); de Iwamizawa e de Nanporo (son da subprefectura de Sorachi)."}
{"id": "121897", "revid": "15490", "url": "https://gl.wikipedia.org/wiki?curid=121897", "title": "Kitahiroshima, Hokkaid\u014d", "text": "Kitahiroshima (\u5317\u5e83\u5cf6\u5e02, \u304d\u305f\u3072\u308d\u3057\u307e\u3057, \"Kitahiroshima-shi\") \u00e9 un concello da prefectura de Hokkaid\u014d no Xap\u00f3n. Est\u00e1 situada ao sur da illa de Hokkaid\u014d, na subprefectura de Ishikari. A s\u00faa superficie \u00e9 de 118,54\u00a0km\u00b2 e a poboaci\u00f3n de 60.802 habitantes (2009) e ten unha densidade de poboaci\u00f3n de 513 h/km\u00b2.\nO concello de Kitahiroshima limita cos concellos de Ebetsu, de Sapporo, de Eniwa (son da subprefectura de Ishikari); de Nanporo e de Naganuma (son da subprefectura de Sorachi)."}
{"id": "121898", "revid": "15490", "url": "https://gl.wikipedia.org/wiki?curid=121898", "title": "Kuwana", "text": "Kuwana (\u6851\u540d\u5e02, \u304f\u308f\u306a\u3057, \"Kuwana-shi\") \u00e9 un concello da prefectura de Mie no Xap\u00f3n. Est\u00e1 situado ao norte da prefectura, na parte de T\u014dkai da rexi\u00f3n de Ch\u016bbu, no centro da illa de Honsh\u016b. A s\u00faa superficie \u00e9 de 136,61\u00a0km\u00b2, a poboaci\u00f3n \u00e9 de 141.101 habitantes (2009) e ten unha densidade de poboaci\u00f3n de 1.030 h/km\u00b2.\nO concello de Kuwana limita cos concellos de Inabe, T\u014din, Yokkaichi, Asahi, Kawagoe, Kisosaki (que son da prefectura de Mie); Aisai, Yatomi (que son da prefectura de Aichi); e Kaizu (este \u00faltimo \u00e9 da prefectura de Gifu)."}
{"id": "121900", "revid": "15490", "url": "https://gl.wikipedia.org/wiki?curid=121900", "title": "Takahashi", "text": "Takahashi (\u9ad8\u6881\u5e02, \u305f\u304b\u306f\u3057\u3057, \"Takahashi-shi\") \u00e9 un concello da prefectura de Okayama no Xap\u00f3n. Est\u00e1 situado \u00f3 suroeste da prefectura, e na area da provincia hist\u00f3rica de Bitch\u016b, e na parte San'y\u014d da rexi\u00f3n de Ch\u016bgoku, na illa de Honsh\u016b. A s\u00faa superficie \u00e9 de 547,01\u00a0km\u00b2 e a poboaci\u00f3n de 36.845 habitantes (2009) e ten unha densidade de poboaci\u00f3n de 67,4 h/km\u00b2.\nO concello de Takahashi limita cos concellos de Niimi, de Maniwa, de Kibich\u016b\u014d, de S\u014dja, de Ibara (son da prefectura de Okayama); de Sh\u014dbara e de Jinsekik\u014dgen (son da prefectura de Hiroshima)."}
{"id": "121902", "revid": "15490", "url": "https://gl.wikipedia.org/wiki?curid=121902", "title": "Tamano", "text": "Tamano (\u7389\u91ce\u5e02, \u305f\u307e\u306e\u3057, \"Tamano-shi\") \u00e9 un concello da prefectura de Okayama no Xap\u00f3n. Est\u00e1 situada \u00f3 suroeste da prefectura, e na area da provincia hist\u00f3rica de Bizen, e na parte San'y\u014d da rexi\u00f3n de Ch\u016bgoku, na illa de Honsh\u016b. A s\u00faa superficie \u00e9 de 103,63\u00a0km\u00b2 e a poboaci\u00f3n de 65.082 habitantes (2009) e ten unha densidade de poboaci\u00f3n de 628 h/km\u00b2.\nO concello de Tamano limita cos concellos de Kurashiki e de Okayama."}
{"id": "121907", "revid": "56817", "url": "https://gl.wikipedia.org/wiki?curid=121907", "title": "Subprefectura de Kushiro", "text": "A Subprefectura de Kushiro (\u91e7\u8def\u652f\u5e81, \u304f\u3057\u308d\u3057\u3061\u3087\u3046, \"Kushiro-shich\u014d\") \u00e9 unha subprefectura da prefectura de Hokkaid\u014d do Xap\u00f3n. Ten 5.996,38\u00a0km\u00b2 de superficie e unha poboaci\u00f3n de 271.196 habitantes (2004). A s\u00faa capital \u00e9 Kuxiro-shi."}
{"id": "121909", "revid": "56817", "url": "https://gl.wikipedia.org/wiki?curid=121909", "title": "Subprefectura de Rumoi", "text": "A Subprefectura de Rumoi (\u7559\u840c\u652f\u5e81, \u308b\u3082\u3044\u3057\u3061\u3087\u3046, \"Rumoi-shich\u014d\") \u00e9 unha subprefectura da prefectura de Hokkaid\u014d do Xap\u00f3n. Ten 4.019,97\u00a0km\u00b2 de superficie e unha poboaci\u00f3n de 61.488 habitantes (2005). A s\u00faa capital \u00e9 Rumoi-shi."}
{"id": "121910", "revid": "1131", "url": "https://gl.wikipedia.org/wiki?curid=121910", "title": "Galer\u00eda de imaxes de Nebra, Porto do Son", "text": "Santa Mar\u00eda de Nebra \u00e9 unha parroquia situada ao norte do concello de Porto do Son."}
{"id": "121932", "revid": "736", "url": "https://gl.wikipedia.org/wiki?curid=121932", "title": "M\u00e9ndez N\u00fa\u00f1ez", "text": ""}
{"id": "121936", "revid": "5863", "url": "https://gl.wikipedia.org/wiki?curid=121936", "title": "Retranca", "text": "A retranca en n\u00e1utica designa a verga inferior que serve de suporte \u00e1 esteira dunha vela do tipo proa-popa. \u00c9 un elemento que permite controlar a orientaci\u00f3n e forma da vela. A s\u00faa parte de proa \u00fanese ao mastro no garlindeo.\nTradicionalmente elaborada de madeira, hoxe \u00e9 mais com\u00fan a s\u00faa fabricaci\u00f3n en aluminio ou fibra de carbono."}
{"id": "121940", "revid": "47401", "url": "https://gl.wikipedia.org/wiki?curid=121940", "title": "Jean-B\u00e9del Bokassa", "text": "Jean-B\u00e9del Bokassa, militar de profesi\u00f3n, foi presidente da Rep\u00fablica Centroafricana entre 1966 e 1976, cando se autoproclamou emperador, baixo o t\u00edtulo Bokassa I, e as\u00ed gobernou ata o 20 de setembro de 1979, cando un golpe de estado, coa axuda francesa, devolveu o poder a David Dacko."}
{"id": "121942", "revid": "736", "url": "https://gl.wikipedia.org/wiki?curid=121942", "title": "Bokassa I", "text": ""}
{"id": "121947", "revid": "23204", "url": "https://gl.wikipedia.org/wiki?curid=121947", "title": "Schindler", "text": "O apelido Schindler pode referirse a:\nTam\u00e9n pode referirse a:"}
{"id": "121949", "revid": "56817", "url": "https://gl.wikipedia.org/wiki?curid=121949", "title": "Subprefectura de Shiribeshi", "text": "A Subprefectura de Shiribeshi (\u5f8c\u5fd7\u652f\u5e81, \u3057\u308a\u3079\u3057\u3057\u3061\u3087\u3046, \"Shiribeshi-shich\u014d\") \u00e9 unha subprefectura da prefectura de Hokkaid\u014d do Xap\u00f3n. Ten 4.305,65\u00a0km\u00b2 de superficie e unha poboaci\u00f3n de 256.184 habitantes (2004). A s\u00faa capital \u00e9 Kutchan-chou."}
{"id": "121950", "revid": "56817", "url": "https://gl.wikipedia.org/wiki?curid=121950", "title": "Subprefectura de Tokachi", "text": "A Subprefectura de Tokachi (\u5341\u52dd\u652f\u5e81, \u3068\u304b\u3061\u3057\u3061\u3087\u3046, \"Tokachi-shich\u014d\") \u00e9 unha subprefectura da prefectura de Hokkaid\u014d do Xap\u00f3n. Ten 4.305,65\u00a0km\u00b2 de superficie e unha poboaci\u00f3n de 256.184 habitantes (2004). A s\u00faa capital \u00e9 Obighiro-shi."}
{"id": "121952", "revid": "89787", "url": "https://gl.wikipedia.org/wiki?curid=121952", "title": "Isumi", "text": "Isumi (\u3044\u3059\u307f\u5e02, \u3044\u3059\u307f\u3057, \"Isumi-shi\") \u00e9 un concello da prefectura de Chiba no Xap\u00f3n. Est\u00e1 situada ao sur da rexi\u00f3n de Kant\u014d e ao sur da prefectura, na zona de provincia hist\u00f3rica de Kazusa, na parte leste da illa de Honsh\u016b. A s\u00faa superficie \u00e9 de 157,50\u00a0km\u00b2 e a poboaci\u00f3n de 41.168 habitantes (2009) e ten unha densidade de poboaci\u00f3n de 261 h/km\u00b2.\nO concello de Isumi limita co concello de Ichinomiya, de Katsuura, de \u014ctaki, de Mutsuzawa e de Onjuku.\nHistoria.\nA cidade de Isumi foi fundada pola fusi\u00f3n de 3 concellos de vila do distrito de Isumi (\"Isumi-machi\", \"\u014chara-machi\" e \"Misaki-machi\") no ano 2005."}
{"id": "121953", "revid": "54334", "url": "https://gl.wikipedia.org/wiki?curid=121953", "title": "Concello da Enfesta", "text": "A Enfesta era un antigo concello de Galiza pertencente a comarca de Compostela. Como moitos outros municipios galegos, creouse en 1836.\nEtimolox\u00eda.\nO top\u00f3nimo \"Enfesta\" \u00e9 un or\u00f3nimo que indica un terreo irregular con bastante pendente.\nHistoria e caracter\u00edsticas.\nO 14 de agosto de 1854, ao principio do Bienio Progresista, o Concello de Enfesta foi suprimido e integrado no de Santiago de Compostela. Foi nomeado no seu lugar un denominado \"alcalde de parroquia\", cuxa responsabilidade abrangu\u00eda toda a chamada \u00ab\"parroquia de Enfesta\"\u00bb. Esta situaci\u00f3n debeu durar pouco tempo.\nO 29 de decembro de 1962, a entidade municipal foi suprimida e anexionada a Santiago de Compostela, sendo alcalde da capital galega \u00c1ngel Jos\u00e9 Porto Anido. O \u00faltimo rexedor municipal da Enfesta foi Manuel Balado, quen abandonou o cargo unha semana antes da anexi\u00f3n.\nO concello da Enfesta estaba formado polas parroquias da Barciela, Busto, O Carballal, Cesar, A Enfesta, Fecha, Grixoa, Marantes, Nemenzo, Sabugueira, Santa Cristina de Fecha e Verd\u00eda."}
{"id": "121954", "revid": "89787", "url": "https://gl.wikipedia.org/wiki?curid=121954", "title": "Katsuura, Chiba", "text": "Katsuura (\u52dd\u6d66\u5e02, \u304b\u3064\u3046\u3089\u3057, \"Katsuura-shi\") \u00e9 un concello da prefectura de Chiba no Xap\u00f3n. Est\u00e1 situada ao sur da rexi\u00f3n de Kant\u014d e ao sur da prefectura, na zona de provincia hist\u00f3rica de Kazusa, na parte leste da illa de Honsh\u016b. A s\u00faa superficie \u00e9 de 94,20\u00a0km\u00b2 e a poboaci\u00f3n de 20.870 habitantes (2009) e ten unha densidade de poboaci\u00f3n de 222 h/km\u00b2.\nO concello de Katsuura limita co concello de Kamogawa, de \u014ctaki, de Isumi e de Onjuku."}
{"id": "121955", "revid": "56817", "url": "https://gl.wikipedia.org/wiki?curid=121955", "title": "Yachimata", "text": "Yachimata (\u516b\u8857\u5e02, \u3084\u3061\u307e\u305f\u3057, \"Yachimata-shi\") \u00e9 un concello da prefectura de Chiba no Xap\u00f3n. Est\u00e1 situado ao sur da rexi\u00f3n de Kant\u014d e ao sur da prefectura, na zona de provincia hist\u00f3rica de Shim\u014dsa, na parte leste da illa de Honsh\u016b. A s\u00faa superficie \u00e9 de 74,87\u00a0km\u00b2 e a poboaci\u00f3n de 75.064 habitantes (2009) e ten unha densidade de poboaci\u00f3n de 1.000 h/km\u00b2.\nO concello de Yachimata limita co concello de Chiba, de Sakura, de Shisui, de Tomisato, de Sanmu e de T\u014dgane."}
{"id": "121957", "revid": "1131", "url": "https://gl.wikipedia.org/wiki?curid=121957", "title": "Os Campos", "text": ""}
{"id": "121968", "revid": "22570", "url": "https://gl.wikipedia.org/wiki?curid=121968", "title": "Nomenclatura binominal", "text": "En biolox\u00eda, a nomenclatura binominal (tam\u00e9n chamada \"nomenclatura binaria\") \u00e9 un convenio est\u00e1ndar empregado para denominar as diferentes especies de organismos (vivos ou xa extintos). \u00c1s veces faise referencia \u00e1 nomenclatura binominal como \"Sistema de Clasificaci\u00f3n binominal\".\nComo suxire a palabra \u00abbinominal\u00bb, o nome cient\u00edfico asignado a unha especie est\u00e1 formado pola combinaci\u00f3n de d\u00faas palabras (nomes en lat\u00edn ou de ra\u00edz grecolatina): o nome do x\u00e9nero e o ep\u00edteto ou nome espec\u00edfico. O conxunto de ambos os dous \u00e9 o nome cient\u00edfico que permite identificar cada especie coma se tivese \"nome e apelido\".\nA nomenclatura binominal \u00e9 a norma puntual que se aplica \u00e1 denominaci\u00f3n dos tax\u00f3ns espec\u00edficos, mais representa s\u00f3 un dos est\u00e1ndares da nomenclatura biol\u00f3xica, que se ocupa tam\u00e9n da denominaci\u00f3n formal (cient\u00edfica) de tax\u00f3ns doutras categor\u00edas.\nConcepto.\nO nome de x\u00e9nero (sempre que non se refira a un tax\u00f3n monoespec\u00edfico) \u00e9 compartido con outras especies pr\u00f3ximas, como exemplo: \"Homo sapiens\" e \"Homo neanderthalensis\" son especies do mesmo x\u00e9nero.\nO descritor espec\u00edfico (\"ep\u00edteto espec\u00edfico\" para a bot\u00e1nica, e \"nome espec\u00edfico\" para a zoolox\u00eda), que funciona como un \"adxectivo cualificativo\", pode ser un termo com\u00fan para especies de diferentes x\u00e9neros, Por exemplo: \"Verbena officinalis\" e \"Lavandula officinalis\" son os nomes cient\u00edficos para d\u00faas plantas diferentes, a verbena e a lavanda respectivamente; aqu\u00ed, \"officinalis\" \u00e9 un cualificativo que significa \"da farmacia ou botica\", \"de uso medicinal\".\nAs\u00ed, o que designa inequivocamente a especie \u00e9 a combinaci\u00f3n das d\u00faas palabras; deste xeito, o nome da especie humana \u00e9 \"Homo sapiens\" e non soamente \"sapiens\". Isto \u00e9 porque o descritor espec\u00edfico perde o seu significado nominal inequ\u00edvoco se se escribe s\u00f3.\n\u00c1s veces, a nomenclatura binaria pode xerar nomes con certo car\u00e1cter descritivo. Como exemplo: \"Staphylococcus aureus\", ter\u00eda o significado de \"grans en acios\" (\"Staphylococcus\") e \"dourado\" (\"aureus\") facendo referencia a que \u00e9 unha bacteria en cuxos cultiivos se ve microscopicamente a distribuci\u00f3n dos cocos en grupos de acios e que macroscopicamente forma colonias amarelentas. Outras veces, o nome cient\u00edfico ten unha correspondencia case id\u00e9ntica co nome vulgar, por exemplo: \"Rosa canina\" para a rosa canina.\nValor e uso da nomenclatura.\nNo contexto cient\u00edfico, a utilidade da f\u00f3rmula binaria consiste non s\u00f3 en salvar a ambig\u00fcidade que se pode presentar ante os diferentes nomes vulgares para un organismo, sen\u00f3n tam\u00e9n para dar nome a aqueles esp\u00e9cimes que nin sequera te\u00f1en un nome com\u00fan. Tam\u00e9n permite superar as dificultades comunicacionais en diferentes linguas a partir do reco\u00f1ecemento universal e dun sistema de nomenclatura est\u00e1ndar.\nO valor do sistema de nomenclatura binominal deriva primariamente:\nCon todo, malia as regras que ditan o car\u00e1cter \u00fanico do nome binario para unha especie, na pr\u00e1ctica \u00e9 com\u00fan que existan \"sin\u00f3nimos\" e que haxa varios nomes cient\u00edficos en circulaci\u00f3n para unha mesma especie (en xeral dependentes do punto de vista do sistema taxon\u00f3mico particular en uso, e en derradeira instancia, do autor).\nA estabilidade dos nomes periga no intre da resurrecci\u00f3n daqueles nomes esquecidos no tempo, os cales poder\u00edan reclamar a s\u00faa prioridade por seren os primeiros publicados. Nestes casos, con todo, \u00e9 posible conservar estes nomes (\"nomina conservanda\" ou \"nom.cons.\") de acordo aos c\u00f3digos de nomenclatura en uso. Para a nomenclatura bot\u00e1nica, ac\u00e9ptanse como v\u00e1lidos s\u00f3 aqueles nomes que a partir de 1753 aparezan nunha publicaci\u00f3n oficial; tom\u00e1ndose 1753 como data de partida pola primeira publicaci\u00f3n linneana (\"Species Plantarum\"). Para a zoolox\u00eda, a data de partida \u00e9 1758.\nHistoria.\nA adopci\u00f3n dun sistema de nomenclatura baseado en dous nomes d\u00e9bese ao naturalista e m\u00e9dico sueco Carl von Linn\u00e9 (1707-1778) quen intentou describir a totalidade do mundo natural co\u00f1ecido d\u00e1ndolle a \"cada especie\" un nome composto de d\u00faas partes. Con todo, a nomenclatura binominal existiu antes de Linnaeus en formas variadas. Pero \u00e9 a partir das publicaci\u00f3ns linneanas que se comeza a xeneralizar a f\u00f3rmula binominal para a nomenclatura espec\u00edfica.\nC\u00f3digos de Nomenclatura.\nDesde mediados do s. XIX, f\u00edxose cada vez m\u00e1is notoria a necesidade dun corpo de normas que regrasen a conformaci\u00f3n dos nomes cient\u00edficos. Co correr do tempo, estes canons co\u00f1ecidos como \"C\u00f3digos de Nomenclatura\", ditaron a denominaci\u00f3n de:\nA composici\u00f3n dos C\u00f3digos de Nomenclatura var\u00eda dun a outro.\nConvenciones sobre a nomenclatura.\nExisten alg\u00fans aspectos universalmente adoptados para a formulaci\u00f3n da nomenclatura binaria.\nA persoa que describe por primeira vez unha especie (o seu \"autor\") \u00e9 a que ten o privilexio de darlle nome. Cando o autor elixe asignar un nome ou ep\u00edteto espec\u00edfico derivado dun nome propio, \u00e9 a t\u00edtulo de homenaxe ou reco\u00f1ecemento, dedic\u00e1ndolla a un colega, amigo ou familiar, en forma latinizada (como por exemplo a Lebre de piornal, chamada \"Lepus castroviejoi\" en honor do escritor Xos\u00e9 Mar\u00eda Castroviejo); consid\u00e9rase de mal gusto e signo de egocentrismo que o autor se dedique a especie a si mesmo (por exemplo, \"Escherichia coli\" \u00e9 por Theodor Escherich, e \"coli\" significa \"intestinal\", \"do colon\"; tam\u00e9n \"Rhea darwinii\" por Charles Darwin). Noutros casos, os nomes el\u00edxense en referencia a caracteres ou propiedades do ser vivo que se nomea, p. ex. en \"Cistus albidus\", o termo \"albidus\" (en lat\u00edn, branco), fai referencia \u00e1 cor esbrancuxada das follas desa planta; en \"Lavandula officinalis\", o termo \"officinalis\" (en lat\u00edn, usado na \"officina\" ou botica) lembra que a planta ten propiedades medicinais.\nXeralmente, \u00e1 beira do nome binominal consta o apelido do autor (abreviado en bot\u00e1nica) que primeiro publicou oficialmente ese nome. Se a especie en cuesti\u00f3n actualmente pertence a un x\u00e9nero diferente do orixinal descrito, faise constar o nome do autor orixinal entre par\u00e9nteses anexado ao nome actual da especie. \u00c1s veces tam\u00e9n se xunta a data na que se realizou a descrici\u00f3n da especie. Por exemplo o pardal, \"Passer domesticus\" (Linnaeus, 1758) orixinalmente descrito como membro do x\u00e9nero \"Fringilla\".\nO nome do x\u00e9nero (nome xen\u00e9rico) sempre debe ter a inicial mai\u00fascula, mentres que o ep\u00edteto espec\u00edfico non a leva nunca. A norma incl\u00fae a obriga de resaltar o nome, o que en manuscritos e textos mecanografados se fai subli\u00f1\u00e1ndoo (Homo sapiens), e en textos de imprenta ou de ordenador faise por medio da cursiva (\"Homo sapiens\"), a\u00ednda que, con menos frecuencia, tam\u00e9n poder\u00eda resaltarse en letra grosa (Homo sapiens).\nO nome cient\u00edfico dunha especie xeralmente debe escribirse completo cando se emprega por primeira vez nun texto. Pero nas referencias posteriores a especies do mesmo x\u00e9nero, o nome do x\u00e9nero pode abreviarse utilizando a inicial en mai\u00fascula seguida dun punto Por exemplo, para citar o morcego pequeno de ferradura no comezo dun texto, escr\u00edbase \"\"Rhinolophus hipposideros\"; logo a escritura \"R. hipposideros\" sobrent\u00e9ndese que \u00e9 a mesma especie, mais se logo se escribe \"R. euryale\" debe entenderse que se trata de \"Rhinolophus euryale\"\", outra especie. Debe evitarse a abreviatura se pode inducir a engano entre nomes.\nNuns poucos casos a abreviatura dun nome espec\u00edfico \u00e9 de uso com\u00fan, como no caso da bacteria \"Escherichia coli\", que adoita abreviarse como \"E. coli\" (e ata s\u00f3 \"coli\" na literatura m\u00e9dica e doutros grupos profesionais alleos \u00e1 biolox\u00eda).\nCando se empregan nomes vulgares e cient\u00edficos, xeralmente estes \u00faltimos acompa\u00f1an aos vulgares entre par\u00e9ntese. Por exemplo, \"A chicoria (\"Cichorium intybus\") pertence \u00e1 familia...\"\nPara facer referencia \u00e1s especies pertencentes a un x\u00e9nero (e \u00e1s veces a un taxon xen\u00e9rico particular), a f\u00f3rmula binominal cambia a: \"Nome do X\u00e9nero\" \"spp.\", por exemplo: \"Pinus spp.\" lese como \"as especies do x\u00e9nero \"Pinus\"\"."}
{"id": "121969", "revid": "1308", "url": "https://gl.wikipedia.org/wiki?curid=121969", "title": "Nome binomial", "text": ""}
{"id": "121972", "revid": "23204", "url": "https://gl.wikipedia.org/wiki?curid=121972", "title": "Courtrai", "text": "Courtrai (Kortrijk en neerland\u00e9s) \u00e9 unha importante cidade da B\u00e9lxica, e da rexi\u00f3n de Flandres. A cidade ten unha poboaci\u00f3n de 280.000 habitantes (con Kuurne, Wevelgem, Harelbeke).\nHistoria.\nA batalla de Courtrai enfrontou a Filipe IV de Francia coas \"milicias comunais\" flamengas o 11 de xullo de 1302, preto de Courtrai, chamada tam\u00e9n \"batalla das esporas de ouro\".\nDespois das \"M\u00e2tines de Bruxas\" os rebeldes dominaban a rexi\u00f3n salvo d\u00faas prazas fortes: Cassel e Courtrai. Despois de dous ataquen en van \u00e1 cidade, os 60.000 sitiadores foron atacados polo ex\u00e9rcito de cabaleiros franc\u00e9s, baixo mando de Robert d'Artois.\nOs \u00abKlauwaerts\u00bb (\"partidarios da pouta\") acurralados por dez cabaleiros e os dous fillos de Gui de Dampierre, est\u00e1n nun outeiro, \u00e1 beira do Lys. Os cabaleiros franceses as\u00e9ntanse no outeiro de Mossemberg.Tras un intercambio de frechas os franceses fan avanzar a s\u00faa infanter\u00eda ata o foxo. Pero a cousa sae mal e ata o mesmo Robert d'Artois \u00e9 morto.\nDespois da batalla, os flamengos recoller\u00e1n da lama dos campos de Groninga 500 esporas de ouro que ir\u00e1n ornar a igrexa de Notre-Dame de Courtrai."}
{"id": "121976", "revid": "23204", "url": "https://gl.wikipedia.org/wiki?curid=121976", "title": "Nirasaki", "text": "Nirasaki (\u97ee\u5d0e\u5e02, \u306b\u3089\u3055\u304d\u3057, \"Nirasaki-shi\") \u00e9 un concello da prefectura de Yamanashi no Xap\u00f3n. Est\u00e1 situado \u00f3 sueste da rexi\u00f3n de Ch\u016bbu e no centro da prefectura, no centro da illa de Honsh\u016b. A s\u00faa superficie \u00e9 de 143,73\u00a0km\u00b2 e a poboaci\u00f3n de 33.038 habitantes (2009) e ten unha densidade de poboaci\u00f3n de 230 h/km\u00b2.\nO concello de Nirasaki limita cos concellos de Minamiarupusu, de Hokuto e de Kai."}
{"id": "121986", "revid": "1131", "url": "https://gl.wikipedia.org/wiki?curid=121986", "title": "Kushima", "text": "Kushima (\u4e32\u9593\u5e02, \u304f\u3057\u307e\u3057, \"Kushima-shi\") \u00e9 un concello da prefectura de Miyazaki no Xap\u00f3n. Est\u00e1 situada ao sueste da rexi\u00f3n de Ky\u016bsh\u016b e ao sur da prefectura, na illa de Ky\u016bsh\u016b. A s\u00faa superficie \u00e9 de 294,96\u00a0km\u00b2 e a poboaci\u00f3n de 20.719 habitantes (2009) e ten unha densidade de poboaci\u00f3n de 70,2 h/km\u00b2.\nO concello de Kushima limita cos concellos de Miyakonoj\u014d, de Nichinan (son da prefectura de Miyazaki); e de Shibushi (da prefectura de Kagoshima)."}
{"id": "122002", "revid": "56817", "url": "https://gl.wikipedia.org/wiki?curid=122002", "title": "O Roxedoiro", "text": "Co top\u00f3nimo O Roxedoiro podemos referirnos a varios lugares de Galicia:\nNa provincia de Lugo"}
{"id": "122004", "revid": "98629", "url": "https://gl.wikipedia.org/wiki?curid=122004", "title": "Cima de Vila", "text": "O top\u00f3nimo galego Cima de Vila pode referirse:"}
{"id": "122005", "revid": "5312", "url": "https://gl.wikipedia.org/wiki?curid=122005", "title": "Isesaki", "text": "Isesaki (\u4f0a\u52e2\u5d0e\u5e02, \u3044\u305b\u3055\u304d\u3057, \"Isesaki-shi\") \u00e9 un concello da prefectura de Gunma no Xap\u00f3n. Est\u00e1 situado \u00f3 noroeste da rexi\u00f3n de Kant\u014d e \u00f3 sur da prefectura, na parte leste da illa de Honsh\u016b. A s\u00faa superficie \u00e9 de 139,33\u00a0km\u00b2, a poboaci\u00f3n \u00e9 de 205.011 habitantes (2009) e ten unha densidade de poboaci\u00f3n de 1.470 h/km\u00b2.\nO concello de Isesaki limita cos concellos de Tamamura, Maebashi, Kiry\u016b, Midori, \u014cta (que son da prefectura de Gunma); de Honj\u014d e Fukaya (que son da prefectura de Saitama)."}
{"id": "122009", "revid": "56817", "url": "https://gl.wikipedia.org/wiki?curid=122009", "title": "Manuel Bra\u00f1eiro Buela", "text": "Manuel Bra\u00f1eiro Buela, falecido en Dodro en xaneiro de 1885, foi un pol\u00edtico galego.\n\u00c9 o primeiro alcalde do concello de Dodro que aparece citado nos Libros de Actas do concello. Tralo seu falecemento en xaneiro de 1885 foi substitu\u00eddo na alcald\u00eda polo Tenente-Alcalde Fernando Conde Lois."}
{"id": "122014", "revid": "89787", "url": "https://gl.wikipedia.org/wiki?curid=122014", "title": "Shibukawa", "text": "Shibukawa (\u6e0b\u5ddd\u5e02, \u3057\u3076\u304b\u308f\u3057, \"Shibukawa-shi\") \u00e9 un concello da prefectura de Gunma no Xap\u00f3n. Est\u00e1 situado \u00f3 noroeste da rexi\u00f3n de Kant\u014d e no centro da prefectura, na parte leste da illa de Honsh\u016b. A s\u00faa superficie \u00e9 de 240,42\u00a0km\u00b2 e a poboaci\u00f3n de 85.245 habitantes (2009) e ten unha densidade de poboaci\u00f3n de 355 h/km\u00b2.\nO concello de Shibukawa limita cos concellos de Higashiagatsuma, de Nakanoj\u014d, de Takayama, de Numata, de Sh\u014dwa, de Maebashi, de Yoshioka, de Shint\u014d e de Takasaki."}
{"id": "122015", "revid": "22570", "url": "https://gl.wikipedia.org/wiki?curid=122015", "title": "Feliciano Barreiro Reboiras", "text": "Feliciano Barreiro Reboiras, foi alcalde do concello de Dodro desde xullo de 1885, coa constituci\u00f3n da nova corporaci\u00f3n municipal do concello feita ese ano. Desco\u00f1\u00e9cese a data na que remata o seu mandato."}
{"id": "122016", "revid": "5863", "url": "https://gl.wikipedia.org/wiki?curid=122016", "title": "Fernando Conde Lois", "text": "Fernando Conde Lois, foi alcalde do concello de Dodro en 1885.\nEdil desde 1881, ocupaba o cargo de tenente de alcalde. Chegou \u00e1 alcald\u00eda polo falecemento do seu antecesor en xaneiro de 1885, tendo que deixar o cargo o 30 de xu\u00f1o por levar catro anos de edil."}
{"id": "122017", "revid": "56817", "url": "https://gl.wikipedia.org/wiki?curid=122017", "title": "Manuel Rodr\u00edguez Batalla", "text": "Manuel Rodr\u00edguez Batalla, foi alcalde do concello de Dodro entre 1910 e 1911.\nPresuntamente tivo que abandonar o cargo en outubro de 1911, deixando o concello \u00f3 cargo do seu Tenente -Alcalde Francisco Rodr\u00edguez, por un delito de abuso de autoridade, xa que lle tirou o alpendre a un veci\u00f1o co que se levaba mal."}
{"id": "122019", "revid": "5312", "url": "https://gl.wikipedia.org/wiki?curid=122019", "title": "Kiry\u016b", "text": "Kiry\u016b (\u6850\u751f\u5e02, \u304d\u308a\u3085\u3046\u3057, \"Kiry\u016b-shi\") \u00e9 un concello da prefectura de Gunma no Xap\u00f3n. Est\u00e1 situado \u00f3 norte da rexi\u00f3n de Kant\u014d e \u00f3 leste da prefectura, na parte leste da illa de Honsh\u016b. A s\u00faa superficie \u00e9 de 274,57\u00a0km\u00b2, a poboaci\u00f3n \u00e9 de 122.612 habitantes (2009) e ten unha densidade de poboaci\u00f3n de 447 h/km\u00b2.\nO concello de Kiry\u016b limita cos concellos de \u014cta, Isesaki, Maebashi, Numata, Midori (que son da prefectura de Gunma); de Sano e Ashikaga (que son da prefectura de Tochigi)."}
{"id": "122021", "revid": "22570", "url": "https://gl.wikipedia.org/wiki?curid=122021", "title": "Ram\u00f3n Ferreir\u00f3s Manselle", "text": "Ram\u00f3n Ferreir\u00f3s Manselle, foi alcalde do concello de Dodro en d\u00faas ocasi\u00f3ns."}
{"id": "122046", "revid": "89787", "url": "https://gl.wikipedia.org/wiki?curid=122046", "title": "Viv\u00e9rridos", "text": "A dos viv\u00e9rridos (\"Viverridae\") \u00e9 unha familia de mam\u00edferos da orde dos carn\u00edvoros e suborde dos feliformes, que incl\u00fae \u00e1s xenetas ou algarias e \u00e1s civetas.\nSon de corpo pequeno, maiormente arb\u00f3reas.. Par\u00e9cense aos gatos, mais te\u00f1en o foci\u00f1o m\u00e1is semellante \u00e1s mangostas. A s\u00faa lonxitude, exclu\u00edndo a s\u00faa longa cola, vai de 40 a 70\u00a0cm, e o seu peso oscila de 1 a 5\u00a0kg, con extremo nos mantur\u00f3ns de 13\u00a0kg. Co\u00f1\u00e9cense 32 especies.\nEn Sri Lanka, as especies co\u00f1\u00e9cense como \"Kalawedda\" pola comunidade de fala Sinhala. A\u00ednda que moitos usan os termos \"Uguduwa\" e \"Kalawedda\" intercambiantes, a\u00ednda que \"Uguduwa\" refire \u00e1 civeta palmeira m\u00e1is que ao gato civeta. \nOs viv\u00e9rridos son nativos dos tr\u00f3picos do Vello Mundo, toda \u00c1frica, sur do Mediterr\u00e1neo, Madagascar, e a Pen\u00ednsula Ib\u00e9rica. Os seus mellores h\u00e1bitats: terras inundables, sabanas, monta\u00f1as e, sobre todo, selvas tropicais. En consecuencia, coa perda do h\u00e1bitat; est\u00e1n sendo consideradas especies vulnerables."}
{"id": "122047", "revid": "1308", "url": "https://gl.wikipedia.org/wiki?curid=122047", "title": "Viverridae", "text": ""}
{"id": "122048", "revid": "23204", "url": "https://gl.wikipedia.org/wiki?curid=122048", "title": "Furafollas ib\u00e9rico", "text": "O furafollas ib\u00e9rico (\"Sorex granarius\") \u00e9 unha especie de mam\u00edfero da orde dos soricomorfos, familia dos sor\u00edcidos, subfamilia dos soricinos e tribo dos soricininos, end\u00e9mica da pen\u00ednsula Ib\u00e9rica.\nTaxonom\u00eda.\nDescrita inicialmente en 1910 polo zo\u00f3logo estadounidense Gerrit Smith Miller como unha subespecie de \"Sorex araneus\", \"Sorex araneus granarius\", foi elevada \u00e1 categor\u00eda de especie en 1975 por Hausser \"et al\"., debido \u00e1s s\u00faas caracter\u00edsticas cariol\u00f3xicas e morfol\u00f3xicas.\nCaracter\u00edsticas.\nA s\u00faa pelaxe \u00e9 de cor marr\u00f3n escura carecendo de banda mediodorsal escura e o bandullo \u00e9 gris amarelento. A lonxitude de testa e corpo \u00e9 duns catro cent\u00edmetros, sendo a cola dunhas tres cuartas partes desa lonxitude. O peso non excede os seis gramos. Ten as puntas dos dentes de cor vermella a\u00ednda que xeralmente, a diferenza de \"S. araneus\" e \"S. coronatus\", os incisivos superiores amosan unha tonalidade m\u00e1is clara.\nH\u00e1bitat e distribuci\u00f3n.\n\u00c9 un endemismo ib\u00e9rico. Distrib\u00faese ao longo do Sistema Central, dende a Serra de Ayll\u00f3n \u00e1 Serra da Estrela, (Portugal), espall\u00e1ndose cara ao norte dende o r\u00edo Texo ata Galicia. Queda por confirmar a s\u00faa presenza ao norte do Sistema Ib\u00e9rico e en certos enclaves da Cordilleira Cant\u00e1brica.\nAs \u00e1reas ocupadas polo furafollas ib\u00e9rico (ou \"musara\u00f1a ib\u00e9rica\", como se co\u00f1ece en castel\u00e1n) caracter\u00edzanse por ter unha temperatura media anual de entre 3\u00ba e 15\u00a0\u00b0C, con invernos fr\u00edos ou moi fr\u00edos, e unha precipitaci\u00f3n superior aos 600\u00a0mm.\nNo Sistema Central, a especie local\u00edzase nos niveis supra- e oromediterr\u00e1neo, dende os 500 aos 2.000 m. \u00c9 frecuente en faias, pi\u00f1eirais, caralleiras e aci\u00f1eirais, as\u00ed como naquelas zonas nas que o bosque aut\u00f3ctono foi substitu\u00eddo por campos ou bosques de \"Castanea sativa\" ou \"Pinus pinaster\".\nEn Portugal est\u00e1 presente en case todos os h\u00e1bitat arbustivos. No norte deste pa\u00eds e en Galicia, a especie penetra na rexi\u00f3n eurosiberiana, onde ocupa carballeiras e plantaci\u00f3ns de \"Eucalyptus\" sp. e \"Pinus pinaster\".\nNo Sistema Ib\u00e9rico, mencionouse a s\u00faa presenza entre os 1.000 e 1.700 metros de altitude, en carballeiras, faiais e sabinais.\nSituaci\u00f3n.\nA Uni\u00f3n Internacional para a Conservaci\u00f3n da Natureza e dos Recursos Naturais (UICN) cualificou o status desta especie como \"LC\" (pouco preeocupante), xa que non parece que estea ameazada, e a\u00ednda que non existen estudos suficientes, a extensi\u00f3n xeogr\u00e1fica das s\u00faas poboaci\u00f3ns non fai temer polo seu estado."}
{"id": "122049", "revid": "1308", "url": "https://gl.wikipedia.org/wiki?curid=122049", "title": "Sorex granarius", "text": ""}
{"id": "122050", "revid": "1308", "url": "https://gl.wikipedia.org/wiki?curid=122050", "title": "Eucalyptus", "text": ""}
{"id": "122057", "revid": "98629", "url": "https://gl.wikipedia.org/wiki?curid=122057", "title": "Honor\u00e9 de Balzac", "text": "Honor\u00e9 de Balzac, nado Honor\u00e9 Balzac, en Tours o 20 de maio de 1799 e finado en Par\u00eds o 18 de agosto de 1850, foi un escritor, cr\u00edtico literario, ensa\u00edsta, dramaturgo, xornalista e impresor franc\u00e9s. Destaca a s\u00faa inmensa produci\u00f3n novel\u00edstica, conformada por 137 novelas e novelas curtas publicadas entre 1829 a 1852.\nTraballador furioso, debilitando a s\u00faa sa\u00fade xa precaria por excesos (morreu prematuramente aos 51 anos), endebedado por investimentos arriscados, fuxindo dos seus acredores baixo falsos nomes en diferentes moradas, Balzac mantivo numerosas relaci\u00f3ns femininas con arist\u00f3cratas e casou finalmente coa condesa Hanska en 1850, despois de cortexala durante preto de vinte anos.\nBalzac \u00e9 un dos mestres incontestados da novela francesa. Produciu en varios x\u00e9neros: a novela hist\u00f3rica, a novela pol\u00edtica, con \"Les Chouans\", a novela filos\u00f3fica con \"A obra mestra desco\u00f1ecida\" (orix. \"Le Chef-d'\u0153uvre inconnu\", traducida por Marcos Ares Fontela e Mar\u00eda Xes\u00fas Lama L\u00f3pez), a novela fant\u00e1stica con \"La Peau de chagrin\", a novela \u00abpo\u00e9tica\u00bb con \"Le Lys dans la vall\u00e9e\". Pero as s\u00faas novelas realistas e psicol\u00f3xicas m\u00e1is c\u00e9lebres como \"Le P\u00e8re Goriot\" ou \"Eug\u00e9nie Grandet\", que constit\u00faen unha parte moi importante da s\u00faa obra, induciron, a mi\u00fado, unha clasificaci\u00f3n redutora de \u00abautor realista\u00bb, mentres que se atopan na s\u00faa obra numerosos rastros do romanticismo da \u00e9poca, sobre todo o posto feito ao sentimento namorado en \"Les Chouans\" ou no \"Le Lys dans la vall\u00e9e\", ao fant\u00e1stico en \"La Peau de Chagrin\", ou a\u00ednda \u00e1s esgazaduras do xenio en \"Louis Lambert\" ..\nBalzac organizou as s\u00faas obras nun conxunto de grande amplitude chamado a \"La Com\u00e9die humaine\" (\"A Comedia Humana\"). O t\u00edtulo \u00e9 unha referencia a \"Divina Comedia\" de Dante. O seu proxecto \u00e9 explorar as diferentes clases sociais e os individuos que as compo\u00f1en, para \"competir co rexistro civil\" segundo a s\u00faa f\u00f3rmula c\u00e9lebre. Reuniu os seus textos en conxuntos xen\u00e9ricos: \"\u00c9tudes de m\u0153urs\" (\"Estudos de costumes\"), \"\u00c9tudes analytiques\" (\"Estudos anal\u00edticos\"), \"\u00c9tudes philosophiques\", (\"Estudos filos\u00f3ficos\"). Se os \"Estudos de costumes\" son os m\u00e1is numerosos, Balzac atribu\u00edalle non obstante unha enorme importancia aos \"Estudos filos\u00f3ficos\", que eran segundo os seus propios termos \u00aba clave que permite comprender o conxunto da mi\u00f1a obra\u00bb, en particular, a \"La peau de chagrin\" .\nS\u00e9guense reimprimindo as obras de Balzac, inclu\u00eddo as s\u00faas obras de xuventude. As s\u00faas novelas son a\u00ednda unha fonte inesgotable para o cine que adaptou dende 1906 \"La Mar\u00e2tre\" (\"A madrasta\"), e que non remata de adaptar as s\u00faas novelas para a televisi\u00f3n, aproximadamente un centenar de pel\u00edculas e telefilmes en varios pa\u00edses.\nTraxectoria.\nHonor\u00e9 Balzac naceu o 20 de maio de 1799 en Tours. Honor\u00e9 de Balzac \u00e9 o maior dos catro fillos da parella formada por Bernard Fran\u00e7ois Balssa e Anne-Charlotte-Laure Sallambier (Laure, Laurence e Henry). A s\u00faa irm\u00e1 Laure \u00e9 a s\u00faa preferida: hai entre eles unha complicidade, un afecto rec\u00edproco que non se desmente nunca. Achegaralle o seu apoio moitas veces, escribe con el, e en 1858, publica a biograf\u00eda do seu irm\u00e1n.\nDe 1807 ata 1813 Honor\u00e9 \u00e9 pensionista no colexio da congregaci\u00f3n dos Oratorianos en Vend\u00f4me. \ufeffA continuaci\u00f3n foi externo no colexio de Tours ata 1814, antes de ir este mesmo ano \u00e1 pensi\u00f3n Lepitre, situada r\u00faa de Turenne en Par\u00eds, despois en 1815 \u00e1 instituci\u00f3n do abade Ganser, na r\u00faa de Thorigny. M\u00e1is tarde o pai de Balzac, Bernard Fran\u00e7ois, nomeado director dos alimentos para a Primeira divisi\u00f3n militar de Par\u00eds, a familia inst\u00e1lase r\u00faa du Temple, no barrio du Marais, que \u00e9 o barrio de orixe da familia (o da avoa Sallambier).\nEn 1816, Honor\u00e9 de Balzac estuda o dereito co fin de obter o diploma de 'bachelier' tres anos m\u00e1is tarde, en 1819. Ao mesmo tempo, toma lecci\u00f3ns particulares e segue cursos na Sorbona. Non obstante, o seu pai xulga que ten que asociar o dereito pr\u00e1ctico ao ensino te\u00f3rico. Honor\u00e9 pasou os seus tres anos de dereito na oficina dun amigo dos Balzac, Jean-Baptiste Guillonnet-Merville, home culto e letrado. O mozo exerce o oficio de axudante de notario nesta oficina. Utilizar\u00e1 esta experiencia para crear o personaxe de \"Ma\u00eetre Derville\" (personaxe principal do \"Coronel Chabert\", pero do cal a vida prosegue nas outras novelas da \"Comedia Humana\") e o ambiente alborotador da oficina notarial no \"Coronel Chabert\".\nAs obras de xuventude.\nO mozo Balzac frecuenta a Sorbona, c\u00f3llelle interese \u00e1 filosof\u00eda e afirma unha vocaci\u00f3n literaria. Os seus pais d\u00e9ixanlle dous anos para escribir. Balzac redacta unha traxedia en versos, \"Cromwell\" (1820), cun resultado decepcionante. O acad\u00e9mico Fran\u00e7ois Andrieux desan\u00edmao de proseguir nesta v\u00eda. Ent\u00f3n ori\u00e9ntase cara \u00e1 novela. E despois de dous intentos torpes pero pr\u00f3ximos da s\u00faa visi\u00f3n futura (\"Falthurne\" e \"St\u00e9nie\"), conf\u00f3rmase co gusto da \u00e9poca e publica novelas de aventura, que redacta \u00e1s veces en colaboraci\u00f3n e baixo pseud\u00f3nimos. Admirador de Walter Scott, o mozo Balzac esf\u00f3rzase imitalo con novelas hist\u00f3ricas esencialmente para ga\u00f1arse a vida. M\u00e1is tarde, nunha carta a Laure Surville, cualificar\u00e1 estas obras de xuventude de \"porcalladas literarias\" (\"cochonneries litt\u00e9raires\"), inclu\u00eddo \"Les Chouans\", do cal fai unha autocr\u00edtica severa en 1834 nunha carta ao bar\u00f3n G\u00e9rard. Asinadas \u00abLord R'hoone\u00bb ou \u00ab Horace de Saint-Aubin \u00bb, as obras de xuventude de Balzac, de 1822 ata 1827, que considera el mesmo como indignas, conte\u00f1en, segundo Andr\u00e9 Maurois, os xermes do seu futuro romance \u00abel ser\u00e1 un xenio a pesar dil\u00bb. Os especialistas de Balzac seguen divididos sobre a importancia destes textos.\nPrimeira creba e primeiros \u00e9xitos.\nNo desconcerto do mozo Balzac, o seu \u00fanico apoio \u00e9 Laure de Berny, a \"Dilecta;\" v\u00f3lvense amantes en 1822. Esta muller, vinte anos m\u00e1is vella, fai as veces de amante e de nai. Ap\u00f3iao, acons\u00e9llao, prod\u00edgalle a s\u00faa tenrura e ens\u00ednalle a apreciar o gusto e os costumes do Antigo R\u00e9xime. Ach\u00e9galle tam\u00e9n a s\u00faa axuda cando o 19 de abril de 1825, Balzac se asocia a Urbain Canel e Delongchamps para editar Moli\u00e8re e Jean de La Fontaine. Abandonado polos seus socios o 1\u00ba de maio de 1826, Balzac enc\u00f3ntrase cunha d\u00e9beda de dezaseis mil francos, o que non lle impide, o 15 de agosto de 1827, crear unha fundici\u00f3n de caracteres co tip\u00f3grafo Andr\u00e9 Barbier. O negocio resulta ser un inmenso fracaso financeiro: derr\u00fabase baixo unha d\u00e9beda de cen mil francos.\nDespois desta creba, Balzac volve \u00e1 escritura, para acadar finalmente o \u00e9xito en 1829 coa \"Physiologie du mariage\" (\"Fisiolox\u00eda do matrimonio\"), que forma parte dos \u00abestudos anal\u00edticos\u00bb, e coa novela pol\u00edtico-militar \"les Chouans\", a mi\u00fado cualificada inxustamente de novela hist\u00f3rica. Estes \u00e9xitos son os primeiros dunha longa serie: Balzac \u00e9 un dos escritores m\u00e1is prol\u00edficos da literatura francesa. Frecuenta tam\u00e9n os sal\u00f3ns, sobre todo o da duquesa de Abrant\u00e8s, coa cal empezou unha tempestuosa relaci\u00f3n en 1825 e a quen lle serve tam\u00e9n de aconsellar e de corrector literario. A dedicatoria da \"Femme abandonn\u00e9e\" (\"A muller abandonada\") dir\u00edxeselle.\nBalzac v\u00f3lvese bastante rapidamente un home \u00e1 moda.\nEn 1832, inter\u00e9sase por unha carreira pol\u00edtica, e baixo a influencia da duquesa de Castries, d\u00e1 a co\u00f1ecer as s\u00faas opini\u00f3ns mon\u00e1rquicas e cat\u00f3licas no xornal lexitimista \"le R\u00e9novateur\". Apoia a s\u00faa doutrina social sobre a autoridade pol\u00edtica e relixiosa en contradici\u00f3n total coas s\u00faas opini\u00f3ns de orixe, forxadas coa s\u00faa amiga Zulma Carraud, unha republicana moi convencida.\nEn xaneiro de 1833 comeza unha correspondencia coa condesa Ha\u0144ska, unha admiradora polonesa que encontra en Su\u00edza, en Saxonia, en Rusia e que vai cortexar durante dezasete anos. As s\u00faas cartas \u00e1 condesa, despois da s\u00faa morte xunt\u00e1ronse para publicaci\u00f3n co t\u00edtulo \"Lettres \u00e0 l\u2019\u00e9trang\u00e8re\" (\"Cartas \u00e1 estranxeira\")\nEntre 1830 e 1835 Balzac publica bastante textos que trazan xa as grandes li\u00f1as da Comedia humana. Os \u00abestudos filos\u00f3ficos\u00bb que Balzac define como a clave que permite comprender o conxunto da s\u00faa obra, te\u00f1en por base \"La Peau de chagrin\" (1831), \"Louis Lambert\" (1832), \"S\u00e9raph\u00eeta\" (1835), \"La Recherche de l'absolu\" (1834).\n\"Les sc\u00e8nes de la vie priv\u00e9e\" que inauguran a categor\u00eda \u00abestudos de costumes\u00bb comezan con \"Gobseck\" (1830), \"La Femme de trente ans\" (1831), e a construci\u00f3n do \u00abedificio\u00bb, cuxo plan dende 1832 Balzac exp\u00f3n \u00e1 s\u00faa familia cun entusiasmo febril, prosegue coas \"sc\u00e8nes de la vie parisienne\" das cales forma parte \"Le Colonel Chabert\" (1832-35). Aborda ao mesmo tempo as \"sc\u00e8nes de la vie de province\" (\"escenas da vida provincial\") con \"Le Cur\u00e9 de Tours\" (1832) e \"Eug\u00e9nie Grandet\" (1833), as\u00ed como as \"sc\u00e8nes de la vie de campagne\" (\"escenas da vida alde\u00e1\") con \"le M\u00e9decin de campagne\" (\"o m\u00e9dico de aldea\") (1833), no cal exp\u00f3n un sistema econ\u00f3mico e social de tipo saint-simoniano.\nAs\u00ed colle forma \u00abo gran designio\u00bb que en ning\u00fan caso ha de ser unha simple xustaposici\u00f3n de obras compiladas a posteriori, pero que se desenvolve instintivamente pouco a pouco nos escritos de Balzac. Os seus retoques mani\u00e1ticos e as s\u00faas inspiraci\u00f3ns do momento fano cambiar t\u00edtulos e o nome dos protagonistas a medida que aparecen nas obras. O autor encontra parentelas espont\u00e1neas aos seus personaxes e volve cara a atr\u00e1s segundo a s\u00faa t\u00e9cnica da \u00abiluminaci\u00f3n retrospectiva\u00bb. Por exemplo: o Conde de Montcornet aparece por primeira vez en 1809 en \"La Paix du m\u00e9nage\" publicado en 1830. Pero un ano antes, en 1808, estaba xa presente en \"La Muse du d\u00e9partement\" (publicado 7 anos m\u00e1is tarde en 1837), onde participaba na Guerra da Independencia espa\u00f1ola. O conde de Montcornet \u00e9 un personaxe tam\u00e9n presente en \"Un homme d'affaires\", publicado por primeira vez en 1844 baixo o t\u00edtulo \"Les Roueries d\u2019un cr\u00e9ancier\", evolucionando o t\u00edtulo nas seguintes publicaci\u00f3ns en \"Esquisse d\u2019homme d\u2019affaires d\u2019apr\u00e8s nature\", logo \"Un drame dans les prisons\" at\u00e9 que Balzac, nunha publicaci\u00f3n posterior, acabou por deixar o t\u00edtulo que lle quedou definitivamente: \"Un homme d'affaires\".\nBalzac e os artistas.\nBalzac e os escritores do seu tempo.\nBalzac ti\u00f1a poucos inimigos entre as grandes plumas da s\u00faa \u00e9poca, mesmo se inevitables rifas estalaban \u00e1s veces.\nOs ilustradores de Balzac.\nNumerosos pintores, caricaturistas ou ilustradores enriqueceron as obras de Balzac dende a publicaci\u00f3n e despois da s\u00faa morte, en edici\u00f3ns m\u00faltiples."}
{"id": "122067", "revid": "89787", "url": "https://gl.wikipedia.org/wiki?curid=122067", "title": "Volbeat", "text": "Volbeat \u00e9 unha banda de rock danesa formada en Copenhague. Tocan unha fusi\u00f3n de rock and roll, heavy metal, punk e rockabilly. Est\u00e1n inspirados por lendas do rock 'n' roll cl\u00e1sicas coma Elvis Presley ou Johnny Cash, e por bandas de hard rock, punk rock e heavy metal coma AC/DC, Social Distortion, The Misfits, Napalm Death e Metallica. Os seus membros son o vocalista e guitarrista Michael Poulsen, o guitarrista Rob Caggiano, o baixista Anders Kj\u00f8lholm e o bater\u00eda Jon Larsen. A banda asinou co selo holand\u00e9s Mascot Records e publicou cinco \u00e1lbums de estudio e un DVD. Todos os seus \u00e1lbums foron disco de ouro en Dinamarca. A s\u00faa segunda publicaci\u00f3n \"Rock the Rebel / Metal the Devil\" recibiu o disco de platino, e \"Beyond Hell / Above Heaven\", publicado en 2010, recibiu disco dobre de platino en Dinamarca, platino en Finlandia e Alema\u00f1a, e ouro en Suecia e Austria. O quinto \u00e1lbum de Volbeat, \"Outlaw Gentlemen &amp; Shady Ladies\", foi publicado mundialmente o 9 de abril de 2013.\nHistoria.\nPrimeiros anos (2000-2004).\nMichael Poulsen comezou no grupo \"Dominus\", de death metal. No ano 2000, Poulsen fartouse do death metal, feito que rematar\u00eda coa desaparici\u00f3n de Dominus. No 2001, Poulsen decidiu formar unha nova banda xunto alg\u00fans amigos e outros antigos membros de Dominus. Foi o comezo de Volbeat.\nO nome da banda, Volbeat, era o nome dun \u00e1lbum de Dominus titulado \"Vol.Beat\".\nDespois de vender 1.000 copias da demo \"Beat the Meat\", Volbeat asinou un contrato de gravaci\u00f3n con Rebel Monster Records, unha marca filial de Mascot Records.\n\"The Strength / The Sound / The Songs\" (2005-2006).\nVolbeat sacou ao mercado o seu primeiro \u00e1lbum, The Strength / The Sound / The Songs, en 2005. Os membros da banda por aquel ent\u00f3n eran Michael Poulsen (voz), Jon Larsen (bater\u00eda), Franz Gottschalk (guitarra) e Anders Kj\u00f8lholm (baixo). O \u00e1lbum tivo un grande \u00e9xito en Dinamarca, chegando ao n\u00famero 18 das listas. A cr\u00edtica sempre foi positiva con respecto a ese \u00e1lbum. A revista de hard rock alem\u00e1 \"RockHard\" deulles un 10/10 nun dos seus artigos. The Strength / The Sound / The Songs tam\u00e9n recibiu unha gran cantidade de premios, inclu\u00eddo o de mellor \u00e1lbum nos \"Danish Metal Musik Awards\", no ano 2005. Volbeat tam\u00e9n recibiu moi boas cr\u00edticas polas s\u00faas xiras. O seu concerto no Roskilde Festival de 2006 obtivo 6/6 estrelas nun artigo do peri\u00f3dico dan\u00e9s BT.\n\"Rock the Rebel / Metal the Devil\" (2007).\nNo ano 2007, a banda editou o seu segundo \u00e1lbum chamado Rock the Rebel / Metal the Devil. A banda ti\u00f1a os mesmos membros que no primeiro disco. A comezos dese mesmo ano, o \u00e1lbum debutou no posto n\u00famero 1 de vendas en Dinamarca.\nVolbeat abriu o Roskilde Festival en 2007. Tam\u00e9n acompa\u00f1ou a Metallica xunto con Mnemic no seu concerto en Dinamarca o 13 de xullo dese ano. Tam\u00e9n tocaron xunto a Megadeth en Finlandia e na s\u00faa cidade, Copenhague, e nalg\u00fans festivais o ver\u00e1n de 2008. Volbeat contratou a Thomas Bredahl tras a gravaci\u00f3n de \"Rock the Rebel/Metal the Devil\" para substitu\u00edr a Gottschalk na guitarra.\n\"Guitar Gangsters &amp; Cadillac Blood\" (2008-2009).\nEn 2008, sa\u00edu \u00e1 venda o terceiro \u00e1lbum de Volbeat, co guitarrista Thomas Bredahl, \"Guitar Gangsters &amp; Cadillac Blood\". Este \u00e1lbum chegou ao m\u00e1is alto das listas finlandesas despois da s\u00faa publicaci\u00f3n. En 2009, Volbeat foi o abreconcertos de Nightwish no seu tour polos Estados Unidos en maio. O 31 de maio do 2009, tocaron no escenario principal do Pinkpop Festival. Acompa\u00f1aron tam\u00e9n a Metallica dende outubro a decembro do 2009, no World Magnetic Tour.\n\"Beyond Hell/Above Heaven\" (2010-2012).\nO 10 de setembro de 2010 publicaron \"Beyond Hell / Above Heaven\", e anunciaron tam\u00e9n unha xira para presentar o seu novo disco. Neste traballo, colaboraron m\u00fasicos coma Mark Greenway de Napalm Death, Michael Denner de Mercyful Fate ou Miland Petrozza de Kreator.\nAo remate da xira, o 28 de novembro de 2011, Volbeat anunciou a trav\u00e9s da s\u00faa p\u00e1xina web a marcha do seu guitarrista Thomas Bredahl, e que os seguintes concertos da xira de 2012 os far\u00edan coma tr\u00edo, ou cun guitarrista novo. En decembro de 2012, Volbeat anunciou que o seu novo \u00e1lbum \u00eda ser publicado en 2013.\n\"Outlaw Gentlemen &amp; Shady Ladies\" (2013-presente).\nEn xaneiro de 2013, Volbeat anunciou que o novo \u00e1lbum levar\u00eda como nome \"Outlaw Gentlemen &amp; Shady Ladies\", e que \u00eda ser publicado na primavera de 2013.\nO 4 de febreiro de 2013, anunciouse que Rob Caggiano, antigamente en Anthrax, se un\u00eda oficialmente \u00e1 banda coma guitarrista. Caggiano produciu e gravou alg\u00fans solos de guitarra para o novo \u00e1lbum, \"Outlaw Gentlemen &amp; Shady Ladies\", que foi publicado o 9 de abril de 2013, antes de que o grupo lle fixera a petici\u00f3n de unirse como membro oficial.\nMembros.\nLi\u00f1a temporal.\n\"Rock the Rebel/Metal the Devil\" foi editado durante a etapa de Bredahl, pero foi gravado con Gottschalk \u00e1 guitarra."}
{"id": "122074", "revid": "23204", "url": "https://gl.wikipedia.org/wiki?curid=122074", "title": "O pr\u00edncipe feliz", "text": "O pr\u00edncipe feliz \u00e9 un conto de fadas escrito polo poeta, escritor e dramaturgo brit\u00e1nico-irland\u00e9s Oscar Wilde. Foi publicado por primeira vez n\"'O pr\u00edncipe feliz e outros contos\" xunto a outros catro contos do autor en 1888.\nEnredo.\nO protagonista da historia \u00e9 a estatua dourada dun pr\u00edncipe, que est\u00e1 no superior dunha columna onde pod\u00eda ver toda a cidade, e unha andori\u00f1a, que se despediu da s\u00faa migraci\u00f3n a \u00c1frica polo amor que sent\u00eda por unha cana. A andori\u00f1a aterrou na estatua e viu que o pr\u00edncipe estaba a chorar por causa das inxustizas que pod\u00edan ser vistas dende a s\u00faa posici\u00f3n. Ent\u00f3n lle pide a ave que entregue aos necesitados as xoias que o adornan. O paxaro as\u00ed o fai e qu\u00e9dase c\u00f3 pr\u00edncipe durante as semanas seguintes, distribu\u00edndo as xoias ata que a estatua fica completamente desprovista de ouro e ornamentos. Pero inverno empeora e a andori\u00f1a, debido \u00f3 fr\u00edo, morre bicando os labios do pr\u00edncipe. \u00d3 ver iso, o coraz\u00f3n da estatua r\u00f3mpese. O d\u00eda seguinte, o prefeito observou o estado deteriorado da estatua, e mandou que fora retirada e derretida. Pero o coraz\u00f3n do pr\u00edncipe non se derrete no forno, e o votan nun monte de poeira, onde tam\u00e9n se atopa o corpo da ave. Pero ent\u00f3n Deus dixo a un dos seus anxos:\n-Tr\u00e1eme as d\u00faas cousas m\u00e1is preciosas da cidade.\nE o anxo tomou o coraz\u00f3n da estatua e o paxaro morto.\n-Escolliches ben -dixo Deus-. No meu xard\u00edn do ceo, este pequeno paxaro ha cantar para sempre, e na mi\u00f1a cidade de ouro o pr\u00edncipe feliz repetir\u00e1 o meu *louvor.\nPublicaci\u00f3n.\n\"O pr\u00edncipe feliz\" foi publicado por primeira vez en 1888 na colecci\u00f3n O pr\u00edncipe feliz e outros contos, que re\u00fane cinco historias de Oscar Wilde. Foi escrito dous anos despois do nacemento do fillo do autor Vyvyan."}
{"id": "122077", "revid": "12279", "url": "https://gl.wikipedia.org/wiki?curid=122077", "title": "Contos de fadas", "text": ""}
{"id": "122082", "revid": "22308", "url": "https://gl.wikipedia.org/wiki?curid=122082", "title": "O pr\u00edncipe ra", "text": "O pr\u00edncipe ra \u00e9 un conto de fadas tradicional, co\u00f1ecido pola versi\u00f3n dos irm\u00e1ns Grimm.\nResumo do conto.\nUnha princesa ten unha b\u00f3la de ouro que ama, pero un d\u00eda, xogando \u00f3 redor dunha fonte, c\u00e1eselle nela. Para recuperala fai un pacto cunha ra: esta traeralle a b\u00f3la e, en troco, a princesa ser\u00e1 a s\u00faa amiga e levarana \u00f3 palacio. Pero a princesa, cando xa tivo o que quer\u00eda, esqueceuse da s\u00faa promesa, polo que a ra foi a palacio a pedir que a cumprira. A princesa tivo que facelo porque as\u00ed o ordenou o seu pai, pero todo cambia cando descobre que a ra \u00e9 realmente un pr\u00edncipe encantado."}
{"id": "122083", "revid": "12279", "url": "https://gl.wikipedia.org/wiki?curid=122083", "title": "O principe ra", "text": ""}
{"id": "122084", "revid": "1888", "url": "https://gl.wikipedia.org/wiki?curid=122084", "title": "Miguel \u00c1ngel Villar Pinto", "text": "Miguel \u00c1ngel Villar Pinto, nado na Coru\u00f1a o 29 de decembro de 1977, \u00e9 un escritor galego en lingua castel\u00e1 de literatura infantil.\nTraxectoria.\nParticipou en escavaci\u00f3ns arqueol\u00f3xicas en Huesca, Pa\u00eds Vasco e Galicia, ademais de desempe\u00f1ar tarefas arquiv\u00edsticas no Arquivo da Colexiata de Santa Mar\u00eda do Campo da Coru\u00f1a namentres estudaba a carreira de Historia. En 2005 publicou o seu primeiro libro."}
{"id": "122085", "revid": "22570", "url": "https://gl.wikipedia.org/wiki?curid=122085", "title": "O soldadi\u00f1o de chumbo", "text": "O soldadi\u00f1o de chumbo \u00e9 un conto de fadas escrito polo escritor e poeta dan\u00e9s Hans Christian Andersen (1805-1875), famoso polos seus contos para nenos. Foi publicado por primeira vez o 2 de outubro de 1838.\nResumo do conto.\nNo d\u00eda do seu aniversario, un neno recibe un conxunto de soldadi\u00f1os de chumbo nunha caixa. Un deles ten s\u00f3 unha perna, pois non houbo suficiente metal para darlle forma completa. Preto de onde foi pousado, enc\u00f3ntrase unha fermosa bailarina de papel, tam\u00e9n apoiada nunha soa perna e o soldadi\u00f1o nam\u00f3rase dela. Pero \u00e1 noite, un trago aparece nunha caixa negra de sorpresas, e proh\u00edbelle ollar para ela. O soldado ign\u00f3rao, pero el ame\u00e1zao con vingarse, o que ocorre cando \u00f3 d\u00eda seguinte, o soldadi\u00f1o cae dunha fiestra e vai parar \u00e1 r\u00faa.\nDous nenos at\u00f3pano e col\u00f3cano nun barco de papel que \u00e9 engulido por un bueiro e m\u00e1is tarde por un peixe. O peixe \u00e9 capturado e colocado sobre a mesa, sorprendentemente, na mesma casa de onde sa\u00edra o soldadi\u00f1o, quen est\u00e1 feliz por ver de novo a bailarina; pero inexplicabelmente, o neno de repente t\u00edrao \u00e1 cheminea. \u00d3 mesmo tempo, un refacho de vento lanza tam\u00e9n \u00e1 bailarina as chamas, consum\u00edndose os dous \u00e1 vez. Cando \u00f3 d\u00eda seguinte, unha empregada vai limpar a cheminea, descobre que a soldado tornouse nunha figura en forma de coraz\u00f3n.\nPublicaci\u00f3n.\n\"O soldadi\u00f1o de chumbo\" foi publicado por primeira vez o 2 de outubro de 1838 por C.A. Reitzel en Copenhaguen na colecci\u00f3n \"Contos de fadas contados para nenos. Nova colecci\u00f3n. Primeiro tomo. 1838. (Eventyr, fortalte for B\u00f8rn. Ny Samling. F\u00f8rste Hefte. 1838.)\". Foi reeditado o 18 de decembro de 1849 en \"Contos de fadas. 1850 (Eventyr. 1850.)\" e de novo o 15 de decembro de 1862 na colecci\u00f3n \"Contos e historias de fadas. Primeiro tomo. 1862. (Eventyr og Historier. F\u00f8rste Bind. 1862.)\".Eventyr og Historier. F\u00f8rste Bind. 1862.)\"."}
{"id": "122087", "revid": "98629", "url": "https://gl.wikipedia.org/wiki?curid=122087", "title": "Ferrari Enzo", "text": "O Enzo Ferrari \u00e9 unha berlinetta con motor central V12 que leva o nome do fundador da compa\u00f1\u00eda, Enzo Ferrari. Foi constru\u00eddo en 2002 usando a tecnolox\u00eda dun F\u00f3rmula Un, cunha carrozar\u00eda de fibra de carbono, transmisi\u00f3n de cambio electro hidr\u00e1ulico estilo F1, fibra de carbono reforzada con carburo de silicio (C / SiC) e disco de freos de cer\u00e1mica. Tam\u00e9n se utilizan tecnolox\u00edas non permitidas en F1, como a aerodin\u00e1mica activa e o control de tracci\u00f3n. Cun downforce de 7600N alcanza os 300\u00a0km/h. O aler\u00f3n traseiro \u00e9 accionado por ordenador para manter a carga aerodin\u00e1mica. \nO Enzo V12 foi o primeiro dunha nova xeraci\u00f3n de Ferrari. Bas\u00e9ase no Quattroporte V8 da s\u00faa compa\u00f1\u00eda irm\u00e1 Maserati. Este dese\u00f1o substitu\u00edu as antigas bases V12 e V8 utilizadas na maior\u00eda dos Ferraris contempor\u00e1neos. En 2005, o F430 foi o segundo Ferrari de obter unha versi\u00f3n deste novo motor.\nProduci\u00f3n.\nO Enzo, foi presentado para conmemorar o primeiro t\u00edtulo de Ferrari na f\u00f3rmula 1 deste novo milenio.\nO Enzo foi dese\u00f1ado por Ken Okuyama, o xapon\u00e9s foi o ex dese\u00f1ador xefe de Pininfarina, foi inicialmente presentado no Sal\u00f3n do autom\u00f3bil de Par\u00eds de 2002 cunha produci\u00f3n limitada de 349 unidades e un prezo de 659.330 d\u00f3lares nos Estados Unidos. A compa\u00f1\u00eda enviou invitaci\u00f3ns aos seus clientes, en concreto, os que compraran previamente o F40 e o F50. Os 349 coches foron vendidos deste xeito antes de que comezase a produci\u00f3n. Posteriormente, logo de numerosas petici\u00f3ns, Ferrari decidiu constru\u00edr 50 Enzos m\u00e1is, elevando o total a 399. Antes de ser presentado no Sal\u00f3n do autom\u00f3bil de Par\u00eds, o Enzo (que se utilizou no sal\u00f3n) foi trasladado desde Italia a California para ser filmado en '. Foi conducido nunha praia pola actriz Demi Moore. Logo de completada a filmaci\u00f3n, o Enzo foi trasladado a Francia para estar no Sal\u00f3n do Autom\u00f3bil.. Os Enzos figuran como constru\u00eddos no ano 2003. En 2004, foi constru\u00eddo un Enzo Ferrari, o n\u00famero 400, e doado ao Vaticano para caridade, foi vendido nunha poxa en Sotheby por 1\u00b41 $ mill\u00f3ns..\nO Ferrari Enzo cotizan habitualmente por encima do 1\u00a0000\u00a0000 $ nas poxas \nEspecificaci\u00f3ns.\nO seu motor de gasolina \u00e9 un V12 central traseiro de 5998 cc de cilindrada que desenvolve unha potencia m\u00e1xima de 660 CV a 7800 rpm, o que lle permite acelerar de 0 a 100\u00a0km/h en 3\u00b43, de 0 a 160\u00a0km/h en 6\u00b46 e de 0 a 300 en 26\u00b41 segundos e alcanzar os 350\u00a0km/h de velocidade m\u00e1xima, a\u00ednda que nunhas probas este magn\u00edfico superdeportivo chegou a alcanzar a velocidade de 366\u00a0km/h.www.automotriz.net Malia contar con 1\u00b42 L m\u00e1is que o motor do Ferrari F50, a marca logrou reducir o seu tama\u00f1o e ademais baixar o peso nun 30%. Por encima das 3000 rpm ofrece o 79% do par m\u00e1ximo, que \u00e9 de 67 kgm. Ademais disp\u00f3n de distribuci\u00f3n e admisi\u00f3n variable, este \u00faltimo cun mecanismo electro hidr\u00e1ulico.\nO motor ten un rendemento superior aos 110 CV/L, pero o que realmente fai ao auto mecanicamente unha marabilla \u00e9 a caixa de cambios de seis marchas e embrague dun disco. Disp\u00f3n de controis electro hidr\u00e1ulicos, que no mellor dos casos fan cambios de marcha en 0\u00b4150 segundos. A\u00ednda hoxe, eses tempos son dignos de caixas de competici\u00f3n. Co Enzo, o pilotaxe deportivo est\u00e1 asegurado, e niso moito ten que ver esta caixa con levas trala direcci\u00f3n, que te\u00f1en a particularidade de non virar co volante, a\u00ednda que ao ser moi grandes non supo\u00f1en un inconveniente. A transmisi\u00f3n ten d\u00faas modalidades: \"Race\" e \"Sport\". A diferenza fundamental \u00e9 a velocidade con que act\u00faan no paso das marchas. Ademais no modo \"Race\" p\u00f3dese accionar a funci\u00f3n de sa\u00edda para obter aceleraci\u00f3ns a\u00ednda m\u00e1is sobresalientes.\nDebido \u00e1 utilizaci\u00f3n de fibra de carbono e aluminio en moitos dos compo\u00f1entes, o Enzo pesa apenas 1.355\u00a0kg. Isto fai que o Enzo sexa un dos autom\u00f3biles con mellor relaci\u00f3n peso/potencia (2\u00b406\u00a0kg/CV), o factor m\u00e1is importante para conseguir boas aceleraci\u00f3ns.\nMichael Schumacher estivo involucrado no desenvolvemento e a posta a punto. O dese\u00f1o frontal est\u00e1 inspirado nun monopraza de F1, coa frecha central a modo de nariz. Dese\u00f1ado por Ken Okuyama para Pininfarina, conta cun sistema de aler\u00f3ns m\u00f3biles con apoio aerodin\u00e1mico variable e, por primeira vez nun modelo da marca, freos de carbono asinados por Brembo. \nReco\u00f1ecementos.\nEn 2004, a revista estadounidense \"Sports Car International\" nomeou \u00f3 Enzo Ferrari como o terceiro na s\u00faa lista de Clasificaci\u00f3n de coches deportivos da d\u00e9cada de 2000. A revista estadounidense \" Motor Trend Classic\" nomeou o Enzo como o n\u00famero catro na s\u00faa lista dos dez \"Grandes Ferraris de todos os tempos\".\nCon todo, o Enzo foi descrito como un dos \"cincuenta coches m\u00e1is feos dos \u00faltimos 50 anos\", por Bloomberg Businessweek citando as s\u00faas curvas e \u00e1ngulos superfluos como demasiado rechamantes, sobre todo o cap\u00f3 en forma de V, portas, e o parabrisas con bulbo \nAutom\u00f3biles baseados no Enzo Ferrari.\nFerrari FXX.\n \nComo resultado do Enzo, Ferrari decidiu utilizar algunhas das tecnolox\u00edas desenvolvidas para el nun programa a pequena escala para obter m\u00e1is informaci\u00f3n dalg\u00fans clientes para o seu uso no dese\u00f1o de autom\u00f3biles do futuro, as\u00ed como no seu programa de carreiras. A base deste programa \u00e9 o Ferrari FXX. Insp\u00edrase no dese\u00f1o do Enzo cunha moi afinada versi\u00f3n do motor de 6\u00b43 litros do Enzo sacando aproximadamente 800 PS. A caixa de cambios \u00e9 nova, as\u00ed como os pneum\u00e1ticos (a medida, dese\u00f1ados para este coche por Bridgestone) e os freos (desenvolvidos por Brembo). Ademais, o coche est\u00e1 equipado con amplos sistemas de rexistro de datos e telemetr\u00eda para permitir a Ferrari rexistrar o comportamento do coche. Esta informaci\u00f3n \u00e9 utilizada por Ferrari para desenvolver os seus coches deportivos no futuro.\nDo mesmo xeito que o Enzo, o coche foi vendido soamente aos clientes existentes especialmente seleccionados por Ferrari. O prezo inicial era de 1\u00b43 \u20ac mill\u00f3ns. A diferenza do Enzo, os clientes non poden facerse cargo dos seus propios coches. Mant\u00e9\u00f1ense en Ferrari e est\u00e1n dispo\u00f1ibles para o uso do cliente en distintos circu\u00edtos e tam\u00e9n en sesi\u00f3ns en pistas privadas organizadas por Ferrari. O coche non se espera que sexa legal nas r\u00faas ou adecuado para o seu uso en estrada.\nO programa Ferrari FXX continuar\u00e1 ata 2008/2009 co Ferrari FXX Evoluzione. O coche vai seguir mellorando con kits de evoluci\u00f3n, continuamente axustaranse detalles para crear m\u00e1is potencia, cambiar engrenaxes, e eliminar resistencias. O motor V12 de 6.262 cc empuxara 860 PS a 9500 rpm. A caixa de cambios cambiara para que o tempo de cambio red\u00fazase a 60 milisegundos por quenda, unha reduci\u00f3n de 20 milisegundos. O coche tam\u00e9n sufrir\u00e1 cambios aerodin\u00e1micos e melloras no sistema de control de tracci\u00f3n. A s\u00faa velocidade m\u00e1xima \u00e9 de 365\u00a0km/h..\nFerrari P4 / 5 por Pininfarina.\n \nPininfarina quer\u00eda facer un autom\u00f3bil superdeportivo especial baseado no Enzo e buscou un patrocinador. Logo de sondar aos seus clientes, o coleccionista americano de Ferraris James Glickenhaus accedeu finalmente a apoiar o proxecto do coche, como unha homenaxe moderna aos grandes deportivos e coches de carreiras de Ferrari como o 330 P3/4, 512 S, 312 P, e 333 SP. O coche foi alcumado como Ferrari P4/5 por Pininfarina, conserva o tren de transmisi\u00f3n do Enzo e o n\u00famero de identificaci\u00f3n do veh\u00edculo. O coche foi presentado no Pebble Beach Concours d'Elegance de 2006 e apareceu na edici\u00f3n de setembro de \"Car &amp; Driver\". Logo da s\u00faa presentaci\u00f3n en Pebble Beach, o P4/5 regresou a Europa para realizar probas de velocidade, presentaci\u00f3ns de prensa, e unha aparici\u00f3n no Sal\u00f3n do autom\u00f3bil de Par\u00eds en setembro.\nAo ver o P 4/5, Luca di Montezemolo considerou que o coche merec\u00eda ser oficialmente bautizado como un Ferrari e xunto con Andrea Pininfarina e James Glickenhaus acordou que o seu nome oficial ser\u00eda \"Ferrari P4/5 by Pininfarina\". Ted West escribiu un artigo en \"Car &amp; Driver\" de como chegou a ser: \"A Besta de Tur\u00edn\".\nMaserati MC12.\n \nO Maserati MC12 \u00e9 un bipraza de motor central derivado do deportivo Enzo Ferrari desenvolvido por Maserati baixo o control de Ferrari. Foi desenvolvido especificamente para ser homologado para competici\u00f3n no FIA GT Championship, requir\u00eda un m\u00ednimo de 25 versi\u00f3ns de estrada producidas antes, para que se lle permitira competir. Maserati constru\u00edu 50 unidades, todas as cales foron prevendidas aos clientes seleccionados. Unha variaci\u00f3n adicional, o MC12 Corsa \u00e9 un coche similar \u00f3 Ferrari FXX.\nO Maserati MC12 ten o mesmo motor, chasis e caixa de cambios do Enzo, pero o \u00fanico compo\u00f1ente visible externamente desde o Enzo \u00e9 o parabrisas. O MC12 \u00e9 m\u00e1is lento de aceleraci\u00f3n (0\u2013100\u00a0km/h en 3\u00b48 s) e alcanza unha velocidade inferior 330\u00a0km/h e menor coeficiente de resistencia (debido ao agudo nariz e curvas m\u00e1is suaves) que o Enzo debido \u00e1 optimizaci\u00f3n do motor. Con todo o MC12 rodou m\u00e1is r\u00e1pido en circu\u00edto que o Enzo, concretamente no programa de autom\u00f3biles do Reino Unido Top Gear, e no Nordschleife de Nurburgring (cunha fr\u00eda temperatura exterior). Pero, isto poder\u00eda atribu\u00edrse aos pneum\u00e1ticos Pirelli PZero do MC12 Corsa que te\u00f1en m\u00e1is agarre que os Bridgestone do Enzo.\nMaserati Birdcage 75a.\n \nO Maserati Birdcage 75 \u00e9 un prototipo creado polo fabricante de autom\u00f3biles Maserati e dese\u00f1ado por Pininfarina. Foi presentado por primeira vez no Sal\u00f3n do autom\u00f3bil de Xenebra de 2005. Insp\u00edrase no Maserati Tipo Birdcages de 1960 e f\u00edxose como unha celebraci\u00f3n do 75 aniversario de Pininfarina. \u00c9 unha evoluci\u00f3n do Enzo MC12.\nMaserati MC12 Corsa.\n \nO Maserati MC12 Corsa \u00e9 unha variante do MC12 destinado a uso en circu\u00edtos. A diferenza da versi\u00f3n de carreiras do MC12, do que foi producida unha versi\u00f3n legal de r\u00faa con fins de homologaci\u00f3n, o MC12 Corsa est\u00e1 dese\u00f1ado para uso privado, a\u00ednda que restrinxido aos circu\u00edtos, xa que as modificaci\u00f3ns do Corsa son ilegais para conducir na estrada.\nO Corsa foi desenvolvido directamente do MC12 GT1, que ga\u00f1ou en 2005 a Copa FIA GT de fabricantes. O coche foi presentado a mediados de 2006, \"en resposta \u00e1 demanda dos clientes para posu\u00edr o coche de carreiras MC12 e alimentado polo crecemento en d\u00edas de circu\u00edto, onde os propietarios poden pilotar os seus coches a altas velocidades na seguridade dunha pista de carreiras\", como di Edward Butler, Director Xeral de Maserati en Australia e Nova Zelandia. Dun xeito similar \u00f3 Ferrari FXX, a\u00ednda que os propietarios son particulares, Maserati \u00e9 responsable do almacenamento, mantemento e conservaci\u00f3n dos coches, e s\u00f3 son pilotados en circu\u00edtos os d\u00edas organizados pola marca. A diferenza do FXX, os Corsas non se utilizan para a investigaci\u00f3n e desenvolvemento, util\u00edzanse s\u00f3 para entretenimiento. S\u00f3 un MC12 Corsa foi modificado polo seu propietario para que fose legal conducilo por estrada.\nS\u00f3 doce MC12 Corsa foron vendidos a clientes seleccionados, cada un dos cales pagou 1 mill\u00f3n de euros polo privilexio. Outros tres veh\u00edculos foron producidos con fins de proba e publicidade. O Corsa comparte o seu motor co MC12 GT1, o motor produce 755 PS a 8000 rpm, 122 PS m\u00e1is que o MC12 orixinal.. O MC12 Corsa comparte o morro chato co GT1, que era un requisito para a entrada nas American Le Mans Series. O coche estaba dispo\u00f1ible nunha soa cor est\u00e1ndar, chamada \"Vitoria Blue\", a\u00ednda que a pintura do coche pode ser personalizada a pedido. O MC12 Corsa pos\u00fae freos de carreiras de aceiro/carbono, pero non est\u00e1 equipado cun Sistema antibloqueo de rodas.\nFerrari Millechili.\nMillechili, \u00e9 o nome en clave dun coche deportivo que fabricara Ferrari. Ser\u00e1 unha versi\u00f3n lixeira do Enzo Ferrari que tomara prestadas caracter\u00edsticas dos autom\u00f3biles de carreiras de F\u00f3rmula Un, usara a estrutura de aluminio do F430 cunha distancia entre eixes de 2.650\u00a0mm. O motor V10 superar\u00e1 600 CV. A produci\u00f3n de ao redor de 300 coches foi programada para o 2010, cun prezo base de ao redor de 500.000 d\u00f3lares dos Estados Unidos\nO Millechili desenv\u00f3lvese en colaboraci\u00f3n coa Universidade de M\u00f3dena e Reggio Emilia, Facultade de Enxe\u00f1ar\u00eda Mec\u00e1nica. Millechili Lab \u00e9 un proxecto transversal no que os estudantes est\u00e1n traballando no dese\u00f1o de coches de pouco peso.\nFerrari FXX Evoluzione.\nO programa Ferrari FXX continuar\u00eda ata 2009. O coche seguir\u00e1 sendo mellorado co kit Evolution, que continuamente axustara detalles para crear m\u00e1is potencia, cambiar engrenaxes, e reducir a resistencia aerodin\u00e1mica. O motor V12 xerar\u00e1 860 PS a 9500 rpm, o que aumenta a velocidade m\u00e1xima a 387\u00a0km/h, e a aceleraci\u00f3n de 0\u2013100\u00a0km/h ser\u00e1 de 2\u00b45 segundos. Haber\u00e1 na caixa de cambios para que o tempo de cambio red\u00fazase a 60 milisegundos por quenda, unha reduci\u00f3n de 40 milisegundos. O coche tam\u00e9n sufrir\u00e1 cambios aerodin\u00e1micos e melloras no sistema de control de tracci\u00f3n. O programa FXX tam\u00e9n deu lugar \u00f3 programa 599XX a finais de 2009. O 599XX, unha versi\u00f3n de carreiras da 599 GTB, toma a tecnolox\u00eda que se desenvolveu desde o FXX. O 599XX \u00e9 m\u00e1is r\u00e1pido que o Enzo e \u00e9 capaz de percorrer o circu\u00edto de Fiorano 1\u00b42 segundos m\u00e1is r\u00e1pido que o Enzo. Edo Competition transformou un stock de Ferrari Enzo nuns FXX Evoluzione no 2012 para un cliente en Calgary.\nV\u00e9xase tam\u00e9n.\nLigaz\u00f3ns externas.\nP\u00e1xina oficial"}
{"id": "122088", "revid": "56817", "url": "https://gl.wikipedia.org/wiki?curid=122088", "title": "Lama", "text": "O termo lama pode referirse a:\nAmais, como top\u00f3nimo pode referirse a:"}
{"id": "122089", "revid": "5608961", "url": "https://gl.wikipedia.org/wiki?curid=122089", "title": "A sere\u00ed\u00f1a", "text": "A sere\u00ed\u00f1a \u00e9 un conto de fadas escrito polo escritor e poeta dinamarqu\u00e9s Hans Christian Andersen (1805-1875), c\u00e9lebre polos seus contos infant\u00eds. Foi publicado por vez primeira o 7 de abril de 1837.\nResumo do conto.\nA sere\u00ed\u00f1a cumpriu a idade necesaria para poder subir \u00e1 superficie. Na s\u00faa primeira incursi\u00f3n, salva a un pr\u00edncipe de afogar no mar, e queda namorada del. Pero, a\u00ednda que f\u00eda unha serie de sacrificios, inclu\u00edndo a aceptaci\u00f3n do pacto cunha meiga de perder a voz a cambio dun corpo humano, o pr\u00edncipe finalmente nam\u00f3rase doutra muller. A sere\u00ed\u00f1a tivo ent\u00f3n a oportunidade de volver \u00e1 s\u00faa vida baixo o mar, pero para iso deb\u00eda facer dano \u00f3 pr\u00edncipe, escolleu sacrificarse por el. Cando cre que xa chegou o seu final, unhas fadas l\u00e9vana a vivir \u00f3 ceo.\nPublicaci\u00f3n.\nO conto de \"A sere\u00ed\u00f1a\" foi escrito en 1836, e publicado por primeira vez por C.A. Reitzel en Copenhaguen o 7 de abril de 1837 na colecci\u00f3n \"Contos de fadas contados para nenos. Tercer volumen. 1837\" (\" Eventyr, fortalte for B\u00f8rn. F\u00f8rste Samling. Tredie Hefte. 1837.\"). Foi reeditado o 18 de decembro de 1849 na colecci\u00f3n \"Contos de fadas\" (\"Eventyr. 1850\"), e de novo o 15 de decembro de 1862 en \"Contos e historias de fadas. Primeiro volumen. 1862\" (\"Eventyr og Historier. F\u00f8rste Bind. 1862.\").\nAdaptaci\u00f3n de Disney.\nO 17 de novembro de 1989, Walt Disney Pictures estreou o primeiro filme de animaci\u00f3n d' A sere\u00ed\u00f1a (\"The Little Mermaid\") baseado no conto de Andersen. Pero existen algunhas diferenzas entre o texto orixinal e a produci\u00f3n de Disney, entre as que se poden destacar:\nA sere\u00ed\u00f1a (estatua).\nA estatua d' \"A sere\u00ed\u00f1a\", sita na ba\u00eda do porto de Copenhague, \u00e9 un dos s\u00edmbolos m\u00e1is caracter\u00edsticos e visitados desta cidade. Representa \u00e1 personaxe do conto de Hans Christian Andersen.\nFoi encargada en 1909 polo empresario Carl Jacobsen (fillo do fundador de \"Carlsberg\") ao escultor Edvard Eriksen, que se inspirou nunha bailarina do Ballet Real e na s\u00faa muller para realizar a obra. A estatua foi emprazada no seu lugar actual o 23 de agosto de 1913, sobre unha base de penas na beira do mar.\nA\u00ednda que ao longo da s\u00faa historia sufriu numerosos ataques vand\u00e1licos, sempre puido ser reconstru\u00edda xa que se conservan moldes de cada unha das s\u00faas partes."}
{"id": "122090", "revid": "1131", "url": "https://gl.wikipedia.org/wiki?curid=122090", "title": "A Armada", "text": ""}
{"id": "122091", "revid": "89787", "url": "https://gl.wikipedia.org/wiki?curid=122091", "title": "Fraternidad Muprespa", "text": "Fraternidad-Muprespa \u00e9 unha Mutua de Accidentes de Traballo e enfermidades Profesionais espa\u00f1ola, reco\u00f1ecida pola Seguridade Social co n\u00famero 275.\nHistoria.\nA Mutua Fraternidad-Muprespa xorde como resultado da fusi\u00f3n das Mutuas La Fraternidad (n\u00fam. 166), e Muprespa-Mupag-Previsi\u00f3n (n\u00fam. 269), realizada o 31 de decembro de 1998.\nLa Fraternidad fora fundada en 1929 en Bilbao por Escol\u00e1stico Zald\u00edvar. Nos seus comezos xordeu como unha asociaci\u00f3n de estrutura familiar cuxo principal obxectivo consist\u00eda en colaborar co sistema da Seguridade Social na xesti\u00f3n dos accidentes de traballo e nas enfermidades profesionais.\nNa d\u00e9cada dos 80 e inicios dos 90 Fraternidade absorbe m\u00e1is de 14 Mutuas, destacando:\nMuprespa, naceu en 1990, comezando a s\u00faa actividade principalmente no sector p\u00fablico, xestionando unha gran parte das empresas pertencentes ao Instituto Nacional de Industria, antigo INI. En 1996 fusi\u00f3nase coa Mutua Mupag-Previsi\u00f3n para aumentar a s\u00faa carteira de mutualistas. En 1998 os \u00f3rganos directivos da empresa apostan pola fusi\u00f3n con La Fraternidad, constitu\u00edndo Fraternidad-Muprespa.\nFinalmente en 2006 prod\u00facese unha divisi\u00f3n da empresa ao ser necesario por Lei, que a parte dedicada \u00e1 Prevenci\u00f3n de Riscos Laborais e a Vixilancia da Sa\u00fade, formen unha Sociedade diferenciada da mutua de accidentes laborais e enfermidades profesionais. Nese momento nace a Sociedade de Prevenci\u00f3n de Fraternidad Muprespa.\nCifras e datos.\nActualmente Fraternidad Muprespa protexe 1,4 mill\u00f3ns de traballadores e d\u00e1 servizo a 309.475 compa\u00f1\u00edas."}
{"id": "122093", "revid": "56817", "url": "https://gl.wikipedia.org/wiki?curid=122093", "title": "Armada", "text": "O top\u00f3nimo Armada pode referirse a:"}
{"id": "122097", "revid": "15490", "url": "https://gl.wikipedia.org/wiki?curid=122097", "title": "Hakodate", "text": "Hakodate (\u51fd\u9928\u5e02, \u306f\u3053\u3060\u3066\u3057, \"Hakodate-shi\") \u00e9 un concello da subprefectura de Oshima da prefectura de Hokkaid\u014d no Xap\u00f3n e a capital da s\u00faa subprefectura. Est\u00e1 situado ao sur da illa de Hokkaid\u014d, no norte do Xap\u00f3n. A s\u00faa superficie \u00e9 de 677,92\u00a0km\u00b2 e a poboaci\u00f3n de 284.910 habitantes (2009) e ten unha densidade de poboaci\u00f3n de 420 h/km\u00b2.\nO concello de Hakodate limita cos concellos de Hokuto, de Nanae e de Shikabe."}
{"id": "122098", "revid": "6939", "url": "https://gl.wikipedia.org/wiki?curid=122098", "title": "O lobo e os sete cabuxos", "text": "O lobo e os sete cabuxos (no orixinal alem\u00e1n, \"Der Wolf und die sieben jungen Geisslein\"), O lobo e os sete cabriti\u00f1os Os sete cabritos, \u00e9 un conto de fadas tradicional recollido polos irm\u00e1ns Grimm.\nResumo do conto.\nCando a nai das sete cabuxas tivo que sa\u00edr de casa, avisounas de que tiveran coidado co lobo, pois seguramente tentar\u00eda enganalas para que lle abrisen a porta e comelas. Malia o coidado das cabuxas, o lobo consegue entrar e s\u00f3 unha, a m\u00e1is cativa, puido salvarse de ser comida polo lobo agoch\u00e1ndose na caixa do reloxo. Cando a nai volveu \u00e1 casa, contoulle o que acababa de ocorrer e, xuntas, salvan as outras cabuxas e l\u00edbranse do lobo.\nPublicaci\u00f3n.\n\"O lobo e as sete cabuxas\" \u00e9 o conto n\u00famero 5 dos irm\u00e1ns Grimm."}
{"id": "122099", "revid": "15490", "url": "https://gl.wikipedia.org/wiki?curid=122099", "title": "Monbetsu", "text": "Monbetsu (\u7d0b\u5225\u5e02, \u3082\u3093\u3079\u3064\u3057, \"Monbetsu-shi\") \u00e9 un concello da subprefectura de Abashiri da prefectura de Hokkaid\u014d no Xap\u00f3n. Est\u00e1 situada \u00f3 nord\u00e9s da illa de Hokkaid\u014d, no norte do Xap\u00f3n. A s\u00faa superficie \u00e9 de 830,70\u00a0km\u00b2 e a poboaci\u00f3n de 25.248 habitantes (2009) e ten unha densidade de poboaci\u00f3n de 30,4 h/km\u00b2.\nO concello de Monbetsu limita cos concellos de Okoppe, de Takinoue, de Engaru, de Kamiy\u016bbetsu e de Y\u016bbetsu."}
{"id": "122101", "revid": "88628", "url": "https://gl.wikipedia.org/wiki?curid=122101", "title": "Diocese cat\u00f3lica latina de Mondo\u00f1edo-Ferrol", "text": "A diocese de Mondo\u00f1edo-Ferrol (en lat\u00edn: \"Dioecesis Mindoniensis-Ferrolensis\") \u00e9 unha s\u00e9 territorial galega da igrexa cat\u00f3lica latina sufrag\u00e1nea da arquidiocese de Santiago de Compostela. No 2004 contaba con 286.097 bautizados sobre 288.998 habitantes.\nTerritorio.\nA diocese est\u00e1 situada na parte m\u00e1is setentrional de Galicia. O seu territorio ten 4.425\u00a0km\u00b2 e subdiv\u00eddese en 424 parroquias agrupadas en 7 arciprestados, pertencentes a 27 concellos da provincia de Lugo e 13 da provincia da Coru\u00f1a. A s\u00e9 episcopal sit\u00faase na cidade de Mondo\u00f1edo, onde est\u00e1 a catedral-bas\u00edlica da Asunci\u00f3n. Na cidade de Ferrol enc\u00f3ntrase a segunda s\u00e9 episcopal (Domus Ecclesiae), atop\u00e1ndose tam\u00e9n a concatedral de San Xiao.\nHistoria.\nA diocese de Breto\u00f1a ou Britonia fundouse no s\u00e9culo VII, ocupando parte do territorio da arquidiocese de Lugo, da que foi sufrag\u00e1nea ao principio. Tras a chamada Reconquista, no s\u00e9culo IX, a s\u00e9 foi restablecida e levada a San Marti\u00f1o de Mondo\u00f1edo.\nEn 1071 pasou a ser sufrag\u00e1nea da arquidiocese de Braga e o 27 de febreiro de 1120 conv\u00e9rtese en sufrag\u00e1nea da arquidiocese de Santiago de Compostela. No s\u00e9culo XII a s\u00e9 cambiou a Vilamaior e a finais do mesmo s\u00e9culo pasou a Ribadeo, para volver, definitivamente de novo a Mondo\u00f1edo en 1219.\nOs l\u00edmites da diocese foron modificados co decreto da Sagrada Congregaci\u00f3n Consistorial de 1954, executado en marzo do ano seguinte. Por unha banda, Mondo\u00f1edo perdeu t\u00f3dolos exclaves, isto \u00e9, todo o arciprestado de Melide, incorporado ao bispado de Lugo, e as parroquias de Bur\u00eda (ou Camari\u00f1as), Mi\u00f1o e Xornes, incorporadas ao de Santiago; por outra, ga\u00f1ou cinco parroquias procedentes do bispado de Oviedo mais que pertenc\u00edan \u00e1 provincia de Lugo (Vilaoudriz, Conforto, Bogo, Vilaboa e Vilarmide) e seis parroquias con cinco anexas procedentes da diocese lucense (Baamonde con San Marti\u00f1o de Pacios, Carral con Uriz, O Castro con B\u00f3veda, Santalla de Pena con Donalbai, San Vicente de Pena, e Vir\u00eds con San Fiz de Cerdeiras).\nO 19 de marzo de 1959 toma o nome actual.\nEstat\u00edsticas.\nA finais de 2004 a diocese ti\u00f1a 286.097 bautizados nunha poboaci\u00f3n de 288.998 persoas, o que sup\u00f3n o 99 % do total.\nBispos da diocese.\nAo longo da s\u00faa historia, estes foron os bispos que tivo a diocese nas s\u00faas diferentes sedes:\nPublicaci\u00f3ns.\nA diocese edita a revista anual \"Estudios Mindonienses\". O \u00faltimo n\u00famero editado \u00e9 o 35, correspondente ao ano 2022."}
{"id": "122102", "revid": "23204", "url": "https://gl.wikipedia.org/wiki?curid=122102", "title": "O xigante ego\u00edsta", "text": "O xigante ego\u00edsta \u00e9 un conto de fadas escrito polo poeta, escritor e dramaturgo brit\u00e1nico-irland\u00e9s Oscar Wilde. Foi publicado por primeira vez n\"'O pr\u00edncipe feliz e outros contos\" xunto a outros catro contos do autor en 1888.\nTrama.\nUn xigante ten un xard\u00edn \u00f3 que lles gusta ir xogar \u00f3s nenos, pero o xigante constr\u00fae un muro para que non poidan pasar. Dende ent\u00f3n, no xard\u00edn sempre \u00e9 inverno, e as\u00ed segue sendo ata que os cativos atopan un oco por onde entrar. Con eles chega a primavera e o xigante dec\u00e1tase do seu erro \u00f3 prohibir \u00f3s nenos xogar. Axuda ent\u00f3n a un neno a rubir unha \u00e1rbore, e este d\u00e1lle un bico afectuoso. \u00c9 a este neno a quen colle m\u00e1is afecto; mais non o volve ver ata que, xa vello e en pleno inverno, ve o seu xard\u00edn con flores e \u00f3 neno, baixo dunha \u00e1rbore branca. Cando chega xunta el, ve que ten feridas nas mans e nos p\u00e9s, e furioso \u00f3 pensar que algu\u00e9n lle mancara, preguntoulle:\n-Quen se se atreveu a te mancar? -pois nas palmas das s\u00faas mans ti\u00f1a sinais de dous pregos, \u00f3 igual que nos seus peci\u00f1os.\n-Quen se se atreveu a te mancar? -berrou o xigante-. Dimo para que poida coller a mi\u00f1a espada e matalo.\n-Non -respondeu o neno-, porque estas son as feridas do amor.\n-Quen es? -dixo o xigante, e un estra\u00f1o medo invadiuno, fac\u00e9ndolle caer de xeonllos perante o pequeno.\nE o neno sorriu e d\u00edxolle:\n-Unha vez deix\u00e1chesme xogar no teu xard\u00edn. Agora v\u00e9n comigo \u00f3 meu xard\u00edn, que \u00e9 o ceo.\nPublicaci\u00f3n.\n\"O xigante ego\u00edsta\" foi publicado por primeira vez en lingua inglesa en 1888 na colecci\u00f3n O pr\u00edncipe feliz e outros contos, que re\u00fane cinco historias de Oscar Wilde. Foi escrito dous anos despois do nacemento do fillo do autor Vyvyan."}
{"id": "122106", "revid": "109216", "url": "https://gl.wikipedia.org/wiki?curid=122106", "title": "O lobo gris", "text": "O lobo gris \u00e9 un conto de fadas do escritor e poeta escoc\u00e9s George MacDonald (1824\u20131905).\nArgumento.\nUn estudante que est\u00e1 de viaxe vese envolto nunha treboada que lle obriga a refuxiarse nunha cova. Despois dun tempo aparece unha muller que lle ofrece un mellor refuxio \u00e1 noite: a casa da s\u00faa nai. Unha vez al\u00ed, o alumno nota alg\u00fans comportamento e situaci\u00f3ns raras que fan m\u00e1is que aumentar cando vai durmir, pois un lobo s\u00e1cao dos seus so\u00f1os, listo para atacar. Defend\u00e9ndose como pode, consegue escorrentar a besta, pero \u00f3 d\u00eda seguinte, descobre que, en realidade, o lobo e \u00e1 muller que co\u00f1eceu na cova, pois \u00e9 unha muller-lobo. S\u00f3 ti\u00f1a unha maneira de po\u00f1erse a salvo, e era fuxir da casa e retornar \u00f3 cami\u00f1o, como as\u00ed o fixo."}
{"id": "122116", "revid": "55340", "url": "https://gl.wikipedia.org/wiki?curid=122116", "title": "O xastri\u00f1o valente", "text": "O xastri\u00f1o valente \u00e9 o conto de fadas n\u00famero 20 dos irm\u00e1ns Grimm, pola s\u00faas colleitas de contos de tradici\u00f3n oral que tornaron en contos infant\u00eds.\nResumo do conto.\nUn xastre estaba sendo molestado por sete moscas mentres traballaba e decidiu acabar con elas, e o fixo dunha soa vez. Orgulloso da s\u00faa proeza, pois non \u00e9 cousa doada, fiou unha cinta onde puxo \"Sete dun golpe\", e decidiu que o mundo deb\u00eda saber da s\u00faa proeza, e votou a andar. No cami\u00f1o, at\u00f3pase cun xigante que, pensando que a frase ref\u00edrese a homes en vez de moscas, lle mostra respecto. Pero o xigante pono a proba en numerosas ocasi\u00f3ns, das que o xastreci\u00f1o valente sae indemne grazas \u00f3 seu enxe\u00f1o. Despois de desfacerse del, chega a un reino onde a frase \"Sete dun golpe\" \u00e9 interpretada como o lema dun poderoso guerreiro, e impresionados, enc\u00e1rganlle liberar a rexi\u00f3n de dous xigantes, un unicornio e un tem\u00edbel xabaril que te\u00f1en asustados os seus habitantes. En troques recibir\u00e1 a metade dun reino e a man dunha princesa. Empregando novamente a s\u00faa intelixencia, o xastreci\u00f1o valente supera os retos que enfronta conseguindo despois a s\u00faa recompensa.\nAdaptaci\u00f3n da Disney.\nMickey Mouse aparece no filme de debuxos animados da Disney \"Brave Little Tailor\" baseado neste conto."}
{"id": "122117", "revid": "1131", "url": "https://gl.wikipedia.org/wiki?curid=122117", "title": "Aleksandr Afanasev", "text": "Aleksandr Nikolaevich Afanasev (ruso cir\u00edlico \"\u0410\u043b\u0435\u043a\u0441\u0430\u043d\u0434\u0440 \u041d\u0438\u043a\u043e\u043b\u0430\u0435\u0432\u0438\u0447 \u0410\u0444\u0430\u043d\u0430\u0441\u044c\u0435\u0432\"), nado en Boguchar (Vor\u00f3nezh) o 11 de setembro de 1826 e finado en Moscova o 23 de outubro de 1871, foi un escritor ruso.\nTraxectoria.\nFoi o maior dos folcloristas rusos da \u00e9poca, e o primeiro en editar volumes de contos de tradici\u00f3n eslava. A s\u00faa obra consta dun total de 680 contos tradicionais rusos recollidos en oito volumes que realizou de 1855 a 1863, alg\u00fans tan co\u00f1ecidos como \"Basilisa a fermosa\", \"A lenda de M\u00e1rya Morevna\" ou \"O soldado e a morte\".\nFoi membro da Academia de Xeograf\u00eda rusa dende 1852. Esta organizaci\u00f3n foi a impulsora da publicaci\u00f3n dos seus volumes de contos."}
{"id": "122119", "revid": "1308", "url": "https://gl.wikipedia.org/wiki?curid=122119", "title": "Pega rabilonga", "text": ""}
{"id": "122120", "revid": "1308", "url": "https://gl.wikipedia.org/wiki?curid=122120", "title": "Pica pica", "text": ""}
{"id": "122121", "revid": "624", "url": "https://gl.wikipedia.org/wiki?curid=122121", "title": "Garrulus glandarius", "text": ""}
{"id": "122122", "revid": "1308", "url": "https://gl.wikipedia.org/wiki?curid=122122", "title": "Cyanopica cyana", "text": ""}
{"id": "122123", "revid": "23204", "url": "https://gl.wikipedia.org/wiki?curid=122123", "title": "O soldado e a morte", "text": "O soldado e a morte \u00e9 un conto de fadas escrito polo folclorista ruso Aleksandr Nikol\u00e1yevich Afan\u00e1siev (1826-1871).\nArgumento.\n\u00c9 a historia dun soldado que retorna da guerra e que, \u00f3 compartir o pouco que lle queda (unhas galletas) cunha serie de personaxes necesitados, obt\u00e9n en troco deles varios regalos, sendo o m\u00e1is importante un saco m\u00e1xico. Este ten a propiedade de encerrar nel calquera cousa tras recibir a orde do seu propietario, o cal seralle moi \u00fatil para liberar a un castelo duns demos e coller sona no reino do tsar; pero cando capturou \u00e1 morte, as cousas no mundo complic\u00e1ronse. Xa ningu\u00e9n morr\u00eda, nin sequera aqueles que esperaban o descanso a causa das s\u00faas enfermidades e sufrimentos. Por isto, o soldado finalmente comprendeu que a morte non pode estar presa e a deixa libre para que cumpra coa s\u00faa misi\u00f3n."}
{"id": "122124", "revid": "15490", "url": "https://gl.wikipedia.org/wiki?curid=122124", "title": "Gralla cereixeira", "text": "A gralla cereixeira, ou gralla pequena, \"Coloeus monedula\", \u00e9 unha especie de ave paseriforme da familia dos c\u00f3rvidos, unha das d\u00faas que integran o x\u00e9nero \"Coloeus\".\nDesde que a describiu Linneo en 1758, at\u00e9 hai moi poucos anos, co\u00f1eceuse cientificamente como \"Corvus monedula\".\nTaxonom\u00eda.\nDescrici\u00f3n.\nA especie foi descrita en 1758 por Linneo na 10\u00aa edici\u00f3n do seu \"Systema Naturae\", baixo o nome de \"Corvus monedula\", nome que se mantivo vixente durante moito tempo.\nNota taxon\u00f3mica.\nDurante moitos anos \"Coloeus\" considerouse como un subx\u00e9nero de \"Corvus\", pero na actualidade clasif\u00edcase como un x\u00e9nero separado na familia dos c\u00f3rvidos.\nEtimolox\u00eda.\nPara a o x\u00e9nero, ver \"Coloeus\"\nDebido \u00e1 s\u00faa suposta afecci\u00f3n a coleccionar moedas, Linneo deulle o nome espec\u00edfico de \"monedula\", elixindo o termo do lat\u00edn cl\u00e1sico \"m\u014fn\u0113d\u016dla\", que era o nome que os romanos lle daban a esta ave (e de cuxa ra\u00edz deriva a palabra \u00abmoeda\u00bb). \nCaracter\u00edsticas.\nMide 33 cm, e os dous sexos son iguais. A maior parte da s\u00faa plumaxe \u00e9 negra ou negra agrisada ag\u00e1s polas fazulas, caluga e pescozo, que son de cor gris clara ou prateada. O iris dos adultos \u00e9 branco agrisado ou branco prateado. O iris das grallas inmaturas \u00e9 celeste.\nA ave \u00e9 sociable, mov\u00e9ndose en pares (macho e femia) ou en grandes grupos, a\u00ednda que as parellas mant\u00e9\u00f1ense xuntas entre as bandadas.\nDistribuci\u00f3n e h\u00e1bitat.\nAs grallas at\u00f3panse sobre un ampla \u00e1rea espall\u00e1ndose dende o noroeste de \u00c1frica a trav\u00e9s de virtualmente toda Europa, Ir\u00e1n, o noroeste da India e Siberia, onde habitan estepas, bosques, terras de cultivo, prader\u00edas, cant\u00eds costeiros e vilas.\nComportamento.\nDieta.\nA gralla cereixeira comunmente toma comida do chan pero consegue algunha das \u00e1rbores. Come insectos e outros invertebrados, sementes da herba e grans, o lixo que aproveitan dos vertedoiros, restos de alimento que atopan nas praias, e comida de casas para paxaros.\nAni\u00f1amento.\nA gralla adoita ani\u00f1ar en colonias nas cavidades das \u00e1rbores, cant\u00eds ou en ru\u00ednas de edificios, \u00e1s veces tam\u00e9n en densas con\u00edferas. Os ovos, normalmente 4-5, son chocados durante 17 ou 18 d\u00edas e os pitos est\u00e1n completamente desenvolvidos logo de 30-35 d\u00edas.\nCanto.\nO seu canto \u00e9 un \"tchak-tchak\" ou \"kieek-kieek\".\nComportamento social.\nKonrad Lorenz estudou as complexas interacci\u00f3ns sociais que acontec\u00edan en grupos de grallas e publicou as s\u00faas observaci\u00f3ns detalladas do seu comportamento social no seu libro \"King Solomon's Ring\" (O Anel do Rei Salom\u00f3n). A raz\u00f3n de estudar a gralla, Lorenz colocou aneis de cores nas patas das grallas que viv\u00edan ao redor da s\u00faa casa en Altenberg, Austria, para identificalas, e os engaiolou no inverno pola s\u00faa migraci\u00f3n anual f\u00f3ra de Austria. O seu libro describe as s\u00faas observaci\u00f3ns nas estruturas de grupos xer\u00e1rquicos, as aves en maior xerarqu\u00eda dominantes das de menor xerarqu\u00eda. O libro tam\u00e9n grava as s\u00faas observaci\u00f3ns nos fortes enlaces macho-femia; el notou que nun par cada ave ten o mesmo rango na xerarqu\u00eda, e que unha femia de gralla con rango baixo subiu na escaleira social cando se converteu na compa\u00f1eira dun macho de alto rango.\nObservouse \u00e1s grallas compartindo comida e obxectos. O activo dar de comida \u00e9 raro nos primates, e en aves \u00e9 atopado principalmente no contexto do coidado paternal. As grallas amosaron niveis m\u00e1is altos \u00e1 hora de compartir comida c\u00f3s documentados en chimpanc\u00e9s. A funci\u00f3n do seu comportamento non \u00e9 totalmente entendida, a\u00ednda que se pescudou que \u00e9 compatible coa hip\u00f3tese de mutualismo, reciprocidade e evasi\u00f3n do hostigamiento.\nDefenden aos seus conx\u00e9neres que se atopan en perigo: \"As aves ameazaban a cantos pasaban xunto \u00e1s s\u00faas cr\u00edas, que caeran do ni\u00f1o ao chan, ata que a polic\u00eda local rescatounas para levalas a un centro zool\u00f3xico.\"\nOutras grallas.\nA outra especie do x\u00e9nero \"Coloeus\" \u00e9 \"Coloeus dauuricus\", do Extremo Oriente (sueste de Siberia, sur de Mongolia e gran parte da China). A gralla cereixeira e maila d\u00e1urica xuntas formaron durante moito tempo o subx\u00e9nero \"Coloeus\", do x\u00e9nero \"Corvus\".\nPor outra parte, en Galicia alg\u00fans lle chaman \"gralla grande\" \u00e1 especie \"Corvus frugilegus\", que outros denominan \"gralla calva\"."}
{"id": "122125", "revid": "1308", "url": "https://gl.wikipedia.org/wiki?curid=122125", "title": "Corvus monedula", "text": ""}
{"id": "122128", "revid": "12452", "url": "https://gl.wikipedia.org/wiki?curid=122128", "title": "Corvus corax", "text": ""}
{"id": "122129", "revid": "12452", "url": "https://gl.wikipedia.org/wiki?curid=122129", "title": "Corvo carnazal", "text": ""}
{"id": "122130", "revid": "40827", "url": "https://gl.wikipedia.org/wiki?curid=122130", "title": "Corvo pequeno", "text": "O corvo pequeno (\"Corvus corone\"), corvo com\u00fan, choia \u00e9 unha ave da familia dos c\u00f3rvidos. Pos\u00fae unha testa ancha e aplanada, un corpo negro brillante e unha plumaxe moi densa.\nA\u00ednda que poden hibridar con \"Corvus cornix\" producindo descendencia f\u00e9rtil, \u00faltimos estudos (de 2003) levaron a consideralas especies diferentes, debido \u00e1 notable diferenza de cor na plumaxe, as\u00ed como \u00e1 escasa viabilidade xen\u00e9tica dos h\u00edbridos.\nA s\u00faa voz \u00e9 forte, \u00e1spera, con fondo met\u00e1lico.\nO seu ni\u00f1o est\u00e1 composto de paus, m\u00e1is livi\u00e1n c\u00f3 da gralla cereixeira, faino en \u00e1rbores ou arbustos. Pon de catro a seis ovos nunha ni\u00f1ada, de marzo a xullo.\nAlim\u00e9ntase de invertebrados, ovos e grans do chan; con frecuencia, agr\u00fapase en bandadas en prader\u00edas con esterco.\nMitolox\u00eda.\nPara evitar que Cronos devorase \u00f3 seu sexto fillo, Zeus, tal como xa fixera cos anteriores, Rea pariuno agochada nunha cova da illa de Creta. Al\u00ed deixouno a criar baixo o coidado das ninfas e os Curetes e foi alimentado con mel e ambros\u00eda. Houbo un home, C\u00e9leo, que quixo roubar o mel sagrado, e Zeus castigouno transform\u00e1ndoo nun corvo pequeno."}
{"id": "122131", "revid": "736", "url": "https://gl.wikipedia.org/wiki?curid=122131", "title": "Corvus corone", "text": ""}
{"id": "122132", "revid": "25871", "url": "https://gl.wikipedia.org/wiki?curid=122132", "title": "Muroran", "text": "Muroran (\u5ba4\u862d\u5e02, \u3080\u308d\u3089\u3093\u3057, \"Muroran-shi\") \u00e9 un concello da subprefectura de Iburi da prefectura de Hokkaid\u014d no Xap\u00f3n e a capital da s\u00faa subprefectura. Est\u00e1 situada ao suroeste da illa de Hokkaid\u014d, no norte do Xap\u00f3n. A s\u00faa superficie \u00e9 de 80,65\u00a0km\u00b2 e a poboaci\u00f3n de 96.050 habitantes (2009) e ten unha densidade de poboaci\u00f3n de 1.190 h/km\u00b2.\nO concello de Muroran limita cos concellos de Date e de Noboribetsu."}
{"id": "122133", "revid": "25871", "url": "https://gl.wikipedia.org/wiki?curid=122133", "title": "Iwamizawa", "text": "Iwamizawa (\u5ca9\u898b\u6ca2\u5e02, \u3044\u308f\u307f\u3056\u308f\u3057, \"Iwamizawa-shi\") \u00e9 un concello da subprefectura de Sorachi da prefectura de Hokkaid\u014d no Xap\u00f3n e a capital da s\u00faa subprefectura. Est\u00e1 situada no centro-oeste da illa de Hokkaid\u014d, no norte do Xap\u00f3n. A s\u00faa superficie \u00e9 de 481,10\u00a0km\u00b2 e a poboaci\u00f3n de 91.191 habitantes (2009) e ten unha densidade de poboaci\u00f3n de 190 h/km\u00b2.\nO concello de Iwamizawa limita cos concellos de Tsukigata, de Bibai, de Mikasa, de Y\u016bbari, de Kuriyama, de Naganuma, de Nanporo (son da subprefectura de Sorachi); Ebetsu e de Shinshinotsu (son da subprefectura de Ishikari)."}
{"id": "122134", "revid": "2074", "url": "https://gl.wikipedia.org/wiki?curid=122134", "title": "Caranguexo", "text": ""}
{"id": "122135", "revid": "15490", "url": "https://gl.wikipedia.org/wiki?curid=122135", "title": "Bibai", "text": "Bibai (\u7f8e\u5504\u5e02, \u3073\u3070\u3044\u3057, \"Bibai-shi\") \u00e9 un concello da subprefectura de Sorachi da prefectura de Hokkaid\u014d no Xap\u00f3n. Est\u00e1 situada no centro-oeste da illa de Hokkaid\u014d, no norte do Xap\u00f3n. A s\u00faa superficie \u00e9 de 277,61\u00a0km\u00b2 e a poboaci\u00f3n de 26.938 habitantes (2009) e ten unha densidade de poboaci\u00f3n de 97 h/km\u00b2.\nO concello de Bibai limita cos concellos de Iwamizawa, de Mikasa, de Ashibetsu, de Naie, de Urausu e de Tsukigata."}
{"id": "122136", "revid": "15490", "url": "https://gl.wikipedia.org/wiki?curid=122136", "title": "Ashibetsu", "text": "Ashibetsu (\u82a6\u5225\u5e02, \u3042\u3057\u3079\u3064\u3057, \"Ashibetsu-shi\") \u00e9 un concello da subprefectura de Sorachi da prefectura de Hokkaid\u014d no Xap\u00f3n. Est\u00e1 situada no centro-oeste da illa de Hokkaid\u014d, no norte do Xap\u00f3n. A s\u00faa superficie \u00e9 de 865,02\u00a0km\u00b2 e a poboaci\u00f3n de 17.610 habitantes (2009) e ten unha densidade de poboaci\u00f3n de 20,4 h/km\u00b2.\nO concello de Ashibetsu limita cos concellos de Y\u016bbari, de Mikasa, de Bibai, de Naie, de Kamisunagawa, de Utashinai, de Akabira, de Fukagawa (son da subprefectura de Sorachi); de Asahikawa, de Biei, de Nakafurano, de Furano e de Minamifurano (son da subprefectura de Kamikawa)."}
{"id": "122137", "revid": "21682", "url": "https://gl.wikipedia.org/wiki?curid=122137", "title": "Lobo \u00e1rabe", "text": "O lobo \u00e1rabe (\"Canis lupus arabs\") \u00e9 unha subespecie do lobo. Anteriormente, a s\u00faa \u00e1rea de distribuci\u00f3n comprend\u00eda parte significativa da Pen\u00ednsula ar\u00e1bica. Actualmente o seu h\u00e1bitat vese reducido a pequenas rexi\u00f3ns de Israel, Om\u00e1n, Iemen, Xordania e Arabia Saudita\nCaracter\u00edsticas.\n\u00c9 menor que os seus parentes euroasi\u00e1tico e americano. Pos\u00fae un cabelo de dimensi\u00f3ns m\u00e1is reducidas, cunha coloraci\u00f3n cincenta. Non convive en mandas grande, cazando normalmente en parella ou en grupos de tres ou catro animais. Os seus ollos son marelos, a\u00ednda que alg\u00fans exemplares poden ter os ollos pardos, unha indicaci\u00f3n de que os seus antepasados poden terse cruzado con cans salvaxes. Este \u00faltimo detalle poder\u00e1 ser un factor de ameaza para a supervivencia da subespecie.\nEstes lobos atacan e alim\u00e9ntanse de calquera animal dom\u00e9stico con tama\u00f1o at\u00e9 ao dunha cabra. Como resultado, os criadores de gando non deixan de tentar matalos con velenos ou trampas.\nAlim\u00e9ntanse de lebres, roedores, ungulados e carne putrefacta que atopan.\nEn Om\u00e1n, a poboaci\u00f3n lupina aumentou de maneira significativa dende que a caza foi prohibida, existindo a posibilidade forte de que se poidan restabelecer naturalmente nesta rexi\u00f3n. En Israel existen entre 100 e 150 individuos, na rexi\u00f3n do Negev e Ha'arava."}
{"id": "122138", "revid": "25871", "url": "https://gl.wikipedia.org/wiki?curid=122138", "title": "Y\u016bbari", "text": "Y\u016bbari (\u5915\u5f35\u5e02, \u3086\u3046\u3070\u308a\u3057, \"Y\u016bbari-shi\") \u00e9 un concello da subprefectura de Sorachi da prefectura de Hokkaid\u014d no Xap\u00f3n. Est\u00e1 situada no centro-oeste da illa de Hokkaid\u014d, no norte do Xap\u00f3n. A s\u00faa superficie \u00e9 de 763,20\u00a0km\u00b2 e a poboaci\u00f3n de 11.633 habitantes (2009) e ten unha densidade de poboaci\u00f3n de 15,2 h/km\u00b2.\nO concello de Y\u016bbari limita cos concellos de Yuni, de Kuriyama, de Iwamizawa, de Mikasa, de Ashibetsu (son da subprefectura de Sorachi); de Minamifurano, de Shimukappu (son da subprefectura de Kamikawa); de Mukawa e de Atsuma (son da subprefectura de Iburi)."}
{"id": "122139", "revid": "1131", "url": "https://gl.wikipedia.org/wiki?curid=122139", "title": "F\u00e9lix Mar\u00eda Samaniego", "text": "F\u00e9lix Mar\u00eda Seraf\u00edn S\u00e1nchez de Samaniego, nado en Laguardia, \u00c1raba, o 12 de outubro de 1745 e finado tam\u00e9n al\u00ed o 11 de agosto de 1801, foi un escritor en lingua castel\u00e1, famoso polas s\u00faas f\u00e1bulas.\nObra.\nA influencia da s\u00faa educaci\u00f3n francesa adv\u00edrtese na \u00fanica obra pola o que o co\u00f1ecemos: as F\u00e1bulas morais, 157 f\u00e1bulas distribu\u00eddas en 9 libros. Samaniego ridiculiza os defectos humanos nas s\u00faas f\u00e1bulas, imitando \u00f3s grandes fabulistas Fedro, Esopo e La Fontaine. A\u00ednda que as f\u00e1bulas de Samaniego est\u00e1n escritas en verso, o seu car\u00e1cter \u00e9 prosaico, dados os asuntos que trata; a s\u00faa finalidade \u00e9 did\u00e1ctica. Seguindo o exemplo de Fedro, Samaniego elimina das s\u00faas f\u00e1bulas o ton inxenuo e entra\u00f1able do que dotara Esopo \u00e1s s\u00faas e \u00e9nchenas de cr\u00edticas veladas pero implacables contra personaxes relevantes, h\u00e1bitos sociais e actitudes pol\u00edticas de dubidosa integridade. Entre as s\u00faas principais f\u00e1bulas temos: \"La paloma\", \"Congreso de ratones\", \"La cigarra y la hormiga\", \"El perro y el cocodrilo\" e \"La zorra y las uvas\".\nEscribiu as\u00ed mesmo unha colecci\u00f3n de poes\u00eda er\u00f3tica, de ton humor\u00edstico e contido procaz, que se publicou co t\u00edtulo O xard\u00edn de Venus."}
{"id": "122141", "revid": "15490", "url": "https://gl.wikipedia.org/wiki?curid=122141", "title": "Utashinai", "text": "Utashinai (\u6b4c\u5fd7\u5185\u5e02, \u3046\u305f\u3057\u306a\u3044\u3057, \"Utashinai-shi\") \u00e9 un concello da subprefectura de Sorachi da prefectura de Hokkaid\u014d no Xap\u00f3n. Est\u00e1 situada no centro da illa de Hokkaid\u014d, \u00f3 norte do Xap\u00f3n. A s\u00faa superficie \u00e9 de 55,99\u00a0km\u00b2 e a poboaci\u00f3n de 4.759 habitantes (2009) e ten unha densidade de poboaci\u00f3n de 85 h/km\u00b2.\nO concello de Utashinai limita cos concellos de Kamisunagawa, de Sunagawa, de Akabira e de Ashibetsu."}
{"id": "122143", "revid": "2074", "url": "https://gl.wikipedia.org/wiki?curid=122143", "title": "Caixa de Aforros", "text": ""}
{"id": "122144", "revid": "22570", "url": "https://gl.wikipedia.org/wiki?curid=122144", "title": "A gali\u00f1a dos ovos de ouro", "text": "A gali\u00f1a dos ovos de ouro \u00e9 unha das f\u00e1bulas atribu\u00eddas a Esopo.\nNela, un granxeiro e a s\u00faa esposa enc\u00f3ntranse con que unha das s\u00faas gali\u00f1as pon ovos de ouro. Pero non ledos \u00f3 ter que esperar \u00e1 posta da gali\u00f1a, deciden matala para ver se ten unha mina no seu interior. Cando descobren que non \u00e9 as\u00ed, caen na conta de que mellor lles valera conservar o que ti\u00f1an."}
{"id": "122149", "revid": "56817", "url": "https://gl.wikipedia.org/wiki?curid=122149", "title": "Jacinto Argaya", "text": "Jacinto Argaya Goicoechea, nado en Bera o 28 de novembro de 1903 e finado en Valencia o 12 de marzo de 1993, foi un bispo cat\u00f3lico navarro.\nTraxectoria.\nFoi nomeado bispo auxiliar de Valencia o 15 de agosto de 1952, recibindo a ordenaci\u00f3n episcopal o 26 de outubro de mans do arcebispo Marcelino Olaechea. O 27 de outubro de 1957 foi nomeado bispo de Mondo\u00f1edo. Participou en todas as sesi\u00f3ns do Concilio Vaticano II sen ausentarse, xunto co cardeal Pericle Felici, ning\u00fan d\u00eda dos que durou. Tomou posesi\u00f3n como bispo de Donostia o 10 de decembro de 1968.\nComo bispo de Donostia publicou o 22 de novembro de 1970 unha carta pastoral co gallo do proceso de Burgos, asinada conxuntamente co administrador apost\u00f3lico de Bilbao, Jos\u00e9 Mar\u00eda Cirarda. Nela ped\u00edan que o xu\u00edzo non se celebrara baixo xustiza militar sen\u00f3n baixo tribunais ordinarios, e condenando toda violencia sen importar a s\u00faa orixe. A\u00ednda que recibiron moitas cr\u00edticas de sectores af\u00edns ao r\u00e9xime, a Conferencia Episcopal Espa\u00f1ola emitiu unha declaraci\u00f3n de apoio aos prelados.\nCesou, por renuncia no cargo, o 17 de febreiro de 1979."}
{"id": "122150", "revid": "22570", "url": "https://gl.wikipedia.org/wiki?curid=122150", "title": "Liquid Snake", "text": "Liquid Snake(\u30ea\u30ad\u30c3\u30c9\u30fb\u30b9\u30cd\u30fc\u30af Rikiddo Sun\u0113ku) comunmente chamado Liquid, \u00e9 un personaxe dos videoxogos Metal Gear.\nHistoria.\n\u00c9 o xemelgo e arquiinimigo de Solid Snake, as\u00ed coma comandante de FOXHOUND e dos Soldados Xenoma. Ten un CI de 180 mide 183\u00a0cm de alto, fala sete idiomas fluidamente (Ingl\u00e9s, Castel\u00e1n, Franc\u00e9s, Malaio, \u00c1rabe, e outras linguas nativas \u00e1rabes) Durante a Guerra do Golfo loitou coas SAS, a s\u00faa misi\u00f3n consist\u00eda en destru\u00edr lanzadeiras Scud. Caeu no campo de batalla e foi secuestrado polo Ex\u00e9rcito Iraqu\u00ed en 1994 foi rescatado e levado os EUA. Xunto con Solid Snake, e Solidus Snake, \u00e9 un dos tres irm\u00e1ns xeneticamente feitos das mostras das c\u00e9lulas de Big Boss, a partir do proxecto chamado Les enfant Terribles. Cre ser inferior a Solid Snake, debido a que pensa que el ten os xenes recesivos. Por\u00e9n, dem\u00f3strase que quen obt\u00e9n os xenes recesivos \u00e9 Solid Snake, e quen pos\u00fae os xenes dominantes e Liquid Snake. Como resultado disto, Solid Snake foi quen eliminou a Big Boss. Liquid gardaralle unha gran rancor a Solid, e desexa derrotalo en combate para as\u00ed poder reclamar o seu \"dereito a nacer\".\nA voz de Liquid Snake foi realizada por Cam Clake na versi\u00f3n Americana, por Banjo Ginga na versi\u00f3n xaponesa e por Riki Coello na versi\u00f3n castel\u00e1.\nMetal Gear Solid.\nEn Metal Gear Solid Liquid aparece como antagonista principal de Solid Snake e comandante da unidade FOXHOUND. Liderando a revolta na base de Shadow Moses, nas Illas Fox que constit\u00faen un arquip\u00e9lago no grupo das Illas Aleutianas en Alasca. Onde estaba sendo desenvolvido Metal Gear REX. Toman como ref\u00e9ns o presidente de ArmsTech Kenneth Baker e o Xefe DARPA Donald Anderson. Esixindo aos EUA que lle devolvesen os restos de Big Boss para corrixir as mutaci\u00f3ns dos Soldados Xenoma. Base\u00e1ndose na capacidade nuclear das instalaci\u00f3ns da illa, no apoio unidade FOXHOUND, os Soldados Xenoma e Metal Gear REX Liquid, pretendeu revivir o so\u00f1o de Big Boss denominando o lugar co nome Outer Heaven para levar o mundo a unha terceira guerra mundial. Na trama faise pasar por Master Miller e engana a Solid Snake para que active a nova versi\u00f3n de Metal Gear, Rex. Liquid explica a Snake a relaci\u00f3n entre eles, descubrindo que son fillos de Big Boss, creados para seren o soldado perfecto. Liquid morre polos efectos do virus FOXDIE, levado a trav\u00e9s de Snake, a modo de v\u00e9ctor, para eliminar a toda a unidade sublevada."}
{"id": "122151", "revid": "1131", "url": "https://gl.wikipedia.org/wiki?curid=122151", "title": "Lar\u00edn", "text": "O top\u00f3nimo galego Lar\u00edn pode referirse a:"}
{"id": "122152", "revid": "85894", "url": "https://gl.wikipedia.org/wiki?curid=122152", "title": "Cima de Vila, Monseiro, L\u00e1ncara", "text": "Cima de Vila \u00e9 un lugar da parroquia de Monseiro, no concello lugu\u00e9s de L\u00e1ncara, na comarca de Sarria. Segundo o Instituto Galego de Estat\u00edstica, no 2008 ti\u00f1a 8 habitantes (4 homes e 4 mulleres), o que non sup\u00f3n ning\u00fan cambio con respecto ao ano 1999 cando contaba cos mesmos habitantes."}
{"id": "122153", "revid": "22570", "url": "https://gl.wikipedia.org/wiki?curid=122153", "title": "Meixar\u00edn, Monseiro, L\u00e1ncara", "text": "Meixar\u00edn \u00e9 un lugar da parroquia de Monseiro, no concello lugu\u00e9s de L\u00e1ncara, na comarca de Sarria. Segundo o Instituto Galego de Estat\u00edstica, no 2008 ti\u00f1a 20 habitantes (9 homes e 11 mulleres), o que sup\u00f3n unha diminuci\u00f3n con respecto ao ano 1999 cando ti\u00f1a 32 habitantes."}
{"id": "122154", "revid": "85894", "url": "https://gl.wikipedia.org/wiki?curid=122154", "title": "O Cimo do Lugar, Monseiro, L\u00e1ncara", "text": "O Cimo do Lugar \u00e9 un lugar da parroquia de Monseiro, no concello lugu\u00e9s de L\u00e1ncara, na comarca de Sarria. Segundo o Instituto Galego de Estat\u00edstica, no 2008 ti\u00f1a 23 habitantes (12 homes e 11 mulleres), o que sup\u00f3n unha diminuci\u00f3n con respecto ao ano 1999 cando ti\u00f1a 30 habitantes."}
{"id": "122155", "revid": "85894", "url": "https://gl.wikipedia.org/wiki?curid=122155", "title": "Sesto, Monseiro, L\u00e1ncara", "text": "Sesto \u00e9 un lugar da parroquia de Monseiro, no concello lugu\u00e9s de L\u00e1ncara, na comarca de Sarria. Segundo o Instituto Galego de Estat\u00edstica en 2008 ti\u00f1a dous habitantes (un home e unha muller), dous menos ca en 1999."}
{"id": "122156", "revid": "2338", "url": "https://gl.wikipedia.org/wiki?curid=122156", "title": "Fondo de Vila, Monseiro, L\u00e1ncara", "text": "Fondo de Vila \u00e9 un lugar da parroquia de Monseiro, no concello lugu\u00e9s de L\u00e1ncara, na comarca de Sarria. Segundo o Instituto Galego de Estat\u00edstica, no 2008 ti\u00f1a 12 habitantes (6 homes e 6 mulleres), o que non sup\u00f3n ning\u00fan cambio con respecto ao ano 1999 cando contaba cos mesmos habitantes."}
{"id": "122157", "revid": "1308", "url": "https://gl.wikipedia.org/wiki?curid=122157", "title": "Canis lupus arabs", "text": ""}
{"id": "122158", "revid": "1131", "url": "https://gl.wikipedia.org/wiki?curid=122158", "title": "Fondo de Vila", "text": "O top\u00f3nimo galego Fondo de Vila pode referirse a:"}
{"id": "122159", "revid": "98629", "url": "https://gl.wikipedia.org/wiki?curid=122159", "title": "\u0160K Slovan Bratislava", "text": "O \u0160K Slovan Bratislava \u00e9 un club de f\u00fatbol da cidade de Bratislava, en Eslovaquia. Foi fundado en 1919 e xoga na primeira divisi\u00f3n da liga eslovaca.\nHistoria.\nO club fundouse en 1919, empezou xogando na liga checoslovaca e de 1939 a 1944 xogar\u00eda na primeira liga eslovaca, isto debido \u00e1 separaci\u00f3n que existiu cos checos na segunda guerra mundial. Neste per\u00edodo de 6 anos o Slovan Bratislava logrou ga\u00f1ar a liga en 4 ocasi\u00f3ns e foi subcampi\u00f3n nas 2 restantes, mostrando a s\u00faa supremac\u00eda na rexi\u00f3n.\nEn 1944 o pa\u00eds se reunifica e volven \u00e1 liga checoslovaca, onde lograr\u00edan o t\u00edtulo en 8 ocasi\u00f3ns ata 1993, cando ocorre a separaci\u00f3n pac\u00edfica da Rep\u00fablica Checa e Eslovaquia. Desde 1993 logrou ga\u00f1ar o t\u00edtulo en 5 ocasi\u00f3ns m\u00e1is, a \u00faltima en 2009."}
{"id": "122161", "revid": "1308", "url": "https://gl.wikipedia.org/wiki?curid=122161", "title": "Pa\u00ed\u00f1o do mal tempo", "text": ""}
{"id": "122163", "revid": "1131", "url": "https://gl.wikipedia.org/wiki?curid=122163", "title": "Fondo da Vila", "text": "O top\u00f3nimo galego Fondo da Vila pode referirse a:"}
{"id": "122164", "revid": "1131", "url": "https://gl.wikipedia.org/wiki?curid=122164", "title": "Fondodevila", "text": "O top\u00f3nimo galego Fondodevila pode referirse a:"}
{"id": "122165", "revid": "5132", "url": "https://gl.wikipedia.org/wiki?curid=122165", "title": "Guerra de Sucesi\u00f3n espa\u00f1ola", "text": ""}
{"id": "122166", "revid": "98629", "url": "https://gl.wikipedia.org/wiki?curid=122166", "title": "C\u00f3rvidos", "text": "A dos c\u00f3rvidos (\"Corvidae\") \u00e9 unha familia de aves da orde das paseriformes, suborde dos oscines, infraorde dos \"Corvida\" e \nsuperfamilia dos corvoideos. \nActualmente (2021) 133 especies est\u00e1n inclu\u00eddas nesta familia.\nPolo xeral te\u00f1en un tama\u00f1o medio maior que as das outras familias de paseriformes; de feito, a familia incl\u00fae a algunhas das m\u00e1is grandes especies da orde.\nOs c\u00f3rvidos mostran unha intelixencia not\u00e1bel para animais do seu tama\u00f1o, e est\u00e1n entre as aves m\u00e1is intelixentes estudadas at\u00e9 agora. Unha revisi\u00f3n de 2004 suxeriu que a intelixencia dos c\u00f3rvidos \u00e9 comparable \u00e1 dos hom\u00ednidos non humanos (chimpanc\u00e9s, orangut\u00e1ns e gorilas) en termos de cognici\u00f3n social, razoamento causal, flexibilidade, imaxinaci\u00f3n e prospecci\u00f3n.\nEstas aves son pol\u00edfagas, e con frecuencia preeiras.\nTaxonom\u00eda.\nDescrici\u00f3n.\nA familia foi descrita en 1820 polo zo\u00f3logo ingl\u00e9s William Elford Leach, na obra \"Synopsis of the contents of the British Museum\". Por\u00e9n, o WoRMS atrib\u00fae a s\u00faa descrici\u00f3n ao zo\u00f3logo irland\u00e9s Nicholas Aylward Vigors.\nEtimolox\u00eda.\nO nome cient\u00edfico \"Corvidae\" est\u00e1 formado, segundo a norma, polos elementos \"Corv\"- e -\"\u012ddae\". O primeiro \u00e9 a ra\u00edz do nome do x\u00e9nero tipo da familia, \"Corvus\", e o segundo o sufixo do lat\u00edn cient\u00edfico empregado para formar os nome das familias de animais.\nX\u00e9neros.\nSegundo o WoRMS:\nSegundo o GBIF:\nSegundo o ITIS:\nH\u00e1bitat e distribuci\u00f3n.\nOcupan unha gran variedade de h\u00e1bitats, inclu\u00edndo bosques, prader\u00edas, desertos, terras de cultivo e cidades, por toda a Terra, excepto Nova Zelandia e varias illas oce\u00e1nicas, e as zonas extremas do \u00c1rtico e da Ant\u00e1rtida.\nFiloxenia.\n\"Platylophus galericulatus\" incl\u00faese tradicionalmente nos c\u00f3rvidos, pero quizais non sexa un verdadeiro membro desta familia, posiblemente estando m\u00e1is pr\u00f3ximo \u00e1 dos \"Malaconotidae\" ou \u00e1 dos \"Laniidae\". Polo momento \u00e9 mellor consideralo como un \"Corvidae incertae sedis\".\nAs\u00ed mesmo, \"Pseudopodoces humilis\" \u00e9, de feito, un membro da familia dos p\u00e1ridos.\nA seguinte \u00e1rbore filoxenetica presenta os co\u00f1ecementos actuais sobre a filoxenia da familia dos c\u00f3rvidos segundo J. Boyd:\nEn Galicia.\nEn Galicia enc\u00f3ntranse as especies \"Corvus corax\", \"Corvus corone\", \"Corvus monedula\", \"Garrulus glandarius\", \"Pica pica\" e \"Pyrrhocorax pyrrhocorax\". "}
{"id": "122167", "revid": "1308", "url": "https://gl.wikipedia.org/wiki?curid=122167", "title": "Corvidae", "text": ""}
{"id": "122168", "revid": "1308", "url": "https://gl.wikipedia.org/wiki?curid=122168", "title": "C\u00f3rvido", "text": ""}
{"id": "122170", "revid": "27155", "url": "https://gl.wikipedia.org/wiki?curid=122170", "title": "\u00c1lcidos", "text": "Os \u00e1lcidos (Alcidae) son unha familia de aves da orde Charadriiformes. Incl\u00fae diversas especies de aves mari\u00f1as coma os araos papagaio, os araos romeiros e os araos dos cons, entre outros.\nEspecies.\nOs \u00e1lcidos incl\u00faen 10 x\u00e9neros e 22 especies."}
{"id": "122171", "revid": "1308", "url": "https://gl.wikipedia.org/wiki?curid=122171", "title": "\u00c1lcido", "text": ""}
{"id": "122172", "revid": "1308", "url": "https://gl.wikipedia.org/wiki?curid=122172", "title": "Alcidae", "text": ""}
{"id": "122173", "revid": "1131", "url": "https://gl.wikipedia.org/wiki?curid=122173", "title": "Quiroga Palacios", "text": ""}
{"id": "122174", "revid": "1131", "url": "https://gl.wikipedia.org/wiki?curid=122174", "title": "Castilla", "text": "O top\u00f3nimo Castilla pode referirse a:"}
{"id": "122175", "revid": "98629", "url": "https://gl.wikipedia.org/wiki?curid=122175", "title": "Est\u00e9rnidos", "text": "A dos est\u00e9rnidos, (Sternidae) \u00e9 unha familia de aves mari\u00f1as da orde dos caradriformes e suborde dos laros, que comprede numerosas especies co\u00f1ecidas vulgarmente en galego como carr\u00e1ns, e outras semellantes.\nTaxonom\u00eda.\nDescrici\u00f3n.\nA familia foi descrita en 1838 polo naturalista franc\u00e9s Charles Lucien Bonaparte.\nEtimolox\u00eda.\nO nome cient\u00edfico \"Sternidae\" est\u00e1 formado, como \u00e9 a norma, sobre a base do nome do se x\u00e9nero tipo, \"Sterna\", engad\u00edndolle o sufixo do lat\u00edn cient\u00edfico \"-idae\", propio dos nomes das familias de animais.\nNota taxon\u00f3mica.\nDiversos autores consideran actualmente (2019) \u00e1 familia como unha subfamilia, a dos esterninos (\"Sterninae\"), da familia dos l\u00e1ridos.\nA orde dos caradriformes cont\u00e9n 18 familias de aves mari\u00f1as e lim\u00edcolas. Dentro desta orde, os est\u00e9rnidos forman unha li\u00f1axe coas gaivotas e, de forma menos achegada, cos merdeiros ou papamerdas e os araos. Os primeiros autores, como Conrad Gessner, Francis Willughby e William Turner, non separaron claramente aos carr\u00e1ns das gaivotas, pero Linneo reco\u00f1eceu a s\u00faa distinci\u00f3n na 10\u00aa edici\u00f3n do seu \"Systema Naturae\" (1758), colocando \u00e1s gaivotas no x\u00e9nero \"Larus\" e aos carr\u00e1ns en \"Sterna\". Deu para \"Sterna\" a descrici\u00f3n de \"rostrum subulatum\", \"bico de punz\u00f3n\", refir\u00edndose aos bicos longos e afiados deste grupo de aves, caracter\u00edstica que o distingue das gaivotas, que e\u00f1en o bico m\u00e1is groso. A morfolox\u00eda e conduta dos carr\u00e1ns suxire que estes est\u00e1n relacionados m\u00e1is cercanamente coas gaviotas que cos papamerdas e, a\u00ednda que Charles Lucien Bonaparte creara a familia \"Sternidae\" para os carr\u00e1ns en 1838, durante moitos aos consider\u00e1ronse unha subfamilia, \"Sterninae\", da familia das gaivotas, \"Laridae\". As relacions entre varias das especies de carr\u00e1ns e outros caradriformes adoitaban ser dif\u00edciles de esclarecer, debido a un rexistro f\u00f3sil pobre e \u00e1 incorrecta identificaci\u00f3n dalg\u00fans descubrimentos.\nDespois dunha nova investigaci\u00f3n xen\u00e9tica realizada a principios do s\u00e9culo XXI, os carr\u00e1ns comezaron a tratarse como unha familia separada: \"Sternidae\". A maior\u00eda dos carr\u00e1ns trat\u00e1banse como un gran x\u00e9nero, \"Sterna\", con soamente algunhas especies colocadas noutros x\u00e9neros; xa en 1959, unicamente as especies de \"Anous\" e \"Larosterna inca\" exclu\u00edanse de \"Sterna\". Unha an\u00e1lise recente de secuencias de ADN deu base \u00e1 divisi\u00f3n de \"Sterna\" en varios x\u00e9neros m\u00e1is pequenos. Un estudo de partes do citocromo b demostrou unha relaci\u00f3n achegada entre os carr\u00e1ns e un grupo de aves lim\u00edcolas dea suborde \"Thinocori\". Estes resultados op\u00f3nense a outros estudos moleculares e morfol\u00f3xicos que poden ser interpretados como mostra dun alto grao de converxencia evolutiva entre os carr\u00e1ns e estas aves lim\u00edcolas ou a retenci\u00f3n dun xenotipo antigo.\nA palabra \"stearn\" era utilizada para estas aves en idioma anglosax\u00f3n desde o s\u00e9culo VIII e aparece no poema \"O navegante\", escrito no s\u00e9culo IX ou antes. Variantes como \"tearn\" apareceron ao redor do s\u00e9culo XIs. Actualmente o voc\u00e1bulo utili\u00edzase tanto para o carr\u00e1n com\u00fan como para as especies mari\u00f1as. Algunhas autoridades consideran que \"tearn\" e formas similares son variantes de \"stearn\", mentraes que otraos establecen que as palabras derivan de voces inglesas para equivalentes escandinavos como \"terne\" do dan\u00e9s, \"t\u00e4rna\" do sueco ou \"terna\" do noruegu\u00e9s e, finalmente, do n\u00f3rdico antigo \"\u00feerna\". Linneo adoptou \"stearn\" ou \"sterna\" (voces que foran utilizadas polo naturalista William Turner en 1544 como unha latinizaci\u00f3n dunha palabra inglesa, posibemente \"stern\"), ou un equivalente do xerm\u00e1nico do norte para o nome do seu x\u00e9nero \"Sterna\".\nX\u00e9neros.\nSegundo o ornit\u00f3logo e tax\u00f3nomo Alan P. Peterson, a familia dos est\u00e9rnidos (ou, m\u00e1is espcificamente, a subfamilia dos esterninos) comprende os 12 x\u00e9neros seguintes:\nNota: moitos autores propuxeron que \"Anous\" e \"Procelsterna\" se fusiionases nun s\u00f3 x\u00f1enero, \"Anous\", e que \"Procelsterna\" se considere como un sin\u00f3nimo \"junior\".\nFiloxenia.\nO seguinte cladograma mostra as relaci\u00f3ns filoxen\u00e9ticas entre os x\u00e9neros dos est\u00e9rnidos. Bas\u00e9ase en estudos do ADN mitocondrial efectuados por Bridge \"et al.\" en 2005. \nNel p\u00f3dese ver que est\u00e1 exclu\u00eddo o x\u00e9nero \"Procelsterna\""}
{"id": "122177", "revid": "27155", "url": "https://gl.wikipedia.org/wiki?curid=122177", "title": "Pa\u00ed\u00f1os", "text": "Os pa\u00ed\u00f1os, ou hidrob\u00e1tidos, (Hydrobatidae) son unha familia que abrangue varias especies de pa\u00ed\u00f1os, pequenas aves pel\u00e1xicas inclu\u00eddas nos procelariformes. \u00c1s veces as d\u00faas subfamilias son tratadas como familias separadas: Oceanitidae (pa\u00ed\u00f1os do hemisferio sur) e Hydrobatidae (s\u00f3 os pa\u00ed\u00f1os do norte)."}
{"id": "122180", "revid": "1505", "url": "https://gl.wikipedia.org/wiki?curid=122180", "title": "Hydrobatidae", "text": ""}
{"id": "122181", "revid": "23204", "url": "https://gl.wikipedia.org/wiki?curid=122181", "title": "Festival Cultura Quente", "text": "O Festival Cultura Quente (CQ) \u00e9 un festival cultural multidisciplinar celebrado en Caldas de Reis desde 1998.\nO apartado musical abrangue estilos diversos como o rock, electr\u00f3nica, pop, indie ou hip hop, con concertos celebrados no parque da Carballeira. A acampada \u00e9 de balde na zona da Tafona, as\u00ed coma t\u00f3dolos concertos.\nHistoria.\nTen a s\u00faa orixe no festival Kaldarte, creado en 1997 e baseado na escultura. Nas primeiras edici\u00f3ns, os artistas eran na s\u00faa maior parte estudantes da Facultade de Belas Artes de Pontevedra.\nNos primeiros anos o acceso \u00e1 carballeira era libre, pero desde o 2005 a zona de concertos est\u00e1 valada e os accesos controlados, imped\u00edndose a introduci\u00f3n con comida e bebida do exterior. Ao principio os concertos celebr\u00e1banse na primeira fin de semana de xullo, despois pasouse \u00e1 segunda, e no 2010 tiveron lugar na terceira, evitando as\u00ed a coincidencia co Festival Interc\u00e9ltico de Ortigueira.\nEdici\u00f3ns.\n1998.\nA edici\u00f3n de 1998 ti\u00f1a como lema \"Pola participaci\u00f3n e o compromiso\". Os concertos tiveron lugar o venres 3 e o s\u00e1bado 4 de xullo. O venres tocaron Berrog\u00fcetto, O Caim\u00e1n do r\u00edo Tea, Atahide, Joglars e Senglars Quinta feira e Cataventos. O s\u00e1bado fix\u00e9rono Hamlet, Buenas noches Rose, Saratoga, Mandr\u00e1goras, La Gripe, Riff-Raff e Disfasia.\n1999.\nA edici\u00f3n de 1999 ti\u00f1a como lema \"Pola diversidade e a utop\u00eda\". Tocaron Os Diplom\u00e1ticos de Monte Alto\n2000.\nA edici\u00f3n de 2000 ti\u00f1a como lema \"Pola cultura da paz\". Os concertos tiveron lugar o venres 30 de xu\u00f1o e o s\u00e1bado 1 de xullo. O venres tocaron Dismal, Ill, Tako, After Feed Back e Skunk D.F.. O s\u00e1bado fix\u00e9rono Daniel y la Quarter de ba\u00f1o band, S\u00f4ber, Sugarless, Sonotones e Sudden Blaze.\n2001.\nA edici\u00f3n de 2001 ti\u00f1a como lema \"Pola cultura sen papeis\". Os concertos foron o venres 6 e o s\u00e1bado 7 de xullo. O venres actuaron Killer Barbies, Grass, Kannon, Karbon 14 e Revelbeat. O s\u00e1bado fix\u00e9rono Australian Blonde, Sex Museum, theDismal, Deluxe e Superskunk.\n2002.\nA edici\u00f3n de 2002 ti\u00f1a como lema \"Promoci\u00f3n humana\". Os concertos foron o 12 e 13 de xullo e actuaron Big Soul, Gigolo Aunts, Deluxe, Sidonie e Ya te Digo o primeiro d\u00eda e Rosendo, Dismal, NDNO, Fe de Ratas e Skunk D.F. o segundo.\n2003.\nA edici\u00f3n de 2003 ti\u00f1a como lema \"ManifestAcci\u00f3n\". Os concertos foron o venres 11 e o s\u00e1bado 12 de xullo. O venres actuaron Maestro Pocero (Josele Santiago), Mastretta, Jet Lag, Le Punk e Ectoplasma. O s\u00e1bado foi a quenda de Sepultura (suspendido, no seu lugar estiveron Dover), Freak XXI, Breed 77, Kannon, N.D.No e Liquid Sun.\n2004.\nA edici\u00f3n de 2004 ti\u00f1a como lema \"Fonte do Cami\u00f1o\", ao coincidir co Ano Santo Xacobeo. Os concertos foron o venres 11 e o s\u00e1bado 12 de xullo, en tres escenarios. O venres actuaron Steelwood, Overlook, Holywater, The Jeevas, Danko Jones, Boedekka, La Habitaci\u00f3n Roja, R\u00edo Bravo, Los High Sierras, Luxury 54 e Jakovo Doll City. O s\u00e1bado foi a quenda de Gardening, Guru Deva, Medusa, Fun-Da-Mental, O\u00b4 Funkillo, Le Punk, Paul Collins, La Kinki Beat, B-Violet, Mandalas e Sound System.\n2005.\nA edici\u00f3n de 2005 ti\u00f1a como lema \"Doble Lectura\". Os concertos foron o venres 15 e o s\u00e1bado 16 de xullo. O venres actuaron The Gift, La Mala Rodr\u00edguez, Def Con Dos, El Bicho, Kannon e DJ Prozack. O s\u00e1bado tocaron Second, Steelwood, Love (sen Arthur Lee), Avant Garde, Vacazul, Atom Rhumba, Rin\u00f4\u00e7\u00e9r\u00f4se e DJ Amable.\n2006.\nA edici\u00f3n de 2006 ti\u00f1a como lema \"Festambiente\". Os concertos foron o venres 14 e o s\u00e1bado 15 de xullo, contando con grupos como Mando Diao, Heavytrash, Ferpectamente (Los Enemigos), Lori Meyers, Robert Gordon &amp; Chris Spedding, Los Coronas e Dhira.\n2007.\nA edici\u00f3n de 2007 ti\u00f1a como lema \"Caldas 10\", ao ser o d\u00e9cimo aniversario do festival. Os concertos foron o venres 13 e o s\u00e1bado 14 de xullo. O venres actuaron Asian Dub Foundation, Fancy, Gong Gong, Nortec Collective, The Ellas, Morley, Garrett Wall, Galegoz e Dismal. O s\u00e1bado tocaron Kula Shaker, White Rose Movement, Jay Jay Johanson Dj, Marky Ramone, Sex Museum, Zodiacs, Elodio y los Seres Queridos, Ectoplasma, CatPeople, Dj Israel e Dj Lagartija.\n2008.\nA edici\u00f3n de 2008 ti\u00f1a como lema \"Dialogo Intercultural\". Os concertos foron o venres 11 e o s\u00e1bado 12 de xullo. O venres actuaron Taraf de Ha\u00efdouks, The Godfathers, Deluxe, Telephunken, 08001, Alex Gopher, Hans Nieswandt, Slow Motion Beer Walk, La Tuna Rastafari e Kogito. O s\u00e1bado tocaron Caf\u00e9 Tacuba, Vive la F\u00eate (suspendido), The Sunday Drivers, John Aquaviva, Koacha, Vetusta Morla, Ni\u00f1o y Pistola e Pac\u00edfico.\n2009.\nA edici\u00f3n de 2009 ti\u00f1a como lema \"Im-pulso Creativo\". Os concertos tiveron lugar os d\u00edas 10 e 11 de xullo. O venres actuaron Arizona Baby, Igloo, Los Coronas, MC5 (substitu\u00edndo a The New York Dolls, que finalmente atrasaron a s\u00faa xira), Kap Bambino, Vive la F\u00ebte e Jeff Automatic, e o s\u00e1bado Atomic Garden, Zahara, Delahoja, Lagartija Nick, The Wedding Present, Facto Delaf\u00e9 y las Flores Azules e Pin&amp;Pon DJ\u00b4s.\n2010.\nA edici\u00f3n de 2010 ti\u00f1a como lema \"o verbo cami\u00f1ar\", ao coincidir de novo co Ano Santo Xacobeo. Os concertos celebr\u00e1ronse os d\u00edas 16 e 17 de xullo. O venres 16 actuaron Dirty Socks, Johnny Winter, Ocean Colour Scene, Tricky, Cl\u00e3 e DJ Amable. O s\u00e1bado 17 foi a quenda de Pulsa Denura, Hola a todo el mundo, Magn\u00eatica, The Sonics, Kitty, Daisy &amp; Lewis, The Raveonettes, Tony Lomba &amp; Elio dos Santos e DJ Lagartija."}
{"id": "122183", "revid": "1505", "url": "https://gl.wikipedia.org/wiki?curid=122183", "title": "San Salvador de Poio", "text": ""}
{"id": "122184", "revid": "89787", "url": "https://gl.wikipedia.org/wiki?curid=122184", "title": "Angela Sommer-Bodenburg", "text": "Angela Sommer-Bodenburg, nada o 18 de decembro de 1948 en Reinbek (Alema\u00f1a), \u00e9 unha autora de libros para nenos famosa pola s\u00faa serie de \"Der kleine Vampir\" (\"O Pequeno Vampiro\"), que vendeu m\u00e1is de 10 mill\u00f3ns de exemplares .\nTraxectoria.\nEstudou maxisterio, psicolox\u00eda e sociolox\u00eda na Universidade de Hamburgo. Entre 1972 e 1984 traballou coma profesora de primaria en Hamburgo e escribiu a primeira novela de \"Der kleine Vampir\" (\"O Pequeno Vampiro\") a modo de experimento para tentar descubrir que tipo de literatura poder\u00eda interesar aos seus alumnos. A novela publicouse en maio de 1979 e, tralo \u00e9xito alcanzado, a autora retirouse do ensino en 1984 para adicarse exclusivamente \u00e1 pintura e \u00e1 escritura. Actualmente reside en Silver City, en Novo M\u00e9xico.\nTen no seu haber m\u00e1is de corenta libros, inclu\u00edndo novela, poes\u00eda e os vinte volumes da serie de \"Der kleine Vampir\" (\"O Pequeno Vampiro\"). A s\u00faa obra foi traducida a m\u00e1is de 30 idiomas, sendo parte dela adaptada para o teatro, a radio, o cine e a televisi\u00f3n. No 2000 estreouse a pel\u00edcula \"The Little Vampire\", realizada baixo a direcci\u00f3n de Ulrich Edel."}
{"id": "122186", "revid": "1308", "url": "https://gl.wikipedia.org/wiki?curid=122186", "title": "Chlidonias hibridus", "text": ""}
{"id": "122187", "revid": "25871", "url": "https://gl.wikipedia.org/wiki?curid=122187", "title": "Mascatos", "text": "Os mascatos, ou s\u00falidos, (Sulidae) son unha familia de aves mari\u00f1as que abrangue os mascatos. Os s\u00falidos son aves costeiras medio-grandes que se somerxen e mergullan para atrapar ao peixe. Ata hai pouco todos estaban clasificados no x\u00e9nero \"Sula\", e alg\u00fans autores a\u00ednda consideran as especies nesta familia como conx\u00e9neras. Esta familia as\u00edgnase \u00e1 orde dos Pelecaniformes.\nOrde filoxen\u00e9tica.\nActualmente dist\u00ednguense tres x\u00e9neros de mascatos que abranguen dez especies:\nX\u00e9nero \"Morus\"\nX\u00e9nero \"Papasula\"\nX\u00e9nero \"Sula\" "}
{"id": "122188", "revid": "1308", "url": "https://gl.wikipedia.org/wiki?curid=122188", "title": "Sulidae", "text": ""}
{"id": "122189", "revid": "1308", "url": "https://gl.wikipedia.org/wiki?curid=122189", "title": "S\u00falidos", "text": ""}
{"id": "122190", "revid": "1308", "url": "https://gl.wikipedia.org/wiki?curid=122190", "title": "Mascato com\u00fan", "text": ""}
{"id": "122191", "revid": "1308", "url": "https://gl.wikipedia.org/wiki?curid=122191", "title": "Morus bassanus", "text": ""}
{"id": "122195", "revid": "1093", "url": "https://gl.wikipedia.org/wiki?curid=122195", "title": "Corvo mari\u00f1o", "text": "O x\u00e9nero \"Phalacrocorax\" \u00e9 o x\u00e9nero m\u00e1is numeroso en especies de corvos mari\u00f1os da familia Phalacrocoracidae.\nOs corvos mari\u00f1os, carolos ou canilongas alim\u00e9ntanse dos peixes que apa\u00f1an baixo a auga. Imp\u00falsanse principalmente coas patas e poden mergullarse durante m\u00e1is dun minuto, acadando unha profundidade de aproximadamente 10 metros.\nA diferenza da maior\u00eda das aves acu\u00e1ticas, as s\u00faas plumas non son por completo impermeables, o que lles permite afundirse e mergullarse doadamente. Unha vez en terra, estenden as \u00e1s para secalas. Ademais, regulan o volume dos seus sacos a\u00e9reos. Existen unhas 30 especies de corvos mari\u00f1os, sendo o corvo mari\u00f1o grande con seguridade o m\u00e1is espallado. Vive en lagos e esteiros as\u00ed como nas costas, e constr\u00fae o seu ni\u00f1o en cant\u00eds ou en \u00e1rbores. Ten un tama\u00f1o de ata 90 cm de longo, e p\u00f3dese atopar en augas doces e costas de todo o mundo.\nPesca con corvo mari\u00f1o.\nEn certas localidades da China, como en Guilin, nas beiras do r\u00edo Lijiang ou no lago Erhai, empr\u00e9gase ao corvo mari\u00f1o para a pesca. \u00c1taselle unha corda na parte inferior do pescozo de xeito que poida capturar un peixe, mais non tragalo. O pescador, unha vez que o corvo mari\u00f1o capturou un peixe, extrae o peixe (xa que quedou aprisionado no pescozo) e dispono para efectuar novas capturas.\nEspecies.\nPara a clasificaci\u00f3n cient\u00edfica alternativa ver a taxonom\u00eda de Chales Sibley-Ahlquist."}
{"id": "122196", "revid": "7592", "url": "https://gl.wikipedia.org/wiki?curid=122196", "title": "Phalacrocorax", "text": ""}
{"id": "122201", "revid": "89787", "url": "https://gl.wikipedia.org/wiki?curid=122201", "title": "John Cooper Clarke", "text": "John Cooper Clarke, nado en Salford o 25 de xaneiro de 1949, \u00e9 un \"performance poet\" ingl\u00e9s. Adoita ser descrito como un poeta punk, comezando a ser reco\u00f1ecido a finais dos anos 70 durante o albor do movemento punk. As s\u00faas gravaci\u00f3ns foron musicadas principalmente por The Invisible Girls, onde estaban Martin Hannett, Pete Shelley, Bill Nelson, Paul Burgess e Steve Hopkins. \"Ten Years In An Open-Necked Shirt\" \u00e9 a s\u00faa obra m\u00e1is popular e de maior \u00e9xito.\nTraxectoria.\nClarke comezou a s\u00faa carreira recitando antes de concertos de artistas como os Sex Pistols, The Fall, Joy Division, Buzzcocks, Elvis Costello, New Order (na actuaci\u00f3n en maio de 1984 no festival ben\u00e9fico Music for Miners no Royal Festival Hall de Londres), Be-Bop Deluxe (xira do Reino Unido de 1977) ou Rockpile (xira estadounidense de 1979). As s\u00faas actuaci\u00f3ns estaban, e en ocasi\u00f3ns a\u00ednda o seguen a estar, caracterizadas polo recitado r\u00e1pido, libre e a capella dos seus poemas. Acot\u00edo \u00e9 chamado \"the bard of Salford\" (\"o bardo de Salford\"), e el acostuma a referirse a si mesmo no escenario como \"Johnny Clarke, the name behind the hairstyle\" (\"Johnny Clarke, o nome tralo peinado\").\n\u00c9xito.\nA finais dos 70 e comezos dos 80 Clarke acadou certo \u00e9xito no Reino Unido co sinxelo \"Gimmix! Play Loud\", e co subsecuente \u00e1lbum \"Snap, Crackle &amp; Bop\". En 1979 \u00edase afiliar ao sindicato de actores Equity, pero como xa hab\u00eda un membro co nome de John Cooper Clarke, apuntouse co pseud\u00f3nimo de Lenny Siberia..\nLogo de editar unhas cantas gravaci\u00f3ns a comezos dos 80, Clarke actuou cada vez con menos frecuencia, combatendo a s\u00faa adicci\u00f3n \u00e1 hero\u00edna En 1988 fixo dous anuncios dos cereais Sugar Puffs, aparecendo como o \"Honey Monster\". M\u00e1is recentemente Clarke mudou as s\u00faas actuaci\u00f3ns, po\u00f1endo maior \u00e9nfase na \"performance poetry\" e orient\u00e1ndoas cara \u00e1 comedia en vivo, pero mantendo a poes\u00eda como parte clave. Foi abreconcertos de Joe Strummer &amp; The Mescaleros, e adoita acompa\u00f1ar a The Fall nas xiras brit\u00e1nicas, present\u00e1ndoos ou sendo o seu abreconcertos. Fixo un dueto con Reverend Jon McClure co poema \"Last Resort\" no concerto Reverend and the Makers no Spread Eagle de Londres, presentado posteriormente como cara B do sinxelo \"Heavyweight Champion of the World\". Clarke tam\u00e9n gravou co grupo a canci\u00f3n \"Dead Man's Shoes\".\nO poema \"Evidently Chickentown\", do disco \"Snap, Crackle &amp; Bop\", aparece na escena final do cap\u00edtulo \"Stage 5\" da serie \"The Sopranos\". As\u00ed mesmo, na pel\u00edcula \"Control\" (2007) o propio Clarke aparece recitando o poema nunha recreaci\u00f3n dun concerto de 1977 no que foi abreconcertos de Joy Division.\nUnha versi\u00f3n deste poema aparece ao comezo e final do videoclip da canci\u00f3n \"Transmission\", de Joy Division, aparecendo o autor lendo o t\u00edtulo e o terceiro verso mentres descende as escaleiras que conducen ao Arndale Centre de Manchester.\nClarke aparece no documental musical de 1982 \"Urgh! A Music War\" recitando o poema \"Health Fanatic\"., as\u00ed como na pel\u00edcula \"Ten Years in an Open Necked Shirt\" (tam\u00e9n de 1982).\nO seu poema \"Out of Control Fairground\" foi inclu\u00eddo no libreto do sinxelo \"Fluorescent Adolescent\" (2007), de Arctic Monkeys, servindo ao mesmo tempo de inspiraci\u00f3n para o v\u00eddeo. Outro poema foi inclu\u00eddo na edici\u00f3n de 10\" do sinxelo.\nClarke mantivo unha relaci\u00f3n coa cantante Nico nos 80.."}
{"id": "122202", "revid": "1131", "url": "https://gl.wikipedia.org/wiki?curid=122202", "title": "Corvos mari\u00f1os", "text": ""}
{"id": "122203", "revid": "22570", "url": "https://gl.wikipedia.org/wiki?curid=122203", "title": "Partido da Protecci\u00f3n dos Dereitos Humanos", "text": "O Partido da Protecci\u00f3n dos Dereitos Humanos (en ingl\u00e9s: Human Rights Protection Party, HRPP) \u00e9 un partido pol\u00edtico de Samoa. Ten sido o partido dominante na pol\u00edtica samoana dende 1982.\nHistoria.\nO partido foi fundado en maio de 1979 como oposici\u00f3n ao goberno de Tupuola Efi. Goberna o pa\u00eds dende a s\u00faa primeira vitoria en 1982, ag\u00e1s nun breve per\u00edodo entre 1986 e 1987 cando as diferenzas internas obrig\u00e1ronlle a ir en coalici\u00f3n.\nA figura m\u00e1is senlleira do partido \u00e9 o antigo Primeiro Ministro Tofilau Eti Alesana, finado en 1999. Hoxe en d\u00eda o l\u00edder do partido \u00e9 o Primeiro Ministro Tuila'epa Sailele Malielegaoi.\nNas elecci\u00f3ns lexislativas do 4 de marzo de 2001, o partido obtivo o 45,1% dos votos e 23 de 49 escanos. Nas elecci\u00f3ns do 2 de abril de 2006, acadou 35 de 49 escanos."}
{"id": "122204", "revid": "113870", "url": "https://gl.wikipedia.org/wiki?curid=122204", "title": "Akune", "text": "Akune (\u963f\u4e45\u6839\u5e02, \u3042\u304f\u306d\u3057, \"Akune-shi\") \u00e9 un concello da prefectura de Kagoshima no Xap\u00f3n. Est\u00e1 situado \u00f3 sur da rexi\u00f3n de Ky\u016bsh\u016b e \u00f3 noroeste da prefectura, na zona de provincia hist\u00f3rica de Satsuma, a illa de Ky\u016bsh\u016b. A s\u00faa superficie \u00e9 de 134,30\u00a0km\u00b2 e a poboaci\u00f3n de 23.557 habitantes (2009) e ten unha densidade de poboaci\u00f3n de 175 h/km\u00b2.\nO concello de Akune limita cos concellos de Izumi e de Satsumasendai."}
{"id": "122205", "revid": "5312", "url": "https://gl.wikipedia.org/wiki?curid=122205", "title": "Isa", "text": "Isa (\u4f0a\u4f50\u5e02, \u3044\u3055\u3057, \"Isa-shi\") \u00e9 un concello da prefectura de Kagoshima no Xap\u00f3n. Est\u00e1 situado \u00f3 sur da rexi\u00f3n de Ky\u016bsh\u016b e \u00f3 norte da prefectura, na illa de Ky\u016bsh\u016b. A s\u00faa superficie \u00e9 de 392,36\u00a0km\u00b2, a poboaci\u00f3n \u00e9 de 29.871 habitantes (2009) e ten unha densidade de poboaci\u00f3n de 76,1 h/km\u00b2.\nO concello de Isa limita cos concellos de Izumi, Satsuma, Y\u016bsui (que son da prefectura de Kagoshima); Minamata, Kuma, Hitoyoshi (que son da prefectura de Kumamoto); e Ebino (este \u00faltimo \u00e9 da prefectura de Miyazaki).\nHistoria.\nA cidade de Isa foi fundada pola fusi\u00f3n dos concellos das cidades de \"\u014ckuchi\" e da vila de \"Hishikari\" do distrito de Isa no ano 2008."}
{"id": "122207", "revid": "25871", "url": "https://gl.wikipedia.org/wiki?curid=122207", "title": "Ichikikushikino", "text": "Ichikikushikino (\u3044\u3061\u304d\u4e32\u6728\u91ce\u5e02, \u3044\u3061\u304d\u304f\u3057\u304d\u306e\u3057, \"Ichikikushikino-shi\") \u00e9 un concello da prefectura de Kagoshima no Xap\u00f3n. Est\u00e1 situada \u00f3 suroeste da rexi\u00f3n de Ky\u016bsh\u016b e \u00f3 oeste da prefectura, na pen\u00ednsula de Satsuma, na zona de provincia hist\u00f3rica de Satsuma, na illa de Ky\u016bsh\u016b. A s\u00faa superficie \u00e9 de 112,04\u00a0km\u00b2 e a poboaci\u00f3n de 31\u00a0427 habitantes (2009) e ten unha densidade de poboaci\u00f3n de 280 h/km\u00b2.\nO concello de Ichikikushikino limita cos concellos de Satsumasendai e de Hioki.\nHistoria.\nA cidade de Ichikikushikino foi fundada pola fusi\u00f3n dos concellos de cidade de \"Kushikino\" e de vila de \"Ichiki\" do distrito de Hioki no ano 2005."}
{"id": "122209", "revid": "5312", "url": "https://gl.wikipedia.org/wiki?curid=122209", "title": "Adachi, Toquio", "text": "Adachi (\u8db3\u7acb\u533a, \u3042\u3060\u3061\u304f, \"Adachi-ku\") \u00e9 un barrio especial da prefectura de Toquio, no Xap\u00f3n. Est\u00e1 situado \u00f3 sur da rexi\u00f3n de Kanto e \u00f3 nord\u00e9s da prefectura, na parte leste da illa de Honshu. A s\u00faa superficie \u00e9 de 53,2\u00a0km\u00b2, a poboaci\u00f3n \u00e9 de 642\u00a0067 habitantes (2009) e ten unha densidade de poboaci\u00f3n de 12\u00a0070 hab./km\u00b2.\nO barrio de Adachi limita cos barrios de Kita, Arakawa, Sumida e Katsushika (que son da prefectura de Toquio); cos concellos de Kawaguchi, Hatogaya, S\u014dka e Yashio (que son da prefectura de Saitama)."}
{"id": "122211", "revid": "56817", "url": "https://gl.wikipedia.org/wiki?curid=122211", "title": "Arakawa", "text": "Arakawa (\u8352\u5ddd\u533a, \u3042\u3089\u304b\u308f\u304f, \"Arakawa-ku\") \u00e9 un barrio especial da prefectura de Toquio, no Xap\u00f3n. Est\u00e1 situada no sur da rexi\u00f3n de Kanto e ao leste da prefectura, na parte leste da illa de Honshu. A s\u00faa superficie \u00e9 de 10,2\u00a0km\u00b2 e a poboaci\u00f3n de 202.277 habitantes (2009) e ten unha densidade de poboaci\u00f3n de 19.830 hab./km\u00b2.\nO barrio de Arakawa limita cos barrios de Kita, de Bunky\u014d, de Tait\u014d, de Sumida e de Adachi."}
{"id": "122212", "revid": "1131", "url": "https://gl.wikipedia.org/wiki?curid=122212", "title": "Pena Molexa", "text": "A Pena Molexa \u00e9 un monumento megal\u00edtico situado na parroquia do Val (Nar\u00f3n), moi preto do asentamento castrexo de Vilasuso e no cami\u00f1o de acceso ao castro de Pena Lopesa.\nIntroduci\u00f3n.\nTr\u00e1tase dun grupo de penas, salientando un gran disco de pedra de varias toneladas colocado \u00e1 mantenta sobre enormes rochas. A s\u00faa disposici\u00f3n, configurando posibelmente un monumento lunar non \u00e9 accidental. Presenta na s\u00faa vista frontal unha forma discoide intencionada e foi orientada \u00e1 mantenta \u00e1 sa\u00edda cada ciclo met\u00f3nico da l\u00faa chea. O seu folclore indica que este penedo formou parte importante dun vello culto e dunha vella crenza, e consider\u00e1base obra da divindade.\nA Pena Molexa foi posiblemente un importante santuario celta, un altar que, por algunha raz\u00f3n, non chegou a ser cristianizado. O seu folclore a\u00ednda constit\u00fae un exemplo da supervivencia popular do culto \u00e1 Deusa Nai celta, \u00fanica divindade feminina que representa a terra, o Pa\u00eds.\nO culto \u00e1s pedras \u00e9 un uso relixioso que procede da noite dos tempos, e que foi espallado por toda a Europa na Idade de Bronce. Ao redor del hai lendas, contadas polas persoas m\u00e1is vellas do lugar. As que perduran na tradici\u00f3n oral con m\u00e1is sentimento son as que a veci\u00f1anza do Val escenifican na noite de San Xo\u00e1n, para festexar a chegada do ver\u00e1n.\nAs lendas.\nA Lenda da Moura.\nConta a lenda que a ma\u00f1\u00e1 de San Xo\u00e1n se lles aparece aos mozos unha Moura moi bela nunha rocha xunto a un tesouro. A doncela que peitea o cabelo cun peite de ouro mentres asolla o seu ouro, anda na procura dun pretendente que a libere de pasar outro ano enteiro dentro da rocha. Mais esta ten que p\u00f3r a proba o mozo para se asegurar o seu amor, polo que a Moura lle d\u00e1 a escoller entre ela e o tesouro. O destino manda e o pretendente, ano tras ano, escolle a peza de ouro de m\u00e1is valor. Nese momento, o ouro esv\u00e1ese e a peza de ouro escollida se converte en ondas escachadas ou carb\u00f3ns. Ela quedar\u00e1 un ano m\u00e1is \u00e1 espera de repetir a historia. \u00c9 unha lenda sobre o principio celta.\nTam\u00e9n contan que a Pena Molexa foi feita pola \"Vella\", que a sost\u00e9n co dedo maimi\u00f1o.\nLenda do rei e dos guerreiros.\nEsta lenda conta que ao p\u00e9 da Pena Molexa hai outras rochas que son un rei e os seus guerreiros convertidos en penedos, tam\u00e9n por un feitizo. Na noite do solsticio de ver\u00e1n, a noite de San Xo\u00e1n, transf\u00f3rmanse de novo en humanos, para lembrar as persoas que sempre ficaron al\u00e1 para gardar a terra. Esa noite o rei e os seus homes e mulleres percorren e vix\u00edan os montes, visitan e protexen as casas, co motivo de coidar os anci\u00e1ns, xa que son eles os que gardan as nosas antigas tradici\u00f3ns. Ao finalizar a noite solsticial, conv\u00e9rtense unha vez m\u00e1is en pedra, de onde nos espertan, ficando para todo o sempre connosco a protexer a Terra de Trasancos.\nO compromiso da terra: As tres cuncas.\nO compromiso coa terra \u00e9 un simbolismo que representa o grande respecto e amor que o pobo galego sempre sentiu polos seus costumes e pola s\u00faa terra. Este simbolismo consiste en p\u00f3r en tres cuncas terra f\u00e9rtil, ar limpo e flor de auga pura, recollidas na noite solsticial. Col\u00f3canse en fronte das portas das casas durante todo o ano, en sinal de compromiso co coidado do que nos mant\u00e9n e d\u00e1 a vida: a terra.\nTam\u00e9n se conta en Vilasuso que a Pena Molexa ti\u00f1a un encantamento: gardaba tres mulas de ouro. Un d\u00eda chegou un home cun libro. Era o libro de San Cibr\u00e1n. O home leuno desde a primeira p\u00e1xina ata a \u00faltima, de riba a baixo, despois desleuno desde o final ata ao comezo, desenfeitizou as mulas e levounas.\nDespois disto, aparecer\u00e1n moitos m\u00e1is encantos. Cando ningu\u00e9n consegue facerse con eles, ao cabo de certo tempo vanse ent\u00f3n para o mar.\nDin tam\u00e9n que hai unha gali\u00f1a con pitos de ouro, que aparecen na ma\u00f1\u00e1 de San Xo\u00e1n. Un d\u00eda, unha muller apa\u00f1ou os pitos, meteunos baixo da saia e foise para a s\u00faa casa. Cando chegou, os pitos xa desapareceran.\nOs Mouros.\nNo folclore galego, os mouros constit\u00faen o prototipo de ser sobrenatural, unha aut\u00e9ntica raza m\u00edtica que reflicte valores e caracteres dunha sociedade sobre todo rural.\nOs mouros, no imaxinario galego, moran en lugares onde os humanos non poden morar: baixo a auga ou a terra. Os castros, os dolmens, as covas e as profundidades das lagoas son espazos m\u00e1xicos, mais principalmente son o lar dos seres sobrenaturais galegos que aparecen como os seus construtores e os seus moradores.\nA Deusa Nai contin\u00faa a vivir hoxe na etnograf\u00eda galega como A Moura. \u00c9 un f\u00f3sil vivente que, na ma\u00f1\u00e1 de San Xo\u00e1n, ao alborexar, nos fai o presente da s\u00faa presenza, cando ven \u00e1 procura dun xeneroso esposo merecedor de compartir con ela o seu amor e os seus tesouros no Al\u00e9n.\nEste \u00e9 o caso da Pena Molexa no Val, un enorme meg\u00e1lito, de moitas toneladas de peso, colocado a prop\u00f3sito en fronte do lugar por onde sae a l\u00faa nova no ano chamado met\u00f3nico. A lenda conta que a fixo unha Vella co dedo maimi\u00f1o e que o d\u00eda que retire o dedo \u00e9 o fin do mundo."}
{"id": "122213", "revid": "2074", "url": "https://gl.wikipedia.org/wiki?curid=122213", "title": "M\u00f3bil", "text": ""}
{"id": "122214", "revid": "89787", "url": "https://gl.wikipedia.org/wiki?curid=122214", "title": "Provincia de Cagliari", "text": "A provincia de Cagliari (en sardo: \"Prov\u00ecntzia de Casteddu\") foi unha provincia da rexi\u00f3n e illa de Sarde\u00f1a, en Italia. Ti\u00f1a unha superficie de 4.570\u00a0km\u00b2 e 560 978 habitantes no 2014. A s\u00faa capital era a cidade de Cagliari, tam\u00e9n capital da rexi\u00f3n e constaba de 71 comunas. Ao oeste limitaba coa provincia de Carbonia-Iglesias, ao noroeste coa provincia de Medio Campidano, ao norte coas provincias de Oristano, Nuoro e Ogliastra e ao sur e ao leste co mar Mediterr\u00e1neo.\nPola lei rexional n. 2 de 4 de febreiro de 2016, a provincia foi substitu\u00edda por outras d\u00faas provincias, Cagliari e outras 16 comunas crearon a cidade metropolitana de Cagliari, as restantes 54 comunas e mailas comunas das provincias de Medio Campidano e Carbonia-Iglesias crearon a provincia de Sarde\u00f1a do Sur."}
{"id": "122215", "revid": "1410", "url": "https://gl.wikipedia.org/wiki?curid=122215", "title": "Provincia de Sassari", "text": "A provincia de Sassari (en sardo: \"Prov\u00ecntzia de T\u00e0tari\") \u00e9 unha provincia da Sarde\u00f1a, conta con 4.282\u00a0km\u00b2 e 336.374 habitantes, sendo a segunda rexi\u00f3n m\u00e1is poboada da rexi\u00f3n. Consta de 66 comunas. Ao leste limita coa provincia de Olbia-Tempio, ao sueste coa provincia de Nuoro, ao sur coa de Oristano e ao norte e ao oeste co mar Mediterr\u00e1neo.\nMunicipios.\nA provincia de Sassari est\u00e1 dividida en 55 comuni ou concellos:"}
{"id": "122216", "revid": "1131", "url": "https://gl.wikipedia.org/wiki?curid=122216", "title": "Peitieiros", "text": ""}
{"id": "122217", "revid": "85894", "url": "https://gl.wikipedia.org/wiki?curid=122217", "title": "Ad\u00e1, Ad\u00e1, Chantada", "text": "Ad\u00e1 \u00e9 un lugar na parroquia de Ad\u00e1, no concello de Chantada, na comarca de Chantada, na provincia de Lugo. No ano 2008 ti\u00f1a 20 habitantes (dez homes e dez mulleres)."}
{"id": "122218", "revid": "85894", "url": "https://gl.wikipedia.org/wiki?curid=122218", "title": "Casdemiro, Ad\u00e1, Chantada", "text": "Casdemiro \u00e9 un lugar na parroquia de Ad\u00e1, no concello de Chantada, na comarca de Chantada, na provincia de Lugo. No ano 2008 ti\u00f1a 3 habitantes, dos que 3 eran homes; o que sup\u00f3n un mantemento no n\u00famero de habitantes en relaci\u00f3n ao ano 2006."}
{"id": "122219", "revid": "85894", "url": "https://gl.wikipedia.org/wiki?curid=122219", "title": "A Chanca, Ad\u00e1, Chantada", "text": "A Chanca \u00e9 un lugar na parroquia de Ad\u00e1, no concello de Chantada, na comarca de Chantada, na provincia de Lugo. No ano 2008 ti\u00f1a cinco habitantes (dous homes e tres mulleres), a mesma cantidade ca en 2006."}
{"id": "122220", "revid": "85894", "url": "https://gl.wikipedia.org/wiki?curid=122220", "title": "Erosa, Ad\u00e1, Chantada", "text": "Erosa \u00e9 un lugar na parroquia de Ad\u00e1, no concello de Chantada, na comarca de Chantada, na provincia de Lugo. No ano 2008 ti\u00f1a quince habitantes (seishomes e dezanove mulleres)."}
{"id": "122221", "revid": "85894", "url": "https://gl.wikipedia.org/wiki?curid=122221", "title": "Mund\u00edn, Ad\u00e1, Chantada", "text": "Mund\u00edn \u00e9 un lugar na parroquia de Ad\u00e1, no concello de Chantada, na comarca de Chantada, na provincia de Lugo. No ano 2008 ti\u00f1a 20 habitantes (once homes e nove mulleres)."}
{"id": "122222", "revid": "85894", "url": "https://gl.wikipedia.org/wiki?curid=122222", "title": "Quinz\u00e1n da Vila, Ad\u00e1, Chantada", "text": "Quinz\u00e1n da Vila \u00e9 un lugar na parroquia de Ad\u00e1, no concello de Chantada, na comarca de Chantada, na provincia de Lugo. No ano 2008 ti\u00f1a 27 habitantes, dos que 16 eran homes, e 11 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122223", "revid": "85894", "url": "https://gl.wikipedia.org/wiki?curid=122223", "title": "Surribas, Ad\u00e1, Chantada", "text": "Surribas \u00e9 un lugar na parroquia de Ad\u00e1, no concello de Chantada, na comarca de Chantada, na provincia de Lugo. No ano 2008 ti\u00f1a trece habitantes (seis homes e sete mulleres)."}
{"id": "122224", "revid": "85894", "url": "https://gl.wikipedia.org/wiki?curid=122224", "title": "Vilar, Ad\u00e1, Chantada", "text": "Vilar \u00e9 un lugar na parroquia de Ad\u00e1, no concello de Chantada, na comarca de Chantada, na provincia de Lugo. No ano 2008 ti\u00f1a 19 habitantes, dos que 13 eran homes, e 6 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122225", "revid": "85894", "url": "https://gl.wikipedia.org/wiki?curid=122225", "title": "Xestoso, Ad\u00e1, Chantada", "text": "Xestoso (do lat\u00edn \"genistosum\", 'lugar onde abundan os xestos') \u00e9 un lugar na parroquia de Ad\u00e1, no concello de Chantada, na comarca de Chantada, na provincia de Lugo."}
{"id": "122226", "revid": "85894", "url": "https://gl.wikipedia.org/wiki?curid=122226", "title": "Arcos, Arcos, Chantada", "text": "Arcos \u00e9 un lugar na parroquia de Arcos, no concello de Chantada, na comarca de Chantada, na provincia de Lugo. No ano 2008 ti\u00f1a 21 habitantes (once homes e dez mulleres)."}
{"id": "122227", "revid": "85894", "url": "https://gl.wikipedia.org/wiki?curid=122227", "title": "Arsilleiros, Arcos, Chantada", "text": "Arsilleiros e un lugar na parroquia de Arcos, no concello de Chantada, na comarca de Chantada, na provincia de Lugo. No ano 2008 ti\u00f1a un habitante (un home), a mesma cantidade ca en 2006."}
{"id": "122228", "revid": "85894", "url": "https://gl.wikipedia.org/wiki?curid=122228", "title": "Casteda, Arcos, Chantada", "text": "Casteda e un lugar na parroquia de Arcos, no concello de Chantada, na comarca de Chantada, na provincia de Lugo. No ano 2008 ti\u00f1a 49 habitantes (24 homes e 25 mulleres)."}
{"id": "122229", "revid": "23204", "url": "https://gl.wikipedia.org/wiki?curid=122229", "title": "Os Catro Cami\u00f1os, Arcos, Chantada", "text": "Os Catro Cami\u00f1os e un lugar na parroquia de Arcos, no concello de Chantada, na comarca de Chantada, na provincia de Lugo. At\u00f3pase no cruzamento da estrada que vai da vila de Chantada a Antas de Ulla co cami\u00f1o desde O Alto de San Roque ata Limi\u00f1\u00f3n."}
{"id": "122230", "revid": "85894", "url": "https://gl.wikipedia.org/wiki?curid=122230", "title": "A Elfe, Arcos, Chantada", "text": "A Elfe e un lugar na parroquia de Arcos, no concello de Chantada, na comarca de Chantada, na provincia de Lugo. En 2008 ti\u00f1a catro habitantes (dous homes e d\u00faas mulleres), os mesmos ca en 2006."}
{"id": "122231", "revid": "85894", "url": "https://gl.wikipedia.org/wiki?curid=122231", "title": "Gomesende, Arcos, Chantada", "text": "Gomesende \u00e9 un lugar na parroquia de Arcos, no concello de Chantada, na comarca de Chantada, na provincia de Lugo. No ano 2008 ti\u00f1a 12 habitantes, dos que 5 eran homes, e 7 eran mulleres, o que sup\u00f3n unha perda de habitantes en relaci\u00f3n ao ano 2006."}
{"id": "122232", "revid": "56817", "url": "https://gl.wikipedia.org/wiki?curid=122232", "title": "Lamasend\u00edn, Arcos, Chantada", "text": "Lamasend\u00edn e un lugar na parroquia de Arcos, no concello de Chantada, na comarca de Chantada, na provincia de Lugo. No ano 2008"}
{"id": "122233", "revid": "85894", "url": "https://gl.wikipedia.org/wiki?curid=122233", "title": "Mouriscados, Arcos, Chantada", "text": "Mouriscados \u00e9 un lugar na parroquia de Arcos, no concello de Chantada, na comarca de Chantada, na provincia de Lugo. No ano 2008 ti\u00f1a quince habitantes (nove homes e seis mulleres), m\u00e1is ca en 2006.\nA car\u00f3n do r\u00edo Enviande estaba o balneario de Mouriscados, constru\u00eddo en 1890 por Leopoldo Rodr\u00edguez Guerra, se ben as augas xa se vi\u00f1an aproveitando con anterioridade. A construci\u00f3n pechou cara a 1970."}
{"id": "122234", "revid": "85894", "url": "https://gl.wikipedia.org/wiki?curid=122234", "title": "Outeiro, Arcos, Chantada", "text": "Outeiro \u00e9 un lugar na parroquia de Arcos, no concello de Chantada, na comarca de Chantada, na provincia de Lugo. No ano 2008 ti\u00f1a 7 habitantes, dos que 4 eran homes, e 3 eran mulleres; o que sup\u00f3n unha perda de habitantes en relaci\u00f3n ao ano 2006.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "122235", "revid": "85894", "url": "https://gl.wikipedia.org/wiki?curid=122235", "title": "R\u00edo, Arcos, Chantada", "text": "R\u00edo \u00e9 un lugar na parroquia de Arcos, no concello de Chantada, na comarca de Chantada, na provincia de Lugo. No ano 2008 ti\u00f1a 5 habitantes, dos que 3 eran homes, e 2 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122236", "revid": "85894", "url": "https://gl.wikipedia.org/wiki?curid=122236", "title": "Souto, Arcos, Chantada", "text": "Souto e un lugar na parroquia de Arcos, no concello de Chantada, na comarca de Chantada, na provincia de Lugo. No ano 2008 ti\u00f1a 16 habitantes, dos que 9 eran homes, e 7 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122237", "revid": "85894", "url": "https://gl.wikipedia.org/wiki?curid=122237", "title": "Suatorre, Arcos, Chantada", "text": "Suatorre e un lugar na parroquia de Arcos, no concello de Chantada, na comarca de Chantada, na provincia de Lugo. No ano 2008 ti\u00f1a 9 habitantes, dos que 5 eran homes, e 4 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122238", "revid": "85894", "url": "https://gl.wikipedia.org/wiki?curid=122238", "title": "A Torre, Arcos, Chantada", "text": "A Torre \u00e9 un lugar na parroquia de Arcos, no concello de Chantada, na comarca de Chantada, na provincia de Lugo. No ano 2008 ti\u00f1a nove habitantes (cinco homes e catro mulleres).\nNeste lugar est\u00e1 a Torre de Arcos, declarada Ben de Interese Cultural o 17 de outubro de 1994."}
{"id": "122239", "revid": "85894", "url": "https://gl.wikipedia.org/wiki?curid=122239", "title": "O Vento, Arcos, Chantada", "text": "O Vento \u00e9 un lugar na parroquia de Arcos, no concello de Chantada, na comarca de Chantada, na provincia de Lugo. No ano 2008 ti\u00f1a 5 habitantes, dos que 2 eran homes, e 3 eran mulleres; o que sup\u00f3n un mantemento de habitantes en relaci\u00f3n ao ano 2006."}
{"id": "122240", "revid": "85894", "url": "https://gl.wikipedia.org/wiki?curid=122240", "title": "Vilanova, Arcos, Chantada", "text": "Vilanova e un lugar na parroquia de Arcos, no concello de Chantada, na comarca de Chantada, na provincia de Lugo. No ano 2008 ti\u00f1a 5 habitantes, dos que 2 eran homes, e 3 eran mulleres; o que sup\u00f3n un mantemento no n\u00famero de habitantes en relaci\u00f3n ao ano 2006."}
{"id": "122241", "revid": "85894", "url": "https://gl.wikipedia.org/wiki?curid=122241", "title": "Vilari\u00f1o, Arcos, Chantada", "text": "Vilari\u00f1o \u00e9 un lugar na parroquia de Arcos, no concello de Chantada, na comarca de Chantada, na provincia de Lugo. No ano 2008 ti\u00f1a 5 habitantes, dos que 3 eran homes, e 2 eran mulleres; o que sup\u00f3n un mantemento de habitantes en relaci\u00f3n ao ano 2006."}
{"id": "122242", "revid": "85894", "url": "https://gl.wikipedia.org/wiki?curid=122242", "title": "Amor\u00edn de Abaixo, Argoz\u00f3n, Chantada", "text": "Amor\u00edn de Abaixo e un lugar na parroquia de Argoz\u00f3n, no concello de Chantada, na comarca de Chantada, na provincia de Lugo. No ano 2008 ti\u00f1a 21 habitantes, dos que 8 eran homes, e 13 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122243", "revid": "85894", "url": "https://gl.wikipedia.org/wiki?curid=122243", "title": "Amor\u00edn de Arriba, Argoz\u00f3n, Chantada", "text": "Amor\u00edn de Arriba e un lugar na parroquia de Argoz\u00f3n, no concello de Chantada, na comarca de Chantada, na provincia de Lugo."}
{"id": "122244", "revid": "1131", "url": "https://gl.wikipedia.org/wiki?curid=122244", "title": "Ansemil, Argoz\u00f3n, Chantada", "text": "Ansemil \u00e9 un lugar na parroquia de Argoz\u00f3n, no concello de Chantada, na comarca de Chantada, na provincia de Lugo. No ano 2008 ti\u00f1a 5 habitantes, dos que 4 eran homes, e 1 era muller; o que sup\u00f3n unha diminuci\u00f3n no n\u00famero de habitantes en relaci\u00f3n ao ano 2006."}
{"id": "122245", "revid": "85894", "url": "https://gl.wikipedia.org/wiki?curid=122245", "title": "Cotobade, Argoz\u00f3n, Chantada", "text": "Cotobade e un lugar na parroquia de Argoz\u00f3n, no concello de Chantada, na comarca de Chantada, na provincia de Lugo. No ano 2008 ti\u00f1a seis habitantes (cinco homes e unha muller), o mesmo n\u00famero ca no ano anterior."}
{"id": "122246", "revid": "85894", "url": "https://gl.wikipedia.org/wiki?curid=122246", "title": "Ferreiros, Argoz\u00f3n, Chantada", "text": "Ferreiros \u00e9 un lugar na parroquia de Argoz\u00f3n, no concello de Chantada, na comarca de Chantada, na provincia de Lugo. No ano 2008 ti\u00f1a 12 habitantes, dos que 7 eran homes, e 5 eran mulleres; o que sup\u00f3n un incremento de habitantes en relaci\u00f3n ao ano 2006."}
{"id": "122248", "revid": "2338", "url": "https://gl.wikipedia.org/wiki?curid=122248", "title": "Fre\u00e1n, Argoz\u00f3n, Chantada", "text": "Fre\u00e1n e un lugar na parroquia de Argoz\u00f3n, no concello de Chantada, na comarca de Chantada, na provincia de Lugo. No ano 2008 ti\u00f1a 11 habitantes, dos que 6 eran homes, e 5 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122249", "revid": "1131", "url": "https://gl.wikipedia.org/wiki?curid=122249", "title": "Gord\u00f3n, Argoz\u00f3n, Chantada", "text": "Gord\u00f3n e un lugar na parroquia de Argoz\u00f3n, no concello de Chantada, na comarca de Chantada, na provincia de Lugo. No ano 2008 ti\u00f1a 18 habitantes, dos que 9 eran homes, e 9 eran mulleres; o que sup\u00f3n un incremento de habitantes en relaci\u00f3n ao ano 2006."}
{"id": "122250", "revid": "85894", "url": "https://gl.wikipedia.org/wiki?curid=122250", "title": "Quinz\u00e1n das Peras, Argoz\u00f3n, Chantada", "text": "Quinz\u00e1n das Peras e un lugar na parroquia de Argoz\u00f3n, no concello de Chantada, na comarca de Chantada, na provincia de Lugo. No ano 2008 ti\u00f1a 32 habitantes (11 homes e 21 mulleres), menos ca en 2006."}
{"id": "122251", "revid": "85894", "url": "https://gl.wikipedia.org/wiki?curid=122251", "title": "San Vicente, Argoz\u00f3n, Chantada", "text": "San Vicente e un lugar na parroquia de Argoz\u00f3n, no concello de Chantada, na comarca de Chantada, na provincia de Lugo. No ano 2008 ti\u00f1a 60 habitantes, dos que 27 eran homes, e 33 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122252", "revid": "109216", "url": "https://gl.wikipedia.org/wiki?curid=122252", "title": "Pardela cincenta", "text": "A Pardela cincenta (\"Calonectris diomedea\") \u00e9 unha ave mari\u00f1a da familia Procellariidae.\nEsta pardela grande voa a bastante pouca altura, \u00e1s veces preto da costa, en pequenos grupos; con fortes ventos, voa moi ben. \u00c9 abondosa no sur de Europa e fronte ao noroeste de \u00c1frica. No Mediterr\u00e1neo, \u00e9 bastante frecuente no ver\u00e1n, en illas e farall\u00f3ns.\nPreto das zonas de ani\u00f1amento, cando volta aos seus ni\u00f1os de noite, emite uns sons nasais e guturais at\u00e9 sobre poboaci\u00f3ns, como Funchal en Madeira.\nDistribuci\u00f3n.\nSobre todo en mar a f\u00f3ra, pero \u00e1s veces en ba\u00edas amplas ou preto das costas en cabos e illas. F\u00f3ra da estaci\u00f3n de cr\u00eda, fronte ao oeste de Irlanda, norte de Francia e suroeste de Inglaterra."}
{"id": "122253", "revid": "1308", "url": "https://gl.wikipedia.org/wiki?curid=122253", "title": "Calonectris diomedea", "text": ""}
{"id": "122254", "revid": "85894", "url": "https://gl.wikipedia.org/wiki?curid=122254", "title": "Vilame\u00e1, Argoz\u00f3n, Chantada", "text": "Vilame\u00e1 \u00e9 un lugar na parroquia de Argoz\u00f3n, no concello de Chantada, na comarca de Chantada, na provincia de Lugo. No ano 2008 ti\u00f1a 41 habitantes, dos que 19 eran homes, e 22 eran mulleres; o que sup\u00f3n unha perda de habitantes en relaci\u00f3n ao ano 2006.\nToponimia.\nA orixe do top\u00f3nimo \u00e9 o lat\u00edn , que \u00e9 a vila situada no medio."}
{"id": "122255", "revid": "85894", "url": "https://gl.wikipedia.org/wiki?curid=122255", "title": "Belesar, Belesar, Chantada", "text": "Belesar e un lugar da parroquia de Belesar no concello de Chantada, na provincia de Lugo, comarca de Chantada. No ano 2008 ti\u00f1a 9 habitantes, dos que 5 eran homes, e 4 eran mulleres; o que sup\u00f3n unha perda de habitantes en relaci\u00f3n ao ano 2006.\nDeste lugar toma o nome o encoro de Belesar."}
{"id": "122256", "revid": "85894", "url": "https://gl.wikipedia.org/wiki?curid=122256", "title": "A Ermida, Belesar, Chantada", "text": "A Ermida e un lugar na parroquia de Belesar, no concello de Chantada, na comarca de Chantada, na provincia de Lugo. No ano 2008 ti\u00f1a 27 habitantes, dos que 9 eran homes, e 18 eran mulleres; o que sup\u00f3n un aumento de habitantes en relaci\u00f3n ao ano 2006.\nToponimia.\nO top\u00f3nimo deriva do lat\u00edn , que \u00e9 unha igrexa pequena, polo xeral lonxe ou f\u00f3ra dun n\u00facleo de poboaci\u00f3n, ou tam\u00e9n pode facer referencia a un sitio ermo ou sen traballar."}
{"id": "122257", "revid": "85894", "url": "https://gl.wikipedia.org/wiki?curid=122257", "title": "Agra, Berm\u00fan, Chantada", "text": "Agra e un lugar na parroquia de Berm\u00fan, no concello de Chantada, na comarca de Chantada, na provincia de Lugo. No ano 2008 ti\u00f1a 16 habitantes, dos que 8 eran homes, e 8 eran mulleres; o que sup\u00f3n un mantemento de habitantes en relaci\u00f3n ao ano 2006.\nToponimia.\nO top\u00f3nimo prov\u00e9n do lat\u00edn , e \u00e9 unha extensi\u00f3n de terreo cultiv\u00e1bel dividida en leiras que pertencen a varios propietarios."}
{"id": "122258", "revid": "2338", "url": "https://gl.wikipedia.org/wiki?curid=122258", "title": "Berm\u00fan de Abaixo, Berm\u00fan, Chantada", "text": "Berm\u00fan de Abaixo e un lugar na parroquia de Berm\u00fan, no concello de Chantada, na comarca de Chantada, na provincia de Lugo. No ano 2008 ti\u00f1a 12 habitantes, dos que 5 eran homes, e 7 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122259", "revid": "85894", "url": "https://gl.wikipedia.org/wiki?curid=122259", "title": "Berm\u00fan de Arriba, Berm\u00fan, Chantada", "text": "Berm\u00fan de Arriba e un lugar na parroquia de Berm\u00fan, no concello de Chantada, na comarca de Chantada, na provincia de Lugo. No ano 2008 ti\u00f1a 9 habitantes, dos que 5 eran homes, e 4 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122260", "revid": "85894", "url": "https://gl.wikipedia.org/wiki?curid=122260", "title": "Pi\u00f1eiro, Berm\u00fan, Chantada", "text": "Pi\u00f1eiro e un lugar na parroquia de Berm\u00fan, no concello de Chantada, na comarca de Chantada, na provincia de Lugo. No ano 2008 ti\u00f1a 10 habitantes, dos que 5 eran homes, e 5 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122261", "revid": "1131", "url": "https://gl.wikipedia.org/wiki?curid=122261", "title": "Randolfe, Berm\u00fan, Chantada", "text": "Randolfe e un lugar na parroquia de Berm\u00fan, no concello de Chantada, na comarca de Chantada, na provincia de Lugo. No ano 2008 ti\u00f1a 8 habitantes, dos que 4 eran homes, e 4 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122262", "revid": "1131", "url": "https://gl.wikipedia.org/wiki?curid=122262", "title": "A Trapela, Berm\u00fan, Chantada", "text": "A Trapela e un lugar na parroquia de Berm\u00fan, no concello de Chantada, na comarca de Chantada, na provincia de Lugo. No ano 2008 estaba despoboado."}
{"id": "122263", "revid": "1131", "url": "https://gl.wikipedia.org/wiki?curid=122263", "title": "Usuriz, Berm\u00fan, Chantada", "text": "Usuriz e un lugar na parroquia de Berm\u00fan, no concello de Chantada, na comarca de Chantada, na provincia de Lugo. No ano 2008 ti\u00f1a 15 habitantes, dos que 8 eran homes, e 7 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122264", "revid": "27155", "url": "https://gl.wikipedia.org/wiki?curid=122264", "title": "Pardela xoubeira", "text": "A pardela xoubeira (\"Puffinus gravis\") \u00e9 unha ave mari\u00f1a membro do x\u00e9nero \"Puffinus\" amplamente espallada polo Oc\u00e9ano Atl\u00e1ntico. \nCr\u00eda en tres lugares: a illa Nightingale, a Illa Inaccesible (Trist\u00e1n da Cunha) e maila illa Gough, as tres no arquip\u00e9lago de Tristan da Cunha. Tam\u00e9n, a\u00ednda que en escaso n\u00famero, cr\u00eda nas illas Malvinas. A s\u00faa poboaci\u00f3n mundial est\u00edmase nuns 15 mill\u00f3ns de individuos."}
{"id": "122265", "revid": "1131", "url": "https://gl.wikipedia.org/wiki?curid=122265", "title": "Asper, Brigos, Chantada", "text": "Asper e un lugar na parroquia de Brigos, no concello de Chantada, na comarca de Chantada, na provincia de Lugo. No ano 2008 ti\u00f1a un habitante (un home)."}
{"id": "122266", "revid": "85894", "url": "https://gl.wikipedia.org/wiki?curid=122266", "title": "Baltar, Brigos, Chantada", "text": "Asper e un lugar na parroquia de Brigos, no concello de Chantada, na comarca de Chantada, na provincia de Lugo. No ano 2008 ti\u00f1a 22 habitantes, dos que 10 eran homes, e 11 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122267", "revid": "1131", "url": "https://gl.wikipedia.org/wiki?curid=122267", "title": "Brigos de Abaixo, Brigos, Chantada", "text": "Brigos de Abaixo e un lugar na parroquia de Brigos, no concello de Chantada, na comarca de Chantada, na provincia de Lugo. No ano 2008 ti\u00f1a 21 habitantes, dos que 10 eran homes, e 11 eran mulleres; o que sup\u00f3n un aumento de habitantes en relaci\u00f3n ao ano 2006."}
{"id": "122268", "revid": "1131", "url": "https://gl.wikipedia.org/wiki?curid=122268", "title": "Brigos de Arriba, Brigos, Chantada", "text": "Brigos de Arriba e un lugar na parroquia de Brigos, no concello de Chantada, na comarca de Chantada, na provincia de Lugo. No ano 2008 ti\u00f1a 21 habitantes, dos que 9 eran homes, e 12 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122269", "revid": "85894", "url": "https://gl.wikipedia.org/wiki?curid=122269", "title": "As Casas Novas, Brigos, Chantada", "text": "As Casas Novas e un lugar na parroquia de Brigos no concello de Chantada, na comarca de Chantada, da provincia de Lugo. No ano 2008 ti\u00f1a 26 habitantes, dos que 15 eran homes, e 11 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122270", "revid": "85894", "url": "https://gl.wikipedia.org/wiki?curid=122270", "title": "Eiriz, Brigos, Chantada", "text": "Eiriz e un lugar da parroquia de Brigos, no concello de Chantada, na comarca de Chantada, na provincia de Lugo. No ano 2008 ti\u00f1a 19 habitantes, dos que 7 eran homes, e 12 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122271", "revid": "1131", "url": "https://gl.wikipedia.org/wiki?curid=122271", "title": "Faluche, Brigos, Chantada", "text": "Faluche e un lugar na parroquia de Brigos, no concello de Chantada, na comarca de Chantada, na provincia de Lugo. No ano 2008 ti\u00f1a 14 habitantes, dos que 5 eran homes, e 9 eran mulleres; o que sup\u00f3n un mantemento de habitantes en relaci\u00f3n ao ano 2006."}
{"id": "122272", "revid": "89787", "url": "https://gl.wikipedia.org/wiki?curid=122272", "title": "O Ba\u00f1al, Camporramiro, Chantada", "text": "O Ba\u00f1al \u00e9 un lugar na parroquia de Camporramiro, no concello de Chantada, na comarca de Chantada, na provincia de Lugo. No ano 2015 ti\u00f1a 6 habitantes, dos que 3 eran homes, e 3 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122273", "revid": "89787", "url": "https://gl.wikipedia.org/wiki?curid=122273", "title": "Cabreiros, Camporramiro, Chantada", "text": "Cabreiros \u00e9 un lugar na parroquia de Camporramiro, no concello de Chantada, na comarca de Chantada, na provincia de Lugo. No ano 2015 ti\u00f1a 5 habitantes, dos que 4 eran homes, e 1 era unha muller; o que sup\u00f3n unha perda de habitantes en relaci\u00f3n ao ano 2006."}
{"id": "122274", "revid": "89787", "url": "https://gl.wikipedia.org/wiki?curid=122274", "title": "A Cancela, Camporramiro, Chantada", "text": "A Cancela \u00e9 un lugar na parroquia de Camporramiro, no concello de Chantada, na comarca de Chantada, na provincia de Lugo. No ano 2015 ti\u00f1a 33 habitantes, dos que 17 eran homes, e 16 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122275", "revid": "85894", "url": "https://gl.wikipedia.org/wiki?curid=122275", "title": "A Eirexe, Camporramiro, Chantada", "text": "A Eirexe \u00e9 un lugar na parroquia de Camporramiro, no concello de Chantada, na comarca de Chantada, na provincia de Lugo.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "122276", "revid": "85894", "url": "https://gl.wikipedia.org/wiki?curid=122276", "title": "Fondo de Vila, Camporramiro, Chantada", "text": "Fondo de Vila \u00e9 un lugar na parroquia de Camporramiro, no concello de Chantada, na comarca de Chantada, na provincia de Lugo."}
{"id": "122277", "revid": "5863", "url": "https://gl.wikipedia.org/wiki?curid=122277", "title": "Lamarregueira, Camporramiro, Chantada", "text": "Lamarregueira \u00e9 un lugar na parroquia de Camporramiro, no concello de Chantada, na comarca de Chantada, na provincia de Lugo."}
{"id": "122278", "revid": "85894", "url": "https://gl.wikipedia.org/wiki?curid=122278", "title": "L\u00edncora, Camporramiro, Chantada", "text": "L\u00edncora \u00e9 un lugar na parroquia de Camporramiro, no concello de Chantada, na comarca de Chantada, na provincia de Lugo. No ano 2015 ti\u00f1a 3 habitantes, dos que 1 era home, e 2 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122279", "revid": "89787", "url": "https://gl.wikipedia.org/wiki?curid=122279", "title": "Melide, Camporramiro, Chantada", "text": "Melide \u00e9 un lugar na parroquia de Camporramiro, no concello de Chantada, na comarca de Chantada, na provincia de Lugo. No ano 2015 ti\u00f1a 7 habitantes, dos que 3 eran homes, e 4 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122280", "revid": "85894", "url": "https://gl.wikipedia.org/wiki?curid=122280", "title": "O Penso, Camporramiro, Chantada", "text": "O Penso \u00e9 un lugar da parroquia de Camporramiro, no concello de Chantada, na comarca de Chantada, na provincia de Lugo. Segundo o IGE, en 2016 ti\u00f1a 3 habitantes (2 homes e 1 muller)."}
{"id": "122281", "revid": "89787", "url": "https://gl.wikipedia.org/wiki?curid=122281", "title": "Se\u00f1or\u00edn, Camporramiro, Chantada", "text": "Se\u00f1or\u00edn \u00e9 un lugar na parroquia de Camporramiro, no concello de Chantada, na comarca de Chantada, na provincia de Lugo. No ano 2015 ti\u00f1a 10 habitantes, dos que 5 eran homes, e 5 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122282", "revid": "89787", "url": "https://gl.wikipedia.org/wiki?curid=122282", "title": "A Senra, Camporramiro, Chantada", "text": "A Senra \u00e9 un lugar na parroquia de Camporramiro, no concello de Chantada, na comarca de Chantada, na provincia de Lugo. No ano 2015 ti\u00f1a 27 habitantes, dos que 16 eran homes, e 11 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122283", "revid": "89787", "url": "https://gl.wikipedia.org/wiki?curid=122283", "title": "Sequeiras, Camporramiro, Chantada", "text": "Sequeiras \u00e9 un lugar na parroquia de Camporramiro, no concello de Chantada, na comarca de Chantada, na provincia de Lugo. No ano 2015 ti\u00f1a 7 habitantes, dos que 3 eran homes, e 4 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122284", "revid": "85894", "url": "https://gl.wikipedia.org/wiki?curid=122284", "title": "A Touza, Camporramiro, Chantada", "text": "A Touza \u00e9 un lugar na parroquia de Camporramiro, no concello de Chantada, na comarca de Chantada, na provincia de Lugo. No ano 2015 ti\u00f1a 7 habitantes, dos que 4 eran homes, e 3 eran mulleres; o que sup\u00f3n un aumento de habitantes en relaci\u00f3n ao ano 2006.\nToponimia.\nO termo galego \"Touza\" prov\u00e9n dun prob\u00e1bel *, posibelmente da ra\u00edz indoeuropea 'inchar, crecer'. \u00c9 un or\u00f3nimo que indica un terreo pechado con \u00e1rbores ou matos, ou ben un grupo de penas ou rochas na praia."}
{"id": "122285", "revid": "89787", "url": "https://gl.wikipedia.org/wiki?curid=122285", "title": "Vilaboa, Camporramiro, Chantada", "text": "Vilaboa \u00e9 un lugar na parroquia de Camporramiro, no concello de Chantada, na comarca de Chantada, na provincia de Lugo. No ano 2015 ti\u00f1a 18 habitantes, dos que 10 eran homes, e 8 eran mulleres; o que sup\u00f3n unha perda de habitantes en relaci\u00f3n ao ano 2006."}
{"id": "122286", "revid": "85894", "url": "https://gl.wikipedia.org/wiki?curid=122286", "title": "Vilar de Abaixo, Camporramiro, Chantada", "text": "Vilar de Abaixo \u00e9 un lugar na parroquia de Camporramiro, no concello de Chantada, na comarca de Chantada, na provincia de Lugo. No ano 2015 ti\u00f1a 17 habitantes, dos que 6 eran homes, e 11 eran mulleres; o que sup\u00f3n un aumento de habitantes en relaci\u00f3n ao ano 2006."}
{"id": "122287", "revid": "89787", "url": "https://gl.wikipedia.org/wiki?curid=122287", "title": "Vilar de Arriba, Camporramiro, Chantada", "text": "Vilar de Arriba \u00e9 un lugar na parroquia de Camporramiro, no concello de Chantada, na comarca de Chantada, na provincia de Lugo. No ano 2015 ti\u00f1a 7 habitantes, dos que 4 eran homes, e 3 eran mulleres; o que sup\u00f3n un aumento de habitantes en relaci\u00f3n ao ano 2006."}
{"id": "122289", "revid": "22570", "url": "https://gl.wikipedia.org/wiki?curid=122289", "title": "O Campo da Torre, Ortigueira, Ortigueira", "text": "O Campo da Torre e un lugar na parroquia de Ortigueira, no concello de Ortigueira, na comarca do Ortegal, na provincia da Coru\u00f1a."}
{"id": "122290", "revid": "56817", "url": "https://gl.wikipedia.org/wiki?curid=122290", "title": "Nan'y\u014d", "text": "Nan'y\u014d (\u5357\u967d\u5e02, \u306a\u3093\u3088\u3046\u3057, \"Nan'y\u014d-shi\") \u00e9 un concello da prefectura de Yamagata no Xap\u00f3n. Est\u00e1 situada no centro-sur da rexi\u00f3n de T\u014dhoku e ao sur da prefectura, e ao leste da illa de Honsh\u016b. A s\u00faa superficie \u00e9 de 160,70\u00a0km\u00b2 e a poboaci\u00f3n de 34.171 habitantes (2009) e ten unha densidade de poboaci\u00f3n de 213 h/km\u00b2. Antes de Meiji, era unha parte da provincia de Dewa, despois da provincia de Uzen.\nO concello de Nan'y\u014d limita cos concellos de Nagai, de Shirataka, de Yamanobe, de Yamagata, de Kaminoyama, de Takahata e de Kawanishi."}
{"id": "122291", "revid": "22570", "url": "https://gl.wikipedia.org/wiki?curid=122291", "title": "Ortigueira, Ortigueira, Ortigueira", "text": "Ortigueira \u00e9 un lugar na parroquia de Ortigueira, no concello de Ortigueira, na comarca do Ortegal, na provincia da Coru\u00f1a. No ano 2008 ti\u00f1a 1.768 habitantes, 837 deles eran homes e 931 eran mulleres, o que sup\u00f3n un aumento en relaci\u00f3n ao ano anterior."}
{"id": "122292", "revid": "85894", "url": "https://gl.wikipedia.org/wiki?curid=122292", "title": "Chantada, Chantada, Chantada", "text": "Chantada e unha vila da parroquia de Santa Mari\u00f1a de Chantada, no concello de Chantada, na comarca de Chantada, na provincia de Lugo. Segundo o Instituto Nacional de Estad\u00edstica en 2013 ti\u00f1a 4413 habitantes (2091 homes e 2322 mulleres), 20 menos ca en 2011 (2111 homes e 2322 mulleres) e 22 m\u00e1is ca en 2008 (2063 homes e 2248 mulleres).\n\u00c9 a capital do concello, ao que d\u00e1 nome."}
{"id": "122293", "revid": "1131", "url": "https://gl.wikipedia.org/wiki?curid=122293", "title": "A Arca, A Laxe, Chantada", "text": "A Arca \u00e9 un lugar na parroquia da Laxe, no concello de Chantada, na comarca de Chantada, na provincia de Lugo."}
{"id": "122294", "revid": "85894", "url": "https://gl.wikipedia.org/wiki?curid=122294", "title": "Carballizos, A Laxe, Chantada", "text": "Carballizos e un lugar na parroquia da Laxe, no concello de Chantada, na comarca de Chantada, na provincia de Lugo. No ano 2008 ti\u00f1a 13 habitantes (7 homes e 6 mulleres), os mesmos ca no 2006."}
{"id": "122295", "revid": "2338", "url": "https://gl.wikipedia.org/wiki?curid=122295", "title": "Comezo, A Laxe, Chantada", "text": "Comezo e un lugar na parroquia da Laxe, no concello de Chantada, na comarca de Chantada, na provincia de Lugo. No ano 2008 ti\u00f1a 8 habitantes (4 homes e 4 mulleres), m\u00e1is ca no 2006."}
{"id": "122296", "revid": "85894", "url": "https://gl.wikipedia.org/wiki?curid=122296", "title": "A Lucenza, A Laxe, Chantada", "text": "A Lucenza e un lugar na parroquia da Laxe, no concello de Chantada, na comarca de Chantada, na provincia de Lugo. No ano 2008 ti\u00f1a 22 habitantes (13 homes e 9 mulleres), m\u00e1is ca no 2006."}
{"id": "122297", "revid": "2338", "url": "https://gl.wikipedia.org/wiki?curid=122297", "title": "Nuxilde, A Laxe, Chantada", "text": "Nuxilde \u00e9 un lugar na parroquia da Laxe, no concello de Chantada, na comarca de Chantada, na provincia de Lugo. No ano 2008 ti\u00f1a 9 habitantes (5 homes e 4 mulleres), menos ca no 2006."}
{"id": "122298", "revid": "22570", "url": "https://gl.wikipedia.org/wiki?curid=122298", "title": "Penasill\u00e1s, A Laxe, Chantada", "text": "Penasill\u00e1s e un lugar na parroquia da Laxe, no concello de Chantada, na comarca de Chantada, na provincia de Lugo. No ano 2008 ti\u00f1a 21 habitantes (12 homes e 9 mulleres), os mesmos ca no 2006."}
{"id": "122300", "revid": "85894", "url": "https://gl.wikipedia.org/wiki?curid=122300", "title": "Quintela, A Laxe, Chantada", "text": "Quintela e un lugar na parroquia da Laxe, no concello de Chantada, na comarca de Chantada, na provincia de Lugo. No ano 2008 ti\u00f1a 52 habitantes (26 homes e 26 mulleres), menos ca no 2006."}
{"id": "122301", "revid": "85894", "url": "https://gl.wikipedia.org/wiki?curid=122301", "title": "Riaz\u00f3n, A Laxe, Chantada", "text": "Riaz\u00f3n e un lugar na parroquia da Laxe, no concello de Chantada, na comarca de Chantada, na provincia de Lugo. No ano 2008 ti\u00f1a 15 habitantes (8 homes e 7 mulleres), menos ca no 2006."}
{"id": "122302", "revid": "85894", "url": "https://gl.wikipedia.org/wiki?curid=122302", "title": "R\u00edo Pedroso, A Laxe, Chantada", "text": "R\u00edo Pedroso e un lugar na parroquia da Laxe, no concello de Chantada, na comarca de Chantada, na provincia de Lugo. No ano 2008 ti\u00f1a 48 habitantes (23 homes e 25 mulleres), menos ca no 2006.\nEn R\u00edo Pedroso naceu o xornalista e escritor Afonso Eir\u00e9."}
{"id": "122303", "revid": "85894", "url": "https://gl.wikipedia.org/wiki?curid=122303", "title": "Seoane, A Laxe, Chantada", "text": "Seoane \u00e9 un lugar na parroquia da Laxe, no concello de Chantada. No ano 2008 ti\u00f1a 5 habitantes (3 homes e 2 mulleres), menos ca no 2006.\nToponimia.\nO top\u00f3nimo deriva do lat\u00edn , San Xo\u00e1n."}
{"id": "122304", "revid": "89787", "url": "https://gl.wikipedia.org/wiki?curid=122304", "title": "Kaminoyama", "text": "Kaminoyama (\u4e0a\u5c71\u5e02, \u304b\u307f\u306e\u3084\u307e\u3057, \"Kaminoyama-shi\") \u00e9 un concello xapon\u00e9s da prefectura de Yamagata. Est\u00e1 situado no centro-sur da rexi\u00f3n de T\u014dhoku e \u00f3 sueste da prefectura, e \u00f3 leste da illa de Honshu. A s\u00faa superficie \u00e9 de 240,95\u00a0km\u00b2 e a poboaci\u00f3n de 34.415 habitantes (2009) e ten unha densidade de poboaci\u00f3n de 143 hab./km\u00b2. Antes de Meiji, era unha parte da provincia de Dewa, despois da provincia de Uzen.\nO concello de Kaminoyama limita cos concellos de Yamagata, de Nan'y\u014d, de Takahata (son da prefectura de Yamagata); de Kawasaki e de Shichikashuku (son da prefectura de Miyagi)."}
{"id": "122305", "revid": "85894", "url": "https://gl.wikipedia.org/wiki?curid=122305", "title": "Vilanova, A Laxe, Chantada", "text": "Vilanova \u00e9 un lugar na parroquia da Laxe, no concello de Chantada, na comarca de Chantada. No ano 2008 ti\u00f1a 20 habitantes (10 homes e 10 mulleres), os mesmos ca no 2006."}
{"id": "122307", "revid": "85894", "url": "https://gl.wikipedia.org/wiki?curid=122307", "title": "Vilaseco, A Laxe, Chantada", "text": "Vilaseco \u00e9 un lugar na parroquia da Laxe, no concello de Chantada, na comarca de Chantada. Segundo o IGE, en 2014 ti\u00f1a 3 habitantes (1 home e 2 mulleres)."}
{"id": "122308", "revid": "22570", "url": "https://gl.wikipedia.org/wiki?curid=122308", "title": "Xoan\u00edn, A Laxe, Chantada", "text": "Xoan\u00edn \u00e9 un lugar na parroquia da Laxe, no concello de Chantada, na comarca de Chantada. No ano 2008 ti\u00f1a 24 habitantes (12 homes e 12 mulleres), menos ca no 2006."}
{"id": "122316", "revid": "56817", "url": "https://gl.wikipedia.org/wiki?curid=122316", "title": "Shinj\u014d, Yamagata", "text": "Shinj\u014d (\u65b0\u5e84\u5e02, \u3057\u3093\u3058\u3087\u3046\u3057, \"Shinj\u014d-shi\") \u00e9 un concello da prefectura de Yamagata no Xap\u00f3n. Est\u00e1 situada no centro da rexi\u00f3n de T\u014dhoku e ao norte da prefectura, e ao leste da illa de Honsh\u016b. A s\u00faa superficie \u00e9 de 223,08\u00a0km\u00b2 e a poboaci\u00f3n de 39.235 habitantes (2009) e ten unha densidade de poboaci\u00f3n de 176 h/km\u00b2. Antes de Meiji, era unha parte da provincia de Dewa, despois da provincia de Uzen.\nO concello de Shinj\u014d limita cos concellos de Kaneyama, de Mamurogawa, de Sakegawa, de Tozawa, de \u014ckura, de Funagata, de Mogami (son da prefectura de Yamagata); e de Yuzawa (da prefectura de Akita)."}
{"id": "122320", "revid": "106468", "url": "https://gl.wikipedia.org/wiki?curid=122320", "title": "Cafetar\u00eda", "text": "Unha cafetar\u00eda \u00e9 un lugar onde se despacha caf\u00e9 e outras bebidas, e mesmo \u00e1s veces tapas e comidas. Comparte certas caracter\u00edsticas con outros establecementos de restauraci\u00f3n, como o bar ou o restaurante.\nOrixe.\nA primeira cafetar\u00eda data do ano 1652 na cidade francesa de Par\u00eds, onde se daban cita grandes fil\u00f3sofos e intelectuais como Rousseau ou Voltaire."}
{"id": "122321", "revid": "1308", "url": "https://gl.wikipedia.org/wiki?curid=122321", "title": "Cafeter\u00eda", "text": ""}
{"id": "122322", "revid": "5312", "url": "https://gl.wikipedia.org/wiki?curid=122322", "title": "Date, Hokkaid\u014d", "text": "Date (\u4f0a\u9054\u5e02, \u3060\u3066\u3057, \"Date-shi\") \u00e9 un concello da subprefectura de Iburi da prefectura de Hokkaid\u014d no Xap\u00f3n. Est\u00e1 situado \u00f3 suroeste da illa de Hokkaid\u014d, \u00f3 norte do Xap\u00f3n. A s\u00faa superficie \u00e9 de 444,28\u00a0km\u00b2, a poboaci\u00f3n \u00e9 de 37.058 habitantes (2009) e ten unha densidade de poboaci\u00f3n de 83,4 h/km\u00b2.\nO concello de Date limita cos concellos de T\u014dyako, S\u014dbetsu, Muroran, Noboribetsu, Shiraoi (que son da subprefectura de Iburi); de Rusutsu, Kimobetsu (que son da subprefectura de Shiribeshi); de Sapporo e Chitose (que son da subprefectura de Ishikari)."}
{"id": "122324", "revid": "15490", "url": "https://gl.wikipedia.org/wiki?curid=122324", "title": "Tomakomai", "text": "Tomakomai (\u82eb\u5c0f\u7267\u5e02, \u3068\u307e\u3053\u307e\u3044\u3057, \"Tomakomai-shi\") \u00e9 un concello da subprefectura de Iburi da prefectura de Hokkaid\u014d no Xap\u00f3n. Est\u00e1 situada ao suroeste da illa de Hokkaid\u014d, no norte do Xap\u00f3n. A s\u00faa superficie \u00e9 de 561,49\u00a0km\u00b2 e a poboaci\u00f3n de 173.572 habitantes (2009) e ten unha densidade de poboaci\u00f3n de 309 h/km\u00b2.\nO concello de Tomakomai limita cos concellos de Shiraoi, de Abira, de Atsuma (son da subprefectura de Iburi); e de Chitose (da subprefectura de Ishikari)."}
{"id": "122329", "revid": "1235", "url": "https://gl.wikipedia.org/wiki?curid=122329", "title": "Federaci\u00f3n Internacional de Automobilismo", "text": ""}
{"id": "122330", "revid": "12037", "url": "https://gl.wikipedia.org/wiki?curid=122330", "title": "Valve Software", "text": ""}
{"id": "122331", "revid": "785", "url": "https://gl.wikipedia.org/wiki?curid=122331", "title": "Vilasuso", "text": "Co top\u00f3nimo Vilasuso podemos referirnos a varios lugares de Galicia:"}
{"id": "122332", "revid": "1822", "url": "https://gl.wikipedia.org/wiki?curid=122332", "title": "Gripe porcina", "text": "A gripe porcina \u00e9 unha doenza infecciosa provocada por un virus gripal, co\u00f1ecido como virus da gripe porcina que \u00e9 propio dos porcos. Os virus gripais porcinos m\u00e1is frecuentes pertencen \u00f3 subtipo H1N1 pero tam\u00e9n se encontran outros subtipos: H1N2, H3N1, H3N2 e H2N3. A\u00ednda que a gripe porcina non afecta polo xeral a persoas, existen casos espor\u00e1dicos de infecci\u00f3ns, xeralmente en individuos con contacto intenso con porcos e aves de curral e os s\u00edntomas son semellantes aos da gripe humana: febre, cambras, dor de gorxa e musculares, tose, malestar xeral e nalg\u00fans casos n\u00e1useas, v\u00f3mitos e diarrea."}
{"id": "122333", "revid": "23204", "url": "https://gl.wikipedia.org/wiki?curid=122333", "title": "Lingua rapanui", "text": "A lingua rapanui (\"vananga Rapa Nui\"), tam\u00e9n chamado pascuense, \u00e9 o idioma falado polo rapanui na Illa de Pascua (Chile), e forma parte do grupo de linguas de Polinesia oriental xunto co maor\u00ed, o rarotongano, o tahitiano, o tuamotu, o marquesano, o hawaiano e o mangarevano. A s\u00faa estrutura \u00e9 tipicamente polinesia na que hai m\u00e1is sons voc\u00e1licos e un n\u00famero limitado de consoantes. Morfoloxicamente, \u00e9 moi similar ao marquesano, mentres que o seu fonolox\u00eda \u00e9 moito m\u00e1is parecida \u00e1 do maor\u00ed.\nActualmente o castel\u00e1n \u00e9 lingua oficial da illa e o rapanui est\u00e1 amparado polas leis desde a aprobaci\u00f3n en Chile nos anos 1990 da 'Lei Ind\u00edxena'.\nHistoricamente, os primeiros pr\u00e9stamos d\u00e9ronse do ingl\u00e9s e do franc\u00e9s a partir do s\u00e9culo XVIII debido aos contactos cos baleeiros e outros tipos de buques europeos e norteamericanos. A partir da segunda metade do s\u00e9culo XIX obs\u00e9rvase a penetraci\u00f3n de l\u00e9xico tahitiano xa que devandito idioma era utilizado no seu labor catequista polos misioneiros e pola repoboaci\u00f3n da illa con tahitianos e marquesanos tralo declive demogr\u00e1fico dos 1860-1870 por mor da actividade de escravistas peruanos, guerras intertribais e de enfermidades contaxiosas. O ano 1888 marcou a anexi\u00f3n da illa por parte de Chile e como consecuencia a influencia do castel\u00e1n chileno medrou.\nNon existen m\u00e1is de 2.500 falantes de rapanui, 2.000 na propia illa e o resto no Chile continental e outras partes do mundo, a\u00ednda que doutra banda Du Feu (1996:1) pon a cifra total nuns 2000. Idioma en franca regresi\u00f3n ata hai pouco, na actualidade existe unha Comisi\u00f3n de Estruturaci\u00f3n da Lingua pascuence, que elaborou unha gram\u00e1tica fundamental e un dicionario etimol\u00f3xico.\nO idioma rapanui usa un abecedario de s\u00f3 trece letras. Carece de termos equivalentes a expresi\u00f3ns como \"por favor\" ou \"perd\u00f3n\". Tampouco pos\u00fae palabras malsoantes, polo que cando os insulares se anoxan ou discuten recorren aos insultos en castel\u00e1n"}
{"id": "122334", "revid": "96271", "url": "https://gl.wikipedia.org/wiki?curid=122334", "title": "Marcos Pereiro", "text": "Marcos Pereiro, nado en Alema\u00f1a en 1981, \u00e9 un actor e humorista galego. Actualmente o humorista reside no concello de Carral.\nTraxectoria.\nRegresa de Alema\u00f1a a Galicia con 8 anos. Interpretou unha personaxe en \"Terra de Miranda\", na TVG, e colaborou no programa \"Air Galicia\" interpretando numerosos personaxes.\nXunto co tam\u00e9n humorista Xos\u00e9 Antonio Touri\u00f1\u00e1n integra o d\u00fao c\u00f3mico Os dous de sempre, e interpreta a Nucha no d\u00fao Mucha e Nucha, as ir\u00f3nicas pandeireteiras de Ardebullo, que acadaron grande sona no programa \"Luar\".\nDende 2011 d\u00e1 vida aos personaxes de Kevin Jos\u00e9 e Ramona Comanecci en \"Era visto!\" e no 2012 interpretou o personaxe de Al\u00e1n no filme de Ignacio Vilar \"Vilamor\".\nDende febreiro de 2016 presenta, xunto con Xos\u00e9 A. Touri\u00f1\u00e1n e o seu pai, Manolo Pereiro, o programa \"Buscando Ardebullo\"."}
{"id": "122335", "revid": "5863", "url": "https://gl.wikipedia.org/wiki?curid=122335", "title": "Xos\u00e9 Antonio Touri\u00f1\u00e1n", "text": "Xos\u00e9 Antonio Touri\u00f1\u00e1n Rodr\u00edguez, nado o 16 de marzo de 1980, en Castelo, Culleredo, \u00e9 un actor, humorista e presentador de televisi\u00f3n galego.\nTraxectoria.\nFormouse no teatro escolar en Tarr\u00edo e no Instituto Crucero Baleares de Culleredo, e licenciouse en Filolox\u00eda Galego-Portuguesa. A principios do 2000 creou con Marcos Pereiro o d\u00fao c\u00f3mico \"Os 2 de Sempre\". Interpretando as personaxes de Mucha e Nucha, realizaron as s\u00faas primeiras aparici\u00f3ns televisivas nas \u00faltimas edici\u00f3ns do \"Supermartes\", da Televisi\u00f3n de Galicia, e m\u00e1is tarde acadaron sona cos mesmos roles no programa \"Luar\". En 2006 realizou a s\u00faa primeira incursi\u00f3n no cine, cun pequeno papel no filme \"D\u00edas azuis\", de Miguel Santesmases. Durante os seguintes anos aparceu ademais noutros programas da TVG como \"Air Galicia\" ou a serie de \u00e9xito \"Padre Casares\".\nNo ano 2007 abriu en Carral xunto a Marcos Pereiro o local de espect\u00e1culos e concertos Sala The Star, que se mantivo activo at\u00e9 2012.\u00a0No 2009 fundou, tam\u00e9n con Marcos Pereiro como socio, a s\u00faa propia produtora, Airapro Produci\u00f3ns, unha pequena empresa con sede en Carral e Betanzos, que traballa no sector audiovisual e da representaci\u00f3n art\u00edstica, xestionando grupos musicais e humoristas como Heredeiros da Crus, Pepo Suevos e as propias \"Cantareiras de Ardebullo\".\u00a0\nEn 2009 presentou o programa sobre sendeirismo \"Botarse ao monte\", polo que recibiu o seu primeiro nomeamento aos premios Mestre Mateo, premios que el mesmo presentou por primeira vez en 2010.\nEntre 2011 e 2015 apareceu en \"Era visto!\", interpretando ao taberneiro Puskas. Traballou habitualmente en \"Land Rober\", e en 2012, despois de que o seu presentador, Roberto Vilar marchase a Mediaset, e o programa fose cancelado, Touri\u00f1\u00e1n pasou a presentar un novo espazo no mesmo horario e co mesmo equipo: \"Tourilandia\". En 2014 chegoulle o seu primeiro papel de importancia no cine, no filme de Alfonso Zarauza \"Os fen\u00f3menos\".\nEn 2018 traballou na serie de Antena 3 \"Fari\u00f1a\", baseada no libro hom\u00f3nimo de Nacho Carretero, e onde interpretou a un dos fillos do traficante Manuel Charl\u00edn. Dende 2021 presenta xunto con Marta Hazas para TVE o programa de viaxes \"Rutas bizarras\", emitido en La 2. A continuaci\u00f3n protagonizou o filme \"Cu\u00f1ados\" e tivo un papel en \"Malencol\u00eda\".\nVida persoal.\nXunto \u00e1 s\u00faa parella, Patricia, \u00e9 pai de dous fillos: Ant\u00eda e Andr\u00e9s. "}
{"id": "122337", "revid": "23204", "url": "https://gl.wikipedia.org/wiki?curid=122337", "title": "Furabuchos balear", "text": "O furabuchos balear ou pardela balear (\"Puffinus mauretanicus\") \u00e9 unha especie de pardela en grave perigo de extinci\u00f3n end\u00e9mica das illas Baleares. Chamada \"baldritja\" en Mallorca e Menorca e virot nas Pitiusas, foi considerada unha subespecie da Puffinus yelkouan. En 2003 estim\u00e1base que hab\u00eda menos de 2.000 parellas.\nOs exemplares adultos miden entre 30 e 38\u00a0cm, te\u00f1en unha envergadura de 76\u201389\u00a0cm e pesan uns 500 g. Tralo per\u00edodo de cr\u00eda, abandonan as illas para emigrar ao golfo de Biscaia, onde pasan o ver\u00e1n. Algunhas veces chegan \u00e1s costas brit\u00e1nicas, surescandinavas e norteafricanas; tam\u00e9n invernan no litoral valenciano e catal\u00e1n."}
{"id": "122338", "revid": "12452", "url": "https://gl.wikipedia.org/wiki?curid=122338", "title": "Puffinus mauretanicus", "text": ""}
{"id": "122340", "revid": "54334", "url": "https://gl.wikipedia.org/wiki?curid=122340", "title": "Jostein Gaarder", "text": "Jostein Gaarder, nado o 8 de agosto de 1952 en Oslo, \u00e9 un escritor noruegu\u00e9s autor de obras pertencentes \u00e1 literatura infantil e xuvenil. Acadou un grande \u00e9xito internacional coa obra \"Sofies verden\" (\"O mundo de Sof\u00eda\"), que vendeu 30 mill\u00f3ns de exemplares e foi traducido a cincuenta e tres idiomas .\nTraxectoria.\nFillo dun director de escola e dunha mestra (asemade escritora de literatura infantil), cursou na Universidade de Oslo os estudos de Filolox\u00eda Escandinava e Historia das Ideas e da Relixi\u00f3n. Ao comezo dos anos 80 trasladouse a Bergen, onde foi profesor de Filosof\u00eda nun instituto ata os anos 90, momento no que abandonou a s\u00faa actividade docente .\nPublicou a s\u00faa primeira obra, un libro de relatos, en 1986, pero non foi ata 1991 cando publicou \"Sofies verden\". A obra, que xurdira coma unha tentativa de resumir a historia da filosof\u00eda e que era considerada polo autor coma un libro para lectores especializados, converteuse nun best-s\u00e9ller e chegou a ser a novela m\u00e1is vendida do mundo en 1995 . En 1997, en honor ao \u00e9xito da novela, creou o \"Sophie Prize\" (\"Premio Sof\u00eda\") destinado a axudar economicamente calquera tipo de iniciativa relacionada coa preservaci\u00f3n do medio ambiente .\nNo tocante ao seu estilo, Jostein Gaarder constr\u00fae as s\u00faas obras tentando cuestionar o mundo que o rodea. Acot\u00edo emprega a metaficci\u00f3n, desenvolvendo historias dentro doutras historias ."}
{"id": "122342", "revid": "5863", "url": "https://gl.wikipedia.org/wiki?curid=122342", "title": "Camposanto (hom\u00f3nimos)", "text": "Camposanto pode referirse a:"}
{"id": "122345", "revid": "98629", "url": "https://gl.wikipedia.org/wiki?curid=122345", "title": "Pardela furabuchos", "text": "A pardela furabuchos ou furabuchos atl\u00e1ntico (\"Puffinus puffinus\") \u00e9 unha ave da orde das procelariformes pertencente \u00e1 familia Procellariidae proia do oc\u00e9ano Atl\u00e1ntico.\n\u00c9 unha ave mari\u00f1a de lombo negro e partes inferiores brancas, voa a baixa altura sobre o mar, con planeos r\u00e1pidos e ladeados, alternando con r\u00e1pidos aleteos.\nAlimentaci\u00f3n.\nAlim\u00e9ntase na superficie ou mergull\u00e1ndose a pouca profundidade, de pequenos peixes, luras, crust\u00e1ceos e lixo dos barcos pesqueiros.\nAnidaci\u00f3n.\nAnida en colonias en illas monta\u00f1osas a pouca distancia do litoral, e s\u00f3 visita o seu ni\u00f1o de noite, no medio dun coro de voces cacarexantes."}
{"id": "122346", "revid": "1308", "url": "https://gl.wikipedia.org/wiki?curid=122346", "title": "Puffinus puffinus", "text": ""}
{"id": "122347", "revid": "1308", "url": "https://gl.wikipedia.org/wiki?curid=122347", "title": "Furabochos atl\u00e1ntico", "text": ""}
{"id": "122348", "revid": "23204", "url": "https://gl.wikipedia.org/wiki?curid=122348", "title": "Pardela curricacho", "text": "A pardela curricacho ou escura, cuxo nome cient\u00edfico \u00e9 Puffinus griseus, \u00e9 unha ave da familia Procellariidae. Pos\u00fae un amplo rango de distribuci\u00f3n sendo unha das aves m\u00e1is com\u00fans na costa pac\u00edfica de Suram\u00e9rica. Grandes migradoras, as pardelas curricacho chegan a volar at\u00e9 910\u00a0km/d\u00eda neste per\u00edodo. Xa que logo, se ben cr\u00eda na parte sur dos oc\u00e9anos, pode verse en Europa en ver\u00e1n e no outono. Deste xeito, pode atoparse en Irlanda, Gran Breta\u00f1a e na costa atl\u00e1ntica ib\u00e9rica, de setembro a decembro. Pos\u00fae unha lonxitude duns 45\u00a0cm e unha envergadura de pouco m\u00e1is dun metro."}
{"id": "122349", "revid": "1308", "url": "https://gl.wikipedia.org/wiki?curid=122349", "title": "Puffinus griseus", "text": ""}
{"id": "122350", "revid": "56817", "url": "https://gl.wikipedia.org/wiki?curid=122350", "title": "Casal", "text": "Casal \u00e9 un top\u00f3nimo galego, portugu\u00e9s e catal\u00e1n, referido a un conxunto de casas. En portugu\u00e9s tam\u00e9n ten o significado de \"parella\". Pode referirse a:\nAmais, como apelido, pode referise a:"}
{"id": "122351", "revid": "98629", "url": "https://gl.wikipedia.org/wiki?curid=122351", "title": "Corvo mari\u00f1o grande", "text": "O corvo mari\u00f1o grande ou corvo mari\u00f1o real (\"Phalacrocorax carbo\") \u00e9 unha especie de corvo mari\u00f1o que se atopa en calquera extensi\u00f3n grande de auga dentro da s\u00faa \u00e1rea de distribuci\u00f3n mundial, inclu\u00edndo lagos, r\u00edos, esteiros e augas costeiras. Ani\u00f1a en gran parte das costas do Oc\u00e9ano Atl\u00e1ntico, sobre todo en Europa e Norteam\u00e9rica.\nDescrici\u00f3n.\nO corvo mari\u00f1o grande \u00e9 un paxaro negro duns 77\u201394\u00a0cm de longo e 121\u2013149\u00a0cm de envergadura. Ten unha cola longa e a gorxa amarelenta. Os adultos locen plumas brancas nas patas durante a estaci\u00f3n de cr\u00eda. En Europa pode distinguirse do seu parente o corvo mari\u00f1o cristado polo seu maior tama\u00f1o, constituci\u00f3n m\u00e1is robusta, peteiro m\u00e1is groso, carece de crista e a cor das s\u00faas plumas \u00e9 escura, sen reflexos verdosos. En Norteam\u00e9rica dist\u00ednguese do corvo mari\u00f1o orelludo porque tam\u00e9n \u00e9 m\u00e1is grande e pesado e a gorxa deste \u00faltimo ten unha cor amarela m\u00e1is intensa.\nDo mesmo xeito que outros corvos mari\u00f1os, ten unha plumaxe pouco impermeable, polo que estende as s\u00faas \u00e1s para secarse. Ten un voo aleteante e estable, con planeos ocasionais. \u00c9 caracter\u00edstica a s\u00faa silueta de voo en forma de aspa. A mi\u00fado faino en fileira ou en formaci\u00f3n.\nCando cr\u00eda, ostenta manchas brancas nos francos e a cabeza e un lustre brillante na s\u00faa plumaxe escura. A ton \u00e9 m\u00e1is ben parduzca en xuven\u00eds e inmaturos, coas partes inferiores claras.\n\u00c9 un animal gregario que adoita formar concentraci\u00f3ns, en ocasi\u00f3ns bastante grandes, en durmideiros e zonas de descanso. Dormen e po\u00f1en as s\u00faas postas en \u00e1rbores. Poden chegar a danalos tanto por sobrepeso como pola gran cantidade de excrementos que van depositando, xa que son corrosivos.\nDistribuci\u00f3n.\n\u00c9 unha especie moi com\u00fan e espallada. Alim\u00e9ntase no mar e nos esteiros fluviais, en lagos de auga doce e r\u00edos. Os corvos mari\u00f1os m\u00e1is norte\u00f1os emigran ao sur no inverno, asent\u00e1ndose en calquera lugar no que dispo\u00f1an de abondosa comida.\nExisten varias subespecies: \nAlg\u00fans bi\u00f3logos tratan a todas estas subespecies como especies completamente diferentes.\nCostumes.\nO corvo mari\u00f1o grande ani\u00f1a principalmente nos cant\u00eds da costa ou en \u00e1rbores, que en ocasi\u00f3ns son destru\u00eddas polos desfeitos dos paxaros, e ocasionalmente en terra dentro. Pon 3-4 ovos nun ni\u00f1o constru\u00eddo con algas, herbas e excrementos.\nEminentemente pisc\u00edvoro, alim\u00e9ntase dun amplo abano de especies, entre elas as angu\u00edas, que ocupan unha parte considerable na s\u00faa dieta nas \u00e1reas onde est\u00e1 presente. Nada co seu corpo sobresa\u00edndo pouco da auga, dexergando con frecuencia baixo a superficie para localizar os peixes. Depreda sobre as especies m\u00e1is nadadoras e di\u00farnas, \u00e1s que persegue nadando ou, m\u00e1is frecuentemente, mergull\u00e1ndose. Pode mergullarse a profundidades considerables, pero non adoita afastarse da costa. Permanece mergullado unha media de 20-30 segundos. Devora as s\u00faas capturas na superficie. \u00c1s veces cooperan varios individuos para acurralar conxuntamente \u00e1s s\u00faas presas.\nCorvos mari\u00f1os e humanos.\nMoitos pescadores consideran ao corvo mari\u00f1o un competidor. Por esta raz\u00f3n foi cazado case ata a extinci\u00f3n no pasado. Grazas aos esforzos conservacionistas o seu n\u00famero incrementouse. Actualmente hai uns 450.000 exemplares adultos na Europa Occidental. En ocasi\u00f3ns os pescadores chineses atan tiras de coiro ao redor do pescozo dos corvos, o bastante apertadas para impedirlles engulir \u00e1s s\u00faas presas e l\u00e9vanos nas s\u00faas embarcaci\u00f3ns. Os corvos mari\u00f1os cazan aos peixes pero non poden engulilos, e deste xeito os pescadores poden retir\u00e1rllelos peixes obrig\u00e1ndolles a abrir o peteiro."}
{"id": "122352", "revid": "1308", "url": "https://gl.wikipedia.org/wiki?curid=122352", "title": "Phalacrocorax carbo", "text": ""}
{"id": "122353", "revid": "109216", "url": "https://gl.wikipedia.org/wiki?curid=122353", "title": "Pa\u00ed\u00f1o gallado", "text": "O pa\u00ed\u00f1o gallado (\"Oceanodroma leucorhoa\") \u00e9 unha ave da familia Hydrobatidae.\nCaracter\u00edsticas.\nCaracter\u00edzase pola s\u00faa cor semellante \u00e1 do tisne, a s\u00faa mancha de cor branca na parte superior \u00e1 cola, e polas s\u00faas pequenas dimensi\u00f3ns: mide 20 cm de lonxitude, 45\u00a0cm de envergadura e pesa tan s\u00f3 45 g.\nVive en mar aberto, penetr\u00e1ndose s\u00f3 na costa para criar, e, a\u00ednda as\u00ed, de noite. Durante as treboadas pode ser arrastrado a terra.\nO seu ni\u00f1o \u00e9 unha cavidade entre as rochas; un membro da parella ch\u00f3ca o ovo, mentres o outro est\u00e1 no mar. S\u00f3 ani\u00f1a unha vez ao ano, de abril a xullo, po\u00f1endo un \u00fanico ovo.\nAlim\u00e9ntase de medusas, invertebrados mari\u00f1os e restos de peixes.\nCr\u00eda nas illas do noroeste de Europa. \u00c9 propio do oc\u00e9ano Atl\u00e1ntico norte, mais escaso no mar do Norte."}
{"id": "122354", "revid": "5863", "url": "https://gl.wikipedia.org/wiki?curid=122354", "title": "Medusa", "text": "A medusa, augamar ou aguamar \u00e9 un animal invertebrado que pertence \u00f3 grupo dos cnidarios. At\u00f3panse en todos os oc\u00e9anos do planeta, dende a superficie at\u00e9 as profundidades. Algunhas medusas habitan en auga doce. As medusas vagaron polos mares dende hai 500 mill\u00f3ns de anos, ou se cadra, dende hai 700 mill\u00f3ns ou m\u00e1is. As especies actuais presentan unha morfolox\u00eda moi semellante \u00e1s especies f\u00f3siles.\nViven afastadas da costa, pero poden achegarse en cantidades variables por mor das correntes de auga. A chegada de medusas \u00e1 costa \u00e9 un fen\u00f3meno natural que se produce durante a primavera e o ver\u00e1n."}
{"id": "122356", "revid": "1308", "url": "https://gl.wikipedia.org/wiki?curid=122356", "title": "Oceanodroma leucorhoa", "text": ""}
{"id": "122359", "revid": "89787", "url": "https://gl.wikipedia.org/wiki?curid=122359", "title": "Econom\u00eda de Palau", "text": "A econom\u00eda de Palau depende fortemente do turismo, da agricultura de subsistencia e da pesca. O goberno \u00e9 o principal empregador da forza de traballo, confiando fortemente na axuda financeira dos Estados Unidos.\nA moeda do pa\u00eds \u00e9 o d\u00f3lar americano."}
{"id": "122360", "revid": "89787", "url": "https://gl.wikipedia.org/wiki?curid=122360", "title": "Joel Anthony", "text": "Joel Vincent Anthony, nado o 9 de agosto de 1982 en Montreal, Quebec, \u00e9 un xogador profesional de baloncesto canadense que xoga nos San Antonio Spurs da National Basketball Association (NBA). Mide 2,06 metros e xoga de pivote.\nTraxectoria deportiva.\nUniversidade.\nAnthony asistiu ao Pensacola Junior College antes do seu paso pola NCAA, onde en 2004 foi elixido no mellor quinteto da s\u00faa conferencia tras facer 9,0 puntos, 7,0 rebotes e 3,5 tap\u00f3ns por partido. Ao ano seguinte pasou \u00e1 Universidade de Nevada-Las Vegas, onde no seu \u00fanico ano no equipo fixo 1,9 puntos, 2,7 rebotes e 1,6 tap\u00f3ns, sendo o mellor do seu equipo neste \u00faltimo aspecto. O seu ano s\u00e9nior non xogou, malia adestrar co equipo, ao ser o quinto ano que \u00eda \u00e1 universidade.\nProfesional.\nNon foi inclu\u00eddo no Draft da NBA, pero a pesar diso logrou o seu primeiro contrato coma profesional cos Miami Heat, onde na tempada 2007-08 tan s\u00f3 disputou uns poucos minutos en 24 partidos. Na tempada 2008-09, Anthony gozou de m\u00e1is minutos de xogo, pero empeorou os seus rexistros de puntos e de rebotes con respecto \u00e1 tempada anterior.\nO 15 de xaneiro de 2014, completouse un traspaso entre tres equipos, os Heat, os Golden State Warriors e os Boston Celtics. Os Heat mandaron a Anthony \u00f3s Celtics, e a cambio recibiron a Toney Douglas dos Warriors. Ademais, no mesmo traspaso, os Celtics mandaron a MarShon Brooks e a Jordan Crawford \u00f3s Warriors, recibindo a cambio unha futura elecci\u00f3n protexida do Draft de Philadelphia que fora enviada a Miami nun traspaso anterior, e unha elecci\u00f3n da segunda rolda do Draft de 2016 dos Heat.\nO 17 de outubro de 2014, Anthony foi traspasado \u00f3s Detroit Pistons a cambio de Will Bynum."}
{"id": "122362", "revid": "5807915", "url": "https://gl.wikipedia.org/wiki?curid=122362", "title": "The City Watch", "text": "A Ankh-Morpork City Watch \u00e9 un corpo de polic\u00eda ficticio dentro da saga de libros \"Discworld\", escritos por Terry Pratchett. Esta aloxada na Cidade-Estado de Ankh-Morpork no Discworld. A\u00ednda que nun principio o autor quisolle dar un papel menor nas novelas \u00f3 final tiveron a s\u00faa propia saga (actualmente hai sete novelas nas que son protagonistas).\nMembros.\nOs membros principais son:\nTen un impedimento na fala (para os est\u00e1ndares dun Igor) e, \u00e1s veces, esquece sesear. Vimes empregouno polas s\u00faas habilidades de cirurxi\u00e1n, que superan amplamente \u00e1 da maior\u00eda dos m\u00e9dicos da cidade (xa que os seus pacientes sobreviven, e no usa brea quente nin samesugas para curalos)."}
{"id": "122363", "revid": "1576", "url": "https://gl.wikipedia.org/wiki?curid=122363", "title": "Chevr\u00f3n", "text": "Un chevr\u00f3n, \u00e9 un s\u00edmbolo usado na her\u00e1ldica e que ten a forma dun comp\u00e1s. Habitualmente o v\u00e9rtice superior deste comp\u00e1s acostuma situarse no centro do escudo, a\u00ednda que en certas disposici\u00f3ns despr\u00e1zase ata o seu bordo superior. As s\u00faas patas ap\u00f3ianse nos v\u00e9rtices inferiores do rect\u00e1ngulo no que o escudo se inscribe. O seu significado era o de \"protecci\u00f3n\" ou de \"inspiradores de aqueles que fan grandes obras pola fe\".\nXa sexa na s\u00faa representaci\u00f3n orixinal ou invertida, \u00e9 un s\u00edmbolo moi utilizado para a distinci\u00f3n de rangos militares."}
{"id": "122364", "revid": "1131", "url": "https://gl.wikipedia.org/wiki?curid=122364", "title": "Corval", "text": "O top\u00f3nimo Corval pode referirse a:"}
{"id": "122366", "revid": "785", "url": "https://gl.wikipedia.org/wiki?curid=122366", "title": "Foxo", "text": "Un foxo \u00e9 unha cavidade de forma arredondada que se fai no terreo: focha, fochanca. Tam\u00e9n pode ser unha gabia ou cuneta, cada un dos sucos fondos que est\u00e1n a ambos os lados dunha estrada.\nComo top\u00f3nimo pode referirse a:"}
{"id": "122367", "revid": "56817", "url": "https://gl.wikipedia.org/wiki?curid=122367", "title": "Bunky\u014d", "text": "Bunky\u014d (\u6587\u4eac\u533a, \u3076\u3093\u304d\u3087\u3046\u304f, \"Bunky\u014d-ku\") \u00e9 un barrio especial da prefectura de Toquio, no Xap\u00f3n. Est\u00e1 situada no sur da rexi\u00f3n de Kanto e ao leste da prefectura, na parte leste da illa de Honshu. A s\u00faa superficie \u00e9 de 11,31\u00a0km\u00b2 e a poboaci\u00f3n de 199.310 habitantes (2009) e ten unha densidade de poboaci\u00f3n de 17.620 hab./km\u00b2.\nO barrio de Bunky\u014d limita cos barrios de Shinjuku, Toshima, Kita, Arakawa, Tait\u014d e Chiyoda."}
{"id": "122368", "revid": "89787", "url": "https://gl.wikipedia.org/wiki?curid=122368", "title": "Tait\u014d", "text": "Tait\u014d (\u53f0\u6771\u533a, \u305f\u3044\u3068\u3046\u304f, \"Tait\u014d-ku\") \u00e9 un barrio especial da prefectura de Toquio, no Xap\u00f3n. Est\u00e1 situado \u00f3 sur da rexi\u00f3n de Kanto e \u00f3 leste da prefectura, na parte leste da illa de Honshu. A s\u00faa superficie \u00e9 de 10,08\u00a0km\u00b2 e a poboaci\u00f3n de 173.663 habitantes (2009) e ten unha densidade de poboaci\u00f3n de 17.230 hab./km\u00b2.\nO barrio de Tait\u014d limita cos barrios de Bunky\u014d, Arakawa, Sumida, Ch\u016b\u014d e Chiyoda."}
{"id": "122369", "revid": "89787", "url": "https://gl.wikipedia.org/wiki?curid=122369", "title": "Sumida", "text": "Sumida (\u58a8\u7530\u533a, \u3059\u307f\u3060\u304f, \"Sumida-ku\") \u00e9 un barrio especial da prefectura de Toquio no Xap\u00f3n. Est\u00e1 situada \u00f3 sur da rexi\u00f3n de Kant\u014d e \u00f3 leste da prefectura, na parte leste da illa de Honsh\u016b. A s\u00faa superficie \u00e9 de 13,75\u00a0km\u00b2 e a poboaci\u00f3n de 243.678 habitantes (2009) e ten unha densidade de poboaci\u00f3n de 17.720 h/km\u00b2.\nO barrio de Sumida limita cos barrios de Tait\u014d, de Arakawa, de Adachi, de Katsushika, de Edogawa, de K\u014dt\u014d e de Ch\u016b\u014d."}
{"id": "122373", "revid": "22570", "url": "https://gl.wikipedia.org/wiki?curid=122373", "title": "Rafael Areses Vidal", "text": "Rafael Areses Vidal, nado en Tui en 1878 e finado o 7 de decembro de 1953, foi un enxe\u00f1eiro de montes galego.\nTraxectoria.\nEn 1902 ingresou no Corpo de Enxe\u00f1eiros de Montes. Como membro do Distrito Forestal de Pontevedra-A Coru\u00f1a promoveu a reforestaci\u00f3n do monte Aloia, creando en 1906 o Viveiro Forestal de Areas, no monte de Seixos Albos, o primeiro das s\u00faas caracter\u00edsticas de Galicia. En 1909 encetou as primeiras plantaci\u00f3ns oficiais en Oia, Tui, A Guarda (no monte de Santa Trega), Baiona ou Ponteareas, malia contar cunha importante oposici\u00f3n veci\u00f1al pola diminuci\u00f3n das zonas dedicadas ao pasto. As subministraci\u00f3ns dende este viveiro forestal impulsaron a extensi\u00f3n dos pi\u00f1eiros en Galicia.\nEn 1917 foi trasladado ao Distrito de Ourense-Lugo, continuando a s\u00faa angueira de promoci\u00f3n da repoboaci\u00f3n mediante a creaci\u00f3n de viveiros e casas forestais. Formou parte do comit\u00e9 organizador do Congreso Forestal Galego de 1920 para o que preparou unha Memoria T\u00e9cnica que incorporaba o Plan Provincial para a Repoboaci\u00f3n Forestal de Pontevedra. A partir de 1927 dirixiu a execuci\u00f3n do mesmo a instancias da Deputaci\u00f3n de Pontevedra, presidida por Daniel de la Sota.\nLogo da Guerra Civil ocupou diversos cargos en Madrid e Valencia, sendo nomeado en 1945 Presidente de Secci\u00f3n do Consello Superior de Montes.\nRafael Areses salientou polo seu compromiso no estudo e a divulgaci\u00f3n da riqueza forestal de Galicia. Promoveu repoboaci\u00f3ns baseadas en especies de crecemento r\u00e1pido e quendas de curta curtos, especialmente cos diversos tipos de pi\u00f1eiros. Por\u00e9n, a s\u00faa concepci\u00f3n dun monte cun espazo de desfrute p\u00fablico vinculado a un aproveitamento forestal e o desenvolvemento econ\u00f3mico conseguinte, \u00e9 unha idea moi pr\u00f3xima aos actuais conceptos de sostibilidade.\nTen adicada unha r\u00faa na cidade de Pontevedra, \"Paseo Enxe\u00f1eiro Rafael Areses\", que percorre a beira do r\u00edo L\u00e9rez xunto ao Pazo da Cultura."}
{"id": "122374", "revid": "1131", "url": "https://gl.wikipedia.org/wiki?curid=122374", "title": "Rafael Areses", "text": ""}
{"id": "122378", "revid": "1131", "url": "https://gl.wikipedia.org/wiki?curid=122378", "title": "O Penso", "text": ""}
{"id": "122379", "revid": "1888", "url": "https://gl.wikipedia.org/wiki?curid=122379", "title": "Deputaci\u00f3n provincial de Pontevedra", "text": ""}
{"id": "122380", "revid": "23204", "url": "https://gl.wikipedia.org/wiki?curid=122380", "title": "Lobamba", "text": "Lobamba \u00e9 unha cidade africana, capital tradicional e sede do poder lexislativo de Eswatini, as\u00ed como residencia da ra\u00ed\u00f1a nai.\nLobamba est\u00e1 situada no oeste do pa\u00eds, no Val de Ezulwini, a 16\u00a0km da capital Mbabane. A poboaci\u00f3n \u00e9 de aproximadamente 5.800 habitantes. Constru\u00edda en 1830 polo rei Sobhuza I, converteuse no \"kraal\" real, constru\u00edndose al\u00ed o Palacio do Estado de Embo, onde o rei recibe en audiencia. Tam\u00e9n ten a s\u00faa sede na cidade o Museo Nacional Suaci e o Parlamento."}
{"id": "122383", "revid": "1822", "url": "https://gl.wikipedia.org/wiki?curid=122383", "title": "Chiroptera", "text": ""}
{"id": "122385", "revid": "56817", "url": "https://gl.wikipedia.org/wiki?curid=122385", "title": "Katsushika", "text": "Katsushika (\u845b\u98fe\u533a, \u304b\u3064\u3057\u304b\u304f, \"Katsushika-ku\") \u00e9 un barrio especial da prefectura de Toquio no Xap\u00f3n. Est\u00e1 situado \u00f3 sur da rexi\u00f3n de Kant\u014d e \u00f3 leste da prefectura, na parte leste da illa de Honsh\u016b. A s\u00faa superficie \u00e9 de 34,84\u00a0km\u00b2 e a poboaci\u00f3n de 431.283 habitantes (2009) e ten unha densidade de poboaci\u00f3n de 12.380 h/km\u00b2.\nO barrio de Katsushika limita cos barrios de Adachi, de Sumida e de Edogawa (son da prefectura de Toquio); cos concellos de Yashio, de Misato (son da prefectura de Saitama); e de Matsudo (da prefectura de Chiba)."}
{"id": "122387", "revid": "5312", "url": "https://gl.wikipedia.org/wiki?curid=122387", "title": "Suginami", "text": "Suginami (\u6749\u4e26\u533a, \u3059\u304e\u306a\u307f\u304f, \"Suginami-ku\") \u00e9 un barrio especial da prefectura de Toquio no Xap\u00f3n. Est\u00e1 situado no sur da rexi\u00f3n de Kant\u014d e ao leste da prefectura, na parte leste da illa de Honsh\u016b. A s\u00faa superficie \u00e9 de 34,02\u00a0km\u00b2, a poboaci\u00f3n \u00e9 de 542.238 habitantes (2009) e ten unha densidade de poboaci\u00f3n de 15.940 h/km\u00b2.\nO barrio de Suginami limita cos barrios de Nerima, Nakano, Shibuya e Setagaya; e cos concellos de Musashino e Mitaka."}
{"id": "122391", "revid": "5312", "url": "https://gl.wikipedia.org/wiki?curid=122391", "title": "Nerima", "text": "Nerima (\u7df4\u99ac\u533a, \u306d\u308a\u307e\u304f, \"Nerima-ku\") \u00e9 un barrio especial da prefectura de Toquio no Xap\u00f3n. Est\u00e1 situado \u00f3 sur da rexi\u00f3n de Kant\u014d e \u00f3 leste da prefectura, na parte leste da illa de Honsh\u016b. A s\u00faa superficie \u00e9 de 48,16\u00a0km\u00b2, a poboaci\u00f3n \u00e9 de 712.783 habitantes (2009) e ten unha densidade de poboaci\u00f3n de 14.800 h/km\u00b2.\nO barrio de Nerima limita cos barrios de Itabashi, Toshima, Nakano e Suginami; cos concellos de Musashino, Nishit\u014dky\u014d (que son da prefectura de Toquio); Niiza, Asaka e Wak\u014d (que son da prefectura de Saitama)."}
{"id": "122392", "revid": "83328", "url": "https://gl.wikipedia.org/wiki?curid=122392", "title": "Ferreiros", "text": " \nO top\u00f3nimo galego Ferreiros pode referirse a:\nPara as persoas que te\u00f1en por oficio traballar o ferro e outros metais\u02d0"}
{"id": "122393", "revid": "5312", "url": "https://gl.wikipedia.org/wiki?curid=122393", "title": "Date, Fukushima", "text": "Date (\u4f0a\u9054\u5e02, \u3060\u3066\u3057, \"Date-shi\") \u00e9 un concello da prefectura de Fukushima no Xap\u00f3n. Est\u00e1 situado ao sur da rexi\u00f3n de T\u014dhoku e ao nord\u00e9s da prefectura, e ao leste da illa de Honsh\u016b. A s\u00faa superficie \u00e9 de 265,10\u00a0km\u00b2, a poboaci\u00f3n \u00e9 de 66.612 habitantes (2009) e ten unha densidade de poboaci\u00f3n de 251 h/km\u00b2.\nO concello de Date limita cos concellos de Kunimi, K\u014dri, Fukushima, Kawamata, Iitate, S\u014dma (que son da prefectura de Fukushima); de Shiroishi e Marumori (que son da prefectura de Miyagi).\nHistoria.\nA cidade de Date foi fundada pola fusi\u00f3n de 5 concellos de vilas do distrito de Date (\"Date\", \"Yanagawa\", \"Hobara\", \"Ry\u014dzen\" e \"Tsukidate\") no ano 2006."}
{"id": "122394", "revid": "56817", "url": "https://gl.wikipedia.org/wiki?curid=122394", "title": "Sukagawa", "text": "Sukagawa (\u9808\u8cc0\u5ddd\u5e02, \u3059\u304b\u304c\u308f\u3057, \"Sukagawa-shi\") \u00e9 un concello da prefectura de Fukushima no Xap\u00f3n. Est\u00e1 situado ao sur da rexi\u00f3n de T\u014dhoku e no centro da prefectura, e ao leste da illa de Honsh\u016b. A s\u00faa superficie \u00e9 de 279,55\u00a0km\u00b2 e a poboaci\u00f3n de 79.616 habitantes (2009) e ten unha densidade de poboaci\u00f3n de 285 h/km\u00b2.\nO concello de Sukagawa limita cos concellos de K\u014driyama, de Ten'ei, de Kagamiishi, de Tamakawa e de Hirata."}
{"id": "122395", "revid": "53733", "url": "https://gl.wikipedia.org/wiki?curid=122395", "title": "Econom\u00eda de Vietnam", "text": "Nos \u00faltimos 30 anos, Vietnam tivo que recuperarse da guerra, da perda da axuda econ\u00f3mica do bloque sovi\u00e9tico e da planificaci\u00f3n econ\u00f3mica socialista. En 1986 durante o 6\u00b0 Congreso do Partido Comunista, abandonouse formalmente a programaci\u00f3n econ\u00f3mica marxista e adopt\u00e1ronse reformas de econom\u00eda de mercado co\u00f1ecidas como \"Doi Moi\" (renovaci\u00f3n)."}
{"id": "122397", "revid": "98629", "url": "https://gl.wikipedia.org/wiki?curid=122397", "title": "Roca (hom\u00f3nimos)", "text": "Uhha roca \u00e9 un apeiro para fiar.\nAmais, como top\u00f3nimo pode referirse a:\nAmais, como apelido pode referirse a:"}
{"id": "122398", "revid": "89787", "url": "https://gl.wikipedia.org/wiki?curid=122398", "title": "Carr\u00e1n \u00e1rtico", "text": "O carr\u00e1n \u00e1rtico, de nome cient\u00edfico Sterna paradisaea , \u00e9 unha ave mari\u00f1a da familia dos est\u00e9rnidos. Esta ave ten unha distribuci\u00f3n circumpolar; cr\u00eda en colonias no \u00c1rtico e en rexi\u00f3ns sub\u00e1rticas de Europa, Asia e Norteam\u00e9rica, (cun l\u00edmite meridional na Breta\u00f1a ou Massachusetts). Esta especie \u00e9 unha gran migradora, e vese sometida a dous ver\u00e1ns por ano cando migra dos seus terreos de cr\u00eda boreais at\u00e9 os oc\u00e9anos pr\u00f3ximos \u00e1 Ant\u00e1rtida, e durante o seu regreso (uns 38.600\u00a0km) cada ano. Tr\u00e1tase da migraci\u00f3n regular m\u00e1is longa de todos os animais co\u00f1ecidos.\nOs carr\u00e1ns \u00e1rticos son aves de tama\u00f1o mediano. Miden entre 33 e 39 cent\u00edmetros de longo e te\u00f1en unha envergadura de 76\u201385\u00a0cm. As s\u00faas plumas son principalmente grises e brancas, cunhas patas vermellas e un peteiro tam\u00e9n vermello, tan longo coma a testa, recto, cunha uni\u00f3n pronunciada das ramas mandibulares; ten unha fronte branca, unha caluga e p\u00edleos negros con raias brancas, e unhas fazulas brancas. O manto gris mide 305\u00a0mm, e as esc\u00e1pulas son marr\u00f3ns, con algunhas puntas brancas. A parte superior das \u00e1s \u00e9 gris co bordo de cor branca, e o pescozo \u00e9 completamente branco, ao igual co lombo. A cola, notablemente bifurcada, \u00e9 esbrancuxada con algunhas plumas grises \u00e1 parte exterior. A parte posterior do p\u00edleo ata os orificios auditivos \u00e9 negra.\nOs carr\u00e1ns \u00e1rticos son aves de gran lonxevidade e moitos chegan aos vinte anos de idade. Alim\u00e9ntanse principalmente de peixes e pequenos invertebrados mari\u00f1os. Esta especie \u00e9 abondosa, e est\u00edmase que existe un mill\u00f3n de exemplares. A\u00ednda cando, en xeral, non se co\u00f1ece a evoluci\u00f3n das s\u00faas poboaci\u00f3ns, a explotaci\u00f3n que sufriu no pasado reduciu a abondosidade deste ave especialmente con respecto \u00e1 s\u00faa distribuci\u00f3n nas zonas m\u00e1is meridionais.\nDistribuci\u00f3n e migraci\u00f3n.\nO carr\u00e1n \u00e1rtico ten unha distribuci\u00f3n circumpolar e continua; non se reco\u00f1ecen subespecies. P\u00f3deselle atopar en rexi\u00f3ns costeiras das partes temper\u00e1s fr\u00edas de Norteam\u00e9rica e Eurasia durante o ver\u00e1n setentrional. Mentres inverna no ver\u00e1n meridional, p\u00f3deselle atopar no mar, chegando ao bordo sur do xeo ant\u00e1rtico. A distribuci\u00f3n da especie cobre unha superficie de aproximadamente dous mill\u00f3ns de km2.\nO carr\u00e1n \u00e1rtico \u00e9 c\u00e9lebre pola s\u00faa migraci\u00f3n; voa dende a s\u00faa \u00e1rea de cr\u00eda no \u00c1rtico at\u00e9 a Tierra del Fuego, e despois volta, unha vez ao ano. Esta viaxe de 19.000\u00a0km por traxecto exp\u00f3n \u00e1 ave a dous ver\u00e1ns por ano, polo tanto, a m\u00e1is luz do d\u00eda que calquera outra criatura do planeta. Un carr\u00e1n \u00e1rtico t\u00edpico viaxar\u00e1 ao longo da s\u00faa vida unha distancia equivalente \u00e1 de ir e volver da L\u00faa (uns 800.000\u00a0km). Un exemplo da grande capacidade de voo desta ave por cubrir longas distancias \u00e9 o dun carr\u00e1n \u00e1rtico que foi anelado cando a\u00ednda non emplumara, nas illas Farne de Northumberland (Reino Unido) no ver\u00e1n de 1982, e que chegou a Melbourne (Australia), no mes de outubro do mesmo ano; unha viaxe sobre o mar de m\u00e1is de 22.000\u00a0km s\u00f3 tres meses despois de emplumar. Outro exemplo \u00e9 o dun pito anelado no Labrador (Canad\u00e1) o 23 de xullo del 1928. Foi atopado en Sur\u00e1frica catro meses m\u00e1is tarde.\nOs carr\u00e1ns \u00e1rticos adoitan comezar a s\u00faa faza\u00f1a migratoria cando o d\u00eda se torna m\u00e1is curto en direcci\u00f3n ao c\u00edrculo polar ant\u00e1rtico onde os d\u00edas se comezan a alongar, voando a unha grande distancia da costa. Polo tanto, f\u00f3ra da \u00e9poca de apareamento s\u00f3 raramente poden verse dende terra firme.\nEstado de conservaci\u00f3n.\nEn certos estados os carr\u00e1ns \u00e1rticos son considerados especies ameazadas ou vulnerables. Tam\u00e9n son unha das especies inclu\u00eddas no AEWA. A especie entrou en declive a Nova Inglaterra a finais do s\u00e9culo XIX debido \u00e1 caza promovida pola industria t\u00e9xtil. Actualmente contin\u00faase explotando ao oeste de Groenlandia, onde a especie v\u00e9n minguando en poboaci\u00f3n dende a d\u00e9cada de 1950.\nNa zona m\u00e1is meridional da s\u00faa \u00e1rea de distribuci\u00f3n, as poboaciones de carr\u00e1n \u00e1rtico at\u00f3panse en regresi\u00f3n. Gran parte disto d\u00e9bese \u00e1 falla de alimentos. Malia isto, a distribuci\u00f3n destes paxaros esp\u00e1llase por zonas moi afastadas, e non semella haber ningunha tendencia de mingua na poboaci\u00f3n global.\nDende o ano 1988, a Birdlife International catalogou a especie nun nivel de risco baixo, e est\u00edmas que a s\u00faa poboaci\u00f3n mundial \u00e9 de aproximadamente un mill\u00f3n de individuos.\nFilatelia.\nO carr\u00e1n \u00e1rtico aparece en selos de varios pa\u00edses e dependencias. Son exemplos de dependencias as illas \u00c5land, Alderney e mailas illas Feroe. Entre os pa\u00edses, hai selos propios do Canad\u00e1, Finlandia, Islandia e Cuba."}
{"id": "122399", "revid": "1308", "url": "https://gl.wikipedia.org/wiki?curid=122399", "title": "Sterna paradisaea", "text": ""}
{"id": "122401", "revid": "89787", "url": "https://gl.wikipedia.org/wiki?curid=122401", "title": "Carr\u00e1n com\u00fan", "text": "O carr\u00e1n com\u00fan (\"Sterna hirundo\") \u00e9 unha especie de ave Charadriiforme da familia Sternidae. \u00c9 unha ave mari\u00f1a de distribuci\u00f3n circumpolar en rexi\u00f3ns temper\u00e1s e sub\u00e1rticas de Europa, Asia, leste e centro de Norteam\u00e9rica. \u00c9 un gran migrador, pasando o inverno en oc\u00e9anos tropicais e subtropicais. \u00c9 \u00e1s veces co\u00f1ecido coma andori\u00f1a de mar.\nCaracter\u00edsticas.\nEste \u00e9 un carr\u00e1n de tama\u00f1o medio, 34\u201337\u00a0cm de longo e 70\u201380\u00a0cm coas \u00e1s estendidas. Conf\u00fandese doadamente co semellante carr\u00e1n \u00e1rtico (\"Sterna paradisaea\") e o carr\u00e1n rosado (\"Sterna dougallii\").\nO seu fino e afiado peteiro \u00e9 vermello con extremos escuros. As longas patas son tam\u00e9n vermellas. Sobre as \u00e1s ten unha cu\u00f1a primaria escura, a diferenza do carr\u00e1n \u00e1rtico, no cal \u00e9 gris uniforme. A s\u00faa longa cola est\u00e9ndese s\u00f3 ata a punta das \u00e1s cando a ave est\u00e1 parada, a diferenza do carr\u00e1n \u00e1rtico e rosado, nos cales excede a punta das \u00e1s. Non \u00e9 tan p\u00e1lido coma o carr\u00e1n rosado, e ten \u00e1s m\u00e1is longas.\nNo inverno, a fronte e a parte ventral son brancas. Os carr\u00e1ns com\u00fans xoves pos\u00faen unha extensa coloraci\u00f3n de cor xenxibre e carecen do aspecto escamoso dos carr\u00e1ns rosados xuven\u00eds.\nO canto \u00e9 un claro \"pip-pip\", coma o carr\u00e1n \u00e1rtico pero m\u00e1is lento e menos estridente.\nReproduci\u00f3n.\nPo\u00f1en de 2-4 ovos. \u00c9 moi defensivo para co seu ni\u00f1o e cr\u00edas novas e ataca aos humanos e outros depredadores grandes, mais a diferenza do m\u00e1is agresivo carr\u00e1n \u00e1rtico raramente bate ao intruso, usualmente desvi\u00e1ndose no \u00faltimo instante.\nAlimentaci\u00f3n.\nEsta especie alim\u00e9ntase en colonias nas costas e illas e frecuentemente na terra en lagos de auga doce. Como todos os carr\u00e1ns, o carr\u00e1n com\u00fan alim\u00e9ntase guind\u00e1ndose \u00e1 auga para apa\u00f1ar peixes no mar ou en lagos de auga doce e grandes r\u00edos. Usualmente merg\u00fallase directamente, e non asom\u00e1ndose como fai o carr\u00e1n \u00e1rtico. A oferta do macho de peixe \u00e1 femia \u00e9 parte do ritual de apareamento. Os carr\u00e1ns com\u00fans acadan unha idade de 23 anos ou m\u00e1is nalgunhas ocasi\u00f3ns.\nConservaci\u00f3n.\nO carr\u00e1n com\u00fan \u00e9 unha das especies para as cales apl\u00edcase o \"Acordo para a Conservaci\u00f3n de Aves Mar\u00edtimas Migratorias Africanas-Asi\u00e1ticas\" (EAWA).\nSubespecies.\nCo\u00f1\u00e9cense catro subespecies de carr\u00e1n com\u00fan:"}
{"id": "122402", "revid": "1308", "url": "https://gl.wikipedia.org/wiki?curid=122402", "title": "Sterna hirundo", "text": ""}
{"id": "122406", "revid": "1888", "url": "https://gl.wikipedia.org/wiki?curid=122406", "title": "Moncho de Fidalgo", "text": "Jos\u00e9 Ramom Rodrigues Fernandes, m\u00e1is co\u00f1ecido polo pseud\u00f3nimo de Moncho de Fidalgo, nado en Penaxubeira (A Cervela, O Incio) o 13 de xu\u00f1o de 1955, \u00e9 un escritor galego.\nTraxectoria.\nEstudou Electr\u00f3nica Industrial en Lugo e Enxe\u00f1ar\u00eda Industrial T\u00e9cnica en Madrid. En 1979 foi elixido concelleiro do concello do Incio polo BNPG. Publicou a s\u00faa primeira obra no 1983, \"O sereno, Um guerrilheiro em Estalinegrado\" (Atria Edici\u00f3ns). No 1985 sa\u00edu \"Seguindo o caminho do vento\", no que se reflicte a xuventude galega nos \u00faltimos tempos da ditadura de Franco. No 1987 publicou \"Contos de fada en do maior\". No 1989, \"Luzia, ou o canto das sereias\". En 1996 publicou \"Contos de Outono\". En 2018 \"Hist\u00f3ria das nossas vidas,\" unha novela rom\u00e1ntica\".\"\nNo Bolet\u00edn \"Renova\u00e7\u00e3o\" publicou en 2002 e 2003 \"Eu vi queimar Sarajevo\", \"Hist\u00f3rias do pret\u00e9rito, Sonho ou pesadelo?\" (relato curto), \"O Senhor Argis\", \"Ao Daniel de Ferreiro, meu amigo\", \"Quem voltasse \u00e0queles tempos de garoto\", \"Um velho escritor\" (relato curto).\nTen publicado en \"Ag\u00e1lia\", \"N\u00f3s\", \"Cadernos do Povo\", \"Bisbarra\", \"B\u00fassola\", \"Jornal de Letras\", \"A Nosa Terra\", \"Renova\u00e7\u00e3o\", \"Gralha\", \"Tempo\", \"El Correo Gallego\" e \"La Voz de Galicia\".\n\u00c9 membro da Academia Galega da L\u00edngua Portuguesa e da AGAL.\nFoi danzante moitos anos nas danzas tradicionais da Cervela."}
{"id": "122407", "revid": "98629", "url": "https://gl.wikipedia.org/wiki?curid=122407", "title": "Econom\u00eda de Armenia", "text": "Despois de varios anos de crecemento econ\u00f3mico de dous d\u00edxitos, a Armenia afrontou unha forte recesi\u00f3n o ano de 2009, con seu PIB retra\u00edndose 14% aquel ano. A ca\u00edda no sector de construci\u00f3n civil e nas remesas de traballadores armenios no exterior foron as principais causas da retraci\u00f3n. A econom\u00eda comezou a recuperarse en 2010 con case 5% de crecemento.\nDurante o per\u00edodo sovi\u00e9tico cunha econom\u00eda planificada, a Armenia desenvolveu unha forte industria, fornecendo m\u00e1quinas-ferramenta, t\u00e9xtiles e outros manufacturados, como produtos qu\u00edmicos, electr\u00f3nicos, procesamento de alimentos e caucho sint\u00e9tico \u00e1s rep\u00fablicas-irm\u00e1s. Desde a independencia o 1991 o pa\u00eds ten se volto para unha agricultura en pequena escala, afastandose do complexo agroindustrial da era sovi\u00e9tica. Ten tam\u00e9n feito moitas reformas, inclu\u00edndo privatizaci\u00f3ns, reformas nos prezos e prudentes reformas fiscais."}
{"id": "122409", "revid": "89787", "url": "https://gl.wikipedia.org/wiki?curid=122409", "title": "Econom\u00eda de Xeorxia", "text": "A econom\u00eda de Xeorxia creceu aproximadamente o 10 % entre o 2006 e o 2007 grazas \u00f3s investimentos estranxeiros e \u00e1s despesas do goberno. A pesar diso, o 2008 o crecemento caeu a menos de 3 % ao ano, posibelmente ser\u00e1 a\u00ednda menor o 2009.\nTradicionalmente, a s\u00faa econom\u00eda est\u00e1 baseada na agricultura de uva, froitas c\u00edtricas e abel\u00e1, na miner\u00eda de manganeso, cobre e ouro, e unha pequena industria que produce bebidas con e sen alcohol, metais, m\u00e1quinas e produtos qu\u00edmicos. O pa\u00eds importa case todo o petr\u00f3leo e gas natural que necesita, e a s\u00faa principal fonte de enerx\u00eda \u00e9 a hidr\u00e1ulica."}
{"id": "122411", "revid": "5863", "url": "https://gl.wikipedia.org/wiki?curid=122411", "title": "Gary Thain", "text": "Gary Thain, nado en Christchurch o 15 de maio de 1948 e finado en Londres o 8 de decembro de 1975, foi un baixista neozeland\u00e9s de rock.\n\u00c9 co\u00f1ecido polo seu traballo con Uriah Heep e a banda Keef Hartley. Un dos m\u00e1is baixistas de rock m\u00e1is dotados dos anos setenta. O seu estilo, poderoso, r\u00e1pido e mel\u00f3dico, deu nova vida \u00e1s pezas de Uriah Heep, en \u00f3ptima colaboraci\u00f3n co bater\u00eda Lee Kerslake. Orixinalmente membro da banda Keef Hartley, convenc\u00e9rono para formar parte de Uriah Heep durante a xira de \"Look At Yourself\"; gravou con eles \"Demons and Wizards\" (1972), \"The Magician's Birthday\" (1972), \"Live\" (1973), \"Sweet Freedom\" (1973) \"Live at Shepperton\" (1974) e \"Wonderworld\" (1975).\nTraxectoria.\nInicios.\nEmpezou a tocar cando o seu pai, quen vista a s\u00faa paix\u00f3n, mercoulle un baixo cando fixo catorce anos. Despois de rematar os seus estudos converteuse no baixista do Plainsman, un local onde se tocaba blues dun xeito particular: os cantantes chegaban sen grupo ning\u00fan, e os instrumentistas do local acompa\u00f1\u00e1banos. Isto fac\u00eda que tivesen que aprender novas m\u00fasicas todos os d\u00edas. Despois desta experiencia, pasou a traballar nun garaxe en Christchurch que hoxe \u00e9 un verdadeiro museo na s\u00faa honra. Estivo en Australia durante un ano e, a continuaci\u00f3n, marchou a Inglaterra para unirse \u00e1s fileiras do seu primeiro grupo profesional New Nadir. A principios de 1968, New Nadir gravou un \u00e1lbum para Witchseason que, no entanto, nunca sa\u00edu \u00f3 mercado. En 1970 Joe Boyd gravou un \u00e1lbum con artistas da Witchseason utilizando unha peza de New Nadir, cantada por Elton John e David Byron. En 1968 New Nadir desf\u00edxose e Gary Thain uniuse a The Keef Hartley Band, onde, ademais de tocar o baixo, cantou como solista unha peza intitulada \"You Say You're Together Now\"; con eles tocou no concerto de Woodstock en 1969. En 1970 Gary Thain participou no \u00e1lbum \"Fiends And Angles\" de Martha Vel\u00e9z. Continuou, entrementes nas fileiras da Keef Hartley Band ata o \u00e1lbum \"72nd Brave\" - que incl\u00fae tam\u00e9n unha peza composta por el. En 1971, Gary tocou no \u00e1lbum Bright City de Miller Anderson, e con el ingresou nese ano na Pete York Persussion Band, que rompe pouco tempo despois.\nUriah Heep.\nFoi nesta altura que Gary recibiu unha chamada de Ken Hensley solicit\u00e1ndoo para unirse \u00f3 grupo Uriah Heep. \u00d3 primeiro Gary non estaba convencido como o seu amigo Mark Clarke dix\u00e9ralle que non quer\u00eda seguir cos Uriah Heep. A incerteza, por\u00e9n, durou pouco como Gary Thain uniuse \u00e1 xira por Am\u00e9rica dos Uriah Heep como o baixista do grupo. Nun concerto en Dallas o 15 de setembro de 1974 sufriu unha descarga el\u00e9ctrica, permaneceu no hospital tres semanas. Alg\u00fan tempo despois volveu a se unir \u00e1 banda, pero o seu consumo de hero\u00edna impediulle continuar con eles. O 8 de decembro de 1975 a s\u00faa moza, Yoko, atopouno morto no seu apartamento por unha sobredose.\nDiscograf\u00eda (sinxelos).\nThe Strangers.\n- A Side: \"My Blue Heaven\"\n- B Side: \"The Dark At The Top Of The Stairs\" \n- A Side: \"Pretend\"\n- B Side: \"Alright\" \n- A Side: \"Can't Help Forgiving You\" \n- B Side: \"I'll Never Be Blue\"\nThe Secrets.\n- A Side: \"It's You\" \n- B Side: \"You're Wrong\" \nChampion Jack Dupree.\n- A Side: \"Ba La Fouche\" (MT/Jack Dupree)\n- B Side: \"Kansas City\" (Jerry Leiber/Mike Stoller)\nMartha Vel\u00e9z.\n- A Side: \"Tell Mama\"\n- B Side: \"Swamp Man\"\nKeef Hartley Band.\n- A Side: \"Don't be afraid\"\n- B Side: \"Hickory\"\n- A Side: \"Halfbread\"\n- B Side: \"Waiting around\"\n- A Side:\" Just to cry\"\n- B Side: \"Leave it 'til the morning\"\n- A Side: \"Plain talkin\"\n- B Side: \"We are all the same\"\n1970:\n- A Side: \"Roundabout\"\n- B Side: \"Roundabout pt 2\"\n1973:\n- A Side: \"Dance to the music\"\n- B Side: \"You and Me\""}
{"id": "122416", "revid": "89787", "url": "https://gl.wikipedia.org/wiki?curid=122416", "title": "Monarqu\u00eda espa\u00f1ola", "text": "O termo monarqu\u00eda espa\u00f1ola designa a organizaci\u00f3n pol\u00edtica do Goberno e do Estado en Espa\u00f1a, e cuxa traxectoria vai desde a uni\u00f3n din\u00e1stica dos reinos peninsulares nos descendentes dos Reis Cat\u00f3licos, reform\u00e1ndose durante o novo r\u00e9xime ata a actualidade en Espa\u00f1a, interrompida unicamente nos per\u00edodos da Primeira Rep\u00fablica (1873-1874), a Segunda Rep\u00fablica (1931-1939) e o r\u00e9xime franquista (1936-1975)\nHistoria.\nDurante a Idade Media, os \u00e1rabes conquistaran boa parte da Pen\u00ednsula Ib\u00e9rica. A principios do s\u00e9culo exist\u00edan 3 grandes reinos que lograran expulsar aos musulm\u00e1ns: Castela, Arag\u00f3n e Navarra. O reino de Granada foi o \u00faltimo reduto musulm\u00e1n na Pen\u00ednsula.\nEn 1469, Fernando de Arag\u00f3n e Isabel de Castela contraeron matrimonio, unindo dinasticamente os dous reinos m\u00e1is poderosos. Esta uni\u00f3n de forzas permitiu expulsar aos musulm\u00e1ns de Granada e conquistar Navarra, para incorporar estes territorios \u00e1 Coroa. \nConsid\u00e9rase pois que a Monarqu\u00eda espa\u00f1ola ten a s\u00faa orixe na uni\u00f3n persoal e din\u00e1stica entre Isabel I de Castela e Fernando II de Arag\u00f3n, chamados Reis Cat\u00f3licos (\"Catholicos reges, et principes\") polo papado desde o 4 de maio de 1493 en raz\u00f3n da expulsi\u00f3n da Pen\u00ednsula Ib\u00e9rica do islam e o proxecto evanxelizador do Novo Mundo; e que procuraron levar unha pol\u00edtica de acci\u00f3n com\u00fan.\nConsolidaci\u00f3n.\nXoana I de Castela, filla dos Reis Cat\u00f3licos, herdou a coroa de Castela ao morrer a s\u00faa nai, a ra\u00ed\u00f1a Isabel. O matrimonio de Xoana con Filipe o Fermoso fixo perigar a pol\u00edtica que levaran os Reis Cat\u00f3licos, pero Filipe I morreu prematuramente, e o rei Fernando II de Arag\u00f3n, pai de Xoana, inhabilitouna definitivamente e ocupouse da rexencia castel\u00e1 ata a s\u00faa morte. Ent\u00f3n, Xoana herdou tam\u00e9n o reino de Arag\u00f3n, pero dada a s\u00faa incapacidade, o seu fillo Carlos autoproclamouse rei xunto coa s\u00faa nai nesta conxuntura, o cal foi aceptado polos reinos de Espa\u00f1a; e desta forma Carlos I consolidou a uni\u00f3n persoal de ambas as Coroas, sendo chamado rei Cat\u00f3lico das Espa\u00f1as (\"Hispaniarum Rex Catholicus\") polo papa Le\u00f3n X na bula do 1 de abril de 1516.\nFilipe II, Pr\u00edncipe de Asturias desde 1528, accedeu ao trono por abdicaci\u00f3n do seu pai, e usou en documentos e moedas a f\u00f3rmula abreviada de rei das Espa\u00f1as e de Indias (\"Hispaniarum et Indiarum Rex\"), e tras a Crise sucesoria en Portugal (1580) adquiriu tam\u00e9n a titularidade da Coroa portuguesa.\nCambio de r\u00e9xime.\nA Monarqu\u00eda espa\u00f1ola perde a s\u00faa condici\u00f3n \"monarqu\u00eda absoluta\", e adquire o seu car\u00e1cter de \"monarqu\u00eda parlamentaria\" coa transformaci\u00f3n de Espa\u00f1a nun estado liberal.\nDesde o ano 1833, co pretexto da cuesti\u00f3n din\u00e1stica, suced\u00e9ronse tres guerras civ\u00eds en Espa\u00f1a que balizaron intermitentemente unha parte do s\u00e9culo XIX, onde os constitucionalistas (\u00abcristinos\u00bb, \u00abalfonsinos\u00bb) opu\u00f1an o seu ideario do \u00ab\"estado liberal\"\u00bb contra o \u00ab\"absolutismo\"\u00bb e \u00ab\"foralismo\"\u00bb dos carlistas. A cuesti\u00f3n din\u00e1stica iniciouse cando Fernando VII promulgou a Pragm\u00e1tica Sanci\u00f3n de 1830, que era \u00e1 s\u00faa vez a publicaci\u00f3n da Pragm\u00e1tica Sanci\u00f3n de 1789, co que se anularon as disposici\u00f3ns, que imped\u00edan o acceso ao trono das mulleres ata non esgotarse toda a descendencia masculina, de Filipe V. Deste xeito, o irm\u00e1n do rei Fernando VII, Carlos Mar\u00eda Isidro foi relegado en favor da s\u00faa sobri\u00f1a Isabel, filla do rei; e as\u00ed, se Carlos Mar\u00eda Isidro non tivo inconveniente en renunciar aos seus dereitos en 1830, en 1833 os seus argumentos cambiaran, e cos seus partidarios (\u00abcarlistas\u00bb) iniciou a Primeira Guerra Carlista.\nIsabel II finalmente foi proclamada ra\u00ed\u00f1a, pero a s\u00faa nai a rexente Mar\u00eda Cristina de Borb\u00f3n-D\u00faas Sicilias que se ali\u00f1ou cos liberais, con todo pretende o estatuto Real de 1834 o que deu lugar ao mot\u00edn de La Granja (1836) e a volta ao per\u00edodo constitucional. As\u00ed o artigo 180 da establecer\u00eda o reinado lex\u00edtimo de Isabel II, e o artigo 50 da e o artigo 49 de indican que Isabel II era a lex\u00edtima ra\u00ed\u00f1a das Espa\u00f1as. Desde ent\u00f3n a lexitimidade da monarqu\u00eda espa\u00f1ola foi vinculada coa Constituci\u00f3n de quenda (a\u00ednda que fose \"a posteriori\").\nO sentido patrimonial da uni\u00f3n baixo unha coroa de distintos reinos peninsulares desaparece tam\u00e9n co per\u00edodo constitucional. O cambio non foi brusco, a denominaci\u00f3n de \"Reino\" en singular data desde a Constituci\u00f3n de 1812 (non as\u00ed o Estatuto de Baiona de 1808), pero o territorio denom\u00ednase en plural, \"Espa\u00f1as\", na Constituci\u00f3n de 1812, de 1837 e 1845, coa excepci\u00f3n que xa aparece en singular nas d\u00faas \u00faltimas. Pero na Constituci\u00f3n de 1869, coa afirmaci\u00f3n da Naci\u00f3n espa\u00f1ola, o territorio pasou a denominarse en singular \"Espa\u00f1a\", e as\u00ed seguiu desde ent\u00f3n.\nA monarqu\u00eda como forma xur\u00eddica actual do estado.\nA actual Constituci\u00f3n espa\u00f1ola de 1978 adopta como forma pol\u00edtica do Estado espa\u00f1ol a monarqu\u00eda parlamentaria, segundo aparece expresado no seu artigo 1.\nNo t\u00edtulo II da mesma constituci\u00f3n figura o r\u00e9xime regulador da Coroa, baixo este r\u00f3tulo.\nO actual r\u00e9xime Monarqu\u00eda en Espa\u00f1a re\u00fane os caracteres t\u00edpicos da forma de goberno de Monarqu\u00eda parlamentaria, isto \u00e9:\nPoderes do Rei na Constituci\u00f3n.\nDeben distinguirse dentro das s\u00faas funci\u00f3ns ou poderes:\nDe car\u00e1cter simb\u00f3lico e representativo.\nAs de car\u00e1cter simb\u00f3lico e representativo, recaen no Rei como personificaci\u00f3n da Coroa e son:\nAlg\u00fans datos.\nContando con datos desde Carlos I inclu\u00eddo:"}
{"id": "122417", "revid": "98629", "url": "https://gl.wikipedia.org/wiki?curid=122417", "title": "Slumdog Millionaire", "text": "Slumdog Millionaire \u00e9 un filme brit\u00e1nico de 2008 dirixido por Danny Boyle, en colaboraci\u00f3n con Loveleen Tandan, e escrito por Simon Beaufoy, adaptando a novela \"Q &amp; A\" (2005) do escritor indio Vikas Swarup.\nOs actores principais son Dev Patel e Freida Pinto. O filme, filmado na India, foi lanzado o 12 de decembro de 2008. Conta a historia dun mozo dos arrabaldes de Mumbai que aparece en Kaun Banega Crorepati, a versi\u00f3n india de \"Who Wants to Be a Millionaire?\", superando as expectativas da xente, a pesar das sospeitas do presentador e dos polic\u00edas.\nConseguiu catro premios nos Globos de Ouro e 8 Oscars de 2009.\nSinopse.\nJamal Malik (Dev Patel) \u00e9 un adolescente pobre de Mumbai que participa na versi\u00f3n hind\u00fa do programa \"Quen quere ser millonario?\". A piques de conseguir 20 mill\u00f3ns de rupias, que \u00e9 o premio m\u00e1ximo do concurso, o rapaz \u00e9 interrogado pola polic\u00eda, que sospeita que est\u00e1 facendo trampas. Pero para cada unha das preguntas, Jamal ten unha resposta."}
{"id": "122418", "revid": "1131", "url": "https://gl.wikipedia.org/wiki?curid=122418", "title": "Jos\u00e9 Ramom Rodrigues Fernandes", "text": ""}
{"id": "122420", "revid": "3795", "url": "https://gl.wikipedia.org/wiki?curid=122420", "title": "Nix (l\u00faa)", "text": "Nix \u00e9 un sat\u00e9lite natural de Plut\u00f3n. Foi descuberto xunto con Hydra en xu\u00f1o do 2005 polo Pluto Companion Search Team (Equipo de Busca de Compa\u00f1eiros de Plut\u00f3n) do Telescopio Espacial Hubble, composto por Hal A. Weaver, S. Alan Stern, Max J. Mutchler, Andrew J. Steffl, Marc W. Buie, William J. Merline, John R. Spencer, Eliot F. Young, e Leslie A. Young.\nO nome formal de \"Nix\", prov\u00e9n de Nicte, deusa grega da escuridade e da noite e nai de Caronte, e foi anunciado o 21 de xu\u00f1o do 2006 pola circular da UAI 8723, onde tam\u00e9n se lle outorga a designaci\u00f3n de Plut\u00f3n II. A proposta inicial era utilizar a graf\u00eda cl\u00e1sica Nyx, pero para evitar confusi\u00f3ns co asteroide 3908 Nyx, esta nomenclatura foi cambiada pola forma exipcia deste nome grego.\nNix foi visitado (xunto con Plut\u00f3n) pola sonda espacial \"New Horizons\" no ano 2015.\nDescubrimento, \u00f3rbita, tama\u00f1o e albedo.\nAs imaxes do descubrimento foron tomadas o 15 de maio do 2005; as l\u00faas foron descubertas independentemente por Max J. Mutchler o 15 de xu\u00f1o do 2005 e Andrew J. Steffl o 15 de agosto do 2005. Os descubrimentos foron anunciados o 31 de outubro do 2005, despois da confirmaci\u00f3n de datos recuperados do 2002 a partir de placas fotogr\u00e1ficas antigas. As l\u00faas foron designadas provisionalmente coma S/2005 P 1 (Hydra) e S/2005 P 2 (Nix).\nA l\u00faa describe unha \u00f3rbita circular no mesmo plano que Caronte. O seu per\u00edodo orbital \u00e9 de 24,9 d\u00edas e est\u00e1 moi preto de estar nunha resonancia orbital de 1:4 con Caronte, pero cunha discrepancia dun 2.7%, o cal suxire que non hai unha \"resonancia activa\". Unha hip\u00f3tese para explicar esta \"case-resonancia\" \u00e9 que esta foi orixinada antes da migraci\u00f3n cara \u00f3 exterior de Caronte \"-seguida esta migraci\u00f3n polas tres l\u00faas conxuntamente-\", e mantida esta resonancia pola flutuaci\u00f3n peri\u00f3dica local do 9% da forza do campo gravitacional de Plut\u00f3n-Caronte. Subli\u00f1ar que o valor desta flutuaci\u00f3n est\u00e1 en funci\u00f3n do sat\u00e9lite sobre o cal act\u00faa esta flutuaci\u00f3n, 5% para Hydra e un 9% para Nix que est\u00e1 m\u00e1is preto de Plut\u00f3n-Caronte.\nO seu tama\u00f1o non puido ser medido directamente, calc\u00falase que o seu tama\u00f1o estar\u00eda comprendido entre 46\u00a0km, se o seu albedo \u00e9 semellante \u00f3 35% que ten Caronte, e 137\u00a0km, se o seu albedo \u00e9 do 4%, coma os obxectos m\u00e1is escuros do cinto de Kuiper. Nix \u00e9 un pouco m\u00e1is apagado que Hydra, o cal suxire que \u00e9 un pouco m\u00e1is pequena que esta. Na imaxe do descubrimento, Nix \u00e9 6.300 veces menos brillante que Plut\u00f3n.\nInvestigaci\u00f3ns posteriores amosaban que Nix era \"tirando a vermello\" coma Plut\u00f3n, a diferenza dos outros sat\u00e9lites de Plut\u00f3n, pero investigaci\u00f3n a\u00ednda m\u00e1is recentes out\u00f3rganlle a Nix unha tonalidade gris coma a do resto de sat\u00e9lites de Plut\u00f3n.\nPosible orixe do sistema de sat\u00e9lites de Plut\u00f3n.\nO sistema de l\u00faas \u00f3 redor de Plut\u00f3n \u00e9 inesperadamente complexo e poder\u00eda se-lo resultado dunha colisi\u00f3n no pasado distante entre Plut\u00f3n e outro obxecto de tama\u00f1o considerable do cinto de Kuiper. As l\u00faas formar\u00edanse a partir dos restos espallados trala colisi\u00f3n; moi posiblemente un evento destas caracter\u00edsticas ter\u00edan conducido os obxectos que chocaron a unha perda da meirande parte dos xeos vol\u00e1tiles, tales coma os do nitr\u00f3xeno ou do metano. As l\u00faas de Plut\u00f3n poder\u00edan ser a fusi\u00f3n dos cascallos xurdidos a partir dun evento destas caracter\u00edsticas, semellante \u00e1 teor\u00eda do Big Splash. Esta teor\u00eda f\u00f3rmula que a creaci\u00f3n da l\u00faa terrestre foi a partir dunha gran colisi\u00f3n. As resonancias orbitais poder\u00eda actuar coma \"fendas\" para recoller os materiais espallados dentro do sistema de Plut\u00f3n."}
{"id": "122421", "revid": "85894", "url": "https://gl.wikipedia.org/wiki?curid=122421", "title": "Huari - Wari", "text": "Huari (Wari en quechua) \u00e9 a capital da provincia peruana de Huari (Departamento de Ancash). En 2005 ti\u00f1a 4153 habitantes.\nEst\u00e1 situada a 3149 metros de altura na vertente oriental da Cordillera Blanca, nas beiras do r\u00edo Mosna, afluente indirecto do Mara\u00f1\u00f3n. A fundaci\u00f3n espa\u00f1ola data de 1572 co nome de Santo Domingo de Huari del Rey pero a localidade \u00e9 anterior, segundo a tradici\u00f3n local fundada por Juan Huar\u00edn."}
{"id": "122422", "revid": "1131", "url": "https://gl.wikipedia.org/wiki?curid=122422", "title": "Huari", "text": ""}
{"id": "122423", "revid": "29398", "url": "https://gl.wikipedia.org/wiki?curid=122423", "title": "Dani Abalo", "text": " \nDaniel Abalo Paulos, nado en Vilagarc\u00eda de Arousa (Pontevedra) o 29 de setembro de 1987, \u00e9 un futbolista galego. Na actualidade xoga no Korona Kielce en Polonia.\nTraxectoria.\nChegou ao Celta procedente das categor\u00edas inferiores do Xuvent\u00fa Cambados pra xogar na equipo xuvenil A. Antes de rematar a tempada, Rafa S\u00e1ez, decide subir \u00f3 xogador ao Celta B, no que Abalo se fai coa titularidade rapidamente. O 3 de decembro de 2006, Fern\u00e1ndo V\u00e1zquez faino debutar co equipo absoluto na primeira divisi\u00f3n no estadio de Son Moix, fronte ao RCD Mallorca.\nNa seguinte tempada continua no Celta B, a\u00ednda que participa co primeiro equipo espor\u00e1dicamente. Por fin, na tempada 2008/09, \u00e9 ascendido definitivamente para xogar con eles na Segunda Divisi\u00f3n. Debido, entre outras cousas, ao interese posto nel por outros equipos, o 23 de xullo de 2009 a directiva celeste decide blindalo cun novo contrato deica 2013 e unha cl\u00e1usula de rescisi\u00f3n de 10 mill\u00f3ns de euros.\nNa campa\u00f1a 2010/11 parte coma suplente do xa veterano De Lucas, pero chega a disputar 35 partidos (9 coma titular e 26 coma suplente), anotando 3 goles e dando 5 asistencias. Malia a s\u00faa calidade, a irregularidade de Abalo faino perder continuidade no equipo e, na tempada 2011/12, a s\u00faa escasa participaci\u00f3n na primeira volta l\u00e9vao a aceptar unha oferta do Gimn\u00e0stic de Tarragona para marchar cedido ata o final de liga. Ao ano seguinte volve repetir cesi\u00f3n, esta vez ao SC Beira-Mar portugu\u00e9s onde realiza moi bo papel, o que fai que reciba varias ofertas para a tempada 2013/14. Finalmente rescinde o seu contrato co Celta no ver\u00e1n de 2013 e ficha polo Ludogorets Razgrad, vixente campi\u00f3n da liga b\u00falgara e que xogar\u00eda fase clasificatoria para a Champions League."}
{"id": "122424", "revid": "1131", "url": "https://gl.wikipedia.org/wiki?curid=122424", "title": "Iago Aspas", "text": "Iago Aspas Juncal, nado en Moa\u00f1a o 1 de agosto de 1987, \u00e9 un futbolista galego. Xoga na demarcaci\u00f3n de dianteiro e o seu equipo actual \u00e9 o Celta de Vigo.\nFormouse no Real Club Celta, e debutou co primeiro equipo da cidade ol\u00edvica o 6 de xu\u00f1o de 2009 nun importante encontro fronte o Alav\u00e9s onde os seus 2 goles significaron a vitoria do equipo celeste por 2-1, e a conseguinte permanencia matem\u00e1tica en segunda divisi\u00f3n a falta dunha xornada para a conclusi\u00f3n da liga..\nEn xu\u00f1o de 2013 anunciouse a s\u00faa fichaxe polo Liverpool FC, e tras un ano en Inglaterra e outro cedido en Sevilla volveu a Vigo en propiedade.\n\u00c9 irm\u00e1n de Jonathan Aspas, sobri\u00f1o de Crist\u00f3bal Juncal e curm\u00e1n de Aitor Aspas, Adri\u00e1n Cruz e Ra\u00fal Blanco, todos eles tam\u00e9n futbolistas.\nTraxectoria.\nInicios.\nFillo dun conquense e unha galega, naceu nunha familia moi vencellada ao f\u00fatbol, sendo seu t\u00edo o futbolista Crist\u00f3bal Juncal e os seus irm\u00e1ns m\u00e1is vellos Urbe e Jonathan Aspas, tam\u00e9n futbolistas.\nIago iniciou os seus pasos como futbolista nas categor\u00edas inferiores do Real Club Celta de Vigo \u00e1 idade de oito anos. Al\u00ed formouse at\u00e9 chegar ao filial do equipo celeste \u00e1 idade de dezanove anos, coincidindo con outros xogadores como Dani Abalo ou Roberto Lago. Na tempada 2008-09 o adestrador celeste Pepe Murcia conv\u00f3cao para realizar a pretempada, mais a pesar das s\u00faas boas actuaci\u00f3ns, non chega ter continuidade no primeiro equipo.\nDebut no primeiro equipo.\nO seu debut co primeiro equipo produciuse no Estadio de Bala\u00eddos o 7 de xu\u00f1o de 2009. A falta de tres xornadas para terminar a tempada, o Celta enfront\u00e1base ao Alav\u00e9s, \"un rival directo na loita pola permanencia\". A importancia do devandito partido reflect\u00edase en que unha vitoria do Alav\u00e9s condenaba ao Celta aos postos de descenso a falta de tres xornadas, perigando as\u00ed a s\u00faa existencia como entidade. O partido transcorreu con claro dominio do Alav\u00e9s, equipo ao que lle suced\u00edan as ocasi\u00f3ns m\u00e1is claras de gol. O ent\u00f3n adestrador Eusebio Sacrist\u00e1n decidiu buscar m\u00e1is mobilidade no equipo, e no minuto 60 fixo debutar como revulsivo ao canteir\u00e1n Iago Aspas.\nAs s\u00faas ganas fix\u00e9ronse patentes nada m\u00e1is entrar, xa que tivo d\u00faas ocasi\u00f3ns moi claras que evitou o meta Bernardo. A s\u00faa insistencia tivo premio no minuto 80, no que Iago rematou coa cabeza un centro do seu compa\u00f1eiro Dani Abalo, pondo por diante aos celestes a falta de dez minutos. Con todo, un fallo da defensa permitiu ao dianteiro Juanjo marcar o gol do empate a tan s\u00f3 dous minutos do final. Pero unha vez m\u00e1is, xa no tempo de desconto, o futbolista moa\u00f1\u00e9s volveu marcar, aproveitando un rexeitamento do porteiro rival, o que o converteu no salvador da categor\u00eda, asegurando as\u00ed unha praza no primeiro equipo para a pr\u00f3xima tempada e o apoio e agarimo da afecci\u00f3n.\nPrimeiro equipo.\nA campa\u00f1a 2009-10 supuxo a s\u00faa estrea como profesional e a s\u00faa presentaci\u00f3n de cara a afecci\u00f3n celeste. Co dorsal 11 nas costas, fixo unha tempada na que amosou as s\u00faas habilidades, facendo un total de 6 goles en 31 partidos, a\u00ednda que sen contar con continuidade no once titular e coa competencia constante de Roberto Trashorras. A campa\u00f1a 2010-11 ser\u00eda a m\u00e1is completa at\u00e9 ese momento do moa\u00f1\u00e9s, a\u00ednda que con menos participaci\u00f3n foi o gran revolucionario na recta final do campionato, na que substitu\u00edu a David Rodr\u00edguez como dianteiro centro por diante de Papadopoulos, ga\u00f1ando a confianza de Paco Herrera. Foi unha boa campa\u00f1a do moa\u00f1\u00e9s na que ga\u00f1ar\u00eda fama por mor dunha acci\u00f3n en Los Carmenes, Granada, debido a unha fortu\u00edta acci\u00f3n co chantadino Roberto, gardameta dos granadinos, na ida dos play-off de ascenso a Primeira Divisi\u00f3n, desatando as\u00ed unha nova rivalidade entre clubs.\nNa tempada 2011-12 conv\u00e9rtese no m\u00e1ximo goleador nacido no estado espa\u00f1ol e do Celta, con 23 tantos en 31 partidos, sendo clave para o ascenso do equipo a Primeira. Foi galardoado ademais, o 13 de novembro de 2012, co trofeo ao mellor dianteiro da categor\u00eda de prata da tempada.\nAo seguinte ano, xa na m\u00e1xima categor\u00eda, viuse envolto nunha nova pol\u00e9mica o 15 de marzo do 2013 tras ser expulsado nun partido importante para as aspiraci\u00f3ns do equipo no Derbi ante o Deportivo da Coru\u00f1a por propinar un cabezazo a Marchena. Foi sancionado con catro partidos de suspensi\u00f3n, o que supuxo que o Celta sufrise at\u00e9 a \u00faltima xornada para lograr a permanencia na Primeira Divisi\u00f3n. Por\u00e9n, a s\u00faa presenza nos \u00faltimos partidos foi clave para o funcionamento do equipo. O 1 de xu\u00f1o de 2013 o Celta certificar\u00eda finalmente a permanencia en Primeira ga\u00f1ando o partido contra o Espanyol por 1-0 grazas a unha asistencia s\u00faa a Natxo Insa tras unha xogada individual. Este resultado, e a vitoria da Real Sociedad na Coru\u00f1a, fixo que o Deportivo da Coru\u00f1a descendese \u00e1 Segunda Divisi\u00f3n esa tempada.\nNa Premier League.\nDespois da s\u00faa gran tempada en Primeira Divisi\u00f3n, no ver\u00e1n de 2013 ficha polo Liverpool FC, despois de varios meses de negociaci\u00f3ns, por un prezo final de pouco m\u00e1is de 9 mill\u00f3ns de euros, reserv\u00e1ndose o Celta a propiedade do 10% dun futuro traspaso do xogador a outro club.\nDe volta na Liga.\nAnte a falta de minutos en Liverpool foi cedido con opci\u00f3n de compra obrigatoria ao Sevilla FC de cara a tempada 2014/15, por\u00e9n no equipo sevillano tampouco contou con minutos o que o levou a ter unha relaci\u00f3n bastante mala co adestrador do equipo Unai Emery. Ao finalizar o ano foi traspasado ao Celta de Vigo por un importe entre os 4 e 5 mill\u00f3ns de euros.\nSelecci\u00f3n galega.\nFoi convocado pola selecci\u00f3n galega para o partido contra Venezuela disputado no estadio de Riazor o 20 de maio de 2016, no cal marcou o tanto galego, que finalizou con empate (1\u20131)."}
{"id": "122427", "revid": "1822", "url": "https://gl.wikipedia.org/wiki?curid=122427", "title": "Charadriiformes", "text": ""}
{"id": "122428", "revid": "98629", "url": "https://gl.wikipedia.org/wiki?curid=122428", "title": "Forte de San Francisco de Lovelhe", "text": "O Forte de San Francisco de Lovelhe (en portugu\u00e9s Forte de S\u00e3o Francisco de Lovelhe, tam\u00e9n denominado Forte de Azevedo, ou Forte de Lovelhe), \u00e9 unha fortaleza situada en Lovelhe, no concello portugu\u00e9s de Vila Nova de Cerveira (distrito de Viana do Castelo).\nHistoria.\nA fortificaci\u00f3n data da \u00e9poca da guerra da restauraci\u00f3n portuguesa, integrante da li\u00f1a defensiva que guarnec\u00eda a marxe esquerda do r\u00edo Mi\u00f1o e o treito do litoral atl\u00e1ntico portugu\u00e9s. Iniciado en 1642, por orde do Xeneral e Mestre de Campo Francisco de Azevedo e Ata\u00edde, formaba un conxunto coa Atalaia de Lovelhe e co castelo de Vila Nova de Cerveira, asediado en 1643. As obras remat\u00e1ronse en 1663.\nO forte estivo desguarnecido at\u00e9 mediados do s\u00e9culo XVIII, malia que na \u00e9poca se consideraba que, non obstante as s\u00faas pequenas dimensi\u00f3ns, ti\u00f1a maiores potencialidades de defensa c\u00e1 fortificaci\u00f3n de Cerveira.\nDa Guerra Peninsular \u00e1 actualidade.\nEn 1797 Rodrigo de Lencastre mandou reconstru\u00edr o forte, que unha d\u00e9cada despois ter\u00eda un papel importante na defensa activa da rexi\u00f3n fronte \u00e1s invasi\u00f3ns da tropas napole\u00f3nicas durante a Guerra Peninsular. En 1809 unha explosi\u00f3n no interior do forte, provocada polo ex\u00e9rcito franc\u00e9s, destru\u00edu gran parte da estrutura da casamata.\nDespois deste evento, o forte de Lovelhe non volveu ser recuperado, permanecendo desde ent\u00f3n abandonado.\nNa actualidade a Comunidade Intermunicipal do Val do Mi\u00f1o est\u00e1 a desenvolver un Plano Director das Fortalezas Transfronteirizas do Val do Mi\u00f1o, con vistas \u00e1 valorizaci\u00f3n e divulgaci\u00f3n das fortificaci\u00f3ns que constit\u00faen o sistema defensivo da fronteira luso-galega, no cal se insire o Forte de S\u00e3o Francisco.\nCaracter\u00edsticas.\nErguido conforme \u00f3s modelos e tipolox\u00edas da arquitectura militar seiscentista, o forte presenta planta pentagonal, sendo composto por cinco baluartes, catro de dimensi\u00f3ns iguais, dispostos lateralmente dous a dous, e un quinto, maior, edificado na parede da porta de armas. En cada un dos \u00e1ngulos dos baluartes foron dispostas garitas circulares."}
{"id": "122433", "revid": "1131", "url": "https://gl.wikipedia.org/wiki?curid=122433", "title": "Forte de S\u00e3o Francisco de Lovelhe", "text": ""}
{"id": "122434", "revid": "1131", "url": "https://gl.wikipedia.org/wiki?curid=122434", "title": "Forte de Lovelhe", "text": ""}
{"id": "122435", "revid": "1131", "url": "https://gl.wikipedia.org/wiki?curid=122435", "title": "Forte de Azevedo", "text": ""}
{"id": "122436", "revid": "22570", "url": "https://gl.wikipedia.org/wiki?curid=122436", "title": "Buceta", "text": "A buceta \u00e9 unha embarcaci\u00f3n tradicional galega, caracter\u00edstica da r\u00eda de Muros e Noia, a\u00ednda que se estende ata a costa da Morte polo norte e o r\u00edo Mi\u00f1o cara ao sur.\nCaracter\u00edsticas.\nConsid\u00e9rase unha evoluci\u00f3n da lancha, a\u00ednda que de m\u00e1is pequeno tama\u00f1o de 4 a 6 metros de eslora. Ten d\u00faas proas, o que dificultou a s\u00faa supervivencia na aparici\u00f3n do motor. A s\u00faa estreita manga configura unha forma moi axeitada para o remo.\nEmpr\u00e9gase para o casco a construci\u00f3n a tope. Non observa unha estrita simetr\u00eda entre a proa e a popa, xa que a primeira \u00e9 m\u00e1is alta e lanzada. Moi lixeira, ao carecer de cuberta, corredor e tilla. Ademais, as pezas de madeira son m\u00e1is finas que noutras embarcaci\u00f3ns. Empr\u00e9gase carballo para as cadernas e a quilla, e pi\u00f1eiro pa\u00eds nas outras pezas.\nPresenta dous ou tres pares de remadoiras en funci\u00f3n do seu tama\u00f1o. Tam\u00e9n pode navegar a vela de martelo ou ben de relinga. No primeiro caso, o pau \u00e9 menor que a verga, e \u00f3 contrario nas de relinga."}
{"id": "122437", "revid": "1131", "url": "https://gl.wikipedia.org/wiki?curid=122437", "title": "Centro Galego de Tecnificaci\u00f3n Deportiva", "text": "O Centro Galego de Tecnificaci\u00f3n Deportiva (CGTD) \u00e9 un centro de ensino p\u00fablico xestionado pola Secretar\u00eda Xeral para o Deporte, dependente da Presidencia da Xunta de Galicia. Asume as competencias vinculadas \u00f3 fomento e promoci\u00f3n da cultura f\u00edsica e o deporte en Galicia. Foi fundado en 1987.\nCaracter\u00edsticas.\nEst\u00e1 dirixido por Xulio Vent\u00edn Rivas, atleta e adestrador e responsable do sector de probas combinadas da Federaci\u00f3n Galega de Atletismo. A subdirectora \u00e9 Pilar L\u00f3pez Gra\u00f1a, doutora en Educaci\u00f3n F\u00edsica e profesora de Educaci\u00f3n F\u00edsica no IES de Poio e adestradora da SD Teucro na tempada 2005-06.\nOferta 170 prazas, 90 delas con servizo de aloxamento (a\u00ednda que ten capacidade para 104 persoas residentes). Imparte 9 modalidades deportivas: atletismo, loita, judo, nataci\u00f3n, pirag\u00fcismo, remo, taekwondo, tenis e tr\u00edatlon.\nHai tres grupos: o de tecnificaci\u00f3n, con 100 prazas, est\u00e1 destinado a novas promesas menores de 19 anos. O grupo de rendemento, con 40 prazas, ori\u00e9ntase a deportistas de 19 anos en adiante. Outras 30 prazas est\u00e1n destinadas a deportistas de elite galegos que precisan dos servizos ou instalaci\u00f3ns do CGTD.\nAchega a formaci\u00f3n integral aos mozos e mozas galegas con potencial para a pr\u00e1ctica do deporte de alto nivel, facilitando a integraci\u00f3n no sistema educativo (desde 3\u00ba da ESO a 2\u00ba de Bacharelato) e no contorno social ao tempo que contan cos medios necesarios para poderen desenvolver as s\u00faas preparaci\u00f3ns espec\u00edficas conforme a criterios cient\u00edficos.\nEn colaboraci\u00f3n coas diferentes federaci\u00f3ns deportivas galegas, o centro prepara os programas de tecnificaci\u00f3n deportiva, dirixidos fundamentalmente \u00e1 formaci\u00f3n de deportistas de entre 14 e 18 anos.\nInstalaci\u00f3ns.\nO Centro Galego de Tecnificaci\u00f3n Deportiva ten a s\u00faa sede en Pontevedra, nos terreos do Estadio da Xuventude e adxacentes. Conta con 7 edificaci\u00f3ns.\nO pavill\u00f3n polideportivo cuberto conta cun tatami e un ximnasio auxiliar. A piscina climatizada, de 6 r\u00faas, mide 25 x 12 m. A pista de atletismo, de 8 r\u00faas, \u00e9 de material sint\u00e9tico (esta pista foi remodelada no ano 2015). O campo \u00e9 de herba natural, e pos\u00fae bancadas para 300 persoas e sistema de videofinish. No edificio multi\u00fasos sit\u00faanse a balsa climatizada de pirag\u00fcismo, os hangares de pirag\u00fcismo e remo, o ximnasio, a zona de remoerg\u00f3metros, a sala para medicina do deporte, sala de fisioterapia, sala de loita e a sauna.\nO edificio principal alberga a conserxer\u00eda, aulas, a aula multimedia, as oficinas e a cafetar\u00eda. A residencia ten 48 habitaci\u00f3ns dobres e 8 individuais (104 prazas), todas elas con ba\u00f1o. Conta con comedor para 140 persoas, biblioteca e diversas salas. O IES conta con laboratorio e diversas aulas.\nDeportistas de sona.\nPolo centro pasaron figuras galegas do deporte como David Cal, Javier G\u00f3mez Noya ou Teresa Portela."}
{"id": "122438", "revid": "15490", "url": "https://gl.wikipedia.org/wiki?curid=122438", "title": "Leopoldo Eijo Garay", "text": "Leopoldo Eijo y Garay, nado en Vigo o 11 de abril de 1878 e finado en Vigo o 31 de xullo de 1963, foi un bispo cat\u00f3lico e escritor galego. \nTraxectoria.\nAos cinco anos mudouse coa s\u00faa nai, unha humilde criada, a Sevilla, onde ingresou no seminario. Marchou a estudar a Roma Pontificia Universidade Gregoriana onde conseguiu o doutoramento e aprendeu lat\u00edn, grego e hebreo. Foi ordenado sacerdote o 27 de decembro de 1900. \nEpiscopado.\nEn 1914 foi promovido a ordinario da diocese de Tui, sendo ordenado bispo o 8 de novembro do mesmo ano polo cardenal Mart\u00edn Herrera, arcebispo de Santiago de Compostela. Desde ent\u00f3n ten unha carreira de vertixe, sendo nomeado por iniciativa do rei Afonso XIII, o 22 de marzo de 1917, s\u00e9timo bispo de Vitoria, sucedendo a Prudencio Melo y Alcalde, que fora nomeado bispo de Madrid-Alcal\u00e1. Ese mesmo ano publica \"El primer origen de la vida seg\u00fan el Hex\u00e1meron y seg\u00fan la ciencia\".\nO 4 de decembro de 1922 marcha a Madrid para substitu\u00edr de novo ao bispo Melo, nomeado arcebispo de Valencia, tomando posesi\u00f3n o 26 de xu\u00f1o de 1923 como bispo de Madrid-Alcal\u00e1, tam\u00e9n o s\u00e9timo dos mesmos. Ocupou o cargo durante cuarenta anos, sendo o seu o pontificado m\u00e1is longo dun bispo espa\u00f1ol contempor\u00e1neo. Desde al\u00ed foi testemu\u00f1a privilexiada dos convulsos anos da ditadura de Primo de Rivera, a II Rep\u00fablica, a guerra civil, e a consolidaci\u00f3n do r\u00e9xime franquista no poder.\nParalelamente \u00e1 s\u00faa carreira eclesi\u00e1stica, desenvolveu a s\u00faa vida cultural e de escritor, con obras como \"Santo Tom\u00e1s y la m\u00edstica\", \"El concepto de la materia universal en los textos medievales\" (1940), \"Esbozo apolog\u00e9tico de la poes\u00eda cl\u00e1sica eucar\u00edstica espa\u00f1ola\", e \"Directrices sociales\" (1948). En 1927 ingresou na Real Academia Espa\u00f1ola, no asento do U mai\u00fasculo, ocupando a vacante de Antonio Maura, sendo o seu discurso inaugural sobre \"La oratoria sagrada en Espa\u00f1a\"; e onde se mantivo ata a s\u00faa morte. O 10 de xaneiro de 1932 ingresou na Academia de Ciencias Morales y Pol\u00edticas (medalla n.\u00ba 6); o seu discurso inaugural, dito o 9 de xu\u00f1o de 1935, versou sobre \"La persona jur\u00eddica. Su concepto filos\u00f3fico y derechos fundamentales que debe respetar en ella el Estado\". Tam\u00e9n foi membro correspondente da Real Academia Galega.\nO 21 de xullo de 1946 o papa P\u00edo XII nomeouno Patriarca das Indias Occidentais, sede soamente titular, pero que d\u00e1 prestixio ao bispo da capital de Espa\u00f1a en pleno auxe dun r\u00e9xime dedicado a renovar a idea do Imperio Espa\u00f1ol. Eijo y Garay foi, de feito, un dos prelados m\u00e1is fieis ao r\u00e9xime, en conciencia e desde a s\u00faa altura intelectual.\nEn 1948, recibiu a medalla de Ouro da cidade de Madrid, pero o concello retiroulla en 2016 por mor da denominada coloquialmente Lei de Memoria Hist\u00f3rica 52/2007.\nMorreu en Vigo e foi soterrado en Madrid onde recibiu honores de Capit\u00e1n Xeneral con mando en praza.\nPol\u00edtica.\nCando comezou a Guerra civil, p\u00faxose rapidamente a prol do bando golpista e foi un dos redactores xunto co cardeal Gom\u00e1 da \"Carta colectiva do episcopado\" en 1937 na que se afirmaba o car\u00e1cter cat\u00f3lico da guerra fronte a un \"inimigo ateo e estranxeiro\".\nFoi designado por Francisco Franco, Conselleiro nacional de F.E.T. y de las J.O.N.S. e entre 1943 e 1946 procurador a Cortes. En troques, Eijo Garay promoveu dende o seu posto bispo de Madrid que Franco puidese acudir a actos relixiosos baixo palio, co que se indicaba o apoio da Igrexa ao ditador. Tam\u00e9n formou parte do triunvirato presente no Consello de Rexencia -presidido por Esteban de Bilbao Egu\u00eda e co tenente xeneral Miguel Ponte e Manso de Z\u00fa\u00f1ifa, marqu\u00e9s de B\u00f3veda de Limia- que exerceu a Xefatura do Estado Espa\u00f1ol entre o 22 e o 27 de outubro de 1949, durante a viaxe oficial de Franco a Portugal.\nEntre 1949 e 1952, tam\u00e9n foi Conselleiro Nacional.\nMorte.\nDesde a s\u00faa morte en 1963, antes do Concilio Vaticano II, o patriarcado das Indias Occidentais permaneceu vacante, sen ser nunca formalmente suprimido. \nAo ano seguinte do seu falecemento, o 24 de marzo de 1964, Madrid-Alcal\u00e1 foi esgazada da provincia eclesi\u00e1stica de Toledo e elevada ao rango de arquidiocese inmediatamente suxeita a Roma, \u00e9 dicir, sen dioceses sufrag\u00e1neas e sen constitu\u00edr provincia eclesi\u00e1stica."}
{"id": "122439", "revid": "98629", "url": "https://gl.wikipedia.org/wiki?curid=122439", "title": "Master Miller", "text": "McDonell Benedict Miller, m\u00e1is co\u00f1ecido como Master Miller, \u00e9 un personaxe ficticio da saga de videoxogos \"Metal Gear\". Foi o adestrador da unidade FOXHOUND na etapa na que o coronel Roy Campbell era o xefe da mesma.\nTraxectoria.\nNaceu nos Estados Unidos, neto de xaponeses emigrados. Durante un tempo foi instrutor das SAS, os Marines, os Boinas Verdes, e dos mercenarios nos EUA. Ademais, traballou durante unha tempada no FBI.\nCo\u00f1eceu a Solid Snake cando o adestraba en FOXHOUND. Durante os acontecementos de \"\", Master Miller deulle apoio por radio a Snake na misi\u00f3n de Zanzibar Land en 1999. Divorciuose da s\u00faa muller, Nadine, cando viv\u00eda nos \u00c1nxeles coa s\u00faa filla Catherine.\nAo finalizar os acontecementos de Zanzibar, retirouse do servizo activo e foise vivir a Alasca, de forma espor\u00e1dica adestraba os xoves Scouts de Alasca, tam\u00e9n co\u00f1ecidos como Gardas Territoriais de Alasca ou ATG. Pos\u00fae un amplo co\u00f1ecemento da contorna, a flora e a fauna, e domina de forma excepcional as t\u00e9cnicas de supervivencia para soportar situaci\u00f3ns extremas.\nNo 2005, Master volveu a aparecer na misi\u00f3n de Shadow Moses en \"Metal Gear Solid\", axudando a Snake por C\u00f3dec desde o seu domicilio en Alasca. Por\u00e9n, cara ao final do xogo, desc\u00f3brese que el, Master Miller, con quen estivera falando Snake, era en realidade un impostor. O verdadeiro Master Miller foi atopado morto un par de d\u00edas despois na s\u00faa casa en Alasca. O Master Miller que estivera falando con Snake non era outro que Liquid Snake."}
{"id": "122440", "revid": "1131", "url": "https://gl.wikipedia.org/wiki?curid=122440", "title": "Lil Wayne", "text": "Dwayne Michael Carter, Jr., nado o 27 de setembro de 1982 en Nova Orle\u00e1ns, m\u00e1is co\u00f1ecido polo nome art\u00edstico de Lil Wayne, \u00e9 un rapeiro norteamericano.\nTraxectoria.\nAntigo compo\u00f1ente do grupo de rap Hot Boys, uniuse a Cash Money Records de moci\u00f1o. \"Get It How U Live!\", editado en 1997, foi o primeiro \u00e1lbum de Wayne cos Hot Boys, e \"Tha Block is Hot\", o seu primeiro \u00e1lbum en solitario data de 1999, chegando \u00f3s primeiros postos da American Billboard 200\nDespois de adquirir fama con outros dous \u00e1lbums nos primeiros anos da d\u00e9cada do 2000, Lil Wayne chegou \u00f3 cumio en 2004 co \u00e1lbum \"Tha Carter\" e as s\u00faas continuaci\u00f3ns \"Tha Carter II\" (2005), e especialmente, \"Tha Carter III\" (2008). En 2009 est\u00e1 previsto o lanzamento para o 24 de novembro do \u00e1lbum \"Rebirth\". En 2005 fundou o seu propio selo discogr\u00e1fico, Young Money Entertainment e tam\u00e9n \u00e9 o presidente da Cash Money Records."}
{"id": "122441", "revid": "23204", "url": "https://gl.wikipedia.org/wiki?curid=122441", "title": "Francisco Mourelle de la R\u00faa", "text": "Francisco Antonio Mourelle de la R\u00faa, nado en Gondomil, Corme Aldea (Ponteceso) o 17 de xullo de 1750 e finado en C\u00e1diz o 24 de maio de 1820, foi un navegante galego, descubridor dalgunhas das illas Tonga. Na documentaci\u00f3n francesa e inglesa da \u00e9poca o seu apelido aparece cambiado polo de Maurelle.\nTraxectoria.\nFormouse na academia de pilotos de Ferrol. En 1775 foi nomeado primeiro piloto do porto de San Blas, na costa oeste de M\u00e9xico. Participou en d\u00faas expedici\u00f3ns como piloto de Juan Francisco de la Bodega y Quadra, na exploraci\u00f3n da costa oeste de Am\u00e9rica do Norte. Na primeira, a bordo do \"Sonora\", tomaron posesi\u00f3n de Puerto Trinidad (Trinidad Bay, en California), Puerto de Bucareli (Bucarili Sound, en Alasca) e Puerto de los Remedios (Sea Lion Bay, tam\u00e9n en Alasca). Mourelle destacou polas descrici\u00f3ns do seu diario, publicado en ingl\u00e9s e utilizado por James Cook e Jean-Fran\u00e7ois de La P\u00e9rouse.\nEn 1779 \u00e9 nomeado segundo oficial da Favorita, con de la Bodega, e chegan xuntos a Illa de Carmen (Kayak Island, en Alasca).\nIllas do Pac\u00edfico.\n\u00c9 destinado a Manila, onde o gobernador lle conf\u00eda a comandancia da fragata \"Princesa\". Parte o 30 de novembro de 1780 cara a M\u00e9xico, pero os fortes ventos desv\u00edano da ruta tradicional de Manila a Acapulco, e decide ir cara a levante polo Pac\u00edfico Sur.\nPasa polas illas Carolinas, o arquip\u00e9lago Bismarck (illas do Almirantado e Nova Irlanda) e as illas Salom\u00f3n. Ao norte de Nova Irlanda descubriu diversas illas menores: Illa \"Ermita\u00f1o\" (hoxe Emirau), \"San Francisco\" (Simberi), \"San Jos\u00e9\" (Mabua) e \"San Antonio\" (Tabar). Polas illas Salom\u00f3n pasa por \"El Roncador\" (Ontong Java).\nO 26 de febreiro de 1781 chega \u00e1s illas Tonga en condici\u00f3ns precarias. \u00c1 primeira illa ch\u00e1malle Amargura (Fonualei), porque nela non atopa avituallamento. Pasa polo volc\u00e1n Latte (Late) ata chegar a Puerto Refugio (Port of Refuge) da illa Mayorga (Vava'u). Chama ao grupo de illas Mayorga (hoxe Grupo Vava'u) en honra ao vicerrei de Nova Espa\u00f1a, o barcelon\u00e9s Mart\u00ed de Mayorga.\nLogo de dezaseis d\u00edas seguen cara ao suroeste, onde descobren os volc\u00e1ns Consolaci\u00f3n (Toku) e Culebras (Fonuafo'ou), e algunhas illas menores no grupo Ha'apai, que chama illas G\u00e1lvez en honra a Jos\u00e9 de G\u00e1lvez, ministro de Indias.\nChegado aos 30\u00ba de latitude sur, regresa a Tonga e segue cara ao nord\u00e9s, descubrindo Illa del Cocal (Nanumaga) e San Agust\u00edn (Nanumea) nas illas Ellice, hoxe Tuvalu. Decide regresar pola ruta tradicional do Pac\u00edfico Norte. Logo de achegarse a Guam, chega a San Blas o 27 de setembro de 1781.\nGuerras napole\u00f3nicas.\nMourelle regresa a Espa\u00f1a, exercendo desde 1797 como comandante do porto de Alxeciras, desde onde combate as naves inglesas durante as guerras napole\u00f3nicas. En total participa en 40 combates navais, fac\u00e9ndose con 16 naves inimigas, se ben sufriu a derrota da batalla de Trafalgar.\nDescansa no Pante\u00f3n de Mari\u00f1eiros Ilustres de C\u00e1diz."}
{"id": "122447", "revid": "5132", "url": "https://gl.wikipedia.org/wiki?curid=122447", "title": "Lega Nord", "text": ""}
{"id": "122455", "revid": "47401", "url": "https://gl.wikipedia.org/wiki?curid=122455", "title": "Os Pelamios", "text": "O top\u00f3nimo galego Os Pelamios, derivado da voz latina , fai referencia a lugares onde existiron curtidor\u00edas de pel, concretamente a regatos, fontes e en xeral zonas con auga, que alimentaba os p\u00edos onde se somerx\u00edan as peles para curtir e \u00f3s que se botaban as augas residuais da industria. Pode referirse a:"}
{"id": "122457", "revid": "1131", "url": "https://gl.wikipedia.org/wiki?curid=122457", "title": "Aer\u00f3dromo militar de Santiago de Compostela", "text": "O aer\u00f3dromo militar de Santiago de Compostela (c\u00f3digo IATA: SCQ, c\u00f3digo ICAO: LEST) \u00e9 un aer\u00f3dromo militar situado na Lavacolla, a 10 km da capital galega, Santiago de Compostela, a car\u00f3n do aeroporto da Lavacolla.\nCaracter\u00edsticas.\nOcupa uns 94\u00a0000 m\u00b2, inclu\u00edndo unha plataforma de aparcadoiro de aeronaves de 35\u00a0000 m\u00b2 e diversas instalaci\u00f3ns, como a xefatura, aloxamento e tripulaci\u00f3ns destacadas, edificio multi\u00fasos, hangar de cocheiras e pista polideportiva.\nMisi\u00f3n.\nA s\u00faa principal misi\u00f3n \u00e9 proporcionar apoio lox\u00edstico e seguridade \u00e1s Unidades A\u00e9reas das Forzas Armadas de Espa\u00f1a que se despreguen nel, entre as cales est\u00e1n as seguintes:\nPermanentemente:\nHabitualmente:\nHistoria.\nO 29 de xullo de 1935 inaugurouse o campo cun festival a\u00e9reo. O 21 de setembro de 1937 chega o primeiro avi\u00f3n regular, pertencente \u00e1 li\u00f1a Sevilla-Salamanca-Santiago-Zaragoza, que opera at\u00e9 a finalizaci\u00f3n da guerra civil.\nEn 1945 cr\u00e9ase a Xefatura do Servizo de Obras do Sector A\u00e9reo de Galicia, a cargo do piloto do \"Jes\u00fas del Gran Poder\", o Tenente Coronel Francisco Iglesias Brage, para acometer as obras de ampliaci\u00f3n e mellora. Establ\u00e9cese o destacamento militar.\nEntre 1953 e 1954 real\u00edzase a pista de rodamento e estacionamento, na actualidade plataforma militar. En 1957 constr\u00faese a terminal de pasaxeiros, hoxe edificio de Aloxamento, e af\u00edrmase o estacionamento.\nEntre 1964 e 1967 ampl\u00edase a pista N-S at\u00e9 os 2\u00a0500 m e constr\u00faese a nova terminal do aeroporto da Lavacolla, quedando a antiga zona s\u00f3 para o Ex\u00e9rcito do Aire.\nEn xu\u00f1o de 1993 f\u00edrmase o acordo de transferencia MINISDEF-AENA, no que se contempla, entre outros, o deslinde patrimonial dos actuais terreos. En setembro o antigo Destacamento de Santiago clasif\u00edcase como Aer\u00f3dromo Militar.\nEn xullo de 1995 o aer\u00f3dromo clasif\u00edcase como aer\u00f3dromo de Utilizaci\u00f3n Conxunta, situaci\u00f3n na que contin\u00faa na actualidade."}
{"id": "122458", "revid": "55821", "url": "https://gl.wikipedia.org/wiki?curid=122458", "title": "Capela da Virxe Peregrina de Pontevedra", "text": "A capela da Virxe Peregrina \u00e9 un templo relixioso situado en Pontevedra, declarada Ben de Interese Cultural. Foi constru\u00edda a partir do 18 de xu\u00f1o de 1778, seguindo un proxecto de Antonio Souto costeado pola confrar\u00eda da s\u00faa advocaci\u00f3n. A primeira misa celebrouse o 2 de agosto de 1794.\nHistoria.\nA orixe da capela rem\u00f3ntase a 1753, ano no que se fundou unha congregaci\u00f3n dedicada ao culto da Virxe do Cami\u00f1o, que posteriormente deu lugar na Congregaci\u00f3n da nosa Se\u00f1ora do Refuxio a Divina Peregrina.\nEn 1757 elaborouse un altar para a imaxe da Virxe Peregrina na capela da Virxe do Cami\u00f1o, o que se traduciu na aparici\u00f3n de problemas propios de ter d\u00faas imaxes con diferente tutela (recollida de esmolas, repique de camp\u00e1s...).\nA xustiza e o goberno municipal, por estes e outros motivos, ordena sacar a imaxe e o retablo do templo, que se trasladan a unha nova capela de madeira nun soar extramuros, xunto \u00e1 Porta de Trabancas. Dous anos m\u00e1is tarde, ao abrirse unha canteira nun monte propiedade dun dos membros da congregaci\u00f3n en Santo Amaro de Moldes ponse a primeira pedra do santuario. A s\u00faa construci\u00f3n remata en 1792, ano no que se penduran as camp\u00e1s, a porta, as vidreiras e m\u00e1is tarde o adro, consagrado dous anos m\u00e1is tarde.\nCara a 1795, debido a unha treboada que causa graves danos ao templo, derr\u00fabase parte da s\u00faa torre norte, e non ser\u00e1 arranxada at\u00e9 80 anos despois (1873), intre no que se instalan tam\u00e9n dous pararraios. Non s\u00f3 a Capela sufriu mudanzas. A contorna no que nun inicio situouse a capela tam\u00e9n mudou. A cidade sufriu unha importante remodelaci\u00f3n urban\u00edstica desde mediados do s\u00e9culo XIX, e o adro substitu\u00eduse por unha grande escalinata.\nEn 1981 l\u00e9vase a cabo a primeira restauraci\u00f3n do Santuario para reparar danos estruturais importantes (hab\u00eda grandes fendas no edificio producidas por un desprazamento dos alicerces). Foi levada a cabo por C\u00e9sar Portela e Xos\u00e9 Bar Boo.\nO templo foi sometido a unha profunda rehabilitaci\u00f3n entre 2007 e 2008, dado que debido ao peso da construci\u00f3n e a carencia de contrafortes, as\u00ed como ao impacto de diversos raios, a edificaci\u00f3n sufr\u00eda serios danos. Tam\u00e9n se restauraron as vidreiras, muros, a pintura e o reloxo da torre entre outros elementos.\nNo ano 2011 foi declarada Ben de Interese Cultural.\nArquitectura.\nTen planta de cuncha de vieira, s\u00edmbolo dos peregrinos, con remate en cruz. \u00c9 de estilo barroco tard\u00edo con formas neocl\u00e1sicas, as\u00ed como o seu retablo maior, de 1789. A imaxe central da patroa \u00e9 do s\u00e9culo XIX. A fachada, con tres fornelos coas figuras de san Roque, Santiago Ap\u00f3stolo e santa Mar\u00eda, ten d\u00faas torres e unha alegor\u00eda da fe.\nNa entrada hai unha cuncha, que serve de p\u00eda de auga bendita, tra\u00edda polo mari\u00f1o Casto M\u00e9ndez N\u00fa\u00f1ez do oc\u00e9ano Pac\u00edfico. O reloxo da torre foi instalado en 1896, procedente do Hospital de San Xo\u00e1n de Deus. O chan de m\u00e1rmore foi instalado en 1964, por unha doaz\u00f3n de Manuel Dur\u00e1n.\nNo seu adro hai unha fonte cunha estatua de Teucro."}
{"id": "122459", "revid": "1131", "url": "https://gl.wikipedia.org/wiki?curid=122459", "title": "Igrexa de Santa Mar\u00eda de Adina", "text": "A igrexa de Santa Mar\u00eda de Adina \u00e9 o templo parroquial de Adina, no concello de Sanxenxo.\nHistoria e arquitectura.\nPrimitivamente consagrada \u00e1 deusa pag\u00e1 Minerva, \"Atinna\" ou \"Ataecina\", foi posteriormente cristianizada, pasando a chamarse Santa Mar\u00eda a Digna, at\u00e9 o top\u00f3nimo actual de Adina.\nDo templo rom\u00e1nico sobre o que est\u00e1 constru\u00eddo o templo cons\u00e9rvanse os muros e os beir\u00eds da nave.\nNa fachada destacan a imaxe da Virxe co Neno situada entre sobre a porta, esta en arco de medio punto. \u00c1 dereita da fachada est\u00e1 o campanario, rematado por uns pin\u00e1culos.\nPos\u00fae unha capela de b\u00f3veda de crucer\u00eda do s\u00e9culo XVI, na que se cre que estaba o baldaquino situado na actualidade no frontal do altar. Este baldaquino, que representa a Anunciaci\u00f3n, conserva dous arcos conopiais e unha imaxe tallada da Virxe co Neno no colo, situada entre eles; esta imaxe est\u00e1 picada e xa non se reco\u00f1ece."}
{"id": "122466", "revid": "1131", "url": "https://gl.wikipedia.org/wiki?curid=122466", "title": "Jozef Adamec", "text": "Jozef Adamec, nado en Vrbov\u00e9 o 26 de febreiro de 1942, \u00e9 un antigo futbolista e adestrador eslovaco.\nTraxectoria.\nComezou a s\u00faa carreira, xa como dianteiro, nos equipos xuven\u00eds do Iskra Vrbov\u00e9, e profesionalizouse en 1959 nas ringleiras do Spartak Trnava, o club que por m\u00e1is tempo defendeu. Durante o servizo militar (daquela a\u00ednda co estado de Checoslovaquia), entre 1961 e 1963, xogou no Dukla Praga, o equipo do ex\u00e9rcito. Pasou a\u00ednda polo Slovan Bratislava e, xa no fin da s\u00faa carreira, no Slovan Viena, de Austria. Coa Selecci\u00f3n de f\u00fatbol de Checoslovaquia xogou 44 partidos entre 1960 e 1973 marcando 14 goles.\nComo adestrador estivo ao cargo de dous dos seus antigos clubs, o Spartak Trnava e o Slovan Bratislava. Adestrou tam\u00e9n a Selecci\u00f3n de f\u00fatbol de Eslovaquia entre 1999 e 2001."}
{"id": "122468", "revid": "1131", "url": "https://gl.wikipedia.org/wiki?curid=122468", "title": "HTTP 404", "text": "O 404 \u00e9 unha mensaxe de erro do c\u00f3digo est\u00e1ndar de resposta do protocolo HTTP que indica que o cliente se puido comunicar co servidor pero que este non foi capaz de atopar o que se buscaba. Un erro 404 indica que o recurso buscado, xeralmente unha p\u00e1xina web, pode estar dispo\u00f1ible no futuro. A li\u00f1a de texto asociada con este erro \u00e9 \"Non atopado\". Os erros 404 non se deben confundir con erros de DNS, que aparecen cando a URL apunta cara a un servidor web que non existe."}
{"id": "122473", "revid": "1822", "url": "https://gl.wikipedia.org/wiki?curid=122473", "title": "Anura", "text": ""}
{"id": "122474", "revid": "1822", "url": "https://gl.wikipedia.org/wiki?curid=122474", "title": "Bufo bufo", "text": ""}
{"id": "122483", "revid": "1131", "url": "https://gl.wikipedia.org/wiki?curid=122483", "title": "Emilia Romagna", "text": ""}
{"id": "122485", "revid": "1131", "url": "https://gl.wikipedia.org/wiki?curid=122485", "title": "Boimorto (hom\u00f3nimos)", "text": "O top\u00f3nimo Boimorto pode referirse a:"}
{"id": "122486", "revid": "132", "url": "https://gl.wikipedia.org/wiki?curid=122486", "title": "Zen\u00f3n de Somodevilla e Bengochea", "text": ""}
{"id": "122489", "revid": "12452", "url": "https://gl.wikipedia.org/wiki?curid=122489", "title": "Cultura Quente", "text": ""}
{"id": "122492", "revid": "5467", "url": "https://gl.wikipedia.org/wiki?curid=122492", "title": "Abelleiro", "text": ""}
{"id": "122503", "revid": "2074", "url": "https://gl.wikipedia.org/wiki?curid=122503", "title": "Newt Scamander", "text": ""}
{"id": "122504", "revid": "2074", "url": "https://gl.wikipedia.org/wiki?curid=122504", "title": "Kennilworthy Whisp", "text": ""}
{"id": "122506", "revid": "2074", "url": "https://gl.wikipedia.org/wiki?curid=122506", "title": "Harry Potter and the Philosopher's Stone", "text": ""}
{"id": "122507", "revid": "2074", "url": "https://gl.wikipedia.org/wiki?curid=122507", "title": "Harry Potter and the Chamber of Secrets", "text": ""}
{"id": "122508", "revid": "2074", "url": "https://gl.wikipedia.org/wiki?curid=122508", "title": "Harry Potter and the Prisoner of Azkaban", "text": ""}
{"id": "122509", "revid": "2074", "url": "https://gl.wikipedia.org/wiki?curid=122509", "title": "Harry Potter and the Goblet of Fire", "text": ""}
{"id": "122510", "revid": "2074", "url": "https://gl.wikipedia.org/wiki?curid=122510", "title": "Harry Potter and the Order of the Phoenix", "text": ""}
{"id": "122511", "revid": "2074", "url": "https://gl.wikipedia.org/wiki?curid=122511", "title": "Harry Potter and the Half-Blood Prince", "text": ""}
{"id": "122512", "revid": "2074", "url": "https://gl.wikipedia.org/wiki?curid=122512", "title": "Harry Potter and the Deathly Hallows", "text": ""}
{"id": "122513", "revid": "85894", "url": "https://gl.wikipedia.org/wiki?curid=122513", "title": "Cerdedo, Cerdedo, Cerdedo-Cotobade", "text": "Cerdedo \u00e9 unha vila da parroquia de Cerdedo, no concello de Cerdedo-Cotobade, na provincia de Pontevedra. No ano 2008 ti\u00f1a 421 habitantes (190 homes e 321 mulleres), cun aumento da poboaci\u00f3n respecto a 2006.\nEra a capital do concello de Cerdedo, ao que daba nome."}
{"id": "122514", "revid": "1131", "url": "https://gl.wikipedia.org/wiki?curid=122514", "title": "Abela\u00edndo, Cerdedo, Cerdedo-Cotobade", "text": "Abela\u00edndo \u00e9 un lugar situado na parroquia de Cerdedo, no concello de Cerdedo-Cotobade, na provincia de Pontevedra. No ano 2008 ti\u00f1a 29 habitantes (13 homes e 16 mulleres).\nO fit\u00f3nimo Abela\u00edndo fai referencia \u00e1 abundancia de abeleiras. O lugar at\u00f3pase a tres quil\u00f3metros da capital do concello. Nel est\u00e1 a capela da Virxe do Perpetuo Socorro."}
{"id": "122515", "revid": "85894", "url": "https://gl.wikipedia.org/wiki?curid=122515", "title": "Ar\u00e9n, Cerdedo, Cerdedo-Cotobade", "text": "Ar\u00e9n \u00e9 un lugar situado na parroquia de Cerdedo, no concello de Cerdedo-Cotobade, na provincia de Pontevedra. No ano 2008 ti\u00f1a 26 habitantes, 15 deles eran homes e 11 eran mulleres; isto sup\u00f3n un aumento no n\u00famero de efectivos en relaci\u00f3n ao ano 2006."}
{"id": "122516", "revid": "85894", "url": "https://gl.wikipedia.org/wiki?curid=122516", "title": "Barro, Cerdedo, Cerdedo-Cotobade", "text": "Barro \u00e9 un lugar situado na parroquia de Cerdedo, no concello de Cerdedo-Cotobade, na provincia de Pontevedra. No ano 2008 ti\u00f1a 52 habitantes, 26 deles eran homes e 26 eran mulleres; isto sup\u00f3n unha diminuci\u00f3n no n\u00famero de efectivos en relaci\u00f3n ao ano 2006."}
{"id": "122518", "revid": "85894", "url": "https://gl.wikipedia.org/wiki?curid=122518", "title": "Bidu\u00eddo, Cerdedo, Cerdedo-Cotobade", "text": "Bidu\u00eddo \u00e9 un lugar situado na parroquia de Cerdedo, no concello de Cerdedo-Cotobade, na provincia de Pontevedra. No ano 2008 ti\u00f1a 23 habitantes, 10 deles eran homes e 13 eran mulleres; isto sup\u00f3n un aumento no n\u00famero de efectivos en relaci\u00f3n ao ano 2006."}
{"id": "122519", "revid": "22570", "url": "https://gl.wikipedia.org/wiki?curid=122519", "title": "Cabenca, Cerdedo, Cerdedo-Cotobade", "text": "Cabenca \u00e9 un lugar situado na parroquia de Cerdedo, no concello de Cerdedo-Cotobade, na provincia de Pontevedra. No ano 2008 ti\u00f1a 15 habitantes, 6 deles eran homes e 9 eran mulleres; isto sup\u00f3n un aumento no n\u00famero de efectivos en relaci\u00f3n ao ano 2006."}
{"id": "122520", "revid": "85894", "url": "https://gl.wikipedia.org/wiki?curid=122520", "title": "Carball\u00e1s, Cerdedo, Cerdedo-Cotobade", "text": "Carball\u00e1s \u00e9 un lugar situado na parroquia de Cerdedo no concello de Cerdedo-Cotobade, na provincia de Pontevedra. No ano 2008 ti\u00f1a 29 habitantes, 14 deles eran homes e 15 eran mulleres; isto sup\u00f3n unha diminuci\u00f3n no n\u00famero de efectivos en relaci\u00f3n ao ano 2006."}
{"id": "122521", "revid": "2338", "url": "https://gl.wikipedia.org/wiki?curid=122521", "title": "Cavadosa, Cerdedo, Cerdedo-Cotobade", "text": "Cavadosa \u00e9 un lugar situado na parroquia de Cerdedo, no concello de Cerdedo-Cotobade, na provincia de Pontevedra. No ano 2008 ti\u00f1a 22 habitantes, 11 deles eran homes e 11 eran mulleres; isto sup\u00f3n un aumento no n\u00famero de efectivos en relaci\u00f3n ao ano 2006."}
{"id": "122522", "revid": "56817", "url": "https://gl.wikipedia.org/wiki?curid=122522", "title": "Cernados, Cerdedo, Cerdedo-Cotobade", "text": "Cernados \u00e9 un lugar situado na parroquia de Cerdedo, no concello de Cerdedo-Cotobade, na provincia de Pontevedra. No ano 2008 ti\u00f1a 4 habitantes, 1 deles eran homes e 3 eran mulleres; isto sup\u00f3n unha diminuci\u00f3n no n\u00famero de efectivos en relaci\u00f3n ao ano 2006."}
{"id": "122523", "revid": "85894", "url": "https://gl.wikipedia.org/wiki?curid=122523", "title": "Chamadoira, Cerdedo, Cerdedo-Cotobade", "text": "Chamadoira \u00e9 un lugar situado na parroquia de Cerdedo, no concello de Cerdedo-Cotobade, na provincia de Pontevedra. No ano 2008 ti\u00f1a 56 habitantes (22 homes e 34 mulleres), m\u00e1is ca no 2006."}
{"id": "122524", "revid": "98629", "url": "https://gl.wikipedia.org/wiki?curid=122524", "title": "Limeres, Cerdedo, Cerdedo-Cotobade", "text": "Limeres \u00e9 un lugar situado na parroquia de Cerdedo, no concello de Cerdedo-Cotobade, na provincia de Pontevedra. En 2008 ti\u00f1a 46 habitantes (21 homes e 25 mulleres), menos que en 2006."}
{"id": "122525", "revid": "85894", "url": "https://gl.wikipedia.org/wiki?curid=122525", "title": "Lourido, Cerdedo, Cerdedo-Cotobade", "text": "Lourido \u00e9 un lugar situado na parroquia de Cerdedo a 451 metros de altura , no concello de Cerdedo-Cotobade, na provincia de Pontevedra. No ano 2022 ti\u00f1a 16 habitantes (oito homes e oito mulleres).\nPatrimonio.\nA capela de Santa Catarina \u00e9 do s\u00e9culo XVIII. Nela tam\u00e9n est\u00e1 a imaxe da Virxe dos Xuvencos, encargada polo sacerdote da parroquia para que avogase polo gando. A s\u00faa festa cel\u00e9brase o segundo domingo de maio e o 15 de agosto, e ad\u00f3itase levar varas e adivais para seren bendicidos. Santa Catarina cel\u00e9brase o derradeiro domingo de novembro, e a s\u00faa imaxe ten a primac\u00eda no altar e na procesi\u00f3n dos Xuvencos. No altar tam\u00e9n est\u00e1n a Madalena, san Francisco, o Pai Eterno e outro santi\u00f1o non identificado.\nO lugar forma parte da ruta de sendeirismo Mart\u00edn Sarmiento.\nEn 2008 rodouse na aldea parte do telefilme \"La bella Otero\", (Jordi Frades, 2008), sobre a vida de Carolina Otero.\nEn 2023 completouse a conexi\u00f3n de fibra \u00f3ptica na aldea."}
{"id": "122526", "revid": "85894", "url": "https://gl.wikipedia.org/wiki?curid=122526", "title": "Meilide, Cerdedo, Cerdedo-Cotobade", "text": "Meilide \u00e9 un lugar situado na parroquia de Cerdedo, no concello de Cerdedo-Cotobade, na provincia de Pontevedra. No ano 2008 ti\u00f1a 31 habitantes (13 homes e 18 mulleres).\nPatrimonio.\nNa aldea est\u00e1n a capela da Nosa Se\u00f1ora do Loreto e mais o pazo das Raposeiras."}
{"id": "122527", "revid": "22570", "url": "https://gl.wikipedia.org/wiki?curid=122527", "title": "Revolta, Cerdedo, Cerdedo-Cotobade", "text": "Revolta \u00e9 un lugar situado na parroquia de Cerdedo, no concello de Cerdedo-Cotobade, na provincia de Pontevedra. No ano 2008 ti\u00f1a 29 habitantes, 17 deles eran homes e 12 eran mulleres; isto sup\u00f3n un aumento no n\u00famero de efectivos en relaci\u00f3n ao ano 2006."}
{"id": "122528", "revid": "22570", "url": "https://gl.wikipedia.org/wiki?curid=122528", "title": "A Torrente, Cerdedo, Cerdedo-Cotobade", "text": "A Torrente \u00e9 un lugar situado na parroquia de Cerdedo, no concello de Cerdedo-Cotobade, na provincia de Pontevedra."}
{"id": "122529", "revid": "2338", "url": "https://gl.wikipedia.org/wiki?curid=122529", "title": "San Bernabeu, Cerdedo, Cerdedo-Cotobade", "text": "San Bernabeu \u00e9 un lugar situado na parroquia de Cerdedo, no concello de Cerdedo-Cotobade, na provincia de Pontevedra. No ano 2008 ti\u00f1a 11 habitantes (6 homes e 5 mulleres), m\u00e1is poboaci\u00f3n ca no ano anterior 2006."}
{"id": "122531", "revid": "45576", "url": "https://gl.wikipedia.org/wiki?curid=122531", "title": "Arca da Piosa", "text": "A Arca da Piosa \u00e9 un dolmen situado no l\u00edmite das parroquias de Mu\u00ed\u00f1o, no concello de Zas, e Ba\u00ed\u00f1as, no concello de Vimianzo. Foi estudado en 1933 polo arque\u00f3logo alem\u00e1n Georg Leisner e at\u00f3pase en bo estado de conservaci\u00f3n.\nEst\u00e1 situado preto dos dolmens de Pedra Moura de Monte Carneo, Pedra da Lebre e Pedra Cuberta. Foi declarada Ben de Interese Cultural en 2011.\nDescrici\u00f3n.\nA c\u00e1mara \u00e9 poligonal, con 3,20 metros de lonxitude e consiste en catro esteos e unha tampa; o corredor est\u00e1 orientado cara o leste, \u00e9 curto (1 m) e consiste en tres esteos cubertos por unha laxe partida en tres que, \u00e1 s\u00faa vez, est\u00e1 cuberta por outra maior; esta tampa est\u00e1 a menor altura que a que cobre a c\u00e1mara.\nA lonxitude total do dolmen \u00e9 de 8 m, e a m\u00e1moa \u00e9 moi visible. As lousas coas que se constru\u00edu son de grandes dimensi\u00f3ns, especialmente as tampas."}
{"id": "122532", "revid": "89787", "url": "https://gl.wikipedia.org/wiki?curid=122532", "title": "Hydra (l\u00faa)", "text": "Hydra \u00e9 un sat\u00e9lite natural de Plut\u00f3n, das catro l\u00faas que pos\u00fae Plut\u00f3n, Hydra \u00e9 a m\u00e1is externa e a que orbita m\u00e1is afastada de Plut\u00f3n. Foi descuberta xunto con Nix en xu\u00f1o do 2005 polo Equipo de Busca de Compa\u00f1eiros de Plut\u00f3n do Telescopio Espacial Hubble, composto por Hal A. Weaver, S. Alan Stern, Max J. Mutchler, Andrew J. Steffl, Marc W. Buie, William J. Merline, John R. Spencer, Eliot F. Young, e Leslie A. Young.\nO nome formal de \"Hydra\" prov\u00e9n da Hidra de Lerna, a serpe de nove cabezas que vixiaba as augas do inframundo grego na mitolox\u00eda grega, este nomeamento foi anunciado o 21 de xu\u00f1o do 2006, na circular da UAI 8723, onde tam\u00e9n se lle outorga a designaci\u00f3n de Plut\u00f3n III.\nHydra ser\u00e1 visitada (xunto con Plut\u00f3n) pola sonda espacial \"New Horizons\" no ano 2015.\nDescubrimento, \u00f3rbita, tama\u00f1o e albedo.\nAs imaxes do descubrimento foron tomadas o 15 e o 18 de maio do 2005; as l\u00faas foron descubertas independentemente por Max J. Mutchler o 15 de xu\u00f1o do 2005 e Andrew J. Steffl o 15 de agosto do 2005. Os descubrimentos foron anunciados o 31 de outubro do 2005, despois da confirmaci\u00f3n de datos recuperados do 2002 a partir de placas fotogr\u00e1ficas antigas. As l\u00faas foron designadas provisionalmente coma S/2005 P 1 (Hydra) e S/2005 P 2 (Nix).\nO sat\u00e9lite orbita o centro de masas do sistema no mesmo plano que Caronte e Nix, a unha distancia de aproximadamente 65.000\u00a0km. A diferenza dos outros sat\u00e9lites de Plut\u00f3n -exceptuando a cuarta l\u00faa de Plut\u00f3n recentemente descuberta, que ten o nome provisional de S/2011 P 1- a s\u00faa orbita \u00e9 practicamente circular, cunha excentricidade de s\u00f3 0.0052, a\u00ednda que pequena esta excentricidade existe. O seu per\u00edodo orbital \u00e9 de 38,2 d\u00edas e est\u00e1 moi preto de estar en resonancia orbital de 1:6 con Caronte, cunha discrepancia temporal de s\u00f3 0,3%. A confirmaci\u00f3n de que esta resonancia \u00e9 real agarda por m\u00e1is detalles da s\u00faa \u00f3rbita, en particular pola taxa de precisi\u00f3n. Se esta resonancia non \u00e9 confirmada coma real, unha hip\u00f3tese para explicar esta \"quasi-resonancia\" \u00e9 que esta foi orixinada antes da migraci\u00f3n cara \u00f3 exterior de Caronte \"-seguida esta migraci\u00f3n polas catro l\u00faas conxuntamente-\", e mantida esta resonancia pola flutuaci\u00f3n peri\u00f3dica local do 5% da forza do campo gravitacional de Plut\u00f3n-Caronte. Subli\u00f1ar que o valor desta flutuaci\u00f3n est\u00e1 en funci\u00f3n do sat\u00e9lite sobre o cal act\u00faa esta flutuaci\u00f3n, 5% para Hydra e un 9% para Nix que est\u00e1 m\u00e1is preto de Plut\u00f3n-Caronte.\nO seu tama\u00f1o non puido ser medido directamente, calc\u00falase que o seu tama\u00f1o estar\u00eda comprendido entre 61\u00a0km, se o seu albedo \u00e9 semellante \u00f3 35% que ten Caronte, e 167\u00a0km, se o seu albedo \u00e9 do 4%, coma os obxectos m\u00e1is escuros do cinto de Kuiper. No momento do seu descubrimento, Hydra era un 25% m\u00e1is brillante ca Nix, o cal leva a asumir que o di\u00e1metro de Hydra \u00e9 un 10% m\u00e1is grande c\u00f3 de Nix. \nDatos previos \u00f3 descubrimento procedentes do Hubble do 2002-3 implicaban que Nix era m\u00e1is brillante ca Hydra. Por\u00e9n, observaci\u00f3ns do Hubble feitas no 2005-6 especificamente para l\u00faas pequenas e difusas, volveron amosar a Hydra un pouco m\u00e1is brillante c\u00e1 s\u00faa l\u00faa \"irm\u00e1\" Nix. Nestes mesmos datos previos do 2002-3 amosaban que Nix era \"tirando a vermello\" coma Plut\u00f3n, a diferenza dos outros sat\u00e9lites de Plut\u00f3n, pero as observaci\u00f3ns do Hubble do 2005-6 out\u00f3rganlle a Nix unha tonalidade gris coma \u00f3 resto de sat\u00e9lites de Plut\u00f3n.\nPosible orixe do sistema de sat\u00e9lites de Plut\u00f3n.\nO sistema de l\u00faas \u00f3 redor de Plut\u00f3n \u00e9 inesperadamente complexo e poder\u00eda se-lo resultado dunha colisi\u00f3n no pasado distante entre Plut\u00f3n e outro obxecto de tama\u00f1o considerable do cinto de Kuiper. As l\u00faas formar\u00edanse a partir dos restos espallados trala colisi\u00f3n, moi posiblemente un evento destas caracter\u00edsticas ter\u00edan conducido \u00f3s obxectos que colisionaron, a unha perda da meirande parte dos xeos vol\u00e1tiles, tales coma os do nitr\u00f3xeno ou do metano. As l\u00faas de Plut\u00f3n poder\u00edan se-la fusi\u00f3n dos cascallos xurdidos a partir dun evento destas caracter\u00edsticas, semellante \u00e1 teor\u00eda do Big Splash, esta teor\u00eda f\u00f3rmula que a creaci\u00f3n da l\u00faa terrestre foi a partir dunha gran colisi\u00f3n. As resonancias orbitais poder\u00eda actuar coma \"fendas\" para recolle-los materiais espallados dentro do sistema de Plut\u00f3n."}
{"id": "122538", "revid": "5132", "url": "https://gl.wikipedia.org/wiki?curid=122538", "title": "Liga Lombarda", "text": ""}
{"id": "122556", "revid": "56817", "url": "https://gl.wikipedia.org/wiki?curid=122556", "title": "Kitaakita", "text": "Kitaakita (\u5317\u79cb\u7530\u5e02, \u304d\u305f\u3042\u304d\u305f\u3057, \"Kitaakita-shi\") \u00e9 un concello da prefectura de Akita no Xap\u00f3n. Est\u00e1 situado \u00f3 oeste da prefectura e da rexi\u00f3n de T\u014dhoku, na illa de Honsh\u016b. A s\u00faa superficie \u00e9 de 1.152,57\u00a0km\u00b2 e a poboaci\u00f3n de 37.338 habitantes (2009) e ten unha densidade de poboaci\u00f3n de 32,4 h/km\u00b2.\nO concello de Kitaakita limita cos concellos de Kamikoani, de Noshiro, de Fujisato, de \u014cdate, de Kazuno, de Senboku e de Akita.\nHistoria.\nA cidade de Kitaakita foi fundada pola fusi\u00f3n de 4 concellos de vila do distrito de Kitaakita (\"Takanosu\", \"Aikawa\", \"Moriyoshi\" e \"Ani\") no ano 2005."}
{"id": "122557", "revid": "56817", "url": "https://gl.wikipedia.org/wiki?curid=122557", "title": "Kazuno", "text": "Kazuno (\u9e7f\u89d2\u5e02, \u304b\u3065\u306e\u3057, \"Kazuno-shi\") \u00e9 un concello da prefectura de Akita no Xap\u00f3n. Est\u00e1 situado \u00f3 nord\u00e9s da prefectura e no centro-norte da rexi\u00f3n de T\u014dhoku, na illa de Honsh\u016b. A s\u00faa superficie \u00e9 de 707,34\u00a0km\u00b2 e a poboaci\u00f3n de 34.662 habitantes (2009) e ten unha densidade de poboaci\u00f3n de 49 h/km\u00b2.\nO concello de Kazuno limita cos concellos de Kosaka, de \u014cdate, de Kitaakita, de Senboku (son da prefectura de Akita); de Towada, de Shing\u014d, de Sannohe, de Takko (son da prefectura de Aomori); e de Hachimantai (da prefectura de Iwate).\nHistoria.\nA cidade de Kazuno foi fundada pola fusi\u00f3n de 4 concellos do distrito de Kazuno en 1 de abril de 1972."}
{"id": "122558", "revid": "23204", "url": "https://gl.wikipedia.org/wiki?curid=122558", "title": "Oga", "text": "Oga (\u7537\u9e7f\u5e02, \u304a\u304c\u3057, \"Oga-shi\") \u00e9 un concello da prefectura de Akita no Xap\u00f3n. Est\u00e1 situado ao oeste da prefectura e da rexi\u00f3n de T\u014dhoku, na illa de Honsh\u016b. A s\u00faa superficie \u00e9 de 240,80\u00a0km\u00b2 e a poboaci\u00f3n de 33.142 habitantes (2009) e ten unha densidade de poboaci\u00f3n de 138 h/km\u00b2.\nO concello de Oga limita cos concellos de Mitane, de \u014cgata e de Katagami.\nHistoria.\nA cidade de Oga foi fundada pola fusi\u00f3n de 5 concellos do distrito de Mimamiakita en 31 de marzo de 1954."}
{"id": "122559", "revid": "2074", "url": "https://gl.wikipedia.org/wiki?curid=122559", "title": "Bosch", "text": ""}
{"id": "122561", "revid": "1131", "url": "https://gl.wikipedia.org/wiki?curid=122561", "title": "Igrexa da Sant\u00edsima Trindade de Ourense", "text": "A igrexa da Sant\u00edsima Trindade de Ourense \u00e9 un templo parroquial de estilo g\u00f3tico, constru\u00eddo entre os s\u00e9culos XII e XVI.\nDescrici\u00f3n.\nFundouse entre finais do s\u00e9culo XII e comezos do XIII a car\u00f3n do hospital de peregrinos, o hospital de San Roque, do que xa se ten noticias a comezos do s\u00e9culo XII. Nos s\u00e9culos XV e XVI lev\u00e1ronse a cabo as reformas que lle deron o aspecto actual, con d\u00faas caracter\u00edsticas torres cil\u00edndricas na fachada principal que lle outorgan un aspecto de castelo; unha delas, a da esquina norte, sost\u00e9n un corpo cadrado de camp\u00e1s. Foi ent\u00f3n cando se engadiron \u00e1 cabeceira, que d\u00e1 \u00e1 r\u00faa do padre Benito Feijoo, uns recios contrafortes e unha crester\u00eda con pin\u00e1culos de estilo g\u00f3tico-flam\u00edxero que percorre a cornixa.\nAo desaparecido hospital pertence a porta do adro exterior, trasladado aqu\u00ed desde a s\u00faa localizaci\u00f3n orixinal na Alameda, onde na actualidade se atopa o edificio de Correos. Obra renacentista do s\u00e9culo XVI, consiste nun arco de medio punto enmarcado por d\u00faas columnas acanaladas e con dous medall\u00f3ns representando aos m\u00e9dicos Hip\u00f3crates e Galeno. Pos\u00fae t\u00edmpano triangular, cun fornelo acollendo a imaxe p\u00e9trea de San Roque, nos extremos d\u00faas figuras fant\u00e1sticas en representaci\u00f3n do mal, e no v\u00e9rtice, un anxo. Na parte posterior da porta hai unha pequena escultura da Piedade. O adro d\u00e1 acceso ao recinto da igrexa, onde se ergue un cruceiro plateresco con imaxes de Cristo e a Piedade.\nO templo ten d\u00faas portadas de ingreso. A da fachada principal (occidental) presenta tripla arquivolta de arcos apuntados arrancada de columnas de fuste liso e capiteis de variada decoraci\u00f3n que apean sobre unha base. O intradorso do arco inferior ten sa\u00edntes picudos, mentres que a clave superior e os salmeres est\u00e1n decorados cuns rostros de ruda talla, moi erosionados. A portada do lado do Evanxeio (norte) \u00e9 menos abucinada, carece tam\u00e9n de t\u00edmpano e presenta tres arquivoltas tardorrom\u00e1nicas decoradas con flores de catro p\u00e9talos, bolas, molduras baquetonadas e, o arco m\u00e1is exterior, picos de serra. Baixo a arquer\u00eda figura un \u00fanico par de columnas de fuste liso.\nNo interior, de planta basilical, ou de nave \u00fanica sen cruceiro, destaca a Capela Maior, cuberta con b\u00f3veda de crucer\u00eda con profusi\u00f3n de nervios e claves, e presidida por un retablo do s\u00e9culo XVI. Outros dous retablos laterais de estilo barroco, unha p\u00eda de auga bendita xeminada e algunhas pezas de imaxiner\u00eda completan o mobiliario do templo."}
{"id": "122564", "revid": "22570", "url": "https://gl.wikipedia.org/wiki?curid=122564", "title": "Pazo da Trave", "text": "O pazo da Trave \u00e9 unha casa se\u00f1orial galega situada na parroquia de Galdo, no concello de Viveiro. Na actualidade alberga un establecemento de turismo rural.\nOrixes.\nNon se ten documentaci\u00f3n do pazo at\u00e9 o s\u00e9culo XVI.\nEn 1435 no paso dos Cabaleiros reun\u00edronse o bispo de Mondo\u00f1edo, o de\u00e1n catedralicio e dous procuradores para discutir o litixio que manti\u00f1an nobreza e igrexa sobre a parroquia de Galdo e os foros da renda. Logo de varias disputas e litixios, Galdo perdeu o estatuto de concello, pasando a pertencer a Viveiro.\nO bispado cedeu o couto de Galdo a Alonso P\u00e9rez de Viveiro por 5.000 marabed\u00eds. Anos m\u00e1is tarde a propiedade pasou a mans do meiri\u00f1o do couto, o vizconde de Altamira, Xo\u00e1n de Pita Pumari\u00f1o, e posteriormente herdouno seu fillo, Fernando Pumari\u00f1o, rexedor de Viveiro e casado con Catalina de Miranda, irm\u00e1 do arcebispo de Sevilla e fundador da Universidade de Oviedo, Fernando de Vald\u00e9s y Salas. O pazo pasou a mans da filla do matrimonio, Mar\u00eda de las Alas Pumari\u00f1o, casada co corrixidor da Coru\u00f1a. En 1607 mercouno por 1.000 ducados Antonio da Ponte e Prada, que o deixou a seu fillo Teodoro.\nA mediados do s\u00e9culo XIX pasou a mans de Juan Gabriel da Ponte. A s\u00faa filla Luisa vendeuno en 1881 a Bartolom\u00e9 Basanta Miranda, alcalde de Viveiro e senador do Partido Conservador. En 1885 herdou o pazo o seu xenro, Ram\u00f3n Rebell\u00f3n Zubiri, que representou nas Cortes a Viveiro durante catro lexislaturas no partido de C\u00e1novas del Castillo, conseguindo para Viveiro o t\u00edtulo de cidade. Seus fillos herdaron o pazo pero non o habitaron, o que desmellorou a s\u00faa conservaci\u00f3n at\u00e9 a s\u00faa venda en 1993.\nActualidade.\nO pazo da Trave foi reconstru\u00eddo e renovado respectando as orixes, con materiais aut\u00f3ctonos e con t\u00e9cnicas artes\u00e1s que recollen as tradici\u00f3ns ceramistas da zona, lideradas pola achegada f\u00e1brica de Sargadelos."}
{"id": "122569", "revid": "1822", "url": "https://gl.wikipedia.org/wiki?curid=122569", "title": "Masoner\u00eda", "text": ""}
{"id": "122570", "revid": "15490", "url": "https://gl.wikipedia.org/wiki?curid=122570", "title": "Furano, Xap\u00f3n", "text": "Furano (\u5bcc\u826f\u91ce\u5e02, \u3075\u3089\u306e\u3057, \"Furano-shi\") \u00e9 un concello da subprefectura de Kamikawa da prefectura de Hokkaid\u014d no Xap\u00f3n. Est\u00e1 situada ao suroeste da illa de Hokkaid\u014d, no norte do Xap\u00f3n. A s\u00faa superficie \u00e9 de 600,97\u00a0km\u00b2 e a poboaci\u00f3n de 24.488 habitantes (2009) e ten unha densidade de poboaci\u00f3n de 40,7 h/km\u00b2.\nO concello de Furano limita cos concellos de Kamifurano, de Nakafurano, de Minamifurano (son da subprefectura de Kamikawa); e de Ashibetsu (da subprefectura de Sorachi)."}
{"id": "122571", "revid": "89787", "url": "https://gl.wikipedia.org/wiki?curid=122571", "title": "K-1", "text": "O K-1 \u00e9 un deporte de combate que combina o kick-boxing, karate, taekwondo, boxeo tailand\u00e9s, savate e outras artes marciais a fin de elixir o m\u00e1is poderoso loitador do mundo. Creado por Kazuyoshi Ishii en 1993 no Xap\u00f3n, o encargado do seu desenvolvemento \u00e9 o Fighting and Entertainment Group e o evento anual m\u00e1is importante \u00e9 o K-1 World Grand Prix coa s\u00faa final que se celebra no Tokyo Dome, ag\u00e1s no 2007 que foi en Corea do Sur.\nA organizaci\u00f3n medra con relativa rapidez at\u00e9 o ano 2010, mais no ano 2011 anunciaron que ti\u00f1an problemas financeiros o que supuxo un par\u00f3n na competici\u00f3n e un restructuramento comercial no que Fighting and Entertainment Group vende os dereitos da competici\u00f3n a Barbizon Co. Ltd. O 1 de febreiro de 2012 EMCOM Entertainment Inc. faise con estes dereitos. Estes problemas fan que nos anos 2011 e 2012 non se dispute o cinto de campi\u00f3n pesado (si o de pesos lixeiros, categor\u00eda denominada K-1 Max)"}
{"id": "122572", "revid": "15490", "url": "https://gl.wikipedia.org/wiki?curid=122572", "title": "Nayoro", "text": "Nayoro (\u540d\u5bc4\u5e02, \u306a\u3088\u308d\u3057, \"Nayoro-shi\") \u00e9 un concello da subprefectura de Kamikawa da prefectura de Hokkaid\u014d no Xap\u00f3n. Est\u00e1 situada ao suroeste da illa de Hokkaid\u014d, no norte do Xap\u00f3n. A s\u00faa superficie \u00e9 de 535,23\u00a0km\u00b2 e a poboaci\u00f3n de 30.919 habitantes (2009) e ten unha densidade de poboaci\u00f3n de 57,8 h/km\u00b2.\nO concello de Nayoro limita cos concellos de Shibetsu, de Shimokawa, de Bifuka (son da subprefectura de Kamikawa); de Horokanai (da subprefectura de Sorachi); e de \u014cmu (da subprefectura de Abashiri)."}
{"id": "122574", "revid": "56817", "url": "https://gl.wikipedia.org/wiki?curid=122574", "title": "Itabashi", "text": "Itabashi (\u677f\u6a4b\u533a, \u3044\u305f\u3070\u3057\u304f, \"Itabashi-ku\") \u00e9 un barrio especial da prefectura de Toquio no Xap\u00f3n. Est\u00e1 situada \u00f3 sur da rexi\u00f3n de Kant\u014d e \u00f3 leste da prefectura, na parte leste da illa de Honsh\u016b. A s\u00faa superficie \u00e9 de 32,17\u00a0km\u00b2 e a poboaci\u00f3n de 536.320 habitantes (2009) e ten unha densidade de poboaci\u00f3n de 16.670 h/km\u00b2.\nO barrio de Itabashi limita cos barrios de Nerima, de Toshima, de Kita (son da prefectura de Toquio); cos concellos de Wak\u014d e de Toda (son da prefectura de Saitama)."}
{"id": "122575", "revid": "98629", "url": "https://gl.wikipedia.org/wiki?curid=122575", "title": "Scrubs", "text": "Scrubs \u00e9 unha serie de televisi\u00f3n estadounidense que comezou a emitirse o 2 de outubro de 2001 pola NBC.\nCreada por Bill Lawrence. a serie c\u00e9ntrase na vida de varios empregado do hospital docente Sacred Heart, co doutor \"J.D.\" Dorian como o protagonista principal, un neno grande que pos\u00fae a particularidade de perderse nos seus pensamentos, retransmitidos pola s\u00faa voz interior, e de imaxinarse escenas inspiradas na realidade que se representan na pantalla, por veces no medio dunha discusi\u00f3n cos outros personaxes, que frecuentemente son lareteiros, brincadeiros; os di\u00e1logos son de ritmo r\u00e1pido e surrealista. Durante a s\u00e9tima tempada, NBC anunciou que non renovar\u00eda o programa pero ABC mercou os dereitos e o 6 de xaneiro de 2009 comezou a oitava tempada en ABC producida por ABC Studios.\nCada episodio estrut\u00farase arredor de historias tematicamente ligadas pola voz en off de J.D., que fai de narrador. Pese a que a serie \u00e9 esencialmente c\u00f3mica, os episodios te\u00f1en pasaxes serias con temas como a enfermidade, a morte, o amor ou a amizade. No final da maior\u00eda dos episodios, J.D. resume a moral filos\u00f3fica ou o tema do episodio.\nO \u00faltimo cap\u00edtulo da oitava temporada, chamado \"My Finale\", foi emitido o 6 de maio de 2009 pola cadea ABC, e como confirmou Zach Braff (o protagonista) no seu MySpace, haber\u00e1 unha novena tempada, mais xa con outros actores. El participar\u00e1 nos primeiros episodios para enlazar a historia, a igual que Sarah Chalke, e logo deixaran paso aos novos personaxes.\nPersonaxes da ficci\u00f3n.\nPrincipais.\n "}
{"id": "122576", "revid": "5863", "url": "https://gl.wikipedia.org/wiki?curid=122576", "title": "Toshima, Toquio", "text": "Toshima (\u8c4a\u5cf6\u533a, \u3068\u3057\u307e\u304f, \"Toshima-ku\") \u00e9 un barrio especial da prefectura de Toquio no Xap\u00f3n. Est\u00e1 situado ao sur da rexi\u00f3n de Kant\u014d e ao leste da prefectura, na parte leste da illa de Honsh\u016b. A s\u00faa superficie \u00e9 de 13,01\u00a0km\u00b2 e a poboaci\u00f3n de 261.757 habitantes (2009) e ten unha densidade de poboaci\u00f3n de 20.120 h/km\u00b2.\nO barrio de Toshima limita cos barrios de Nakano, de Nerima, de Itabashi, de Kita, de Bunky\u014d e de Shinjuku."}
{"id": "122577", "revid": "5312", "url": "https://gl.wikipedia.org/wiki?curid=122577", "title": "Setagaya", "text": "Setagaya (\u4e16\u7530\u8c37\u533a, \u305b\u305f\u304c\u3084\u304f, \"Setagaya-ku\") \u00e9 un barrio especial da prefectura de Toquio, no Xap\u00f3n. Est\u00e1 situado no sur da rexi\u00f3n de Kant\u014d e ao leste da prefectura, na parte leste da illa de Honshu. A s\u00faa superficie \u00e9 de 58,08\u00a0km\u00b2, a poboaci\u00f3n \u00e9 de 864.723 habitantes (2009) e ten unha densidade de poboaci\u00f3n de 14.890 h/km\u00b2.\nO barrio de Setagaya limita cos barrios de \u014cta, Meguro, Shibuya e Suginami; e cos concellos de Mitaka, Ch\u014dfu, Komae (que son da prefectura de Toquio); e Kawasaki (este \u00faltimo \u00e9 da prefectura de Kanagawa)."}
{"id": "122578", "revid": "89787", "url": "https://gl.wikipedia.org/wiki?curid=122578", "title": "Setouchi, Okayama", "text": "Setouchi (\u702c\u6238\u5185\u5e02, \u305b\u3068\u3046\u3061\u3057, \"Setouchi-shi\") \u00e9 un concello da prefectura de Okayama no Xap\u00f3n. Est\u00e1 situado \u00f3 suroeste da prefectura, e na \u00e1rea da provincia hist\u00f3rica de Bizen, e na parte San'y\u014d da rexi\u00f3n de Ch\u016bgoku, na illa de Honsh\u016b. A s\u00faa superficie \u00e9 de 125,53\u00a0km\u00b2 e a poboaci\u00f3n de 38.202 habitantes (2009) e ten unha densidade de poboaci\u00f3n de 304 h/km\u00b2.\nO concello de Setouchi limita cos concellos de Okayama e de Bizen.\nHistoria.\nA cidade de Setouchi foi fundada pola fusi\u00f3n de 3 concellos de vila do distrito de Oku (\"Oku\", \"Ushimado\" e \"Osafune\") no ano 2004."}
{"id": "122579", "revid": "5312", "url": "https://gl.wikipedia.org/wiki?curid=122579", "title": "Bungotakada", "text": "Bungotakada (\u8c4a\u5f8c\u9ad8\u7530\u5e02, \u3076\u3093\u3054\u305f\u304b\u3060\u3057, \"Bungotakada-shi\") \u00e9 un concello da prefectura de \u014cita no Xap\u00f3n. Est\u00e1 situado ao norte da prefectura e no nord\u00e9s da rexi\u00f3n de Ky\u016bsh\u016b, na illa de Ky\u016bsh\u016b. A s\u00faa superficie \u00e9 de 206,64\u00a0km\u00b2, a poboaci\u00f3n \u00e9 de 23.941 habitantes (2009) e ten unha densidade de poboaci\u00f3n de 116 h/km\u00b2.\nO concello de Bungotakada limita cos concellos de Usa, Kitsuki e Kunisaki."}
{"id": "122580", "revid": "29398", "url": "https://gl.wikipedia.org/wiki?curid=122580", "title": "Pedro Munitis", "text": "Pedro Munitis \u00c1lvarez, nado en Santander o 19 de xu\u00f1o de 1975, \u00e9 un exfutbolista e actual adestrador de f\u00fatbol espa\u00f1ol. Xogaba de dianteiro e foi internacional coa selecci\u00f3n espa\u00f1ola. Actualmente adestra o Club Deportivo Lugo."}
{"id": "122581", "revid": "895", "url": "https://gl.wikipedia.org/wiki?curid=122581", "title": "Munitis", "text": ""}
{"id": "122582", "revid": "88215", "url": "https://gl.wikipedia.org/wiki?curid=122582", "title": "Jarom\u00edr Bla\u017eek", "text": "Jarom\u00edr Bla\u017eek, nado en Brno o 29 de decembro de 1972, \u00e9 un porteiro de f\u00fatbol checo. Internacional doce veces coa Selecci\u00f3n de f\u00fatbol de Chequia desde o 2000."}
{"id": "122583", "revid": "5312", "url": "https://gl.wikipedia.org/wiki?curid=122583", "title": "Og\u014dri", "text": "Og\u014dri (\u5c0f\u90e1\u5e02, \u304a\u3054\u304a\u308a\u3057, \"Og\u014dri-shi\") \u00e9 un concello da prefectura de Fukuoka no Xap\u00f3n. Est\u00e1 situado \u00f3 norte da rexi\u00f3n de Ky\u016bsh\u016b e \u00f3 suroeste da prefectura, na zona da provincia hist\u00f3rica de Chikugo, na illa de Ky\u016bsh\u016b. A s\u00faa superficie \u00e9 de 45,50\u00a0km\u00b2, a poboaci\u00f3n \u00e9 de 58.515 habitantes (2009) e ten unha densidade de poboaci\u00f3n de 1.290 h/km\u00b2.\nO concello de Og\u014dri limita cos concellos de Chikushino, Chikuzen, Tachiarai, Kurume (que son da prefectura de Fukuoka); Kiyama e Tosu (que son da prefectura de Saga)."}
{"id": "122585", "revid": "5312", "url": "https://gl.wikipedia.org/wiki?curid=122585", "title": "Tagawa", "text": "Tagawa (\u7530\u5ddd\u5e02, \u305f\u304c\u308f\u3057, \"Tagawa-shi\") \u00e9 un concello da prefectura de Fukuoka no Xap\u00f3n. Est\u00e1 situado \u00f3 norte da rexi\u00f3n de Ky\u016bsh\u016b e no centro da prefectura, na zona de Chikuh\u014d, na illa de Ky\u016bsh\u016b. A s\u00faa superficie \u00e9 de 54,52\u00a0km\u00b2, a poboaci\u00f3n \u00e9 de 49.658 habitantes (2009) e ten unha densidade de poboaci\u00f3n de 911 h/km\u00b2.\nO concello de Tagawa limita cos concellos de Iizuka, Itoda, Fukuchi, Kawara, \u014ct\u014d, Kawasaki e Kama."}
{"id": "122594", "revid": "98629", "url": "https://gl.wikipedia.org/wiki?curid=122594", "title": "Tintamarre", "text": "Tintamarre \u00e9 un illote do arquip\u00e9lago de Saint-Martin (ata o 22 de febreiro de 2007 pertenc\u00eda a Guadalupe), fronte \u00e1 illa de Saint-Barth\u00e9l\u00e9my. Actualmente a illa non ten ning\u00fan habitante, pero foi habitada no pasado. A palabra significa barullo en galego.\nDescrici\u00f3n.\nA illa \u00e9 unha meseta de sedimentos pedra calcaria. At\u00f3pase a 39 metros sobre o nivel do mar e ten 1,2 quil\u00f3metros cadrados de extensi\u00f3n. A illa ten aproximadamente 2/3 de bosques secos, o resto da vexetaci\u00f3n, consiste en matogueiras.\nHistoria.\nA historia de Tintamarre ten distintas fases. Durante 40 anos a illa estivo en posesi\u00f3n brit\u00e1nica. Logo pasou a Francia e iniciouse un per\u00edodo de intenso uso agr\u00edcola, acadando unha poboaci\u00f3n m\u00e1xima de 150 persoas en Tintamarre. Na primeira metade do s\u00e9culo 19, a illa caeu baixo a influencia da familia holandesa Van Romondt, cuxo \u00faltimo representante, Diederik van Romondt gobernou case como un rei desde 1902. En 1931 foi vendida a un comerciante de Marigot. Logo da guerra, a illa prosperou como base a\u00e9rea, hab\u00eda nese momento uns 20 residentes. Un furac\u00e1n destru\u00edu todo o 1 de setembro de 1950, nos anos 1956 e 1960 m\u00e1is furac\u00e1ns arrasaron co chan.\nUso actual.\nA illa enteira, inclu\u00edndo 100 m de ancho ao redor da zona mar\u00edtima costeira, \u00e9 agora unha reserva natural R\u00e9serve naturelle marine de Saint-Martin. Polo tanto, a zona est\u00e1 protexida por estritas normas. Ao mesmo tempo, con todo, util\u00edzase para fins tur\u00edsticos. As praias son accesibles para os turistas e foron creados varios cami\u00f1os para explorar a illa. P\u00f3dense visitar os edificios das granxas abandonadas, onde ata o s\u00e9culo 19 cultivouse algod\u00f3n. Tam\u00e9n os restos dunha li\u00f1a ferroviaria que serv\u00eda para a extracci\u00f3n de xeso e guano."}
{"id": "122595", "revid": "98629", "url": "https://gl.wikipedia.org/wiki?curid=122595", "title": "Klein Bonaire", "text": "Klein Bonaire (en neerland\u00e9s \"Pequena Bonaire\") \u00e9 un pequeno illote deshabitado fronte \u00e1 costa occidental da illa caribe\u00f1a de Bonaire.\nXeograf\u00eda.\nO illote, que se atopa pr\u00f3ximo \u00e1 media l\u00faa formada pola illa principal, ten 6 km\u00b2 e \u00e9 moi chan, levant\u00e1ndose non m\u00e1is de dous metros sobre o nivel do mar. As \u00fanicas estruturas son algunhas ru\u00ednas de chozas de escravos (pequenas, estruturas dun s\u00f3 cuarto que datan do per\u00edodo de escravitude da rexi\u00f3n).\nA distancia desde a costa de Bonaire \u00e1 costa de Klein Bonaire \u00e9 de aproximadamente 800 metros no punto m\u00e1is pr\u00f3ximo. A distancia \u00e9 frecuentemente atravesada por barcos particulares e comerciais e p\u00f3dese facer en kaiak con certa dificultade. A principal atracci\u00f3n para os visitantes \u00e9 o mergullo e o \"snorkeling\" no pr\u00edstino dos arrecifes de coral que rodean o illote.\nHistoria.\nEn 1868, Klein Bonaire foi vendida a un particular chamado \"Angel Jeserun\" e permaneceu en mans privadas ata 1999, cando foi comprada polo goberno de Bonaire, o Fondo Mundial para a Natureza, e a Fundaci\u00f3n para a Preservaci\u00f3n de Klein Bonaire por 9 mill\u00f3ns de Florines das Antillas Neerlandesas (5 mill\u00f3ns de d\u00f3lares estadounidenses)."}
{"id": "122596", "revid": "98629", "url": "https://gl.wikipedia.org/wiki?curid=122596", "title": "Klein Cura\u00e7ao", "text": "Klein Cura\u00e7ao en neerland\u00e9s, (\"Pequena Cura\u00e7ao\") \u00e9 unha pequena illa do mar Caribe que pertence administrativamente a Illa de Cura\u00e7ao (que depende \u00e1 s\u00faa vez das Antillas Holandesas). Pos\u00fae unha superficie estimada en 1,7 km\u00b2. \nCaracter\u00edsticas.\n\u00c9 un pequeno illote deshabitado (non pos\u00fae poboaci\u00f3n permanente) situado a 28 quil\u00f3metros ao sursueste da Illa de Cura\u00e7ao da que prov\u00e9n o nome desta illa, \"Pequena Cura\u00e7ao\". As construci\u00f3ns principais son un vello faro e unhas casas de praia.\nPequenos botes visitan a illa todos os d\u00edas, est\u00e1 gardada polos Gardacostas das Antillas Holandesas. Entre as principais actividades econ\u00f3micas destacan o turismo, sobre todo o mergullo e paseos en botes.\nHistoria.\nAntigamente, as cabras percorrian a illa, o que contribu\u00edu \u00e1 desertificaci\u00f3n. En 1871, John Godden, enxe\u00f1eiro mineiro ingl\u00e9s, visitou a illa e ata 1886 estrouxose fosfato e exportouse a Europa. A illa foi minada, o nivel da illa baixou e as poboaci\u00f3ns de aves mari\u00f1as caeron. Actualmente, se esta levando a cabo a s\u00faa reforestaci\u00f3n. A illa tam\u00e9n xogou un papel no comercio de escravos. A Compa\u00f1\u00eda Holandesa das Indias Occidentais trouxo a moitos escravos de \u00c1frica a Cura\u00e7ao. Antes de que estes escravos chegasen a terra en Cura\u00e7ao, os enfermos eran deixados en corentena en Klein Cura\u00e7ao. Os restos deste primeiro edificio de corentena a\u00ednda se poden atopar no noroeste da illa. Os escravos e outros pasaxeiros que non sobrevivian \u00e1 viaxe eran enterrados en Klein Cura\u00e7ao. Na parte sur da illa hai varias tumbas.\nA Compa\u00f1\u00eda Holandesa das Indias Occidentais tam\u00e9n recibiu licenzas para cazar a foca monxe en perigo de extinci\u00f3n en Klein Cura\u00e7ao. Do mesmo xeito que a s\u00faa illa nai de Cura\u00e7ao, a illa est\u00e1 pouco afectada polos furac\u00e1ns, pero varias grandes tormentas deixaron a s\u00faa pegada. O primeiro foi o furac\u00e1n de 1877, que destru\u00edu o primeiro faro da illa. O seguinte faro, que a\u00ednda pervive, foi constru\u00eddo no interior da illa.\nKlein Cura\u00e7ao non ten habitantes permanentes, s\u00f3 alg\u00fans cobertizos cubertos de palmeiras para excursionistas de Cura\u00e7ao, e ademais dalgunhas palmas de coco ten pouca vexetaci\u00f3n. Hai algunhas cabanas de pescadores onde normalmente permanecen alg\u00fans d\u00edas. Obte\u00f1en auga da garda costeira holandesa de Cura\u00e7ao. O lado do barlovento \u00e9 un cemiterio para barcos que non se mantiveron o suficientemente afastados ou perderon potencia. Un pequeno barco cisterna, o Maria Bianca Guidesman, est\u00e1 sendo desguazado paulatinamente polos constantes golpes das ondas. Os restos doutros catro ou cinco barcos foron arrastrados a terra."}
{"id": "122597", "revid": "56817", "url": "https://gl.wikipedia.org/wiki?curid=122597", "title": "SICAV", "text": "Unha SICAV (acr\u00f3nimo de Sociedade de Investimento de Capital Vari\u00e1bel), \u00e9 unha figura econ\u00f3mica de investimento colectivo.\nSICAV en Espa\u00f1a.\nEn Espa\u00f1a, unha SICAV \u00e9 unha Sociedade An\u00f3nima cuxo obxecto social \u00e9 investir en activos financeiros. Gozan de importantes vantaxes fiscais, de xeito que as SICAV tributan ao 1% no imposto sobre sociedades. Deben cumprir os seguintes requisitos:\nTe\u00f1en unha serie de restrici\u00f3ns \u00e1 hora de investir o capital:\nA s\u00faa regulaci\u00f3n xur\u00eddica sust\u00e9ntase en:\nActualmente este veh\u00edculo de investimento \u00e9 un dos m\u00e1is utilizados por persoas con grandes capitais. Outro veh\u00edculo moi atractivo para estas persoas \u00e9 o UNIT LINKED."}
{"id": "122603", "revid": "22570", "url": "https://gl.wikipedia.org/wiki?curid=122603", "title": "Moist von Lipwig", "text": "Moist von Lipwig \u00e9 un personaxe ficticio da saga de novelas de Discworld escritas por Terry Pratchett. \u00c9 o protagonista das novelas \"Going Postal\" e \"Making Money\".\nPersonaxe.\nPouco se sabe do pasado de Moist von Lipwig, \u00e1 parte de que \u00e9 orixinario de \u00dcberwald, perdeu a seus pais moi novo, e foi criado polo seu av\u00f3 que se dedicaba a criar cans. Foi o colexio e m\u00e1is tarde, cando escapou, converteuse nun estafador itinerante. Nun momento dado co\u00f1ece a Cribbins, outro criminal que lle ensina os trucos do oficio. M\u00e1is adiante ter\u00e1 diferenzas creativas con este polo que a \"sociedade\" se separa, Moist xustifica isto dicindo que Cribbens: \"\u00e9 o tipo de persoa que lle d\u00e1 mal nome \u00f3s criminais\".\nNa s\u00faa \u00e9poca de estafador, Moist tomaba vantaxe do feito de que non posu\u00eda facci\u00f3ns f\u00edsicas peculiares ou distinguibles polo que era unha persoa f\u00e1cil de esquecer. Segundo as numerosas descrici\u00f3ns f\u00edsicas referentes a s\u00faa persoa Moist ten: entre 20 e 30 anos de idade (en \"Going Postal\" indica que ten 26 anos), entre 1.80 m e 1.90 m estatura. Amais el axud\u00e1base de anteollos, bigotes falsos m\u00e1is outros ap\u00e9ndices. Converteuse nun forxador experto cunha variedade de tintas e papeis, os cales leva encima no que el denomina \"Mr Robinson's Box\"(\"A caixa do se\u00f1or Robinson\").\nBaixo un dos seus \"personaxes\", Albert Spangler, foi capturado na cidade de Ankh-Morpork, e condenado a morrer aforcado. O Patricio da cidade arr\u00e1nxao todo para que el non morra no momento do seu aforcamento e s\u00f3 perda o sentido. As\u00ed cando esperta at\u00f3pase no despacho de Lord Vetinari e este ofr\u00e9celle un trato: unha nova vida traballando para o estado ou pode irse a s\u00faa antiga vida, con t\u00f3dalas consecuencias que iso implica."}
{"id": "122604", "revid": "197", "url": "https://gl.wikipedia.org/wiki?curid=122604", "title": "Melias", "text": "O top\u00f3nimo Melias pode referirse a:"}
{"id": "122609", "revid": "1308", "url": "https://gl.wikipedia.org/wiki?curid=122609", "title": "Illas Berlengas", "text": ""}
{"id": "122610", "revid": "51526", "url": "https://gl.wikipedia.org/wiki?curid=122610", "title": "Granny Weatherwax", "text": "Granny Weatherwax \u00e9 unha bruxa creada para as novelas de \"Discworld\" escritas por Terry Pratchett.\nA personaxe.\nO seu verdadeiro nome \u00e9 Esmeralda Weatherwax e ela, xunto a Nanny Ogg e Magrat Garlick, substituta por Agnes Nitt m\u00e1is tarde, forman o aquelarre de bruxas de Lancre.\nSen lugar a d\u00fabida \u00e9 a bruxa m\u00e1is poderosa que existe e o seu poder e quizais incluso igual \u00e1 da m\u00edtica Black Aliss, quen foi mestra da mestra da s\u00faa mestra.\nPos\u00fae un car\u00e1cter forte e agre, pero non \u00e9 malvada, a\u00ednda que non por gusto, xa que como confesa nunha ocasi\u00f3n non \u00e9 boa porque lle gusta, sen\u00f3n porque s\u00faa irm\u00e1 m\u00e1is vella era malvada e foise da casa e ela tivo que se-la boa e coidar da s\u00faa familia e da vila. A pesar de todo, ama a vila e quere a xente que al\u00ed vive.\nF\u00edsico.\nMoi \u00f3 seu pesar, non \u00e9 tan bruxa de aparencia como de poder. Non pos\u00fae verrugas, nin \u00e9 baixa, nin chepa, nin voz rasposa e conserva unha perfecta e branca dentadura a pesar de que ten case sesenta anos. En realidade \u00e9 unha muller madura con moito atractivo o cal \u00e9 unha contradici\u00f3n sendo unha bruxa; a \u00fanica peculiaridade desagradable que ten \u00e9 o seu cello duro e cr\u00edtico, que aproveita con tal habilidade que ningu\u00e9n se fixa nas s\u00faas calidades.\nCando era nova foi unha das mulleres m\u00e1is guapas e desexadas, Mustrum Riddcully foi un dos seus pretendentes e ambos foron o grande amor do outro, pero o orgullo de Granny (xunto cunha visi\u00f3n do futuro que falaba sobre canto vivir\u00eda el se casaban) f\u00edxolle abandonalo o d\u00eda antes da voda, sendo esta unha das raz\u00f3ns polas que el acabou sendo mago.\nO seu aspecto \u00e9 o dunha muller alta e delgada, cunha forza tremenda (tanto f\u00edsica como mental) e unha actitude dura incrible (cando vai por un cami\u00f1o as carretas, os soldados e incluso os animais en desbandadas prefiren cederlle o paso), sempre viste de negro \u00e1 moda das bruxas, \u00e9 dicir: vestido ou saia negra, capa negra con forro de veludo vermello, sombreiro negro e puntiagudo e botas grandes e pesadas de punta cadrada.\n\u00c1s veces voa na s\u00faa vasoira, pero non durante moito tempo seguido, xa que est\u00e1 en moi mal estado e debe correr moito para lograr que acenda e engale.\nPosesi\u00f3ns.\nVive nunha cabana cerca da vila (durante moito tempo pensouse que ela era a dona, pero en realidade \u00f3 caseiro d\u00e1lle medo cobrarlle o alugueiro), na que cultiva plantas medicinais (a\u00ednda que \u00e1s veces as doma primeiro... literalmente.).\nNon pos\u00fae familia, xa que a\u00ednda que as bruxas poden casar e procrear, ela non o desexa. De feito, como se descobre \"Lords and Ladies\", Granny segue sendo virxe, a pesar da s\u00faa avanzada idade.\nNovelas en que aparece.\n\u00c9 protagonista:\nAparece como personaxe secundario:\nAparece nomeada: "}
{"id": "122611", "revid": "40827", "url": "https://gl.wikipedia.org/wiki?curid=122611", "title": "Gaivot\u00f3n", "text": "O gaivot\u00f3n atl\u00e1ntico (Larus marinus) \u00e9 unha especie de ave Charadriiforme da familia Laridae. \u00c9 unha das gaivotas meirandes do mundo, cunha envergadura de \u00e1s de ata 1,7 m.\nTen un poderoso peteiro para comer pitos de aves mari\u00f1as e cr\u00edas de parrulos, engul\u00edndoos enteiros. A diferenza da gaivota arx\u00e9ntea, esta ave adoita cazar soa ou en parella. Ani\u00f1a nas costas rochosas e pon tres ovos. Miden ata 79\u00a0cm de longo e at\u00f3panse no norte do oc\u00e9ano Atl\u00e1ntico."}
{"id": "122612", "revid": "6939", "url": "https://gl.wikipedia.org/wiki?curid=122612", "title": "Going Postal", "text": "Going Postal \u00e9 o t\u00edtulo da 33\u00aa novela da saga de Discworld de Terry Pratchett, publicada en 2004. Esta \u00e9 a primeira novela que ten a Moist von Lipwig como protagonista. Estivo nomeada para o Premio N\u00e9bula \u00e1 mellor novela no ano 2005.\nArgumento.\nMoist von Lipwig \u00e9 un estafador moi dotado para o seu traballo, pero \u00f3 momento de inicia-la novela at\u00f3pase nunha cela na cidade de Ankh-Morpork, baixo o pseud\u00f3nimo de Alfred Spangler, esperando a s\u00faa quenda para a forca, por ter roubado AM$150.000. Despois de ser colgado, at\u00f3pase no Despacho Oblongo, a oficina de Lord Vetinari, o cal lle ofrece unha elecci\u00f3n, pode irse pola porta, ou tomar o posto como xefe da Oficina Postal de Ankh-Morpork.\nMoist sup\u00f3n que a sa\u00edda f\u00e1cil, leva a unha vida que pode non durar demasiado, as\u00ed que acepta o ofrecemento de Vetinari, asumindo que m\u00e1is tarde pode fuxir. Cando acepta, dinlle que debe encontrarse co Sr Pump, o seu oficial de liberdade condicional. A trav\u00e9s dunha \"Firma Karmica\" o Sr Pump \u00e9 capaz de saber onde se atopa Moist en calquera momento, evitando o primeiro escape deste (un minuto despois de sa\u00edr da oficina de Vetinari), e al\u00ed descobre que o Sr Pump \u00e9 un g\u00f3lem, e que o seu antigo nome \u00e9 Pump 19 (en ingl\u00e9s Bomba hidr\u00e1ulica 19).\nCon certa renuncia, Moist asume as tarefas do seu cargo, e a s\u00faa capacidade de manexar \u00e1 xente, consegue primeiro coloca-la xente do correo do seu lado, e lentamente, a toda a cidade. Desde este posto introduce o concepto de selo. Para isto conta coa axuda dos dous estra\u00f1os empregados do Correo, o anci\u00e1n Carteiro Junior Groat, e o mozo Stanley, un coleccionista de alfinetes. Para a entrega do correo, inicialmente contrata golems, e aqu\u00ed co\u00f1ece a Adora Belle Dearheart, unha rapaza a cargo do Fondo Com\u00fan de Golems, unha forza de traballo de golems libertos.\nAntes de darse de conta, o correo est\u00e1 funcionando tan ben, que est\u00e1 competindo coa compa\u00f1\u00eda de Clacks \"Grand Trunk\" no mercado local e dos Planos de Sto. O presidente do \"Grand Trunk\" \u00e9 unha persoa sen escr\u00fapulos chamado Reacher Gilt, a quen Moist rapidamente reco\u00f1ece como un grande estafador, e xa que logo, comeza unha batalla para ver quen se queda co control das comunicaci\u00f3ns na cidade."}
{"id": "122617", "revid": "15490", "url": "https://gl.wikipedia.org/wiki?curid=122617", "title": "Akabira", "text": "Akabira (\u8d64\u5e73\u5e02, \u3042\u304b\u3073\u3089\u3057, \"Akabira-shi\") \u00e9 un concello da subprefectura de Sorachi da prefectura de Hokkaid\u014d no Xap\u00f3n. Est\u00e1 situada no centro da illa de Hokkaid\u014d, no norte do Xap\u00f3n. A s\u00faa superficie \u00e9 de 129,88\u00a0km\u00b2 e a poboaci\u00f3n de 13.258 habitantes (2009) e ten unha densidade de poboaci\u00f3n de 102 h/km\u00b2.\nO concello de Akabira limita cos concellos de Sunagawa, de Takikawa, de Fukagawa, de Ashibetsu e de Utashinai."}
{"id": "122618", "revid": "98629", "url": "https://gl.wikipedia.org/wiki?curid=122618", "title": "Econom\u00eda de San Marino", "text": "A econom\u00eda de San Marino depende do turismo, do sistema bancario, as\u00ed como da manufactura e exportaci\u00f3n de cer\u00e1mica, roupas, t\u00e9xtiles, m\u00f3biles, pinturas, bebidas destiladas, azulexos, e vi\u00f1o."}
{"id": "122620", "revid": "15490", "url": "https://gl.wikipedia.org/wiki?curid=122620", "title": "Sunagawa", "text": "Sunagawa (\u7802\u5ddd\u5e02, \u3059\u306a\u304c\u308f\u3057, \"Sunagawa-shi\") \u00e9 un concello da subprefectura de Sorachi da prefectura de Hokkaid\u014d no Xap\u00f3n. Est\u00e1 situada no centro da illa de Hokkaid\u014d, \u00f3 norte do Xap\u00f3n. A s\u00faa superficie \u00e9 de 78,69\u00a0km\u00b2 e a poboaci\u00f3n de 19.349 habitantes (2009) e ten unha densidade de poboaci\u00f3n de 246 h/km\u00b2.\nO concello de Sunagawa limita cos concellos de Shintotsukawa, de Takikawa, de Akabira, de Utashinai, de Kamisunagawa e de Naie."}
{"id": "122622", "revid": "2074", "url": "https://gl.wikipedia.org/wiki?curid=122622", "title": "Femme fatale", "text": ""}
{"id": "122623", "revid": "15490", "url": "https://gl.wikipedia.org/wiki?curid=122623", "title": "Takikawa", "text": "Takikawa (\u6edd\u5ddd\u5e02, \u305f\u304d\u304b\u308f\u3057, \"Takikawa-shi\") \u00e9 un concello da subprefectura de Sorachi da prefectura de Hokkaid\u014d no Xap\u00f3n. Est\u00e1 situada no centro da illa de Hokkaid\u014d, no norte do Xap\u00f3n. A s\u00faa superficie \u00e9 de 115,82\u00a0km\u00b2 e a poboaci\u00f3n de 44.005 habitantes (2009) e ten unha densidade de poboaci\u00f3n de 380 h/km\u00b2.\nO concello de Takikawa limita cos concellos de Shintotsukawa, de Ury\u016b, de Moseushi, de Fukagawa, de Akabira e de Sunagawa."}
{"id": "122624", "revid": "2074", "url": "https://gl.wikipedia.org/wiki?curid=122624", "title": "Muggles", "text": ""}
{"id": "122630", "revid": "1308", "url": "https://gl.wikipedia.org/wiki?curid=122630", "title": "Larus marinus", "text": ""}
{"id": "122633", "revid": "1308", "url": "https://gl.wikipedia.org/wiki?curid=122633", "title": "Azor com\u00fan", "text": ""}
{"id": "122634", "revid": "1308", "url": "https://gl.wikipedia.org/wiki?curid=122634", "title": "Tartara\u00f1a arpella", "text": ""}
{"id": "122635", "revid": "8758", "url": "https://gl.wikipedia.org/wiki?curid=122635", "title": "Gabi\u00e1n com\u00fan", "text": ""}
{"id": "122636", "revid": "1308", "url": "https://gl.wikipedia.org/wiki?curid=122636", "title": "Lagarteiro peneireiro", "text": ""}
{"id": "122649", "revid": "1410", "url": "https://gl.wikipedia.org/wiki?curid=122649", "title": "Ono, Hy\u014dgo", "text": "Ono (\u5c0f\u91ce\u5e02, \u304a\u306e\u3057, \"Ono-shi\") \u00e9 un concello da prefectura de Hy\u014dgo no Xap\u00f3n. Est\u00e1 situado na rexi\u00f3n de Kinki e \u00f3 leste da prefectura, na zona sueste da provincia hist\u00f3rica de Harima. A s\u00faa superficie \u00e9 de 92,92\u00a0km\u00b2 e a poboaci\u00f3n de 49.657 habitantes (2009) e ten unha densidade de poboaci\u00f3n de 534 h/km\u00b2.\nO concello de Ono limita cos concellos de Kakogawa, de Kasai, de Kat\u014d e de Miki."}
{"id": "122652", "revid": "1410", "url": "https://gl.wikipedia.org/wiki?curid=122652", "title": "Minamiawaji", "text": "Minamiawaji (\u5357\u3042\u308f\u3058\u5e02, \u307f\u306a\u307f\u3042\u308f\u3058\u3057, \"Minamiawaji-shi\") \u00e9 un concello da prefectura de Hy\u014dgo no Xap\u00f3n. Est\u00e1 situado no centro da rexi\u00f3n de Kinki e ao sur da prefectura, e ao sur da Illa de Awaji. A s\u00faa superficie \u00e9 de 229,18\u00a0km\u00b2 e a poboaci\u00f3n de 50.292 habitantes (2009) e ten unha densidade de poboaci\u00f3n de 219 h/km\u00b2.\nO concello de Minamiawaji limita pola terra co concello de Sumoto (da prefectura de Hy\u014dgo); e pola ponte co concello de Naruto (da prefectura de Tokushima).\nHistoria.\nA cidade de Minamiawaji foi fundada pola fusi\u00f3n de 4 concello de vila do distrito de Mihara (\"Mihara\", \"Midori\", \"Seidan\" e \"Nandan\") no ano 2005."}
{"id": "122662", "revid": "15490", "url": "https://gl.wikipedia.org/wiki?curid=122662", "title": "K\u014dnan, K\u014dchi", "text": "K\u014dnan (\u9999\u5357\u5e02, \u3053\u3046\u306a\u3093\u3057, \"K\u014dnan-shi\") \u00e9 un concello da prefectura de K\u014dchi no Xap\u00f3n. Est\u00e1 situado na rexi\u00f3n de Shikoku e no centro-leste da prefectura, na illa de Shikoku. A s\u00faa superficie \u00e9 de 126,51\u00a0km\u00b2, a poboaci\u00f3n \u00e9 de 33.840 habitantes (2009) e ten unha densidade de poboaci\u00f3n de 267 h/km\u00b2.\nO concello de K\u014dnan limita cos concellos de Nankoku, Kami, Aki e Geisei.\nHistoria.\nA cidade de K\u014dnan foi fundada pola fusi\u00f3n de 5 concellos do distrito de Kami (\"Akaoka\", \"Kagami\", \"Noichi\", \"Yasu\" e \"Yoshikawa\") no ano 2006."}
{"id": "122668", "revid": "15490", "url": "https://gl.wikipedia.org/wiki?curid=122668", "title": "Kami, K\u014dchi", "text": "Kami (\u9999\u7f8e\u5e02, \u304b\u307f\u3057, \"Kami-shi\") \u00e9 un concello da prefectura de K\u014dchi no Xap\u00f3n. Est\u00e1 situada na rexi\u00f3n de Shikoku e no centro-leste da prefectura, na illa de Shikoku. A s\u00faa superficie \u00e9 de 538,22\u00a0km\u00b2 e a poboaci\u00f3n de 28.576 habitantes (2009) e ten unha densidade de poboaci\u00f3n de 53,1 h/km\u00b2.\nA cidade de Kami foi fundada pola fusi\u00f3n de 3 concellos do distrito de Kami (\"Kahoku\", \"Tosayamada\" e \"Monobe\") no ano 2006.\nO concello de Kami limita cos concellos de \u014ctoyo, de Motoyama, de Nankoku, de K\u014dnan, de Aki (son da prefectura de K\u014dchi); de Miyoshi e de Naka (son da prefectura de Tokushima)."}
{"id": "122670", "revid": "6939", "url": "https://gl.wikipedia.org/wiki?curid=122670", "title": "Equal Rites", "text": "Equal Rites \u00e9 a terceira novela da saga Discworld de Terry Pratchett.\nSinopse.\nTodo comeza cando o mago Drum Billet chega a un pobo perdido para designar \u00f3 seu sucesor. O escollido \u00e9 un meni\u00f1o acabado de nacer que, como mandan os can\u00f3ns do Discworld, \u00e9 o oitavo fillo dun oitavo fillo. O mago debe entregarlle o seu caxato \u00f3 neno, xa que a s\u00faa hora se aproxima. Poida que por el non repare en que o beb\u00e9 escollido \u00e9 en realidade unha nena ata que \u00e9 demasiado tarde. A nena, chamada Eskarina, \u00e9 ensinada pola bruxa local Granny Weatherwax que cre firmemente que a maxia dos magos e a maxia das bruxas \u00e9 completamente diferente. Cando o poder oculto en Esk comeza a manifestarse non ten m\u00e1is remedio que buscar a Unseen University, a principal escola de magos do Discworld. Nunca antes existira unha muller mago, pero Esk deber\u00e1 selo a\u00ednda que para selo deba superar a oposici\u00f3n dos magos, porque s\u00f3 deste xeito poder\u00e1 manexar un poder tan inmenso que ameaza a supervivencia do propio Discworld.\nNotas.\nPor raz\u00f3ns non explicadas, Esk non apareceu en ningunha outra novela de Discworld, pero Terry dixo que posiblemente apareza na seguinte novela de Tiffany Aching, \"I Shall Wear Midnight\"."}
{"id": "122674", "revid": "56817", "url": "https://gl.wikipedia.org/wiki?curid=122674", "title": "Sukumo", "text": "Sukumo (\u5bbf\u6bdb\u5e02, \u3059\u304f\u3082\u3057, \"Sukumo-shi\") \u00e9 un concello da prefectura de K\u014dchi no Xap\u00f3n. Est\u00e1 situada ao suroeste da rexi\u00f3n de Shikoku e ao oeste da prefectura, na illa de Shikoku. A s\u00faa superficie \u00e9 de 286,15\u00a0km\u00b2 e a poboaci\u00f3n de 23.266 habitantes (2009) e ten unha densidade de poboaci\u00f3n de 81,3 h/km\u00b2.\nO concello de Sukumo limita cos concellos de \u014ctsuki, de Tosashimizu, de Mihara, de Shimanto (son da prefectura de K\u014dchi); de Uwajima e de Ainan (son da prefectura de Ehime)."}
{"id": "122679", "revid": "56817", "url": "https://gl.wikipedia.org/wiki?curid=122679", "title": "Mort", "text": "Mort \u00e9 a cuarta novela do universo Discworld creado por Terry Pratchett, publicada en 1987. Nela, a Morte, presente en todas as novelas da saga, desempe\u00f1a por primeira vez un papel protagonista. Foi adaptada como obra de teatro, con certo \u00e9xito, e incluso falouse en diversas ocasi\u00f3ns dunha adaptaci\u00f3n \u00e1 gran pantalla.\nSinopse.\nA acci\u00f3n arranca cando a Morte contrata a Mort, un rapaz escu\u00e1lido e prosmeiro, como aprendiz. Tras un curto per\u00edodo de aprendizaxe, Mort fica ao cargo do traballo da Morte, e esta t\u00f3mase un pequeno descanso. Pero, mentres a Morte se dedica a visitar os bares do Discworld e se enfrasca en estra\u00f1os dilemas filos\u00f3ficos, o seu aprendiz ocasiona un paradoxo temporal ao perdoarlle a vida \u00e1 princesa Keli, sen se dar conta ademais de que quen fai o traballo da Morte, pouco a pouco, v\u00f3lvese mesmamente a Morte. A princesa \u00e9 ignorada por todos os que a rodean e polo propio universo, para o que xa est\u00e1 morta. O tempo esg\u00f3tase, e Mort, cada vez m\u00e1is inhumano e m\u00e1is semellante \u00e1 Morte, debe buscar xunto \u00e1 filla adoptiva desta, Ysabell, e o seu servente, Albert, unha soluci\u00f3n que evite o inminente colapso de todo o Discworld."}
{"id": "122690", "revid": "113870", "url": "https://gl.wikipedia.org/wiki?curid=122690", "title": "K\u014dnan, Aichi", "text": "K\u014dnan (\u6c5f\u5357\u5e02, \u3053\u3046\u306a\u3093\u3057, \"K\u014dnan-shi\") \u00e9 un concello da prefectura de Aichi no Xap\u00f3n. Est\u00e1 situado na parte T\u014dkai da rexi\u00f3n de Ch\u016bbu, e ao noroeste da prefectura, na zona da provincia hist\u00f3rica de Owari, no centro da illa de Honsh\u016b. A s\u00faa superficie \u00e9 de 30,17\u00a0km\u00b2 e a poboaci\u00f3n de 100.531 habitantes (2009) e ten unha densidade de poboaci\u00f3n de 3.330 h/km\u00b2.\nO concello de K\u014dnan limita cos concellos de Ichinomiya, de Iwakura, de Komaki, de \u014cguchi, de Fus\u014d (son da prefectura de Aichi); e de Kakamigahara (da prefectura de Gifu).\nHistoria.\nA cidade de K\u014dnan foi fundada pola fusi\u00f3n de 2 concellos do distrito de Niwa (\"Kochino-chou\" e \"Hotei-chou\") e 2 concellos do distrito de Haguri (\"Miyata-chou\" e \"Kusai-mura\") no ano 1954."}
{"id": "122691", "revid": "1131", "url": "https://gl.wikipedia.org/wiki?curid=122691", "title": "Galer\u00eda de imaxes da praia de Aguieira", "text": "Praia de Aguieira, Porto do Son."}
{"id": "122721", "revid": "25871", "url": "https://gl.wikipedia.org/wiki?curid=122721", "title": "Carlos Souto", "text": "Carlos Souto, nado en Buenos Aires o 13 de maio de 1955 \u00e9 un publicitario arxentino que dirixe a axencia de publicidade La Ese, dedicada dende 1996 \u00e1 publicidade pol\u00edtica. Os equipos de traballo que forma e dirixe foron claves na transformaci\u00f3n da linguaxe pol\u00edtica latinoamericana na \u00faltima d\u00e9cada. Integrou grupos de traballo con David Ratto, Ramiro Agulla, Dick Morris, Miguel Sal e Dar\u00edo Lanis. Na s\u00faa traxectoria profesional ga\u00f1ou m\u00e1is de corenta premios nacionais e internacionais.\nTraxectoria.\nCarlos Souto naceu no barrio de Parque Patricios de Buenos Aires, fillo de Maruxa e Celestino, inmigrantes galegos, sendo o galego a s\u00faa lingua materna grazas a seus pais e \u00e1 s\u00faa avoa Carme. A s\u00faa infancia e primeira adolescencia transcorreron nos suburbios do sur da cidade de Buenos Aires. A\u00ednda que comezou os seus estudos no Colexio Bernasconi, posteriormente, en segundo grao, cambiar\u00eda de escola (Cangallo Schule, un colexio alem\u00e1n do barrio de Balvanera) e completar\u00eda al\u00ed os seus estudos primarios e secundarios.\n\"Cursus Honorum\".\nLogo do golpe militar na Arxentina e en vista do compromiso pol\u00edtico asumido como delegado estudantil na Facultade de Enxe\u00f1er\u00eda da Universidade de Buenos Aires, Souto viaxa ao Brasil e elixe a cidade de S\u00e3o Paulo como residencia. O seu primeiro traballo foi de cadete na axencia de publicidade Di\u00e1logo Propaganda. En 1976 edita o seu primeiro e \u00fanico libro de contos, ilustrado por Mar\u00eda Teresa Lemos Fontao. Pasado un tempo, comeza a traballar como asistente na produci\u00f3n de comerciais para televisi\u00f3n, primeiramente en Flipfilms e a axencia de publicidade Mauro Salles Interamericana. O seu ascenso foi r\u00e1pido e, deste xeito, co\u00f1eceu ao director franc\u00e9s Olivier Perroy, quen xunto a Carlo Ponti (h), forman a internacional \"Filmar do Brasil\". En Angra dos Reis producen a pel\u00edcula \"Pira\u00f1as\". Esta ser\u00eda a \u00fanica experiencia de Souto en longametraxes. Durante os catro anos que viviu en S\u00e3o Paulo, Carlos Souto compartiu departamento (quatorze), en Pinheros co artista pl\u00e1stico e publicista catal\u00e1n Xavier Ru\u00e1ix Dur\u00e1n. O quatorze transformar\u00edase nun lugar de culto para os intelectuais, creativos e novos cineastas que coinciden en S\u00e3o Paulo durante a segunda metade da d\u00e9cada dos setenta. Ao comezar a d\u00e9cada dos oitenta, Souto decide regresar a Arxentina. En 1983 empeza a organizar o seu primeiro proxecto empresarial. En 1984 instala unha empresa dedicada ao desenvolvemento de eventos para marcas. Souto desempe\u00f1arase no eido das relaci\u00f3ns p\u00fablicas e a comunicaci\u00f3n. Ao longo dos anos seguintes, instalado definitivamente na Arxentina, levar\u00e1 adiante o seu primeiro equipo de traballo relacionado coa industria publicitaria.\nPrimeiros \u00e9xitos publicitarios.\nCara a finais da d\u00e9cada de 1980, Souto decide enfocar toda a s\u00faa experiencia na creaci\u00f3n dunha axencia publicitaria pequena de capital arxentino. Os alicerces fundamentais do seu proxecto residen no xeito de abordar a comunicaci\u00f3n, cuxa funci\u00f3n principal consiste no respecto pola identidade cultural da sociedade na que se act\u00faa; algo que pode servir de foro para comprender o potencial construtivo da publicidade no desenvolvemento social. Mentres o seu proxecto toma firmeza, en 1991 ga\u00f1a o seu primeiro premio, un terceiro lugar no Premio Clar\u00edn \u00e1 Creatividade en Xornais. Este ser\u00eda o inicio dun longo cami\u00f1o de reco\u00f1ecementos que axudar\u00edan ao asentamento e crecemento do seu proxecto. Por eses anos constr\u00fae unha afamada dupla con Dar\u00edo Lanis que ser\u00e1 premiada tanto nacional como internacionalmente; ao mesmo tempo conforma un equipo de traballo con mozos notables como: Juan Cravero, Carlos Bayala, Pablo del Campo, Gustavo Taretto, Fernando Tchechenitsky e \u00c1lvaro Fern\u00e1ndez Mendy. En 1993 finalmente funda a s\u00faa primeira axencia de publicidade. En 1994 ingresa na xerarqu\u00eda creativa de axencias da C\u00e1mara Arxentina de Anunciantes, ocupando o d\u00e9cimo primeiro lugar do pa\u00eds. En 1995 participa por primeira vez nun concurso para a creaci\u00f3n dunha campa\u00f1a pol\u00edtica e consegue o primeiro posto; realiza a s\u00faa primeira campa\u00f1a pol\u00edtica e ga\u00f1a a correspondente elecci\u00f3n. Con todo, o seu traballo no campo da comunicaci\u00f3n no mercado de produtos e servizos contin\u00faa acumulando numerosos premios. En pouco tempo obter\u00e1 un Le\u00f3n de Prata en TV no Festival de Cannes, un Ouro en TV no London Festival, un Lapis de Ouro e un de Platino, ademais do Grand Prix na FIAP, e ouros en TV e na radio no mesmo festival. Tam\u00e9n foi premiado en M\u00e9xico, Brasil, Colombia, ademais doutros reco\u00f1ecementos que recibir\u00eda en festivais como o de Nova York ou no C\u00edrculo de Creativos da Arxentina. O primeiro sitio WEB (website) de Souto resulta Prata no London Festival e na FIAP. Durante 1999 decide fundar unha nova compa\u00f1\u00eda, Adlatina.com, un portelo de Internet dedicado \u00e1 publicidade e mercadotecnia.\nMecadotecnia pol\u00edtica.\nCarlos Souto principia a s\u00faa experiencia no campo da publicidade pol\u00edtica en 1995 e, dende ent\u00f3n, o equipo de profesionais que lidera acompa\u00f1a cada un dos momentos m\u00e1is importantes da historia das elecci\u00f3ns arxentinas. Ao longo da s\u00faa carreira e grazas ao seu reco\u00f1ecido traballo, Carlos Souto \u00e9 convocado para as m\u00e1is importantes campa\u00f1as pol\u00edticas da Arxentina, onde acada varios \u00e9xitos memorables. Ga\u00f1a d\u00faas elecci\u00f3ns presidenciais, d\u00faas elecci\u00f3ns para Alcalde de Buenos Aires, unha para Gobernador na Provincia de Mendoza e recentemente unha elecci\u00f3n lexislativa de medio termo na Provincia de Buenos Aires. Ten a oportunidade de ser o responsable da comunicaci\u00f3n institucional de varias xesti\u00f3ns de Goberno e de asesorar en situaci\u00f3ns de crise a diversos pol\u00edticos e empresarios. O seu traballo no campo electoral \u00e9 reco\u00f1ecido pola calidade creativa das s\u00faas pezas audiovisuais, as\u00ed como polos anuncios na v\u00eda p\u00fablica e polos est\u00e1ndares aplicados \u00e1 produci\u00f3n. Moitos dos comerciais que realizou na s\u00faa carreira xa son parte do acervo cultural e do eido das comunicaci\u00f3ns no seu pa\u00eds.\nPremios.\nNo ano 2000, Carlos Souto foi premiado co Le\u00f3n de Prata no Festival de Cannes. Ademais, leva ga\u00f1ados premios nacionais e internacionais, tanto no eido da pol\u00edtica, como polas s\u00faas pezas de comunicaci\u00f3n; alg\u00fans destes menci\u00f3nanse a continuaci\u00f3n:"}
{"id": "122727", "revid": "1308", "url": "https://gl.wikipedia.org/wiki?curid=122727", "title": "Avelaiona com\u00fan", "text": ""}
{"id": "122748", "revid": "1131", "url": "https://gl.wikipedia.org/wiki?curid=122748", "title": "Galer\u00eda de imaxes de obeliscos da Coru\u00f1a", "text": "Obeliscos da Coru\u00f1a."}
{"id": "122763", "revid": "5312", "url": "https://gl.wikipedia.org/wiki?curid=122763", "title": "Tsushima, Aichi", "text": "Tsushima (\u6d25\u5cf6\u5e02, \u3064\u3057\u307e\u3057, \"Tsushima-shi\") \u00e9 un concello da prefectura de Aichi no Xap\u00f3n. Est\u00e1 situado na parte de T\u014dkai da rexi\u00f3n de Ch\u016bbu, e \u00f3 oeste da prefectura, na zona da provincia hist\u00f3rica de Owari, no centro da illa de Honsh\u016b. A s\u00faa superficie \u00e9 de 25,08\u00a0km\u00b2, a poboaci\u00f3n \u00e9 de 65.819 habitantes (2009) e ten unha densidade de poboaci\u00f3n de 2.620 h/km\u00b2.\nO concello de Tsushima limita cos concellos de Aisai, Kanie, Shipp\u014d e Miwa."}
{"id": "122764", "revid": "89787", "url": "https://gl.wikipedia.org/wiki?curid=122764", "title": "Iwakura", "text": "Iwakura (\u5ca9\u5009\u5e02, \u3044\u308f\u304f\u3089\u3057, \"Iwakura-shi\") \u00e9 un concello da prefectura de Aichi no Xap\u00f3n. Est\u00e1 situado na parte T\u014dkai da rexi\u00f3n de Ch\u016bbu, e \u00f3 noroeste da prefectura, na zona da provincia hist\u00f3rica de Owari, no centro da illa de Honsh\u016b. A s\u00faa superficie \u00e9 de 10,49\u00a0km\u00b2 e a poboaci\u00f3n de 48.332 habitantes (2009) e ten unha densidade de poboaci\u00f3n de 4.610 h/km\u00b2.\nO concello de Iwakura limita cos concellos de Ichinomiya, de Kitanagoya, de Komaki e de K\u014dnan."}
{"id": "122765", "revid": "15490", "url": "https://gl.wikipedia.org/wiki?curid=122765", "title": "Fukagawa", "text": "Fukagawa (\u6df1\u5ddd\u5e02, \u3075\u304b\u304c\u308f\u3057, \"Fukagawa-shi\") \u00e9 un concello da subprefectura de Sorachi da prefectura de Hokkaid\u014d no Xap\u00f3n. Est\u00e1 situada no centro da illa de Hokkaid\u014d, no norte do Xap\u00f3n. A s\u00faa superficie \u00e9 de 529,23\u00a0km\u00b2 e a poboaci\u00f3n de 24.220 habitantes (2009) e ten unha densidade de poboaci\u00f3n de 45,8 h/km\u00b2.\nO concello de Fukagawa limita cos concellos de Ashibetsu, de Akabira, de Takikawa, de Moseushi, de Chippubetsu, de Numata, de Horokanai (son da subprefectura de Sorachi); de Obira (da subprefectura de Rumoi) e de Asahikawa (da subprefectura de Kamikawa)."}
{"id": "122766", "revid": "25871", "url": "https://gl.wikipedia.org/wiki?curid=122766", "title": "Kitami", "text": "Kitami (\u5317\u898b\u5e02, \u304d\u305f\u307f\u3057, \"Kitami-shi\") \u00e9 un concello da subprefectura de Abashiri da prefectura de Hokkaid\u014d no Xap\u00f3n. Est\u00e1 situada ao nordeste da illa de Hokkaid\u014d, no norte do Xap\u00f3n. A s\u00faa superficie \u00e9 de 1.427,56\u00a0km\u00b2 e a poboaci\u00f3n de 125.977 habitantes (2009) e ten unha densidade de poboaci\u00f3n de 88,2 hab./km\u00b2.\nO concello de Kitami limita cos concellos de Abashiri, de \u014czora, de Bihoro, de Tsubetsu, de Kunneppu, de Oketo, de Engaru, de Y\u016bbetsu, de Saroma (son da subprefectura de Abashiri); de Kamikawa (da subprefectura de Kamikawa) e de Kamishihoro (da subprefectura de Tokachi)."}
{"id": "122767", "revid": "15490", "url": "https://gl.wikipedia.org/wiki?curid=122767", "title": "Shibetsu", "text": "Shibetsu (\u58eb\u5225\u5e02, \u3057\u3079\u3064\u3057, \"Shibetsu-shi\") \u00e9 un concello da subprefectura de Kamikawa da prefectura de Hokkaid\u014d no Xap\u00f3n. Est\u00e1 situada no centro-nordeste da illa de Hokkaid\u014d, no norte do Xap\u00f3n. A s\u00faa superficie \u00e9 de 1.119,29\u00a0km\u00b2 e a poboaci\u00f3n de 22.666 habitantes (2009) e ten unha densidade de poboaci\u00f3n de 20,3 h/km\u00b2.\nO concello de Shibetsu limita cos concellos de Kenbuchi, de Wassamu, de Pippu, de Kamikawa, de Aibetsu, de Shimokawa, de Nayoro (son da subprefectura de Kamikawa); de Horokanai (da subprefectura de Sorachi) e de Takinoue (da subprefectura de Abashiri)."}
{"id": "122776", "revid": "29398", "url": "https://gl.wikipedia.org/wiki?curid=122776", "title": "Lionel Scaloni", "text": "Lionel Sebasti\u00e1n Scaloni, nado en Pujato, Santa Fe, o 16 de maio de 1978, \u00e9 un exfutbolista e adestrador arxentino, que dende 2018 dirixe a selecci\u00f3n arxentina. Xogaba como lateral dereito ou centrocampista e desenvolveu a maior parte da s\u00faa carreira como futbolista no Deportivo da Coru\u00f1a, no que militou durante nove tempadas, disputando 301 partidos oficiais. Ga\u00f1ou co equipo galego unha liga de Primeira Divisi\u00f3n, unha Copa do Rei e d\u00faas Supercopas de Espa\u00f1a, e \u00e9 o xogador con m\u00e1is partidos da historia do club na Liga de Campi\u00f3ns (52). \nVestiu tam\u00e9n as camisetas de Newell's Old Boys (onde iniciou a s\u00faa carreira profesional), Estudiantes, West Ham, Racing de Santander, Lazio, Mallorca e Atalanta. Campi\u00f3n do mundo xuvenil en 1997, foi tam\u00e9n internacional absoluto coa selecci\u00f3n arxentina en sete ocasi\u00f3ns e disputou con esta o Mundial de 2006 en Alema\u00f1a.\nIniciou a s\u00faa carreira de adestrador como axudante de Jorge Sampaoli no Sevilla e na selecci\u00f3n arxentina e en 2018 substitu\u00edno \u00e1 fronte do combinado nacional. Axi\u00f1a levou a cabo unha renovaci\u00f3n no equipo, gui\u00e1ndoo ata a consecuci\u00f3n de tres t\u00edtulos consecutivos nun hist\u00f3rico ciclo vitorioso liderado no campo por Leo Messi. En 2021 puxo fin a un per\u00edodo de 28 anos sen t\u00edtulos para a selecci\u00f3n arxentina, proclam\u00e1ndose campi\u00f3n da Copa Am\u00e9rica ao derrotar na final ao Brasil, e ano seguinte venceu na Finalissima \u00e1 Italia campioa da Eurocopa. Ese mesmo ano dirixiu \u00e1 selecci\u00f3n na conquista da s\u00faa terceira Copa do Mundo, a primeira en 38 anos, ao vencer a Francia na final do Mundial de Qatar.\nTraxectoria.\nComo futbolista.\nOrixe e inicios.\nNaceu en Pujato, na provincia arxentina de Santa Fe, sendo o segundo dos tres fillos de \u00c1ngel Scaloni e a s\u00faa esposa Eulalia Marzetti. Ten ascendencia italiana, pois seus bisav\u00f3s Enrico Scaloni e Elisa Serani eran dous emigrantes das Marcas, nacidos en Magliano di Tenna e Tolentino respectivamente, que se instalaran en Santa Fe nos primeiros anos do s\u00e9culo XX. Comezou a xogar ao f\u00fatbol no Sportivo Matienzo, club da s\u00faa localidade natal no que tam\u00e9n xogaba o seu irm\u00e1n maior, Mauro, e no que tivo como adestrador a seu pai.\nNewell's Old Boys.\nEn 1994 seu pai levounos a Newell's Old Boys, club co que debutou na Primeira Divisi\u00f3n da Arxentina. Foi o 30 de abril de 1995, nun partido do torneo Clausura diante de San Lorenzo, no que o novo adestrador, Ra\u00fal Donsanti, o colocou como titular con s\u00f3 17 anos e d\u00faas semanas. Despois dunha mala actuaci\u00f3n do equipo no partido, que perdeu 3-0, foi relegado de novo ao banco durante varias xornadas. De regreso \u00e1 acci\u00f3n, disputou un total de 12 partidos co equipo \"leproso\" na m\u00e1xima categor\u00eda do f\u00fatbol arxentino.\nEstudiantes.\nDeixou Rosario en agosto de 1996, despois dunha liorta de seu pai co adestrador de Newell's, Mario Zanabria, e co presidente Eduardo L\u00f3pez. Foi contratado ent\u00f3n por Estudiantes de La Plata, de novo xunto ao seu irm\u00e1n. No club dirixido polo \"Profe\" C\u00f3rdoba, compartiu equipo con Mart\u00edn Palermo, Pablo Quatrocchi ou Ariel Zapata entre outros, e disputou 37 partidos de Primeira, nos que marcou 7 goles. O seu bo rendemento en La Plata abriulle as portas da selecci\u00f3n sub-20, coa que se proclamou campi\u00f3n do mundo en Malaisia, e chamou a atenci\u00f3n dos clubs europeos. \nDeportivo da Coru\u00f1a.\nAnos de \u00e9xitos.\nEn decembro de 1997 foi traspasado ao Deportivo da Coru\u00f1a por uns 400 mill\u00f3ns de pesetas, despois de varios meses de negociaci\u00f3ns. Chegou ao Deportivo xunto ao seu irm\u00e1n Mauro, que foi destinado ao Fabril. Lionel debutou na Primeira divisi\u00f3n espa\u00f1ola o 4 de xaneiro de 1998, nun partido entre o Deportivo e o Sporting de Gij\u00f3n en Riazor (2\u20131), o mesmo d\u00eda que debutaba tam\u00e9n Abreu. F\u00edxoo como titular, pero estivo s\u00f3 tres minutos sobre o terreo de xogo ata que a expulsi\u00f3n do porteiro Songo'o obrigouno a sa\u00edr do campo para que entrase Rufai. Foi titular en case todos os restantes partidos da tempada, na que anotou dous goles, o primeiro deles na vitoria por 0-1 sobre o Racing de Santander no Sardinero.\nPerdeu protagonismo no equipo tralas fichaxes de Manuel Pablo e V\u00edctor para a banda dereita e nos seguintes anos alternou a titularidade coa suplencia. Na campa\u00f1a 1999/00 contribu\u00edu a un hist\u00f3rico t\u00edtulo de liga para o equipo galego, o \u00fanico nas vitrinas do club. Durante esa triunfante tempada disputou 14 partidos de liga, 4 deles como titular. Na tempada 2000/01 participou no debut do club galego na Liga de Campi\u00f3ns, diante do Panathinaikos, entrando nos minutos finais como substituto de V\u00edctor. Seis d\u00edas despois marcou o gol que supuxo a primeira vitoria do Deportivo na competici\u00f3n europea, diante do Hamburgo, superando cun disparo no tempo engadido ao gardameta alem\u00e1n Hans-J\u00f6rg Butt.\nO 6 de marzo de 2002 foi titular na final da Copa do Rei contra o Real Madrid, conquistando o t\u00edtulo o d\u00eda no que o club branco cumpr\u00eda cen anos, no que se deu en chamar o Centenariazo. Disputou 52 dos 62 partidos que o Deportivo xogou na Liga de Campi\u00f3ns durante eses anos, ata o punto de converterse no futbolista do club con m\u00e1is partidos na historia da m\u00e1xima competici\u00f3n europea. Participou en hist\u00f3ricas vitorias como as que o equipo logrou sobre o Manchester United, o Arsenal, o PSG, a Juventus, o Bayern de M\u00fanic ou o Milan, e xogou o partido de volta das semifinais contra o Porto de Mourinho na edici\u00f3n 2003/04, quedando \u00e1s portas da final.\nCesi\u00f3n ao West Ham e rescisi\u00f3n.\nA marcha de Javier Irureta e a chegada de Joaqu\u00edn Caparr\u00f3s no ver\u00e1n de 2005 supuxo un punto de inflexi\u00f3n para o futbolista, pois perdeu peso nas ali\u00f1aci\u00f3ns do novo adestrador, a pesar de ter sido elixido como o sucesor de Fran na capitan\u00eda do equipo. O seu enfrontamento con Caparr\u00f3s e a proximidade do Mundial de 2006, fixo que no mercado invernal sa\u00edse cedido ao West Ham ingl\u00e9s, buscando os minutos que non ti\u00f1a na Coru\u00f1a.\nDebutou na Premier League o 4 de febreiro de 2006 e disputou 13 dos 14 partidos que restaban de tempada, todos eles como titular. Co equipo londiniense, que adestraba Alan Pardew, rematou a liga na 9\u00aa posici\u00f3n, conseguindo a clasificaci\u00f3n para a Copa da UEFA, e acadou a final da FA Cup. Disputou os 90 minutos e a pr\u00f3rroga da final contra o Liverpool de Rafa Ben\u00edtez, caendo finalmente na quenda de penaltis.\nNo ver\u00e1n de 2006 regresou ao Deportivo da Coru\u00f1a, onde atopou de novo a oposici\u00f3n de Caparr\u00f3s, que o deixou f\u00f3ra dos seus plans para a vindeira tempada. En setembro rescindiu o seu contrato co club, do mesmo xeito que Diego Trist\u00e1n, co que tampouco contaba o adestrador. Deixou o Deportivo despois de case nove anos, 301 partidos oficiais e 18 goles, e como un dos maiores \u00eddolos da afecci\u00f3n. Ga\u00f1ou co equipo coru\u00f1\u00e9s un campionato de liga, unha Copa do Rei e d\u00faas Supercopas de Espa\u00f1a.\nRacing de Santander.\nO 13 de setembro de 2006 incorporouse ao Racing de Santander, asinando un contrato por unha tempada. No equipo dirixido por Miguel \u00c1ngel Portugal coincidiu con futbolistas como Pinillos, Colsa, Regragui ou os seus excompa\u00f1eiros no Deportivo Munitis, Rub\u00e9n Castro e Momo. Titular durante a maior parte de encontros da campa\u00f1a, contribu\u00edu a acadar o 10\u00ba posto final na liga, a mellor clasificaci\u00f3n do equipo en m\u00e1is dunha d\u00e9cada.\nLazio.\nPrimeiros meses.\nO 30 de xu\u00f1o de 2007 foi contratado por cinco tempadas pola Lazio, club co que debutou o 14 de agosto na fase previa da Liga de Campi\u00f3ns diante do Dinamo de Bucarest. Xogou o seu primeiro partido na Serie A nove d\u00edas despois, contra o Torino no Stadio Olimpico, substitu\u00edndo na primeira parte ao serbio Kolarov. Disputou 19 partidos nos seus primeiros seis meses en Roma, pero non chegou a asentarse nas ali\u00f1aci\u00f3ns titulares do t\u00e9cnico Delio Rossi, polo que en xaneiro regresou a Espa\u00f1a, cedido por un ano e medio ao Mallorca de Gregorio Manzano.\nCesi\u00f3n ao Mallorca.\nComezou o seu paso polo club balear como titular, pero unha expulsi\u00f3n e unha posterior lesi\u00f3n nunha coxa limitaron a s\u00faa participaci\u00f3n a s\u00f3 seis partidos no que restaba de tempada. Intervido en Turku polo prestixioso cirurxi\u00e1n fin\u00e9s Sakari Orava, a s\u00faa lesi\u00f3n prolongouse durante sete meses e non volveu aos terreos de xogo ata outubro de 2008, cando reapareceu nun encontro ante o Betis. Sa\u00edu de inicio na maior\u00eda de encontros do resto da campa\u00f1a, contribu\u00edndo a un noveno posto na liga e a acadar as semifinais da Copa do Rei, competici\u00f3n na que o equipo caeu diante do Barcelona de Guardiola.\nRegreso a Roma.\nNo ver\u00e1n de 2008 rematou a a s\u00faa cesi\u00f3n e volveu \u00e1 Lazio, na que permaneceu ata comezos de 2013. Con todo, tivo pouco peso no equipo, co que disputou un total de 67 partidos. Os seus mellores n\u00fameros f\u00edxoos na tempada 2011/12, na que xogou 21 encontros (13 deles como titular) e na que marcou o seu \u00fanico gol coa camiseta celeste, nunha derrota por 3-1 en liga ante o Parma.\nAtalanta.\nO 29 de xaneiro de 2013 foi traspasado \u00e1 Atalanta, tam\u00e9n da Serie A italiana. Xogou no equipo lombardo durante d\u00faas tempadas e media, nas que disputou 17 partidos. Tralo remate da campa\u00f1a 2014/15 desvencellouse do club e colgou as botas, despois de m\u00e1is de 500 partidos oficiais como futbolista.\nSelecci\u00f3n nacional.\nCategor\u00edas inferiores.\nAs s\u00faas boas actuaci\u00f3ns con Estudiantes propiciaron que fose convocado por Jos\u00e9 P\u00e9kerman para participar coa selecci\u00f3n sub-20 da Arxentina na Copa do Mundo da categor\u00eda en 1997, celebrada en Malaisia. Al\u00ed compartiu equipo con xogadores como Leo Franco, Walter Samuel, Cambiasso, Aimar ou Riquelme e disputou t\u00f3dolos encontros do torneo. Titular nos tres partidos da fase de grupos, anotou un gol no primeiro partido diante de Hungr\u00eda. Tras derrotar a Inglaterra en oitavos de final, enfrontouse nos cuartos de final \u00e1 selecci\u00f3n favorita, o Brasil, e abriu o marcador conseguindo un dos goles m\u00e1is destacados da s\u00faa carreira, despois de canear a Ada\u00edlton, internarse na \u00e1rea e disparar \u00e1 porter\u00eda con pouco \u00e1ngulo. A continuaci\u00f3n foi titular nas semifinais e na final, na que os arxentinos conseguiron o t\u00edtulo fronte ao Uruguai por 1-2.\nEn maio de 1998 participou coa Arxentina no Torneo Esperanzas de Touloun, ga\u00f1\u00e1ndolle a final a Francia por 2-0. No ano 2000, xa como xogador do Deportivo da Coru\u00f1a, disputou no Brasil o Torneo Preol\u00edmpico Suramericano coa selecci\u00f3n arxentina sub-23 e marcou un gol contra o Uruguai na fase final, pero o seu equipo s\u00f3 puido ser terceiro, quedando f\u00f3ra dos Xogos Ol\u00edmpicos de 2000.\nSelecci\u00f3n absoluta.\nVestiu en 7 ocasi\u00f3ns a casaca da selecci\u00f3n arxentina absoluta, coa que debutou o 30 de abril de 2003 nun partido amigable contra Libia en Tr\u00edpoli que rematou con vitoria suramericana por 1-3 e no que saltou ao campo na segunda parte como substituto de Saviola. Nos seguintes dous anos disputou dous partidos amigables m\u00e1is, ante o Xap\u00f3n e Alema\u00f1a e foi titular na vitoria por 1-2 sobre Bolivia na Paz, correspondente \u00e1 clasificaci\u00f3n para a Copa do Mundo. Despois de sa\u00edr de inicio tam\u00e9n en agosto de 2005 nun amigable contra Hungr\u00eda no que debutou Leo Messi, non volveu vestir a camiseta da selecci\u00f3n durante m\u00e1is de nove meses, ata que xogou un amigable diante de Angola en maio de 2006. \nFoi convocado por Jos\u00e9 P\u00e9kerman para formar parte do combinado arxentino no Mundial de 2006 en Alema\u00f1a. Con Burdisso como titular no lateral dereito, viu dende o banco os tres partidos da fase de grupos, ata que a lesi\u00f3n daquel no terceiro encontro deulle a oportunidade de integrar o once inicial nos oitavos de final contra M\u00e9xico. O equipo arxentino logrou a vitoria, no que foi o derradeiro partido do futbolista coa camiseta nacional, pois Coloccini, compa\u00f1eiro seu no Deportivo, ocupou o lateral dereito na eliminaci\u00f3n ante Alema\u00f1a, e tralo Mundial Scaloni non volveu ser convocado pola selecci\u00f3n. \nComo adestrador.\nAxudante de Sampaoli.\nAsentado en Baleares, trala s\u00faa retirada comezou a prepararse para ser adestrador. Realizou o curso de adestradores da RFEF e fixo as pr\u00e1cticas como segundo t\u00e9cnico no equipo cadete do Son Caliu de Calvi\u00e0, localidade na que reside. En outubro de 2016 ingresou no equipo t\u00e9cnico do Sevilla, como un dos axudantes do novo adestrador do club, Jorge Sampaoli. Ao remate da tempada 2016/17 da Primeira Divisi\u00f3n, na que o equipo andaluz acabou cuarto, Sampaoli converteuse no novo seleccionador arxentino, e Scaloni acompa\u00f1ouno como analista de rivais, a mesma funci\u00f3n que realizaba no Sevilla. Formou parte do equipo t\u00e9cnico da selecci\u00f3n arxentina no Mundial de 2018 en Rusia, caendo o seu equipo eliminado nos oitavos de final contra Francia.\nTrala destituci\u00f3n de Sampaoli en xullo de 2018, a selecci\u00f3n arxentina quedou sen adestrador durante varias semanas, per\u00edodo no que Scaloni colleu xunto a Pablo Aimar as rendas da selecci\u00f3n sub-20 para participar no Torneo Internacional de L'Alc\u00fadia. O excelente rendemento do equipo no torneo, do que se proclamou campi\u00f3n, propiciou que o 3 de agosto, xa antes do remate do mesmo, Scaloni fose nomeado seleccionador da absoluta de xeito interino, con Aimar como axudante.\nSelecci\u00f3n arxentina.\nComo interino.\nScaloni iniciou unha renovaci\u00f3n na selecci\u00f3n dende a s\u00faa primeira lista de convocados, deixando f\u00f3ra a xogadores consagrados como Higua\u00edn ou Banega, a favor de futbolistas m\u00e1is novos. Estreouse \u00e1 fronte do combinado nacional nun partido amigable contra Guatemala no Memorial Coliseum dos \u00c1nxeles, vencendo por 3-0. Tras un segundo partido nos Estados Unidos contra Colombia, o equipo arxentino viaxou en outubro a Arabia Saudita, onde xogou un torneo amigable contra outras tres selecci\u00f3ns. O torneo inclu\u00edu a disputa dunha nova edici\u00f3n do Supercl\u00e1sico das Am\u00e9ricas ante o Brasil, partido que supuxo a primeira derrota da era Scaloni (1-0).\nEn novembro do mesmo ano, a Arxentina afrontou un novo torneo amigable, a Copa Adidas, ante M\u00e9xico a dobre partido. O equipo \"albiceleste\" conseguiu a vitoria en ambos encontros, disputados en C\u00f3rdoba e Mendoza, nos dous casos por 2-0. Foron os seus \u00faltimos partidos como interino, pois un d\u00edas despois, o 29 de novembro, foi confirmado pola AFA como seleccionador oficial do equipo ata o final da Copa Am\u00e9rica 2019.\nCopa Am\u00e9rica 2019.\nDespois de tres partidos amigables entre marzo e xu\u00f1o de 2019, Scaloni aterrou no Brasil para a disputa da Copa Am\u00e9rica, o seu primeiro gran torneo \u00e1 fronte da selecci\u00f3n. Estreouse cunha derrota por 2-0 contra Colombia e comezou perdendo o segundo encontro ante Paraguai ata que Messi conseguiu empatar e salvar un punto nun mal partido do equipo arxentino. Con todo, conseguiu clasificarse para a fase de eliminatorias ao vencer na \u00faltima xornada a Qatar por 2-0, con goles de Lautaro Mart\u00ednez e Ag\u00fcero.\nNos cuartos de final enfrontouse \u00e1 selecci\u00f3n venezolana, \u00e1 que derrotou por 2-0, clasific\u00e1ndose as\u00ed para as semifinais. No Mineir\u00e3o de Belo Horizonte, o equipo de Scaloni buscou ante a selecci\u00f3n anfitrioa, o Brasil de Tite, o pase \u00e1 final. A pesar do bo xogo do conxunto arxentino e do seu capit\u00e1n, Leo Messi, os brasileiros foron m\u00e1is efectivos de cara ao gol e levaron a vitoria por 2-0. A Arxentina quedou finalmente co terceiro posto do torneo, ao vencer a Chile por 2-1. A pesar de non conseguir meter o equipo na final, a AFA confirmou que Scaloni seguir\u00eda como seleccionador do equipo tralo torneo.\nA vitoria ante Chile marcou o inicio dunha xeira de bos resultados que mantiveron \u00e1 selecci\u00f3n de Scaloni invicta durante os seguintes tres anos e medio. No que quedaba de 2019, a Arxentina disputou seis partidos amigables, conseguindo goleadas ante M\u00e9xico (4-0) e Ecuador (6-1), un empate contra Alema\u00f1a no Westfalenstadion (2-2) e a primeira vitoria de Scaloni contra o Brasil no Supercl\u00e1sico das Am\u00e9ricas, cun solitario gol de Messi.\nCampi\u00f3n continental.\nA pandemia de COVID-19 obrigou ao adiamento da Copa Am\u00e9rica prevista para 2020, que se acabou disputando en 2021 no Brasil. Os arxentinos comezaron o torneo empatando a un gol ante Chile, pero contaron por vitorias os tres restantes partidos da fase de grupos, contra o Uruguai, Paraguai e Bolivia. Nos cuartos de final eliminou por 3-0 a Ecuador, mentres que nas semifinais precisou da quenda de penaltis para derrotar a Colombia, tras empatar 1-1 ao remate do tempo regulamentario e da pr\u00f3rroga.\nO 10 de xullo disputou no Maracan\u00e3 a final contra o equipo anfitri\u00f3n, o Brasil, que vi\u00f1a de eliminar nas semifinais ao Per\u00fa. A Arxentina comezou dominando e anotou o \u00fanico gol do partido no minuto 22, por medio de \u00c1ngel Di Mar\u00eda, que foi elixido mellor xogador da final. As\u00ed, o equipo de Scaloni proclamouse campi\u00f3n e o capit\u00e1n Messi, m\u00e1ximo goleador e mellor xogador do torneo, levantou un t\u00edtulo que romp\u00eda unha xeira negativa da selecci\u00f3n de 28 anos sen t\u00edtulos, e que supuxo tam\u00e9n o primeiro t\u00edtulo na carreira do adestrador.\nR\u00e9cord de partidos invicto e Finalissima 2022.\nEn setembro de 2021 retom\u00e1ronse os encontros de clasificaci\u00f3n para o Mundial de 2022, e o 16 de novembro, cando a\u00ednda restaban cinco xornadas, a selecci\u00f3n arxentina conseguiu o pase matem\u00e1tico ao torneo despois dun empate ante o Brasil en San Juan. \nO 1 de xu\u00f1o de 2022 disputouse no estadio de Wembley de Londres a renacida Copa de Campi\u00f3ns CONMEBOL\u2013UEFA, que co nome de Finalissima enfrontou a partido \u00fanico aos \u00faltimos campi\u00f3ns de Europa e Am\u00e9rica do Sur. Deste xeito, Scaloni e o seu equipo xogaron contra a Italia dirixida por Roberto Mancini, vencedora da Eurocopa de 2020, \u00e1 que dominaron de principio a fin, vencendo por 3-0, con goles de Lautaro Mart\u00ednez, \u00c1ngel Di Mar\u00eda e Paulo Dybala. Esta vitoria supuxo ademais o 32\u00ba partido sen perder da selecci\u00f3n de Scaloni, que superou as\u00ed os 31 de Alfio Basile a comezos da d\u00e9cada de 1990, a mellor xeira do equipo arxentino ata ent\u00f3n.\nAntes do Mundial disputou catro partidos amigables m\u00e1is, ga\u00f1\u00e1ndoos todos sen encaixar ning\u00fan gol e marcando 16, 11 deles obra de Messi. Coa goleada por 0-5 sobre os Emiratos \u00c1rabes Unidos, a Arxentina de Scaloni acadou os 36 partidos invicta, superando os 35 de Espa\u00f1a e o Brasil e quedando a un s\u00f3 partido da Italia, que con Mancini no banco mantiv\u00e9rase 37 partidos sen perder entre 2018 e 2021.\nVitoria no Mundial de 2022.\nO 11 de outubro de 2022, Scaloni fixo p\u00fablica a s\u00faa lista de 26 xogadores para o Mundial de Qatar, tendo como principal ausencia ao lesionado Giovani Lo Celso, e convocando no seu lugar ao xuvenil Enzo Fern\u00e1ndez. Xa en Qatar, viuse obrigado a prescindir de Nicol\u00e1s Gonz\u00e1lez e Joaqu\u00edn Correa por problemas f\u00edsicos e chamou como substitutos a Thiago Almada e \u00c1ngel Correa.\nA Arxentina debutou no Mundial o 22 de novembro no Estadio Ic\u00f3nico de Lusail ante Arabia Saudita, selecci\u00f3n que os medios de comunicaci\u00f3n citaban como unha das m\u00e1is d\u00e9biles do torneo. Con todo, o equipo \u00e1rabe deu a sorpresa e con dous goles en cinco minutos conseguiu remontar o gol inicial de Messi, logrando a vitoria e po\u00f1endo fin a tres anos e medio sen que os de Scaloni perdesen un encontro. Para a segunda xornada contra M\u00e9xico, o adestrador realizou cinco modificaci\u00f3ns no once titular, e a\u00ednda que o xogo do equipo non foi vistoso, foi suficiente para vencer por 2-0. Xa no \u00faltimo partido da fase de grupos, o equipo arxentino recuperou o seu bo nivel de xogo previo ao Mundial e derrotou sen problemas a Polonia por 2-0, clasific\u00e1ndose como primeira de grupo.\nNos oitavos de final a Arxentina derrotou a Australia por 2-1 despois de controlar o partido durante a maior parte dos 90 minutos, ata que na parte final os australianos conseguiron meterse no partido e estiveron a piques de empatar. O seu rival nos cuartos de final foi a selecci\u00f3n neerlandesa, coa que os arxentinos mante\u00f1en unha hist\u00f3rica rivalidade. O equipo suramericano adiantouse no minuto 35 por medio de Nahuel Molina e no minuto 73 Messi fixo o segundo. Con todo, preto do final dous goles de Wout Weghorst obraron o empate e forzaron unha tensa pr\u00f3rroga que rematou sen goles. Na posterior quenda de penaltis os arxentinos eliminaron ao equipo de Van Gaal cun resultado de 3-4, despois de que o \"Dibu\" Mart\u00ednez detivese os dous primeiros lanzamentos neerlandeses. Xa en semifinais, os de Scaloni venceron comodamente \u00e1 Croacia de Zlatko Dali\u0107 por 3-0, cun gol de Messi e dous de Lautaro Mart\u00ednez, clasific\u00e1ndose para unha final da Copa do Mundo oito anos despois.\nA final disputouse o 18 de decembro no Estadio Ic\u00f3nico de Lusail e o rival da \"albiceleste\" foi a vixente campioa, Francia, que con Didier Deschamps no banco alcanzou a s\u00faa segunda final consecutiva. Messi e Di Mar\u00eda colocaron o 2-0 para os arxentinos na primeira parte, pero dous goles de Mbapp\u00e9 nos minutos 80 e 81 levaron o partido ata a pr\u00f3rroga. O empate mant\u00edvose na primeira parte da pr\u00f3rroga, mentres que na segunda Messi volveu adiantar o equipo suramericano. Con todo, nos minutos finais Mbapp\u00e8 converteu un penalti, completando as\u00ed o seu triplete persoal e mandando o partido \u00e1 quenda de penaltis. A Arxentina anotou os seus catro lanzamentos, por medio de Messi, Dybala, Paredes e Montiel, mentres que por parte francesa o tiro de Coman foi detido polo \"Dibu\" Mart\u00ednez e o de Tchouam\u00e9ni acabou f\u00f3ra.\nDeste xeito, Scaloni guiou \u00e1 selecci\u00f3n arxentina ao seu terceiro cetro mundial, t\u00edtulo que non ga\u00f1aba dende hab\u00eda 36 anos. Aos seus 44 anos converteuse no adestrador m\u00e1is novo en proclamarse campi\u00f3n do mundo dende 1978 e no quinto en total, superado en precocidade s\u00f3 por Suppici, Juan L\u00f3pez, Zagallo e o seu compatriota Menotti.\nVida persoal.\nEn 2008, mentres militaba no Mallorca, co\u00f1eceu \u00e1 xogadora de voleibol mallorquina Elisa Montero, coa que iniciou unha relaci\u00f3n sentimental. En 2012 tiveron o seu primeiro fillo, Ian, e catro anos despois o segundo, Noah. A parella casou en maio de 2018."}
{"id": "122777", "revid": "98629", "url": "https://gl.wikipedia.org/wiki?curid=122777", "title": "Watchmen (filme)", "text": "Watchmen \u00e9 un filme de 2009 dirixido por Zack Snyder baseado no c\u00f3mic do mesmo nome da autor\u00eda de Alan Moore e Dave Gibbons. O filme est\u00e1 protagonizado por Malin \u00c5kerman, Billy Crudup, Matthew Goode, Carla Gugino, Jackie Earle Haley, Jeffrey Dean Morgan, Patrick Wilson, Matt Frewer, Stephen McHattie e Laura Mennell. Comezou a filmarse en Vancouver (Canad\u00e1) en setembro de 2007 a s\u00faa estrea foi o 6 de marzo de 2009, tanto en cinemas convencionais como en IMAX, recadando 55 mill\u00f3ns de d\u00f3lares na primeira semana e 180 en todo o mundo. O argumento c\u00e9ntrase nun grupo de ex gardas, os watchmen nun 1985 alternativo, nun momento \u00e1lxido da guerra fr\u00eda con fortes tensi\u00f3ns entre os Estados Unidos e a Uni\u00f3n Sovi\u00e9tica.\nSinopse.\nNos Estados Unidos dos anos 80 a guerra fr\u00eda est\u00e1 no seu apoxeo, e os superheroes, que antes foran admirados, agora son perseguidos pola lei. Un d\u00eda aparece morto un deles, \"O Comediante\", que traballaba para a CIA. O seu amigo Rorschach, o \u00fanico heroe enmascarado en activo, emprender\u00e1 a investigaci\u00f3n da s\u00faa morte, trala que se agocha algo moi importante."}
{"id": "122787", "revid": "1131", "url": "https://gl.wikipedia.org/wiki?curid=122787", "title": "Galer\u00eda de imaxes de Penas, Monterroso", "text": "San Miguel de Penas \u00e9 unha parroquia do concello de Monterroso na comarca da Ulloa, na provincia de Lugo."}
{"id": "122798", "revid": "98629", "url": "https://gl.wikipedia.org/wiki?curid=122798", "title": "A familia de Carlos IV", "text": "A familia de Carlos IV (en castel\u00e1n \"La familia de Carlos IV\") \u00e9 un retrato en \u00f3leo sobre lenzo do monarca espa\u00f1ol e da s\u00faa familia pintado por Goya en 1800, durante unha estad\u00eda da familia real no Palacio Real de Aranjuez. A realizaci\u00f3n da obra enm\u00e1rcase dentro do per\u00edodo no que Goya foi primeiro pintor de c\u00e1mara do rei, cargo que lle foi outorgado en 1799 (en 1789 fora nomeado pintor de c\u00e1mara polo propio monarca) . Cons\u00e9rvase no Museo do Prado de Madrid.\nHistoria.\nDende 1789, Goya foi pintor de c\u00e1mara na corte do rei Carlos IV. Nesta condici\u00f3n, e incluso antes -no \"Retrato de Carlos III en vestido de corte\", de 1787-, tivo a oportunidade de retrata-os reis, a\u00ednda que sempre individualmente e non en grupo. Na primavera de 1800, poucos meses despois de ser nomeado primeiro pintor de c\u00e1maras, recibiu o encargo de pintar un amplo retrato de toda a familia real. Grazas \u00e1s cartas da ra\u00ed\u00f1a Mar\u00eda Luisa de Parma a Manuel Godoy puidose co\u00f1ecer paso a paso o proceso de creaci\u00f3n e composici\u00f3n da pintura. Goya comezou a traballar nel en maio de 1800, cando a familia real pasou unha tempada no Palacio de Aranjuez. Entre maio e xullo realizou os bosquexos cos retratos naturais de cada un dos membros da familia real. Por desexo da ra\u00ed\u00f1a, o pintor retratounos por separado, impedindo que se puxesen xuntos durante longas e tediosas sesi\u00f3ns.\nT\u00f3dolos bosquexos te\u00f1en, de xeito caracter\u00edstico, unha imprimci\u00f3n vermella e trazos faciais constru\u00eddos nun s\u00f3 ton, do mesmo xeito que as masas principais. Ao final, unha vez definidos os planos e as proporci\u00f3ns, engad\u00edronse os matices de cor. O 23 de xullo, Goya presentou a minuta dos dez retratos, dos que s\u00f3 se conservan cinco aut\u00f3grafos, todos eles no Museo do Prado: \"a infanta Mar\u00eda Xosefa\", \"o infante Carlos Mar\u00eda Isidro\", \"o infante Francisco de Paula\", \"o infante Antonio Pascual\" e \"Lu\u00eds, rei de Etruria\". Do resto dos bosquexos perdidos, co\u00f1\u00e9cense exemplares feitos por Agust\u00edn Esteve ou polo taller, distribu\u00eddos por diversos museos e colecci\u00f3ns, entre eles o retrato do futuro Fernando VII que se atopa no Metropolitan Museum of Art de Nova York. Finalmente, Goya traballou na pintura final entre xu\u00f1o de 1800 e decembro de 1801, cando foi presentada ao rei.Tense afirmado que o cadro non espertara o entusiasmo da familia real, que esperaba un cadro m\u00e1is grande, semellante \u00f3 de \"A familia de Filipe V\", de Van Loo. Non foi, por\u00e9n, mal acollido. Carlos IV refer\u00edase a el, coloquialmente, como o retrato \"de todos xuntos\", e parece que os seus protagonistas v\u00edronse representados fielmente e estaban satisfeitos, como moitos dos personaxes retratados por Goya con igual sinceridade e verismo, xa que o pintor dotounos dunha aparencia viva e dun aire de dignidade e decoro que poucos pintores da \u00e9poca puideron acadar. De feito, se se comparan os seus retratos con outros contempor\u00e1neos, p\u00f3dese ver que Goya pintounos notablemente favorecidos, intentando \"servir aos seus se\u00f1ores do o mellor xeito posible. A pesar disto, no pasado, no cadro v\u00edronse as cr\u00edticas de Goya \u00e1 monarqu\u00eda, con alusi\u00f3ns ao aspecto xentrificado dos protagonistas, que Goya non ter\u00eda problemas para transferir o lenzo18. Neste sentido, ao visitar o Museo do Prado e ver este cadro, Pierre-Auguste Renoir exclamou: \"O rei semella un taberneiro, e a ra\u00ed\u00f1a unha mesoneira ... ou algo peor, pero que diamantes pintou Goya!\"\nAn\u00e1lise.\nPersonaxes.\nO cadro presenta a t\u00f3dolos membros da familia real de xeito ordenado e coa intenci\u00f3n de enxalza-la figura da ra\u00ed\u00f1a Mar\u00eda Lu\u00edsa, que ocupa o centro da escena pasando un brazo, maternalmente, sobre os ombreiros da infanta Mar\u00eda Isabel, \u00e1 vez que leva collido da man ao infante Francisco de Paula, quen \u00e1 s\u00faa vez lla d\u00e1 ao rei.\n\u00c1 esquerda, sit\u00faanse o futuro Fernando VII suxeitado por detr\u00e1s polo infante Carlos Mar\u00eda Isidro e unha moza elegantemente vestida pero sen rostro, recurso empregado por Goya para representar \u00e1 futura esposa do pr\u00edncipe de Asturias (ao desco\u00f1ecerse a s\u00faa identidade na data de realizaci\u00f3n da pintura aparece coa cabeza xirada). \u00c1 dereita, a infanta Mar\u00eda Luisa, co seu marido o duque de Parma, leva en brazos ao pequeno infante Carlos Lu\u00eds. Ocupando o fondo est\u00e1n os irm\u00e1ns do rei, \u00e1 esquerda Mar\u00eda Xosefa de Borb\u00f3n e \u00e1 dereita Antonio Pascual de Borb\u00f3n, este \u00faltimo xunto a outra figura feminina da que s\u00f3 se ve a cabeza de perfil, que se identificou diversamente como a s\u00faa esposa, a infanta Mar\u00eda Amalia, falecida dous anos atr\u00e1s, ou como a filla m\u00e1is vella dos reis, a infanta Carlota Xoaquina, ra\u00ed\u00f1a de Portugal, filla m\u00e1is vella dos reis, \u00e1 que Goya non tivo ocasi\u00f3n de retratar por acharse ausente de Espa\u00f1a desde hab\u00eda alg\u00fans anos. O modo como se dispo\u00f1en os seus protagonistas, concibiuse cunha intenci\u00f3n claramente din\u00e1stica. Cunha mensaxe tranquilizadora, a ra\u00ed\u00f1a pres\u00e9ntase como nai prol\u00edfica \u00e1 vez que, mediante a inclusi\u00f3n prematura da futura princesa de Asturias, cobraba maior forza a seguridade na descendencia, garantida en calquera caso pola presenza do pequeno en brazos da infanta Mar\u00eda Luisa.\nGoya mostra aos membros da familia real de p\u00e9, dispostos en forma de friso como aparecen tam\u00e9n os personaxes das Meninas, vestidos con luxosas roupaxes de seda e con abundantes xoias e condecoraci\u00f3ns, os var\u00f3ns coa Orde de Carlos III, o V\u00e9laro de Ouro e a Orde de San Xenaro e as mulleres coa banda da Orde das Damas Nobres da Ra\u00ed\u00f1a Mar\u00eda Lu\u00edsa. O monarca Carlos IV loce, as\u00ed mesmo, a insignia das \"Ordes Militares\" e a da \"Orde de Cristo de Portugal\" . O pintor pon nestes detalles t\u00f3dolos os recursos da s\u00faa mestr\u00eda a fin de representar \u00e1 familia real en toda a s\u00faa dignidade, destacando \u00e1 vez o car\u00e1cter bondadoso e sereno do monarca reinante. O que pod\u00eda ser unha homenaxe a Vel\u00e1zquez serv\u00eda ao mesmo tempo para enlazar as dinast\u00edas austr\u00edaca e borb\u00f3nica, abundando naquela concepci\u00f3n din\u00e1stica.\nAn\u00e1lise estil\u00edstica.\nCon todo, como xa observou Cam\u00f3n Aznar, Goya non concibiu un xogo de perspectivas e luces tan complexo como o que se percibe nas Meninas. Coa reduci\u00f3n do espazo Goya elimina tam\u00e9n os elementos barrocos que ti\u00f1a o cadro velazque\u00f1o, co xogo de alusi\u00f3ns e adivi\u00f1as creado polo reflexo dos reis no espello e o motivo do cadro no que o pintor traballa. Glendinning, conxectura que o pintor, autorretratado tras un gran lenzo do que se mostra o bastidor nunha homenaxe m\u00e1is \u00e1s Meninas, contempla un espello, pero situado agora no lugar ocupado polo espectador e non ao fondo da sala, no que se reflicte a familia real. Fred Licht recorre a ese espello, colocado perante os retratados, para explicar que Goya poida pintar \u00e1 familia real estando situado detr\u00e1s dela. Por outra banda, ao colocalos fronte o espello Goya estar\u00eda permitindo aos seus modelos xulgar sobre si mesmos e sobre o acerto da composici\u00f3n antes de proceder a retratalos. Os modelos poden verse tal como van ser retratados e introducir as modificaci\u00f3ns que estimen pertinentes. Deste xeito, a \u00abimplacable\u00bb visi\u00f3n goyesca ser\u00eda, en realidade, a visi\u00f3n que os retratados ti\u00f1an de si mesmos.\nDestaca na execuci\u00f3n a pincelada goyesca, case presaxiando o impresionismo, que lle permite aplicar escintileos para crear unha ilusi\u00f3n ben delineada da calidade das vestiduras, condecoraciones e xoias. Con todo, \u00e9 unha obra afastada das representaci\u00f3ns m\u00e1is oficiais, pois o rei e a s\u00faa familia non portan s\u00edmbolos de poder. Tampouco utiliza o recurso de Van Loo: situar \u00e1 familia entre cortinajes a modo de palio. Os xestos revelan uns trazos moi humanos no comportamento \u00edntimo e familiar dos retratados: a infanta Isabel sost\u00e9n ao seu neno moi preto do peito, quizais como evocaci\u00f3n da lactaci\u00f3n, e o infante don Carlos abr\u00e1zase ao seu irm\u00e1n Fernando, denotando certa timidez e medo. Con respecto ao bosquexo, a imaxe de Carlos Mar\u00eda Isidro presenta algunhas diferenzas: a imaxe \u00e9 m\u00e1is difusa e a faciana est\u00e1 como conxelada, diferente do car\u00e1cter alegre e sincero do infante. Tampouco afonda na complicada psicolox\u00eda do infante, quen parece arrouparse baixo a figura do seu irm\u00e1n Fernando, futuro rei de Espa\u00f1a.\nPoucos anos antes, Lu\u00eds XVI de Francia fora guillotinado en Par\u00eds e con el parec\u00eda extinguirse a rama francesa dos Borb\u00f3n. Mais Goya brinda aqu\u00ed un enfoque diferente, que ben lle puideron impor os reis: a Casa de Borb\u00f3n espa\u00f1ola \u00e9 forte, ampla e con numerosos descendentes, destinados a perpetuar o poder da familia.\nPara Manuela Mena, Goya ti\u00f1a o encargo de representar a toda a familia real, ata a quen xa morrera, como a infanta Mar\u00eda Amalia, ou a quen estaban por chegar, como a futura princesa de Asturias. Goya inclu\u00eduse na composici\u00f3n, como o fixera en \"La familia del infante don Luis\", a\u00ednda que nesta ocasi\u00f3n non acompa\u00f1ase \u00e1 familia real nin servintes, dispo\u00f1endo os grupos cunha \u00absimetr\u00eda encuberta\u00bb como o fixera Vel\u00e1zquez nas Meninas. O eixe central do retrato \u00e9 a ra\u00ed\u00f1a, como no cadro de Vel\u00e1zquez o era a infanta Margarita, e cara a ela converxen as restantes figuras, dispostas aos seus lados en dous grupos compensados dentro dun espazo reducido que asemella un friso rigoroso. Esa desnudez austera do vello Alc\u00e1zar de Madrid, escenario das Meninas, establece un v\u00ednculo visual co Palacio borb\u00f3nico, malia a diferenza de ambos lugares. Todo iso \u00e9 mostra da subordinaci\u00f3n do lenzo goyesco \u00e1s Meninas.\nAo fondo, at\u00f3panse dous cadros de autor e tema desco\u00f1ecidos, sobre os que se formularon numerosas hip\u00f3teses. Entre elas, os Hagen consideran que un deses cadros poder\u00eda aludir a \"Lot e as s\u00faas fillas\", en referencia \u00e1 libertinaxe que se viv\u00eda na corte. Por\u00e9n, estas hip\u00f3teses, que tenden a ver unha cr\u00edtica caricaturesca no retrato grupal, chocan coa posici\u00f3n de Goya na Corte e os \u00absobrados motivos de agradecemento\u00bb que pod\u00eda ter en particular cara ao rei.\nO aspecto pouco amable da imaxe pod\u00edase, quizais, explicar pola tradici\u00f3n do retrato espa\u00f1ol, caracterizado polo rigor inflexible na representaci\u00f3n da fisonom\u00eda do retratado. O mellor exemplo desa regra de ouro da retrat\u00edstica espa\u00f1ola, que perseguir\u00eda non representar m\u00e1is nada que a verdade, volver\u00eda ser, en opini\u00f3n de Licht, Vel\u00e1zquez e o seu retrato de Inocencio X.\nT\u00e9cnica.\nPreviamente \u00e1 realizaci\u00f3n da obra, Goya elaborou unha serie de bosquexos sobre alg\u00fans dos integrantes da familia real, cinco dos cales se conservan no Museo do Prado de Madrid.\nO retrato presenta os personaxes como se se tratasen dun friso, organiz\u00e1ndoos en tres grupos: no centro est\u00e1n sitos os monarcas cos seus fillos m\u00e1is novos, \u00e1 esquerda o grupo presidido por Fernando VII est\u00e1 pintando nunha gama de cores fr\u00edas, e \u00e1 dereita o grupo dos pr\u00edncipes de Parma est\u00e1 realizado nunha gama de cores m\u00e1is c\u00e1lidas. A obra presenta tam\u00e9n unha certa verticalidade ao estaren t\u00f3dolos personaxes de p\u00e9, reforzada polos grandes lenzos sitos na parte posterior da escena.\nNo tocante ao estilo obs\u00e9rvase que o pintor utiliza a pincelada solta, xa que ao aproximarse \u00e1 obra os detalles m\u00e1is minuciosos rev\u00e9lanse coma pequenas manchas. Non utiliza os xogos de perspectiva, no seu lugar emprega a luz e a cor para dar sensaci\u00f3n de volume e diferenciar os distintos planos . A luz empr\u00e9gase as\u00ed mesmo para destacar intencionadamente as condecoraci\u00f3ns e a ostentosidade das xoias e das teas.\nInterpretaci\u00f3n.\nO retrato non amosa a familia real coa maxestuosidade coa que normalmente se retrataba aos gobernantes. A tendencia a pensar que Goya tentou con esta obra ridiculizar os personaxes non resulta de todo convincente xa que a propia ra\u00ed\u00f1a, segundo se deduce da s\u00faa correspondencia persoal, quedou moi satisfeita co resultado. As\u00ed e todo, si se observa que o pintor tenta plasmar a personalidade de cadanseus retratados: as\u00ed, a ra\u00ed\u00f1a Mar\u00eda Lu\u00edsa aparece situada no centro da obra -facendo referencia ao seu poder xa que era ela a que levaba as rendas do estado a trav\u00e9s de Manuel Godoy- quedando o monarca Carlos IV relegado a un simb\u00f3lico segundo plano; dona Mar\u00eda Xosefa de Borb\u00f3n, irm\u00e1 do monarca, amosa un aspecto bastante afeado como consecuencia da pouca simpat\u00eda que sent\u00eda por ela o pintor (a s\u00faa situaci\u00f3n na parte de atr\u00e1s da obra simboliza a s\u00faa existencia \u00e1 sombra do rei); e o infante Francisco de Paula Antonio de Borb\u00f3n pres\u00e9ntase como un meni\u00f1o fermoso para indicar que esa beleza se deb\u00eda a que era fillo de Godoy.\nInfluencias.\nA diferenza dos pa\u00edses n\u00f3rdicos, en Espa\u00f1a, o retrato colectivo apenas se practicou. Houbo precedentes en materia de x\u00e9nero relixioso, con grupos de doadores. Tam\u00e9n poder\u00edan ser consideradas dentro deste x\u00e9nero algunhas composici\u00f3ns m\u00e1is complexas, como \"O enterro do conde de Orga\"z do Greco ou a \"Adoraci\u00f3n da sagrada forma por Carlos II\" de Claudio Coello. Pero nun sentido m\u00e1is estrito, o \u00fanico que ata agora se pod\u00eda considerar como un retrato da familia real eran \"As Meninas\", de Vel\u00e1zquez, o \u00fanico antecedente espa\u00f1ol directo da familia de Carlos IV.\n\"A familia de Felipe V\" de Van Loo, \u00e9 o paradigma dos retratos de grupo na Corte espa\u00f1ola dos Borb\u00f3ns. No cadro, destaca unha excelente escultura, mobiliario pomposo e as actitudes idealizadas dos membros da Familia Real, co fin de lexitimalas e achegalas a un ideal de raza e beleza. Todas estas caracter\u00edsticas son rexeitadas por Goya, que amosa aos reis dun xeito m\u00e1is humano.\nSemellanzas e diferenzas con Vel\u00e1zquez.\nNunha ocasi\u00f3n anterior, Goya incorporara o seu autorretrato a un retrato colectivo encargado por un membro da familia real: \"A familia do infante Don Lu\u00eds\" (1783). Co\u00f1ecendo a s\u00faa admiraci\u00f3n polo traballo de Vel\u00e1zquez, \u00e9 razoable supor que ao facelo ti\u00f1a presente o exemplo da obra de \"As Meninas\" de Vel\u00e1zquez, polo que sent\u00eda unha grande admiraci\u00f3n e que tentou emular co seu retrato, mais tam\u00e9n era posible que o propio infante suxerise facelo dese xeito para realzar o encargo.\nPor unha banda, o motivo da obra \u00e9 moi similar: neste retrato a familia real est\u00e1 formando un grupo e observando a un personaxe que se atopa f\u00f3ra da representaci\u00f3n; nun segundo plano at\u00f3pase a figura de Goya en aparencia retratando a ese personaxe \"desco\u00f1ecido\" (presumiblemente tr\u00e1tase do primeiro ministro Manuel Godoy, que era o protexido dos monarcas ). Outras semellanzas son os grandes lenzos que decoran a parte posterior da escena e a n\u00e9boa \u00e1urea que envolve as figuras. Por\u00e9n, existen pequenos matices que diferencian \u00e1mbalas d\u00faas obras. As\u00ed por exemplo, no caso de \"As Meninas\" apr\u00e9ciase certo movemento xa que a obra plasma a chegada da infanta e as s\u00faas meninas \u00e1 estancia onde est\u00e1 a traballar o pintor; no caso da obra de Goya a pintura pode considerarse practicamente como unha instant\u00e1nea fotogr\u00e1fica . Por outra banda, en relaci\u00f3n \u00e1 s\u00faa propia figura, Goya, ao contrario que Vel\u00e1zquez, retr\u00e1tase en segundo plano.\nPor outra banda, Goya concibiu a escena esta vez dun xeito m\u00e1is moderno, ao representar ao infante de perfil, sentado nunha mesa cuberta cun tapete verde e as cartas dunha baralla sobre el, rodeada de membros da s\u00faa familia e con alg\u00fans amigos e servos nunha xuntanza amable. Pero ao mesmo tempo sab\u00eda manter a s\u00faa distancia, retrat\u00e1ndose a si mesmo modestamente, \u00e1s costas, agachado e envolto de tristura.\nFose a s\u00faa idea ou suxerida polos monarcas, ao inclu\u00edr o seu retrato no de \"A familia de Carlos IV\", Goya buscou un achegamento m\u00e1is \u00e1s Meninas, sent\u00edndose m\u00e1is preto de Vel\u00e1zquez desde a s\u00faa nova posici\u00f3n como primeiro pintor de c\u00e1mara, o mesmo que Vel\u00e1zquez ostentara ao servizo de Filipe IV. Mais nesta ocasi\u00f3n, Goya volveu manter a s\u00faa distancia, \"coloc\u00e1ndose co seu lenzo de fondo e \u00e1 sombra.\"\nOutros trazos que lembra \u00e1s Meninas son a presenza de dous cadros na parede do fondo e o feito xa citado de que Goya se autorretratase detr\u00e1s do lenzo que pinta, no seu papel de creador ao servizo dos reis. El sempre reco\u00f1eceu a Vel\u00e1zquez, xunto a Rembrandt e a Natureza, como os seus tres \u00fanicos mestres. Pero Goya distanciouse da obra mestra de Vel\u00e1zquez, \u00e1 que s\u00f3 nestes detalles circunstanciais asem\u00e9llase, pola escasa profundidade da habitaci\u00f3n e a xa sinalada ausencia de alusiones conceptuais barrocas.\nO aragon\u00e9s sit\u00faa aos seus personaxes nun espazo herm\u00e9tico e con pouca iluminaci\u00f3n que non lles favorece, ademais de que presenta pouca comodidade para o artista. O taller do pintor, a diferenza de Vel\u00e1zquez, foi convertido por Goya, en opini\u00f3n de Licht, nun \u00abc\u00e1rcere inh\u00f3spito e s\u00f3rdido\u00bb, conclu\u00edndo a s\u00faa explicaci\u00f3n, parafraseando a Janis Tomlinson:"}
{"id": "122804", "revid": "56817", "url": "https://gl.wikipedia.org/wiki?curid=122804", "title": "Shimotsuma", "text": "Shimotsuma (\u4e0b\u59bb\u5e02, \u3057\u3082\u3064\u307e\u3057, \"Shimotsuma-shi\") \u00e9 un concello da prefectura de Ibaraki no Xap\u00f3n. Est\u00e1 situado ao leste da rexi\u00f3n de Kant\u014d e no centro-leste da prefectura, na parte leste da illa de Honsh\u016b. A s\u00faa superficie \u00e9 de 80,88\u00a0km\u00b2 e a poboaci\u00f3n de 45.466 habitantes (2009) e ten unha densidade de poboaci\u00f3n de 562 h/km\u00b2.\nO concello de Shimotsuma limita cos concellos de Yachiyo, de J\u014ds\u014d, de Tsukuba e de Chikusei."}
{"id": "122808", "revid": "23204", "url": "https://gl.wikipedia.org/wiki?curid=122808", "title": "Lotto Sport Italia", "text": "Lotto Sport Italia \u00e9 unha empresa t\u00e9xtil de Italia, adicada \u00e1 fabricaci\u00f3n de equipamento deportivo.\nHistoria.\nOs seus inicios datan de xu\u00f1o de 1973. Lotto foi fundada pola familia Caberlotto, quen neses anos fabricaban para o equipo de f\u00fatbol Treviso FC. Actualmente Lotto fabrica artigos deportivos, para tenis, baloncesto, voleibol, atletismo e f\u00fatbol en m\u00e1is de 60 pa\u00edses."}
{"id": "122816", "revid": "56817", "url": "https://gl.wikipedia.org/wiki?curid=122816", "title": "Chikusei", "text": "Chikusei (\u7b51\u897f\u5e02, \u3061\u304f\u305b\u3044\u3057, \"Chikusei-shi\") \u00e9 un concello da prefectura de Ibaraki no Xap\u00f3n. Est\u00e1 situado \u00f3 leste da rexi\u00f3n de Kant\u014d e no centro-leste da prefectura, e na area da provincia hist\u00f3rica de Hitachi, na parte leste da illa de Honsh\u016b. A s\u00faa superficie \u00e9 de 205,35\u00a0km\u00b2 e a poboaci\u00f3n de 109.160 habitantes (2009) e ten unha densidade de poboaci\u00f3n de 532 h/km\u00b2.\nO concello de Chikusei limita cos concellos de Y\u016bki, de Yachiyo, de Shimotsuma, de Tsukuba, de Sakuragawa (son da prefectura de Ibaraki); de Oyama e de Mooka (son da prefectura de Tochigi).\nHistoria.\nA cidade de Chikusei foi fundada pola fusi\u00f3n do concello de cidade de \"Shimodate\" e tres concellos de vila dodistrito de Makabe (\"Sekij\u014d\", \"Akeno\" e \"Ky\u014dwa\") no ano 2005."}
{"id": "122836", "revid": "56817", "url": "https://gl.wikipedia.org/wiki?curid=122836", "title": "Hitachi\u014dta", "text": "Hitachi\u014dta (\u5e38\u9678\u592a\u7530\u5e02, \u3072\u305f\u3061\u304a\u304a\u305f\u3057, \"Hitachi\u014dta-shi\") \u00e9 un concello da prefectura de Ibaraki no Xap\u00f3n. Est\u00e1 situado \u00f3 leste da rexi\u00f3n de Kant\u014d e no centro-leste da prefectura, e na area da provincia hist\u00f3rica de Hitachi, na parte leste da illa de Honsh\u016b. A s\u00faa superficie \u00e9 de 372,01\u00a0km\u00b2 e a poboaci\u00f3n de 57.137 habitantes (2009) e ten unha densidade de poboaci\u00f3n de 154 h/km\u00b2.\nO concello de Hitachi\u014dta limita cos concellos de Daigo, de Hitachi\u014dmiya, de Naka, de Hitachi, de Takahagi (son da prefectura de Ibaraki); de Yamatsuri e de Hanawa (son da prefectura de Fukushima)."}
{"id": "122843", "revid": "43749", "url": "https://gl.wikipedia.org/wiki?curid=122843", "title": "Toral dos Vados", "text": ""}
{"id": "122848", "revid": "10599", "url": "https://gl.wikipedia.org/wiki?curid=122848", "title": "Estaci\u00f3n de Toral dos Vados", "text": ""}
{"id": "122861", "revid": "12452", "url": "https://gl.wikipedia.org/wiki?curid=122861", "title": "A Ponte de Domingo Fl\u00f3rez", "text": ""}
{"id": "122883", "revid": "56817", "url": "https://gl.wikipedia.org/wiki?curid=122883", "title": "Sakuragawa", "text": "Sakuragawa (\u685c\u5ddd\u5e02, \u3055\u304f\u3089\u304c\u308f\u3057, \"Sakuragawa-shi\") \u00e9 un concello da prefectura de Ibaraki no Xap\u00f3n. Est\u00e1 situada no centro da rexi\u00f3n de Kant\u014d e ao oeste da prefectura, e na area da provincia hist\u00f3rica de Hitachi, na parte leste da illa de Honsh\u016b. A s\u00faa superficie \u00e9 de 179,78\u00a0km\u00b2 e a poboaci\u00f3n de 46.688 habitantes (2009) e ten unha densidade de poboaci\u00f3n de 260 h/km\u00b2.\nA cidade de Sakuragawa foi fundada pola fusi\u00f3n dun concello do distrito de Nishiibaraki (\"Iwase\") e 2 concello do distrito de Makabe (\"Makabe\" e \"Yamato\") no ano 2005.\nO concello de Sakuragawa limita cos concellos de Chikusei, de Tsukuba, de Ishioka, de Kasama (son da prefectura de Ibaraki); de Mooka, de Mashiko e de Motegi (son da prefectura de Tochigi)."}
{"id": "122890", "revid": "5467", "url": "https://gl.wikipedia.org/wiki?curid=122890", "title": "Villall\u00f3n", "text": ""}
{"id": "122922", "revid": "56817", "url": "https://gl.wikipedia.org/wiki?curid=122922", "title": "Inashiki", "text": "Inashiki (\u7a32\u6577\u5e02, \u3044\u306a\u3057\u304d\u3057, \"Inashiki-shi\") \u00e9 un concello xapon\u00e9s da prefectura de Ibaraki. Est\u00e1 situado no centro-leste da rexi\u00f3n de Kant\u014d e ao sur da prefectura, e na zona da provincia hist\u00f3rica de Hitachi, na parte leste da illa de Honshu. A s\u00faa superficie \u00e9 de 205,78\u00a0km\u00b2 e a poboaci\u00f3n de 47.302 habitantes (2009) e ten unha densidade de poboaci\u00f3n de 230 hab./km\u00b2.\nO concello de Inashiki limita cos concellos de Miho, Ry\u016bgasaki, Ushiku, Ami, Kawachi, Itako (estes da prefectura de Ibaraki); Katori e K\u014dzaki (prefectura de Chiba).\nHistoria.\nA cidade de Inashiki foi fundada pola fusi\u00f3n de 4 concellos do distrito de Inashiki (\"Edosaki\", \"Shintone\", \"Sakuragawa\" e \"Azuma\") no ano 2005."}
{"id": "122939", "revid": "98629", "url": "https://gl.wikipedia.org/wiki?curid=122939", "title": "Pedro Uralde", "text": "Pedro Uralde Hern\u00e1ez, nado Vitoria o 2 de marzo de 1958, \u00e9 un exfutbolista espa\u00f1ol. Xogaba de dianteiro e foi internacional coa selecci\u00f3n espa\u00f1ola.\nTraxectoria.\nOs seus primeiros pasos deunos en equipos locais da s\u00faa cidade natal como o CD Ariznabarra de Vitoria e o Aurrer\u00e1 de Vitoria, de onde foi fichado como nova promesa pola Real Sociedad de F\u00fatbol e integrado no seu equipo filial o San Sebasti\u00e1n.\nO debut de Pello Uralde na Primeira Divisi\u00f3n produciuse o 3 de febreiro de 1980 nunha hist\u00f3rica goleada por 4-0 da Real Sociedad fronte ao seu gran rival o Athletic Club. Esa tempada da s\u00faa debut Uralde xogou s\u00f3 3 partidos co primeiro equipo da Real Sociedade. A tempada seguinte, a de 1980\u201381 Uralde formou parte activa do persoal, disputando 29 partidos de Liga, marcando 7 goles e obtendo co equipo realista o primeiro t\u00edtulo de Liga da s\u00faa historia.\nOs primeiros anos de profesional de Uralde na Real Sociedad resultaron tam\u00e9n os m\u00e1is exitosos da s\u00faa carreira. Uralde formou parte do equipo que ga\u00f1ou dous t\u00edtulos consecutivos de Liga, unha Supercopa de Espa\u00f1a e logrou un posto de semifinalista na Copa de Europa de 1983. Tras eses anos dourados a Real Sociedad asentouse nas seguintes tempadas en postos m\u00e1is modestos da clasificaci\u00f3n (6\u00ba e 7\u00ba), pero ata 1986 Uralde seguiu garantindo todas as tempadas unha media de 10 goles no equipo realista.\nNo ver\u00e1n de 1986 Uralde protagonizou unha sonora fichaxe ao abandonar a Real Sociedad e asinar polo Atl\u00e9tico de Madrid. Abol\u00edrase en Espa\u00f1a recentemente o dereito de retenci\u00f3n polo que un club no que se formou un futbolista pod\u00eda evitar que ese mesmo futbolista marchase. Os clubs de f\u00fatbol acordaran nun pacto de cabaleiros manter ese dereito, pero precisamente esa tempada o Atl\u00e9tico de Madrid rompeu ese pacto t\u00e1cito fichando a Uralde e a outros xogadores como Julio Salinas e Elduayen.\nA estancia de Uralde no Atl\u00e9tico de Madrid foi curta e non moi exitosa xa que non cumpriu as expectativas que creara a s\u00faa fichaxe e non callou no equipo brancovermello, rompendo as\u00ed a traxectoria ascendente das \u00faltimas tempadas. Uralde s\u00f3 marcou 8 goles esa tempada, que a nivel de club foi discreta. O Atl\u00e9tico de Madrid quedou f\u00f3ra da loita polo t\u00edtulo (acabou a tempada nunha discreta s\u00e9tima posici\u00f3n). Na Copa a campa\u00f1a foi boa, xa que o club alcanzou a final, pero foi precisamente o ex equipo de Uralde, a Real Sociedad a que evitou por penaltis que os colchoneiros levasen o t\u00edtulo. Ao final desa tempada, Jes\u00fas Gil f\u00edxose coa presidencia do club e Uralde, que non entraba nos seus plans de futuro, foi vendido ao Athletic de Bilbao.\nEn 1987 Uralde regresa ao Pa\u00eds Vasco fichando polo Athletic de Bilbao, que se marcou a pol\u00edtica de reunir no club aos mellores xogadores vascos. En Bilbao Uralde recupera o pulso perdido no Atl\u00e9tico de Madrid e vive os seus anos de madurez como futbolista, que se ven ensombrecidos en parte pola s\u00faa falta de t\u00edtulos. A tempada 1987\u201388 obt\u00e9n os mellores n\u00fameros da s\u00faa carreira. Titular indiscutible, xoga t\u00f3dolos partidos da tempada, \u00e9 o xogador que m\u00e1is minutos xoga no Athletic e con 15 goles, conv\u00e9rtese no m\u00e1ximo goleador do equipo. O Athletic realiza ademais unha meritoria campa\u00f1a e coa s\u00faa 4\u00ba posto obt\u00e9n a clasificaci\u00f3n para a Copa da UEFA. A tempada seguinte os seus rexistros seguen sendo bos, con 13 goles, a\u00ednda que o Athletic obt\u00e9n unha peor clasificaci\u00f3n (7\u00ba). Con todo, a tempada 1989\u201390 perde a titularidade no equipo e acaba a tempada con s\u00f3 6 goles e sendo moi discutido. Con 32 anos de idade, Uralde, finaliza a s\u00faa etapa no Athletic e ficha polo Deportivo da Coru\u00f1a, por aquel ent\u00f3n na Segunda Divisi\u00f3n.\nO Deportivo da Coru\u00f1a era por aquel ent\u00f3n un modesto equipo que levaba case d\u00faas d\u00e9cadas estancado na Segunda Divisi\u00f3n. Uralde formou parte do persoal que a tempada 1990\u201391 logrou para os deportivistas o hist\u00f3rico ascenso \u00e1 Primeira Divisi\u00f3n. Na tempada 1991\u201392 axudou coa s\u00faa veteran\u00eda a que o Deportivo lograse in-extremis manterse na Primeira Divisi\u00f3n. Esa mesma tempada retirouse do f\u00fatbol activo con 34 anos de idade.\nLogo da s\u00faa retirada Uralde traballou como intermediario e representante de futbolistas.\nSelecci\u00f3n nacional.\nUralde foi internacional coa selecci\u00f3n espa\u00f1ola en 3 ocasi\u00f3ns. O seu debut produciuse o 28 de abril de 1982 no partido Espa\u00f1a 2 - 0 Su\u00edza, preparatorio para o Mundial de Espa\u00f1a 1982. Formou parte da convocatoria da selecci\u00f3n espa\u00f1ola para devandito Mundial, onde chegou a xogar o seu segundo partido como internacional. O seu terceiro e \u00faltimo partido como internacional foi o 15 de outubro de 1986, fronte a Alema\u00f1a. Desde ent\u00f3n non volveu ser convocado. Non chegou a marcar ning\u00fan gol como internacional.\nUralde tam\u00e9n participou en dous partidos amig\u00e1beis coa selecci\u00f3n de Euskadi, coa que marcou 2 goles."}
{"id": "122955", "revid": "72012", "url": "https://gl.wikipedia.org/wiki?curid=122955", "title": "Marco Reginelli", "text": "Marco \"Small Man\" Reginelli, nado en Teramo en 1897 e finado o 26 de maio de 1956, foi un mafioso de Nova Jersey que chegou a ser \"underboss\" da familia da delincuencia de Filadelfia e rexedor dun famoso club nocturno de Atlantic City. O adeallo de Reginelli, \"Small Man\" (\"home pequeno\", en ingl\u00e9s) provi\u00f1a da s\u00faa curta estatura.\nTraxectoria.\nNado en Nepezzano, unha \"frazione\" da cidade italiana de Teramo, na rexi\u00f3n dos Abruzos, Reginelli emigrou aos Estados Unidos en 1914, coa idade de 17 anos. En primeiro lugar estableceuse nunha comunidade italo-americana en Penns Grove, Nova Jersey, con moitos veci\u00f1os de Valle San Giovanni e Teramo. Moitos destes inmigrantes traballaban na pr\u00f3xima f\u00e1brica de produtos qu\u00edmicos DuPont. Na d\u00e9cada de 1930, Marco trasladouse a Camden, onde se converteu nun membro da Cosa Nostra. As especialidades de Marco eran o xogo e o xogo de n\u00fameros, a\u00ednda que tam\u00e9n foi declarado culpable de furto e receptaci\u00f3n. Unha vez un comit\u00e9 do Congreso describiu a Reginelli como \"o maior mat\u00f3n da zona de Filadelfia-Nova Jersey\"."}
{"id": "122957", "revid": "98629", "url": "https://gl.wikipedia.org/wiki?curid=122957", "title": "Felice Centofanti", "text": "Felice Centofanti, nado en Teramo o 23 de maio de 1969, \u00e9 un exfutbolista italiano. Xogaba de defensa e o seu primeiro equipo foi o Teramo Calcio."}
{"id": "122967", "revid": "12452", "url": "https://gl.wikipedia.org/wiki?curid=122967", "title": "CSIC", "text": ""}
{"id": "122969", "revid": "85894", "url": "https://gl.wikipedia.org/wiki?curid=122969", "title": "Almorfe, A Carballeira, Nogueira de Ramu\u00edn", "text": "Almorfe \u00e9 un lugar da parroquia da Carballeira, no concello ourens\u00e1n de Nogueira de Ramu\u00edn, na comarca de Ourense. Segundo o INE, no 2008 ti\u00f1a 30 habitantes (11 homes e 19 mulleres), o mesmo n\u00famero de habitantes que no ano 2000."}
{"id": "122970", "revid": "1888", "url": "https://gl.wikipedia.org/wiki?curid=122970", "title": "Almorfe", "text": ""}
{"id": "122971", "revid": "5863", "url": "https://gl.wikipedia.org/wiki?curid=122971", "title": "Lo\u00f1a do Monte, Nogueira de Ramu\u00edn", "text": "San Salvador de Lo\u00f1a do Monte \u00e9 unha parroquia do concello ourens\u00e1n de Nogueira de Ramu\u00edn na comarca de Ourense. Segundo o IGE en 2015 ti\u00f1a 134 habitantes (65 homes e 69 mulleres) distribu\u00eddos en 6 entidades de poboaci\u00f3n.\nDesde o punto de vista eclesi\u00e1stico, xunto co lugar de Gomariz (en Lo\u00f1a do Monte, Esgos), forma a parroquia eclesi\u00e1stica de Lo\u00f1a do Monte."}
{"id": "122972", "revid": "785", "url": "https://gl.wikipedia.org/wiki?curid=122972", "title": "Penalba", "text": "O top\u00f3nimo Penalba pode referirse a varios lugares de Galicia:"}
{"id": "122973", "revid": "85894", "url": "https://gl.wikipedia.org/wiki?curid=122973", "title": "Penalba, Vi\u00f1o\u00e1s, Nogueira de Ramu\u00edn", "text": "Penalba \u00e9 un lugar da parroquia de Vi\u00f1o\u00e1s, no concello ourens\u00e1n de Nogueira de Ramu\u00edn, na comarca de Ourense. Segundo o INE en 2008 ti\u00f1a 25 habitantes (14 homes e 11 mulleres), dous menos ca en 2000.\nA aldea est\u00e1 atravesada pola estrada N-120a, un tramo da vella C-546."}
{"id": "122974", "revid": "89787", "url": "https://gl.wikipedia.org/wiki?curid=122974", "title": "Illote Faiava Lasi", "text": "Faiava Lasi \u00e9 un illote situado no nord\u00e9s do atol de Nukufetau, Tuvalu, no Oc\u00e9ano Pac\u00edfico."}
{"id": "122975", "revid": "98629", "url": "https://gl.wikipedia.org/wiki?curid=122975", "title": "Illote Matanukulaelae", "text": "Matanukulaelae \u00e9 un illote do atol de Nukufetau, Tuvalu, no Oc\u00e9ano Pac\u00edfico. A s\u00faa elevaci\u00f3n media sobre o nivel do mar \u00e9 de 5 metros."}
{"id": "122976", "revid": "89787", "url": "https://gl.wikipedia.org/wiki?curid=122976", "title": "Illote Piliaieve", "text": "Piliaieve \u00e9 un illote do atol de Nui, Tuvalu (na Polinesia), no Oc\u00e9ano Pac\u00edfico, pr\u00f3ximo ao Illote Unimai e ao de Pakantou. A elevaci\u00f3n media sobre o nivel do mar \u00e9 de 12 metros."}
{"id": "122981", "revid": "25871", "url": "https://gl.wikipedia.org/wiki?curid=122981", "title": "Ivan Graziani", "text": "Ivan Graziani, nado en T\u00e9ramo o 6 de outubro de 1945 e finado o 1 de xaneiro de 1997, foi un cantautor e guitarrista italiano.\nTraxectoria.\nNado en 1945, a s\u00faa primeira banda foi The Serogan, que formou en 1963 con Giuseppe Canala, Bruno Tartaglia, e Luciano Cordivani. Despois pasou a tocar en Anonima Sound at\u00e9 1972, tras o que publicou o seu primeiro \u00e1lbum en solitario \"Desperation\", en 1973."}
{"id": "122985", "revid": "98629", "url": "https://gl.wikipedia.org/wiki?curid=122985", "title": "Daniel Baldi", "text": "Daniel Eduardo Baldi Alfano, nado en Colonia del Sacramento o 23 de novembro de 1981, \u00e9 un exfutbolista, adestrador e escritor uruguaio. Xogaba de dianteiro."}
{"id": "122986", "revid": "1888", "url": "https://gl.wikipedia.org/wiki?curid=122986", "title": "Leucipo", "text": ""}
{"id": "122988", "revid": "1410", "url": "https://gl.wikipedia.org/wiki?curid=122988", "title": "Alf\u00e1ndega", "text": "As alf\u00e1ndegas (do \u00e1rabe \"al-fundaq\", \"hospedar\u00eda\") ou aduanas (do \u00e1rabe \"ad-d\u012bw\u0101n\", \"rexistro\", \"escritorio\") son oficinas situadas en portos, aeroportos e fronteiras para cobrar taxas das mercador\u00edas que se importan e exportan. Na \u00e9poca moderna te\u00f1en a responsabilidade de vixiar as fronteiras, concretadas polos Estados mediante cadans\u00faa organizaci\u00f3n. R\u00e9xense polas regras de cada Estado, mais te\u00f1en a funci\u00f3n principal de controlar as importaci\u00f3ns e exportaci\u00f3ns, e a cobranza dos impostos pertinentes."}
{"id": "122989", "revid": "1247512", "url": "https://gl.wikipedia.org/wiki?curid=122989", "title": "Aduana", "text": ""}
{"id": "122992", "revid": "98629", "url": "https://gl.wikipedia.org/wiki?curid=122992", "title": "Hydrangea", "text": "Hydrangea \u00e9 un x\u00e9nero que incl\u00fae unhas 100 especies de plantas de flor nativas do sur e leste de Asia as\u00ed como tam\u00e9n propias de Norteam\u00e9rica e Suram\u00e9rica, son co\u00f1ecidas normalmente coma hortensias. En Galiza \u00e9 com\u00fan a especie \"Hydrangea macrophylla\" como planta ornamental.\nCaracter\u00edsticas.\nA meirande parte das hortensias son arbustos de entre 1 e 3 metros de altura, mais algunhas son \u00e1rbores cativas, e mesmo outras son parras que cadan os 30 metros trepando polas \u00e1rbores cara a arriba. Poden ser de follas caducas ou de follas perennes, non obstante as m\u00e1is amplamente cultivadas, que son especies de climas mornos, son de folla caduca. Producen flores dende o inicio da primavera at\u00e9 finais do outono que se dispo\u00f1en nos extremos dos talos. Estas flores poden ser rosas, brancas, azuis, e doutras cores intermedias, dependendo en parte do pH do solo. P\u00f3dese forzar a coloraci\u00f3n rosada das flores, usando fertilizantes ricos en nitr\u00f3xeno e f\u00f3sforo e pobres en potasio, mentres que se se desexan flores azuis, os fertilizantes han ser ricos en potasio e pobres en nitr\u00f3xeno e f\u00f3sforo. A floraci\u00f3n azul tam\u00e9n pode requirir a achega de adubos acidificantes tales como: sulfato am\u00f3nico, nitrato am\u00f3nico, sulfato pot\u00e1sico etc. Tam\u00e9n se pode engadir sulfato de aluminio se as medidas anteriores son insuficientes. A coloraci\u00f3n rosa conseguirase con adubos alcalinos, coma nitrato de calcio. A adici\u00f3n coidadosa de carbonato s\u00f3dico ao solo pode producir unha floraci\u00f3n multicolor.\nAs hortensias at\u00f3panse entre as escasas plantas que acumulan aluminio. Obte\u00f1en o aluminio dos solos acedos, e forman complexos na flor que lles proporciona a s\u00faa cor azul.\nEspecies.\nHai arredor de 100 especies no x\u00e9nero \"Hydrangea\". Entre as especies seleccionadas incl\u00faense:\nCultivo e usos.\nAs hortensias cult\u00edvanse dende tempos remotos coma planta ornamental no Xap\u00f3n, e dende mediados do s\u00e9culo XIX tam\u00e9n de xeito extensivo noutras \u00e1reas do mundo con climas temperados, sendo moi com\u00fan na xardinaxe galega particular. \u00c9 unha planta ornamental moi popular polas s\u00faas enormes cabezas florais, sendo a especie \"H. macrophylla\" con moito a m\u00e1is amplamente cultivada con preto de 600 cultivares co\u00f1ecidos. A poda regular evita que o arbusto medre demasiado.\nNa cultura popular dalg\u00fans lugares dique a \"Hydrangea\" atrae os mortos ou a morte.\nOutras variedades soamente florean en talos vellos.\nOs xardineiros adoitan determinar a cor das flores engadindo determinados tipos de fertilizantes para alterar a acidez do solo.\nAlgunhas variedades populares de \"Hydrangea\" son:\nA rega \u00e9 no per\u00edodo primavera ver\u00e1n, as regas te\u00f1en que ser abondosas e frecuentes, de xeito que o substrato estea sempre h\u00famido para que as flores non muchen. A reproduci\u00f3n da hortensia multipl\u00edcase por cortes das p\u00f3las trala floraci\u00f3n. Os insectos que afectan \u00e1 hortensia son o pulg\u00f3n e maila ara\u00f1a vermella. Para eliminar o primeiro apl\u00edcase un insecticida espec\u00edfico, e para combater a segunda utilizaremos un acaricida. As enfermidades tam\u00e9n poden ser un obst\u00e1culo para o desenvolvemento da planta. Fungos, coma o o\u00eddio, producen a podremia do exemplar, ou danos nas follas. Para solucionar o problema, aplicaremos un funxicida.\nOutra enfermidade \u00e9 a clorose, que se produce por un pH demasiado alto, o que comporta falta de ferro no substrato. Oll\u00e1molo polo ton amarelento das follas. Para combatelo aplicaremos un produto espec\u00edfico, rico en ferro."}
{"id": "122999", "revid": "56817", "url": "https://gl.wikipedia.org/wiki?curid=122999", "title": "Hokota", "text": "Hokota (\u927e\u7530\u5e02, \u307b\u3053\u305f\u3057, \"Hokota-shi\") \u00e9 un concello xapon\u00e9s da prefectura de Ibaraki. Est\u00e1 situado no centro da rexi\u00f3n de Kant\u014d e \u00f3 oeste da prefectura, e na area da provincia hist\u00f3rica de Hitachi, na parte leste da illa de Honshu. A s\u00faa superficie \u00e9 de 208,18\u00a0km\u00b2 e a poboaci\u00f3n de 50.478 habitantes (2009) e ten unha densidade de poboaci\u00f3n de 242 hab./km\u00b2.\nO concello de Hokota limita cos concellos de \u014carai, de Ibaraki, de Omitama, de Namegata e de Kashima.\nHistoria.\nA cidade de Hokota foi fundada pola fusi\u00f3n de 3 concellos do distrito de Kashima (\"Asahi-mura\", \"Hokota-machi\" e \"Taiy\u014d-mura\") no ano 2005."}
{"id": "123001", "revid": "56817", "url": "https://gl.wikipedia.org/wiki?curid=123001", "title": "Namegata", "text": "Namegata (\u884c\u65b9\u5e02, \u306a\u3081\u304c\u305f\u3057, \"Namegata-shi\") \u00e9 un concello xapon\u00e9s da prefectura de Ibaraki. Est\u00e1 situado no centro-leste da rexi\u00f3n de Kant\u014d e ao sueste da prefectura, e na area da provincia hist\u00f3rica de Hitachi, na parte leste da illa de Honshu. A s\u00faa superficie \u00e9 de 222,38\u00a0km\u00b2 e a poboaci\u00f3n de 38.280 habitantes (2009) e ten unha densidade de poboaci\u00f3n de 172 hab./km\u00b2.\nO concello de Namegata limita cos concellos de Kasumigaura, Omitama, Hokota, Kashima e Itako.\nHistoria.\nA cidade de Namegata foi fundada pola fusi\u00f3n de 3 concellos do distrito de Namegata (\"As\u014d\", \"Kitaura\" e \"Tamatsukuri\") no en 2 de setembro de 2005."}
{"id": "123003", "revid": "89787", "url": "https://gl.wikipedia.org/wiki?curid=123003", "title": "Cantroxo", "text": "O cantroxo (Lavandula stoechas) \u00e9 unha planta arom\u00e1tica do x\u00e9nero \"Lavandula\" (as lavandas), de at\u00e9 un metro de altura da familia das lami\u00e1ceas.\nOutros nomes com\u00fans son \"arzaia\", \"azaia\" ou \"cantroxina\".\nCaracter\u00edsticas.\nSon matas de ata 1 m de altura, algunhas escasamente le\u00f1osas, pilosas en moitos dos seus \u00f3rganos e con gl\u00e1ndulas ricas en aceites esenciais que lle dan o aroma caracter\u00edstico. Presentan follas de cor verde brancuxa, s\u00e9siles, opostas, simples, enteiras (co bordo revolto cara ao env\u00e9s), dentadas ou pinnat\u00edfidas.\nFlorece en primavera. Pos\u00faen inflorescencias de tipo verticilastro , con 6-10 flores de cor morada, dispostas en pisos separados ao longo do eixe flor\u00edfero ou nunha estrutura compacta, axilados por br\u00e1cteas florais e formando unha especie de espiga terminal. As flores son pequenas, cun c\u00e1liz tubular, case actinomorfo, con 5 s\u00e9palos con cadanseu dente curtos e un ap\u00e9ndice oblongo ou romboidal na parte superior. A corola \u00e9 bilabiada, co labio superior recto, ergueito, formado por dous l\u00f3bulos; o labio inferior \u00e9 trilobado. Pos\u00faen catro estames, did\u00ednamos e o ovario dividido en catro partes. O froito pres\u00e9ntase en tetran\u00facula.\nH\u00e1bitat e distribuci\u00f3n.\nEst\u00e1 presente nos pa\u00edses da \u00e1rea mediterr\u00e1nea at\u00e9 altitudes de 1.000 metros. Prefire zonas asolladas e \u00e9 frecuente nas costas, onde chega a formar parte da vexetaci\u00f3n dunar.\nEn Espa\u00f1a tam\u00e9n est\u00e1n presentes a \"L. lanata\" (propia de Andaluc\u00eda e Murcia), a \"L.angustifolia\" (en Catalu\u00f1a, Valencia, Arag\u00f3n e Pa\u00eds Vasco), a \"L. latifolia\" (en Catalu\u00f1a, Levante Andaluc\u00eda e, m\u00e1is dispersa, nas d\u00faas Castelas) e a \"L. pedunculata\" (propia da metade occidental da pen\u00ednsula pero tam\u00e9n presente noutras \u00e1reas, mesmo Galicia ou Portugal).\nEn Galiza danse d\u00faas subespecies, a \"L. stoechas stoechas\", que se reco\u00f1ece polo ped\u00fanculo floral de 1\u20133\u00a0cm, o penacho de br\u00e1cteas sobre a espiga curto e as follas obtusas; e a subespecie \"L. stoechas sampaiana\", cun longo ped\u00fanculo de 10\u201320\u00a0cm, penacho longo (tanto como a propia espiga) e follas agudas. A primeira \u00e9 a com\u00fan nas zonas costeiras de Pontevedra, A Coru\u00f1a e Lugo, e a segunda pode observarse no norte da provincia de Ourense e sur da de Lugo.\nUso como planta arom\u00e1tica e medicinal.\nXa os asirios, exipcios, gregos e romanos utilizaban a lavanda para perfumar casas e ba\u00f1os. A\u00ednda na actualidade se queima a semente nas casas coa mesma fin. Unha posible etimolox\u00eda fai derivar o nome de \"lavare\", destinado ao ba\u00f1o, polo uso com\u00fan nas termas romanas. A \"auga de lavanda\" \u00e9 moi com\u00fan en perfumer\u00eda, o que explica a extensi\u00f3n do cultivo agr\u00edcola desta planta.\nNa terap\u00e9utica popular util\u00edzase contra a asma, a tose, e como t\u00f3nico e calmante nervioso; por v\u00eda externa como antis\u00e9ptico e antip\u00fatrido. O uso medicinal da lavanda d\u00e9bese aos efectos t\u00f3nicos, dixestivos e espasmol\u00edticos do aceite esencial que pos\u00faen. Util\u00edzanse a tal fin as sumidades florais, \u00e9 dicir, as espigas de flores ou os gromos florais ou, ocasionalmente, as follas e os talos novos.\nPara as dores de est\u00f3mago us\u00e1banse unturas de lavanda, ruda e macela fritidas en manteiga de porco.\nO alcohol de lavanda (as flores maceradas en alcohol) \u00fasase para lavar e desinfectar feridas.\nTam\u00e9n se usou na veterinaria tradicional, en cataplasmas para golpes e escordaduras, ou en infusi\u00f3n para estimular o movemento intestinal (como no caso da inapetencia, meteorismo ou c\u00f3licos). Nas feridas, a esencia de lavanda acelera a cicatrizaci\u00f3n e era utilizada polos ferradores tanto para as feridas e gretas dos cascos como para as infecci\u00f3ns por cravos mal colocados.\nFinalmente, Lis Quib\u00e9n recolle en Cangas (Pontevedra) a pr\u00e1ctica que queimar flores de lavanda para esconxurar unha casa e protexela do meigallo. Para iso po\u00f1en nunha tella un pouco de romeu, lavanda, loureiro \"que mire \u00f3 mar\" e tres dentes de allo, un en cada extremo da tella e o outro no medio. Despois, queiman todo iso, coas vent\u00e1s pechadas, e rematan tocando t\u00f3dalas paredes cunha p\u00f3la de oliveira, levando a tella na outra man e recitando un ensalmo."}
{"id": "123005", "revid": "56817", "url": "https://gl.wikipedia.org/wiki?curid=123005", "title": "J\u014ds\u014d", "text": "J\u014ds\u014d (\u5e38\u7dcf\u5e02, \u3058\u3087\u3046\u305d\u3046\u3057, \"J\u014ds\u014d-shi\") \u00e9 un concello da prefectura de Ibaraki no Xap\u00f3n. Est\u00e1 situado no centro da rexi\u00f3n de Kant\u014d e ao suroeste da prefectura, e na area da provincia hist\u00f3rica de Shim\u014dsa, na parte leste da illa de Honsh\u016b. A s\u00faa superficie \u00e9 de 123,52\u00a0km\u00b2 e a poboaci\u00f3n de 65.793 habitantes (2009) e ten unha densidade de poboaci\u00f3n de 533 h/km\u00b2.\nO concello de J\u014ds\u014d limita cos concellos de Band\u014d, de Yachiyo, de Shimotsuma, de Tsukuba, de Tsukubamirai, de Moriya (son da prefectura de Ibaraki); e de Noda (da prefectura de Chiba)."}
{"id": "123011", "revid": "40827", "url": "https://gl.wikipedia.org/wiki?curid=123011", "title": "Falc\u00f3n paxareiro", "text": "O falc\u00f3n paxareiro (\"Falco columbarius\") \u00e9 unha ave da familia dos falc\u00f3ns (Falconidae), caracterizada, no macho, polo seu pequeno tama\u00f1o, aspecto din\u00e1mico, cun corpo robusto, dorsalmente gris azulado, cunha banda negra distal na cola e un ton escuro nos extremos das \u00e1s, que son apuntadas.\nCaracter\u00edsticas.\nPasa gran parte do seu tempo pendurado, espreitando a paisaxe. No ver\u00e1n \u00e9 dif\u00edcil de ver, e m\u00e1is se ani\u00f1a no chan. B\u00f3tase sobre intrusos dende o lugar onde se pendura, xeralmente, \u00e1rbores. A s\u00faa voz \u00e9 en son agudo, de repetici\u00f3n r\u00e1pida. O ni\u00f1o \u00e9 unha pequena depresi\u00f3n no chan; \u00e1s veces, aproveita ni\u00f1os vellos de corvos, nas \u00e1rbores. Cont\u00e9n de tres a seis ovos, postos nunha \u00fanica ni\u00f1ada, de abril a xu\u00f1o. Alim\u00e9ntase de paxaros que captura ao voo, ademais dalg\u00fans insectos tam\u00e9n voadores.\nA s\u00faa distribuci\u00f3n \u00e9 ampla: \u00e9 un ave abondosa, que cr\u00eda en marismas do norte de Europa. No inverno at\u00f3pase ao longo de toda Europa."}
{"id": "123012", "revid": "23204", "url": "https://gl.wikipedia.org/wiki?curid=123012", "title": "Voitre branco", "text": "O voitre branco (\"Neophron percnopterus\") \u00e9 unha ave da familia dos accip\u00edtridos, (do mesmo xeito que outros voitres), da que \u00e9 o representante con menor envergadura (sobre 150 cm). Os xuven\u00eds son pardos, mentres que os adultos (a partir dos 5 anos de idade) caracter\u00edzanse pola s\u00faa testa e poutas amarelas, corpo branco, \u00e1s brancas con extremos grises e negros e cola branca e ancha. Miden 85 cent\u00edmetros da punta do peteiro \u00e1 da cola, tendo unha envergadura de 1,7 metros e un peso medio de dous quilos ou pouco m\u00e1is.\nOs voitres voan normalmente en solitario, a\u00ednda que \u00e1s veces seguen a outros conx\u00e9neres ou ata a voitres doutras especies e corvos. Habitan na Pen\u00ednsula Ib\u00e9rica, \u00c1frica e o suroeste de Asia ata a India. En Espa\u00f1a, o voitre branco \u00e9 normalmente un visitante estival, a\u00ednda que existen poboaci\u00f3ns sedentarias nas illas de Menorca, Mallorca, Lanzarote e Fuerteventura.\nEste voitre adoita ser un dos derradeiros animais en probar a carnaza da que se alimenta. Cando outras especies maiores xa remataron con case toda a carne, o voitre branco acode para engulir as poucas peles e restos de carne que quedan pegados aos \u00f3sos. Complementa a s\u00faa dieta con insectos e pequenos animais, as\u00ed como todo tipo de desfeitos e feces animais. Tam\u00e9n engole ovos, que casca levant\u00e1ndoos co peteiro e guind\u00e1ndoos contra as rochas. En \u00c1frica, os voitres brancos logran romper a grosa casca dos ovos de avestruz tomando unha pedra e guind\u00e1ndoa repetidamente ata que a casca cede, sendo este un dos poucos casos de uso de ferramentas no mundo animal. Os voitres brancos tam\u00e9n son visitantes habituais dos vertedoiros, onde se alimentan de lixo humano.\nAdoitan ani\u00f1ar en covas situadas sobre cant\u00eds e vales recurtados, onde po\u00f1en dous ovos entre marzo e abril nun ni\u00f1o forrado de pelos de animal (\u00e9 com\u00fan o uso de l\u00e1 de ovella), p\u00f3las e \u00f3sos. Transportan estes materiais co peteiro, ao contrario que o resto de voitres, que o fan suxeit\u00e1ndoos coas s\u00faas poutas. O uso intensivo de pesticidas pode reducir a posta a un s\u00f3 ovo, coma aconteceu en varias zonas de Espa\u00f1a e Portugal onde hoxe en d\u00eda at\u00f3pase en declive."}
{"id": "123013", "revid": "1308", "url": "https://gl.wikipedia.org/wiki?curid=123013", "title": "Neophron percnopterus", "text": ""}
{"id": "123014", "revid": "3054", "url": "https://gl.wikipedia.org/wiki?curid=123014", "title": "Falco columbarius", "text": ""}
{"id": "123015", "revid": "3054", "url": "https://gl.wikipedia.org/wiki?curid=123015", "title": "Esmerill\u00f3n", "text": ""}
{"id": "123016", "revid": "6939", "url": "https://gl.wikipedia.org/wiki?curid=123016", "title": "Lavandula - Lavanda", "text": ""}
{"id": "123017", "revid": "8758", "url": "https://gl.wikipedia.org/wiki?curid=123017", "title": "Hortensia - Hydrangea", "text": ""}
{"id": "123018", "revid": "25871", "url": "https://gl.wikipedia.org/wiki?curid=123018", "title": "Wilfrido Vargas", "text": "Wilfrido Radam\u00e9s Vargas Mart\u00ednez, nado o 24 de abril de 1949 en Altamira, \u00e9 un m\u00fasico e compositor dominicano co\u00f1ecido particularmente por popularizar o merengue f\u00f3ra das fronteiras do seu pa\u00eds.\nTraxectoria.\nCon 10 anos comezou os seus estudos na Academia Municipal de M\u00fasica da s\u00faa cidade e aos 12 anos converteuse no solista de viola e trompeta dun pequeno grupo local. A s\u00faa carreira comercial comezou coa banda \"Wilfrido Vargas e os seus Bedu\u00ednos\" cos que gravou o seu primeiro \u00e1lbum en 1974. As\u00ed mesmo, Wilfrido Vargas formou parte da prestixiosa banda de m\u00fasica salsa Fania All Stars, na s\u00faa faceta de trompetista."}
{"id": "123019", "revid": "23204", "url": "https://gl.wikipedia.org/wiki?curid=123019", "title": "Guty C\u00e1rdenas", "text": "Augusto Azouridas Pinelo, co\u00f1ecido como Guty C\u00e1rdenas, nado en M\u00e9rida o 12 de decembro de 1905 e finado na Cidade de M\u00e9xico o 5 de abril de 1932, foi un cantante, m\u00fasico e compositor mexicano acompa\u00f1ante de tr\u00edos rom\u00e1nticos famosos da \u00e9poca, que foi asasinado con s\u00f3 26 anos de idade. Acadaron sona as s\u00faas interpretaci\u00f3n de \"Nunca\", \"Presentimiento\" ou \"Un rayito de sol\"."}
{"id": "123020", "revid": "5312", "url": "https://gl.wikipedia.org/wiki?curid=123020", "title": "Higashikurume", "text": "Higashikurume (\u6771\u4e45\u7559\u7c73\u5e02, \u3072\u304c\u3057\u304f\u308b\u3081\u3057, \"Higashikurume-shi\") \u00e9 un concello da prefectura de Toquio no Xap\u00f3n. Est\u00e1 situado no centro-sur da rexi\u00f3n de Kant\u014d e no centro-norte da prefectura, na \u00e1rea de Tama, na parte leste da illa de Honsh\u016b. A s\u00faa superficie \u00e9 de 12,92\u00a0km\u00b2, a poboaci\u00f3n \u00e9 de 115.728 habitantes (2009) e ten unha densidade de poboaci\u00f3n de 8.960 h/km\u00b2.\nO concello de Higashikurume limita cos concellos de Kiyose, Higashimurayama, Kodaira, Nishit\u014dky\u014d (que son da prefectura de Toquio); e Niiza (este \u00faltimo \u00e9 da prefectura de Saitama)."}
{"id": "123021", "revid": "5312", "url": "https://gl.wikipedia.org/wiki?curid=123021", "title": "Kiyose", "text": "Kiyose (\u6e05\u702c\u5e02, \u304d\u3088\u305b\u3057, \"Kiyose-shi\") \u00e9 un concello da prefectura de Toquio no Xap\u00f3n. Est\u00e1 situado no centro-sur da rexi\u00f3n de Kant\u014d e no centro-norte da prefectura, na \u00e1rea de Tama, na parte leste da illa de Honsh\u016b. A s\u00faa superficie \u00e9 de 10,19\u00a0km\u00b2, a s\u00faa a poboaci\u00f3n \u00e9 de 73.791 habitantes (2009), polo que ten unha densidade de poboaci\u00f3n de 7.240 h/km\u00b2.\nO concello de Kiyose limita cos concellos de Higashimurayama, Higashikurume (que son da prefectura de Toquio); Tokorozawa e Niiza (que son da prefectura de Saitama)."}
{"id": "123022", "revid": "51040", "url": "https://gl.wikipedia.org/wiki?curid=123022", "title": "Queixo de Acehuche", "text": "O queixo de Acehuche \u00e9 un queixo espa\u00f1ol orixinario da localidade de Acehuche, C\u00e1ceres. Elab\u00f3rase co leite cru de cabra, e \u00e9 un queixo moi graxo. O seu peso non chega ao quilogramo. A cortiza \u00e9 de cor marr\u00f3n e a textura algo rugosa. Non ten buracos. Pr\u00e9nsase en moldes de madeira de casti\u00f1eiro ou de lata. A pasta comp\u00e1ctase a man e o seu sabor \u00e9 picante, dependendo do proceso de elaboraci\u00f3n."}
{"id": "123023", "revid": "15490", "url": "https://gl.wikipedia.org/wiki?curid=123023", "title": "Machida", "text": "Machida (\u753a\u7530\u5e02, \u307e\u3061\u3060\u3057, \"Machida-shi\") \u00e9 un concello da prefectura de Toquio no Xap\u00f3n. Est\u00e1 situada no centro-sur da rexi\u00f3n de Kant\u014d e no centro-sur da prefectura, na \u00e1rea de Tama, na parte leste da illa de Honsh\u016b. A s\u00faa superficie \u00e9 de 71,63\u00a0km\u00b2 e a poboaci\u00f3n de 418.362 habitantes (2009) e ten unha densidade de poboaci\u00f3n de 5.840 h/km\u00b2.\nO concello de Machida limita cos concellos de Hachi\u014dji, de Tama (son da prefectura de Toquio); de Kawasaki, de Yokohama, de Yamato e de Sagamihara (son da prefectura de Kanagawa)."}
{"id": "123024", "revid": "98629", "url": "https://gl.wikipedia.org/wiki?curid=123024", "title": "Panev\u0117\u017eys", "text": "Panev\u0117\u017eys \u00e9 unha a cidade no norte de Lituania, a capital do condado de Panev\u0117\u017eys, \u00f3 bordo do r\u00edo Nev\u0117\u017eis. \u00c9 un dos principais n\u00facleos industriais lituanos. A cidade ten unha \u00e1rea de 50 quil\u00f3metros cadrados, a poboaci\u00f3n en 2007 era de 129.014 persoas, \u00e9 a quinta cidade do pa\u00eds. Foi fundada no s\u00e9culo XVI na ruta comercial entre Vilnius e Riga. En 1795 pasou a formar parte do Imperio Ruso ata a independencia de Lituania en 1918. Durante a segunda guerra mundial (1939-1945), Paneve\u017eys foi territorio de Rusia, ata a s\u00faa ocupaci\u00f3n por Alema\u00f1a. En 1944, o ex\u00e9rcito da Uni\u00f3n Sovi\u00e9tica volveu \u00e1 cidade."}
{"id": "123025", "revid": "5312", "url": "https://gl.wikipedia.org/wiki?curid=123025", "title": "Hachi\u014dji", "text": "Hachi\u014dji (\u516b\u738b\u5b50\u5e02, \u306f\u3061\u304a\u3046\u3058\u3057, \"Hachi\u014dji-shi\") \u00e9 un concello da prefectura de Toquio no Xap\u00f3n. Est\u00e1 situado no centro-sur da rexi\u00f3n de Kant\u014d e ao oeste da prefectura, na \u00e1rea de Tama, na parte leste da illa de Honsh\u016b. A s\u00faa superficie \u00e9 de 186,31\u00a0km\u00b2, a poboaci\u00f3n \u00e9 de 574.607 habitantes (2009) e ten unha densidade de poboaci\u00f3n de 3.080 h/km\u00b2.\nO concello de Hachi\u014dji limita cos concellos de Hinohara, Akiruno, Fussa, Akishima, Hino, Tama, Machida (que son da prefectura de Toquio); e Sagamihara (este \u00faltimo \u00e9 da prefectura de Kanagawa)."}
{"id": "123026", "revid": "5312", "url": "https://gl.wikipedia.org/wiki?curid=123026", "title": "Akiruno", "text": "Akiruno (\u3042\u304d\u308b\u91ce\u5e02, \u3042\u304d\u308b\u306e\u3057, \"Akiruno-shi\") \u00e9 un concello da prefectura de Toquio no Xap\u00f3n. Est\u00e1 situado no centro-sur da rexi\u00f3n de Kant\u014d e ao oeste da prefectura, na \u00e1rea de Tama, na parte leste da illa de Honsh\u016b. A s\u00faa superficie \u00e9 de 73,34\u00a0km\u00b2, a poboaci\u00f3n \u00e9 de 80.591 habitantes (2009) e ten unha densidade de poboaci\u00f3n de 1.100 h/km\u00b2.\nO concello de Akiruno limita cos concellos de Hinohara, Okutama, \u014cme, Hinode, Hamura, Fussa e Hachi\u014dji.\nHistoria.\nA cidade de Akiruno foi fundada pola fusi\u00f3n do concello da cidade de \"Akigawa\" e o concello da vila de \"Itsukaichi\" do distrito de Nishitama no ano 1995."}
{"id": "123028", "revid": "5312", "url": "https://gl.wikipedia.org/wiki?curid=123028", "title": "\u014cme", "text": "\u014cme (\u9752\u6885\u5e02, \u304a\u3046\u3081\u3057, \"\u014cme-shi\") \u00e9 un concello da prefectura de Toquio no Xap\u00f3n. Est\u00e1 situado no centro-sur da rexi\u00f3n de Kant\u014d e ao oeste da prefectura, na \u00e1rea de Tama, na parte leste da illa de Honsh\u016b. A s\u00faa superficie \u00e9 de 103,26\u00a0km\u00b2, a poboaci\u00f3n \u00e9 de 141.194 habitantes (2009) e ten unha densidade de poboaci\u00f3n de 1.370 h/km\u00b2.\nO concello de \u014cme limita cos concellos de Okutama, Akiruno, Hinode, Hamura, Mizuho (que son da prefectura de Toquio); Iruma e Hann\u014d (que son da prefectura de Saitama)."}
{"id": "123029", "revid": "98629", "url": "https://gl.wikipedia.org/wiki?curid=123029", "title": "Limp Bizkit", "text": "Limp Bizkit \u00e9 un grupo estadounidense de m\u00fasica nu metal orixinario de Jacksonville, Florida. Desde a s\u00faa formaci\u00f3n venderon uns 60 mill\u00f3ns de discos.\nTraxectoria.\nPrimeiros anos.\nLimp Bizkit formouse en 1994 en Jacksonville por Fred Durst (vocal) e Sam Rivers (baixo). M\u00e1is adiante Rivers presentoulle a Durst ao seu primo, o bater\u00eda John otto, en Keystone. Os tres comezaron a ensaiar xuntos. Axi\u00f1a viron a necesidade de conseguir un guitarrista e as\u00ed foi como entrou Rob Waters e deron comezo \u00f3 grupo formalmente co nome de Limp Bizkit.\nA primeira maqueta chamouse Mental Aquaducts, que conti\u00f1a remesturas das letras da banda anterior de Durst (Slipt 26 e 10Ft Shindig) escritas por el mesmo antes de deixala.\nOtto suxeriu incorporar a Wes Borland ao grupo, o cal co\u00f1ec\u00edao de ir xuntos \u00f3 colexio. Durst viaxou a Filadelfia para velo tocar e convenceuse da idea de metelo no grupo. A mesma noite ofrecerlle a Wes formar parte do grupo, Wes aceptou e foi con Durst de volta a Jacksonville e con tan s\u00f3 media hora de ensaios tocou o primeiro concerto co seu novo grupo o mesmo d\u00eda que entrou nel. Doutra banda \u00f3 ser Wes guitarrista, Waters tivo que sa\u00edr do grupo para lle deixar o seu posto.\nA banda continuou tocando en varios concertos, dos cales o m\u00e1is popular foi o de Milkbar en Jacksonville.\nEn 1995, Fred Durst co\u00f1eceu aos integrantes da banda Ko\u042fn cando coincidiron nun show na comarca de Jacksonville. Durst, artista do tatuaxe, f\u00edxolle a Briand \"Head\" Welch, o guitarrista de Ko\u042fn, alg\u00fans tatuaxes co que ambos comezaron a ser amigos. Durst deulle a Briand a maqueta que gravara con Limp Bizkit e os membros de Ko\u042fn consideraron que non era interesante. M\u00e1is tarde e co recentemente chegado Wes Borland, gravaron unha segunda maqueta que tam\u00e9n lle foi entregada a Ko\u042fn e que desta vez si impresionar\u00eda \u00f3 reputado grupo. Esta derradeira maqueta inclu\u00edu os temas \"Counterfeit\", \"Stuck\", \"Stalemate\" e \"Pollution\", os cales ser\u00edan editados m\u00e1is adiante no seu primeiro \u00e1lbum \"Three Dollar Bill, Yall$\".\nKo\u042fn remitiulle a maqueta \u00f3 seu produtor Ross Robinson, quen quedou tam\u00e9n impresionado. Ross contactou con Limp Bizkit e tentou producilos baixo a s\u00faa empresa Flip Records pero Durst xa buscara outro produtor: Jordan Schur, ao que co\u00f1ecera no \"Garbage concert\", e ofreceralles firmar coa s\u00faa produtora Mojo Records. Nestas datas, Limp Bizkit comezaba unha xira cos grupos Deftones e House of Pain. As\u00ed foi como co\u00f1eceron a Dj Lethal, DJ de House of Pain, que acabar\u00edase unindo \u00f3 grupo de Durst.\nFinalmente Limp Bizkit asinou con Mojo Records, empresa que ser\u00eda comprada por Flip Records e conseguintemente facendo que Schur conseguise producir o grupo.\nThree Dollar Bill, Yall$.\nEn 1997 Limp Bizkit grava \"Three Dollar Bill, Yall$\" con Ross Robinson, produtor de Ko\u042fn e con Flip/Interscope. En xaneiro de 1998 a emisora de rock KuFO de Portland, Oreg\u00f3n, comeza a emitir o tema \"Counterfeit\". En 5 semanas pinch\u00e1rona sobre 50 veces e o grupo comeza a ter certa fama pola zona. \nO \u00e1lbum comezou frouxo en vendas pero grazas \u00e1s boas actuaci\u00f3ns nos festivais Family Values, Ozzfest e no tour do grupo Trail of Tears, o \u00e1lbum catapultouse ata o posto 25 en vendas no Billboard 200 ianqui.\nNo Ozzfest o grupo causou impresi\u00f3n coa actuaci\u00f3n de sa\u00edr dun v\u00e1ter xigante para comezar o seu concerto. Tam\u00e9n Wes Borland destacou polo seu pintoresco maquillaxe.\n\u00d3 mesmo tempo que triunfaba o seu sinxelo \"Counterfeit\", saltaba \u00e1 fama a versi\u00f3n de Limp Bizkit do tema \"Faith\" de George Michel inclu\u00eddo na BSO da pel\u00edcula \"Very Bad Things\" interpretada por Cameron Diaz, Christian Slater e Jeremy Piven. M\u00e1is tarde, no mesmo ano, Fred Durst colabora no tema \"All in the Family\" do terceiro \u00e1lbum de Ko\u042fn.\nO longo de 1997 e 1998 o \u00e1lbum superou o mill\u00f3n e medio de vendas acadando o dobre disco de platino.\nSignificant Other.\nEn 1999 Limp Bizkit sacou o seu novo \u00e1lbum debutando no n\u00famero 1 no Billboard 200. S\u00f3 na primeira semana vend\u00e9ronse 834.000 copias dos aproximadamente 16 mill\u00f3ns de discos vendidos o redor do mundo.\nO sinxelo \"Nookie\" foi o m\u00e1is exitoso e a vez pol\u00e9mico dos temas inclu\u00eddos no \u00e1lbum. A letra da canci\u00f3n fala sobre o acto da agresi\u00f3n sexual e certos sectores da sociedade acusaron a Durst de mis\u00f3xino e fomentador da violencia \u00e1 muller tras un incidente no festival de Woodstock de 1999 onde se rexistr\u00e1ron agresi\u00f3ns a mulleres durante a reproduci\u00f3n do devandito tema.\nNo tema \"N 2 Gether Now\" o estilo de Limp Bizkit comb\u00ednase co hip hop cunha base ao estilo rap e colaboraci\u00f3n do rapeiro Method Man; outros temas influenciados polo hip hop neste \u00e1lbum son \"Re-Arranged\" e \"Breack Stuff\".\nDoutra banda, Fred Durst \u00e9 protagonista en diversas rifas con outros artistas coma o grupo Slipknot, o guitarrista Zakk Wylde de Ozzy Osbourne, o cantante Scott Stapp de Creed, o rapeiro Eminem e o grupo Taproot.\nChocolate Starfish and the Hot Dog Flavored Water.\n2 anos e medio despois do lanzamento de Significant Other, volve Limp Bizkit co \u00e1lbum \"Chocolate Starfish and the Hot Dog Flavored Water\" o 17 de outubro de 2000. O novo traballo do grupo bateu o r\u00e9cord de vendas na primeira semana con aproximadamente 1 mill\u00f3n de unidades vendidas s\u00f3 nos Estados Unidos. O \u00e1lbum obtivo disco de ouro, platino e seis veces multi-platino.\nO tema \"Take a Look Around\" foi a canci\u00f3n principal da banda sonora da pel\u00edcula Mission Impossible 2. Unha remestura doutra pista do \u00e1lbum (\"My Way\", coa colaboraci\u00f3n de Method Man, Redman e DMX) formou parte da B.S.O. do filme The Fast and the Furious. O cuarto sinxelo, \"My Way\", foi o tema de apertura do programa WWE WrestleMania X-Seven.\nAl\u00e9n do evidente \u00e9xito comercial, os cr\u00edticos musicais consider\u00e1rono un \u00e1lbum mediocre.\nNo ano 2000 o mundo musical estaba en plena loita contra a rede de intercambio de ficheiros Napster. Fred Durst, en nome do grupo, deu unha xira financiada pola devandita rede e amosou o seu apoio \u00f3s sistemas de intercambio de P2P co conseguinte enfrontamento con outros grupos opostos a esta tecnolox\u00eda como por exemplo Metallica.\nNo ano 2001, durante un concerto en Sydney, Australia, unha moza de 16 anos chamada Jessica Michalik sufriu un ataque \u00f3 coraz\u00f3n \u00f3 ser arrastrada por unha marea humana que presenciaba a actuaci\u00f3n do grupo. 5 d\u00edas despois finou. Isto levou o grupo ante os tribunais onde finalmente demostrouse que Durst, dende o escenario, pediu a colaboraci\u00f3n da xente en caso de que houbera alg\u00fan incidente. Finalmente o grupo foi absolto ao considerar o xu\u00edz que foi a organizaci\u00f3n a responsable da morte e que o grupo avisou do perigo e pediu a colaboraci\u00f3n dos espectadores.\nA finais do 2001 o guitarrista Wes Borland abandona o grupo. Os rumores apuntan a unha rifa con Durst.\nNew Old Songs e Results May Vary.\nNew Old Song \u00e9 integramente un \u00e1lbum de remesturas das canci\u00f3ns m\u00e1is populares dos CD's anteriores que foi lanzado trala marcha de Wes Borland. Foi duramente criticado por fans e prensa pola gran derivaci\u00f3n \u00f3 hip hop en detrimento do estilo metal.\nNo ano 2002, Limp Bizkit lanza unha audici\u00f3n mundial chamada \"Put Your Guitar Where Your Mouth Is\" do cal sair\u00eda un ga\u00f1ador que pasar\u00eda a formar parte do grupo como o novo guitarrista en substituci\u00f3n de Wes Borland. O concurso foi acusado de fraude xa que \u00f3s finalistas indic\u00f3uselles que ti\u00f1an que firmar un contrato no que ced\u00edan todos os seus dereitos de imaxe \u00f3 grupo e que o contrato finalizaba \u00f3s 60 espect\u00e1culos. Finalmente o novo guitarrista foi Mike Smith do grupo Snot.\nEn 2003 o grupo lanza o novo CD \"Results May Vary\" con Smith na guitarra. O \u00e1lbum af\u00e1stase de New Old Songs e volve ao estilo dos primeiros CD's da banda, pero resulta un fracaso. Este \u00e1lbum tardou 14 semanas en alcanzar o mill\u00f3n de copias vendidas mentres que \"Chocolate Starfish\" o fixera na primeira semana. Os fans e a prensa apuntan directamente a que o motivo do fracaso \u00e9 a marcha de Borland. Neste mesmo ano, comezan unha xira xunto a outros grupos de Nu Metal coma Deftones, Mudvayne e Linkin Park. Nunha das paradas, en Chicago, os asistentes do concerto lanzaron obxectos contra Fred Durst e comezaron a corear \"Fuck Fred Durst\" (\"que lle fodan a Fred Durst\") co que despois de seis canci\u00f3ns Durst tirou o micro ao chan e marchou do escenario non sen antes increpar \u00f3 p\u00fablico.\nEn xullo de 2004 Borland regresou \u00f3 grupo, o que significou a marcha inmediata de Smith.\nThe Unquestionable Truth (Part 1) e Greatest Hitz.\nO 3 de maio de 2005 sae a venda The Unquestionable Truth (Part 1). O novo \u00e1lbum conta con dous regresos \u00e1 banda: o de Wes Borland \u00e1 guitarra e o de Ross Robinson \u00e1 produci\u00f3n. Este \u00e1lbum tivo m\u00e1is \u00e9xito en cr\u00edticas que o anterior \u00e1lbum \"Results May Vary\", a\u00ednda que foi o peor \u00e1lbum a nivel de vendas do grupo. O bater\u00eda John Otto s\u00f3 puido gravar un tema xa que tivo que deixar a banda por problemas persoais mentres estaban a gravar o \u00e1lbum. No seu lugar incorporouse Sammy Siegler para rematar o CD.\nO 8 de novembro de 2005 sae \u00e1 venda Greatest Hitz, unha recompilaci\u00f3n dos mellores temas dos catro primeiros CDs acompa\u00f1ado dun DVD con informaci\u00f3n e concertos do grupo. Non tivo boa acollida e ademais coincidiu a sa\u00edda do \u00e1lbum cunha nova marcha de Wes Borland. O grupo decidiu disolverse tras esta nova marcha de Wes; Durst dedicouse a dirixir filmes mentres Otto, Rivers e DJ Lethal seguiron a carreira musical colaborando con diferentes grupos e artistas.\nXa en 2008 sae o DVD Rock im Park 2001 que \u00e9 unha gravaci\u00f3n en directo do concerto que Limp Bizkit deu no festival Rock im Park en Alema\u00f1a en 2001.\nPresente.\nA mediados de 2008 o grupo anuncia na web oficial a s\u00faa volta.\nO 20 de maio de 2009, o grupo inicial: Durst, Borland, Rivers, Otto e DJ Lethal; deu un concerto por primeira vez en 8 anos en Letonia. Tralo concerto confirmouse que Limp Bizkit ti\u00f1a planeado iniciar unha xira europea anunciando a s\u00faa volta, os seguintes destinos foron o Rock am Ring and Rock im Park en Alema\u00f1ana, UK Download Festival no Reino Unido, Szczecin Rock Festival en Polonia etc...\nMembros do grupo.\nActual\nEx-membros\nEventuais"}
{"id": "123031", "revid": "15490", "url": "https://gl.wikipedia.org/wiki?curid=123031", "title": "Hamura", "text": "Hamura (\u7fbd\u6751\u5e02, \u306f\u3080\u3089\u3057, \"Hamura-shi\") \u00e9 un concello da prefectura de Toquio no Xap\u00f3n. Est\u00e1 situada no centro-sur da rexi\u00f3n de Kant\u014d e ao oeste da prefectura, na \u00e1rea de Tama, na parte leste da illa de Honsh\u016b. A s\u00faa superficie \u00e9 de 9,91\u00a0km\u00b2 e a poboaci\u00f3n de 57.018 habitantes (2009) e ten unha densidade de poboaci\u00f3n de 5.750 h/km\u00b2.\nO concello de Hamura limita cos concellos de \u014cme, de Akiruno, de Fussa e de Mizuho."}
{"id": "123043", "revid": "27155", "url": "https://gl.wikipedia.org/wiki?curid=123043", "title": "Galo das rochas", "text": "O galo das rochas ou tunqui (en quechua \"tunki\") \u00e9 a ave nacional do Per\u00fa. O seu nome cient\u00edfico \u00e9 \"Rupicola peruviana\" (\"ave das rochas peruanas\").\nA s\u00faa plumaxe \u00e9 considerada unha das m\u00e1is ex\u00f3ticas de todo o mundo e mora nos bosques da selva alta do Per\u00fa e Bolivia."}
{"id": "123045", "revid": "72012", "url": "https://gl.wikipedia.org/wiki?curid=123045", "title": "Manuel Fandi\u00f1o Ricart", "text": "Manuel Fandi\u00f1o Ricart, nado en Santiago de Compostela en 1896 e finado na mesma cidade en 1978, foi un militante anarcosindicalista galego. Era irm\u00e1n de Alfonso e Antonio, tam\u00e9n militantes anarcosindicalistas e de Coralia e Maruxa, co\u00f1ecidas en Compostela como \"As d\u00faas Mar\u00edas\".\nTraxectoria.\nPintor de santos de profesi\u00f3n, comezou a destacar entre o movemento obreiro compostel\u00e1n en 1917, cando dirixiu a folga xeral que rematou coa dimisi\u00f3n do alcalde liberal Lu\u00eds Blanco Rivero, e posteriormente, xunto con Ezequiel Rey Turnes, posibilitou a adhesi\u00f3n de numerosas sociedades de oficio locais \u00e1 CNT. En 1925 foi elixido Secretario Xeral da Confederaci\u00f3n Rexional Galaica, cargo que ocupou at\u00e9 1930. Durante a Segunda Rep\u00fablica estivo como secretario liberado da Federaci\u00f3n Rexional de Industria Pesqueira, domiciliada en Vigo at\u00e9 1935 e en Mar\u00edn at\u00e9 o golpe de Estado do 18 de xullo de 1936 que deu lugar \u00e1 guerra civil espa\u00f1ola.\nMant\u00edvose agochado no seu domicilio at\u00e9 1945. Ao ano seguinte, coa reconstituci\u00f3n da CRG, foi de novo elixido Secretario, substitu\u00edndo ao coru\u00f1\u00e9s F\u00e9lix \u00c1lvarez Arganz\u00faa. Foi detido o 11 de abril de 1947. Foi reclamado polo Xulgado Militar de Vigo en xullo de 1947. Xulgado, foi condenado e pasou cinco anos no c\u00e1rcere de El Dueso (Santo\u00f1a)."}
{"id": "123048", "revid": "839", "url": "https://gl.wikipedia.org/wiki?curid=123048", "title": "Myrta Silva", "text": "Myrta Silva, nada o 11 de setembro de 1917 e finada o 2 de decembro de 1987, foi unha cantante portorrique\u00f1a, compositora e produtora de televisi\u00f3n. Era co\u00f1ecida cari\u00f1osamente como \"La Gorda De Oro\".\nTraxectoria.\nA s\u00faa primeira presentaci\u00f3n f\u00edxoa cando a\u00ednda ao dez anos de idade nun teatro local de Arecibo. Durante a d\u00e9cada de 1930, sendo a\u00ednda unha rapariga, viaxa xunto coa familia a Nova York e principia al\u00ed a traballar en produci\u00f3ns musicais nos teatros hispanos locais e nas emisoras de radio. As\u00ed ent\u00f3n un importante contrato coa RCA Victor.\nEn 1939, cont\u00e1ctase co destacado compositor portorrique\u00f1o Rafael Hern\u00e1ndez, quen foi cativado pola s\u00faa voz, e \u00e9 invitada integrarse ao seu conxunto, Grupo Victoria. Con este grupo, Myrta viaxa por Porto Rico e outros pa\u00edses de Am\u00e9rica Latina. Contra comezos de 1940, deixou o Grupo Victoria e comezou a traballar coas orquestras de Moncho Usera e Armando Castro, convert\u00e9ndose na artista de gravaci\u00f3n coas meirande vendas entre os anos 1947 e 1949.\nNesa mesma d\u00e9cada comeza a destacar como compositora, tendo \u00e9xito temas como: \"Que sabes Tu\" ou \"Cuando Vuelvas\". Moitas das s\u00faas inspiraci\u00f3ns foron interpretando por outros artistas, como Olga Guillot ou Daniel Santos. Pero \u00e9 sen lugar a d\u00fabidas, a canci\u00f3n \"Chencha la Gamba\", a que leva a Silva ao reco\u00f1ecemento internacional. A s\u00faa carreira como cantante progresa e a s\u00faa popularidade est\u00e9ndese m\u00e1is al\u00e1 do seu pa\u00eds natal e da comunidade radicada en Nova York. As\u00ed, faise c\u00e9lebre en pa\u00edses como Cuba, M\u00e9xico, Panam\u00e1, Rep\u00fablica Dominicana, Venezuela ou o Per\u00fa."}
{"id": "123049", "revid": "89787", "url": "https://gl.wikipedia.org/wiki?curid=123049", "title": "Chabuca Granda", "text": "Mar\u00eda Isabel Granda Larco, m\u00e1is co\u00f1ecida como Chabuca Granda, nada en Cotabambas en 1920 e finada en Miami en 1983, foi unha cantautora e folclorista peruana. Creou e interpretou un gran n\u00famero de valses crioulos e valeuse para tal efecto dos ritmos afroperuanos. O seu tema m\u00e1is co\u00f1ecido no mundo \u00e9 \"La flor de la canela\", reversionada entre outros artistas por Mar\u00eda Dolores Pradera."}
{"id": "123050", "revid": "25871", "url": "https://gl.wikipedia.org/wiki?curid=123050", "title": "Rafael Cortijo", "text": "Rafael Cortijo, nado en Santurce en 1928 en finado en 1982, foi un m\u00fasico portorrique\u00f1o de m\u00fasica salsa, bomba e plena.Foi un persoeiro da historia da m\u00fasica latina bail\u00e1bel e deveu c\u00e9lebre grazas aos seus dotes como percusionista, tendo destreza para o timbal, a conga, o bong\u00f3, as maracas e demais instrumentos."}
{"id": "123052", "revid": "89787", "url": "https://gl.wikipedia.org/wiki?curid=123052", "title": "Historia de San Petersburgo", "text": "San Petersburgo non saca o seu nome do seu fundador o tsar Pedro I, sen\u00f3n do ap\u00f3stolo Pedro. A fortaleza, embri\u00f3n da cidade, levou brevemente o nome de \"Sankt-Pieterburch\", derivado do nome neerland\u00e9s \"Sint Pietersburg\", despois a cidade foi reelixida moi rapidamente \"Sankt-Peterburg\" (consonancia alem\u00e1). No transcurso do s\u00e9culo XX, a cidade foi rebautizada tres veces por raz\u00f3ns pol\u00edticas.\nA fundaci\u00f3n en San Petersburgo dunha nova capital forma parte da serie de reformas emprendidas polo tsar Pedro I o Grande para facer de Rusia un pa\u00eds moderno e unha potencia europea. Para creaci\u00f3n da cidade fanse vir artes\u00e1ns e enxe\u00f1eiros de toda Europa, en particular de Pa\u00edses Baixos, para facer da cidade un centro maior das t\u00e9cnicas e das ciencias.\nAs principais rebeli\u00f3ns e revoluci\u00f3ns do per\u00edodo moderno da historia rusa, dende a rebeld\u00eda do levantamento decembrista en 1825 ata os acontecementos que conduciron \u00e1 creaci\u00f3n da Uni\u00f3n Sovi\u00e9tica, te\u00f1en lugar en San Petersburgo.\nAntes da fundaci\u00f3n.\nA rexi\u00f3n pantanosa do delta do r\u00edo Neva estivo habitada por pequenas aldeas e gornecida con basti\u00f3ns militares dende o s\u00e9culo XIII dentro dunha guerra intermitente de fronteira entre rusos e n\u00f3rdicos (suecos). Unha primeira fortaleza sueca, \"Landskrona\", foi erixida na desembocadura do r\u00edo Okhta no Neva en 1299. En 1349 outra fortaleza (Kanzi) foi levantada no lugar polo pr\u00edncipe de Novgorod.\nEn 1611 os suecos constru\u00edron al\u00ed unha nova fortaleza (Nyenskans) e pr\u00f3xima, na outra beira do Okhta, a vila de Nyen. A poboaci\u00f3n crece ata adquirir certa relevancia constitu\u00edndo o primeiro antecedente urbano no soar da actual cidade .\nEn 1703 os rusos conquistan Nyen e quince d\u00edas despois o Tsar Pedro I funda oficialmente, augas abaixo do Neva, no delta, a cidade de San Petersburgo.\nFundaci\u00f3n da nova capital.\nO primeiro que se constr\u00fae \u00e9 unha cidadela de protecci\u00f3n (\"Fortaleza de Pedro e Paulo\") nunha illa da beira norte do Neva , e outra fortaleza con estaleiro (o \"Almirantado\", 1704 ) na beira sur. Arredor da primeira creceu espontaneamente un inicial poboamento (casa de Pedro I e primeiro peirao).\nPero os plans de Pedro I eran os de abrir Rusia a Europa, e a porta ser\u00eda unha gran capital, base naval e portuaria fronte ao Golfo de Finlandia no Mar B\u00e1ltico. Os modelos, \u00c1msterdam e Venecia que ben co\u00f1ec\u00eda (apropiados dado \u00e1s condici\u00f3ns asolagadas do solo); e os t\u00e9cnicos, enxe\u00f1eiros e arquitectos alem\u00e1ns, su\u00edzos (do Ticino), franceses e italianos. En 1712 produciuse o nomeamento oficial da cidade coma capital do pa\u00eds en detrimento de Moscova, o que obrigaba \u00e1 elaboraci\u00f3n dun plan urbano axeitado .\nPedro I imaxinaba a illa Vasilievski que divide a foz do Neva en dous brazos coma coraz\u00f3n da futura cidade e decidiu realizar o proxecto de Domenico Trezzini (ortogonal e segundo o modelo holand\u00e9s de polders e canles) desbotando o m\u00e1is ideal e ampuloso de Le Blond. A\u00ednda que non levado completamente a cabo, ao seu xeito marcou esa parte da urbe (os eixos elixidos, os do primitivo Pazo Menschikov fronte ao Almirantado e o cami\u00f1o dende o seu xard\u00edn ao mar, terminaron por seren os da cidade futura) .\nA capitalidade produciu unha migraci\u00f3n masiva de cortes\u00e1ns e persoal administrativo (50.000 novos habitantes). A regulaci\u00f3n e estandarizaci\u00f3n de fachadas e sistemas construtivos para evitar os lumes e homoxeneizar as r\u00faas foi relativamente exitosa. Pero todo iso quedou detido cando, \u00e1 morte de Pedro o Grande en 1725, o seu sucesor levou a capitalidade de volta a Moscova.\nO novo centro na beira sur do Neva.\nEn 1737, de novo capital do Imperio Ruso e tras unha serie de grandes incendios na zona do Almirantado, decidiuse reconstru\u00edr e reorganizar ese barrio da beira sur do Neva coma novo centro da cidade (m\u00e1is accesible ao non ter que cruzar o r\u00edo), baixo a tutela dunha Comisi\u00f3n de Construci\u00f3n. Entre o Neva e un dos seus brazos que corre paralelo m\u00e1is ao sur (\"Fontanka\", que se converter\u00e1 na canle das residencias aristocr\u00e1ticas ), permanece ata hoxe en d\u00eda coma n\u00facleo hist\u00f3rico da metr\u00f3pole.\nUsando o Almirantado coma foco, tres arterias parten radialmente nunha disposici\u00f3n t\u00edpica do barroco (Versalles). A do leste, que levaba ata o Mosteiro de Alexander Nevski (dende 1710), converteuse na avenida principal de San Petersburgo, a \"Nevsky Prospekt\" .\nCon Catarina II (1762-96) un novo pulo ao urbanismo peterburgu\u00e9s foi levado adiante da man doutra comisi\u00f3n de planificaci\u00f3n. Executouse a expansi\u00f3n ao sur da cidade m\u00e1is al\u00f3 do \"Fontanka\". As beiras do r\u00edo foron canalizadas en cantar\u00eda de granito e os brazos convertidos en canles, cre\u00e1ndose paseos e parques xunto aos cursos de auga (Pazo de Ver\u00e1n e Campo de Marte no comezo do \"Moika\" e \"Fontanka\"), e varias pontes en pedra. As frontes edificadas acabadas e uniformes estilisticamente, dando unha impo\u00f1ente imaxe de conxunto que permanece ata hoxe.\nS\u00e9culo XIX: Grandes composici\u00f3ns urbanas.\nAo car\u00f3n do Almirantado polo leste, dende o comezo houbo un chamado Palacio de Inverno (primeiro de Pedro I e sucesivamente ampliado ata o actual Ermitage). De diante, a Praza do Pazo foi completada no primeiro terzo do XIX cun maxestoso conxunto: pechando o sur o edificio semicircular do Estado Maior cun Grande Arco Triunfal que leva ata a Perspectiva Nevski; e no centro erixiuse a Columna de Alexandre I conmemorativa da vitoria sobre Napole\u00f3n.\nAo mesmo tempo un Novo Almirantado \u00e9 constru\u00eddo con nobres fachadas cara a cidade (as s\u00faas fortificaci\u00f3ns son demolidas), cunha nova torre central rematada nunha esvelta agulla. Da banda do Neva, enfronte do Almirantado, a punta leste da illa Vasilievski (\"Strelka\") sempre tivo unha particular relevancia (Pazo de Menshikov e Doce Colexios). Agora rem\u00e1tase co novo edificio neocl\u00e1sico da Bolsa e d\u00faas Columnas Rostrais , que compo\u00f1en, xunto a ribeira no Pazo de Inverno, a fachada fluvial da cidade e, ao fondo, a fortaleza de Pedro e Paulo coa torre da catedral hom\u00f3nima, unha das m\u00e1is fermosas e impresionantes paisaxes urbanas.\nFinalmente, no lado occidental do Almirantado unha nova praza, a do Senado (hoxe Decembristas) coa estatua ecuestre de Pedro o Grande, fai de extenso adro xunto ao Neva da gran catedral de Santo Isaac (1858).\nPor outra banda, o eixo da Perspectiva Nevski enriqu\u00e9cese no seu curso con intervenci\u00f3ns m\u00e1is burguesas (a diferenza das imperiais anteditas),: As\u00ed a Catedral de Kaz\u00e1n , o Pazo Mijailovski, os almac\u00e9ns Gostinii Dvor, o conxunto do Teatro Alexandrinski cun eixo e praza semicircular aberta ao \"Fontanka\" con ponte, o Pazo Anichkov e ponte tam\u00e9n sobre dito canal e a praza da Estaci\u00f3n de Moscova, entre as m\u00e1is senlleiras.\nEste \u00e9 basicamente o organismo urbano que vai permanecer coma estrutural e definitorio da presente metr\u00f3pole. O desp\u00f3tico e magn\u00edfico escenario dunha abraiante vida cultural que viviron Pushkin, Nikolai Gogol, Dostoievski, Turgui\u00e9\u00f1ef ou Tchaikovski.\nIndustrializaci\u00f3n e revoluci\u00f3n.\nComo resultado do decreto de 1861 sobre a emancipaci\u00f3n dos servos, inxentes cantidades de man de obra barata inmigraron \u00e1 cidade. Iso e o ferrocarril (dende 1851) facilitaron o desenvolvemento da revoluci\u00f3n industrial na capital, convertendo a San Petersburgo nun dos maiores polos fabr\u00eds de Europa e a maior cidade de Rusia, adiantando a Moscova. As industrias e os barrios obreiros creceron no sur, dende a zona da estaci\u00f3n ata o mar no oeste onde localizouse o futuro porto da cidade, e ao longo da beira norte do delta .\nA nova clase maioritaria, o proletariado, acadou conciencia pol\u00edtica e comezou a \u00e9poca das revoltas contra o vello r\u00e9xime aristocr\u00e1tico absolutista. A cidade imperial mudouse en revolucionaria.\nFinalmente, o 23 de outubro de 1917 (Revoluci\u00f3n de Outubro), coa simb\u00f3lica toma do Pazo de Inverno polos bolxeviques, unha nova era da cidade e do mundo daba comezo.\nLeningrado.\nCo estalo da primeira guerra mundial o nome da cidade t\u00ed\u00f1ase rusificado (Petrogrado). En 1918, por motivos de seguridade ante a proximidade das forzas antisovi\u00e9ticas, a capitalidade trasl\u00e1dase a Moscova. Este feito, xunto cos desastres da guerra civil, provocaron unha dram\u00e1tica perda de poboaci\u00f3n (2\u00a0318\u00a0000h en 1915; 722.000h en 1920).\nA morte de Lenin (1924) a cidade muda o seu nome a Leningrado. O seu sucesor, Stalin, desenvolve as tarefas de reconstruci\u00f3n. En 1935 pres\u00e9ntase un Plan Xeral que marca un novo eixo vertebral da metr\u00f3pole cara ao sur: a Moskovski Prospekt. Tam\u00e9n define a \u00e1rea metropolitana m\u00e1is al\u00f3 dos l\u00edmites municipais: o futuro desenvolvemento ao longo da ribeira sur do Golfo de Finlandia e na beira leste do Neva .\nA segunda guerra mundial interrompeu a s\u00faa introduci\u00f3n. A cidade volveu a sufrir grandemente (asedio de case dous anos e medio o asedio das tropas nazis; m\u00e1is dun mill\u00f3n de mortos e evacuados). Pero a reconstruci\u00f3n posterior seguiu de preto as s\u00faas li\u00f1as mestras (plans de 1948 e 1958-66), a m\u00e1is de estender a cidade cara ao norte e rematar na beira oeste da illa Vassilievski .\nFuturo.\nEn 1991 os cidad\u00e1ns votaron, xa na Rusia postsovi\u00e9tica, volver ao vello nome de \"Saint Petersburg\". Non sen dificultades ao comezo, nos \u00faltimos anos a econom\u00eda da vella capital semella recuperada, e alb\u00edscase un prometedor futuro sobor de todo da man do turismo, atra\u00eddo pola marabilla do seu esplendoroso patrimonio urbano ."}
{"id": "123053", "revid": "89787", "url": "https://gl.wikipedia.org/wiki?curid=123053", "title": "Jonava", "text": "Jonava \u00e9 unha cidade de Lituania que pos\u00fae 34.387 habitantes \u00f3 bordo do r\u00edo Neris.\nPoboaci\u00f3n.\nA poboaci\u00f3n est\u00e1 composta por: 90% lituanos, 5% rusos e 5% outras nacionalidades."}
{"id": "123059", "revid": "23204", "url": "https://gl.wikipedia.org/wiki?curid=123059", "title": "Pobo p\u00e9s negros", "text": "Os p\u00e9s negros (en , en lingua siksik\u00e1: \"pikuni\"), son un pobo amerindio asentado en Montana. Moitos dos seus membros viven na actualidade no noroeste de Montana, coa poboaci\u00f3n concentrada en Browning. Est\u00edmase que contra comezos do s\u00e9culo XX hab\u00eda preto de 20.000 e que ese n\u00famero medrou at\u00e9 25.000 membros un s\u00e9culo m\u00e1is tarde."}
{"id": "123060", "revid": "12452", "url": "https://gl.wikipedia.org/wiki?curid=123060", "title": "Pikuni", "text": ""}
{"id": "123061", "revid": "2074", "url": "https://gl.wikipedia.org/wiki?curid=123061", "title": "Rupicola peruviana", "text": ""}
{"id": "123062", "revid": "25871", "url": "https://gl.wikipedia.org/wiki?curid=123062", "title": "Los Morochucos", "text": "Los Morochucos foi un grupo crioulo de m\u00fasica folk de orixe peruana. Moitas das s\u00faas canci\u00f3ns c\u00e9ntranse na cidade de Lima e mais na vida de campo. A banda estaba conformada por \u00d3scar Avil\u00e9s, Augusto Ego-Aguirre, e Alejandro Cortez, e pasou \u00e1 historia coma un dos principais tr\u00edos da canci\u00f3n crioula. O grupo estivo activo por trinta anos."}
{"id": "123063", "revid": "55340", "url": "https://gl.wikipedia.org/wiki?curid=123063", "title": "Pacho Gal\u00e1n", "text": "Francisco \"Pacho\" Gal\u00e1n, nado en Soledad, Atl\u00e1ntico, o 3 de outubro de 1904 e finado en Barranquilla, o 21 de xullo de 1988, foi un m\u00fasico e compositor colombiano, c\u00e9lebre por ter sido o creador do merecumb\u00e9. As\u00ed mesmo, creou m\u00e1is de 10 ritmos bail\u00e1beis."}
{"id": "123064", "revid": "89787", "url": "https://gl.wikipedia.org/wiki?curid=123064", "title": "Econom\u00eda de San Tom\u00e9 e Pr\u00edncipe", "text": "Desde 1800, a econom\u00eda de San Tom\u00e9 e Pr\u00edncipe baseouse na agricultura. No tempo da independencia, as plantaci\u00f3ns de propiedade dos portugueses ocupaban o 90% das terras cultivables. Logo da independencia, o control destas plantaci\u00f3ns pasaron a varias empresas agr\u00edcolas estatais, que se foron privatizando co tempo. O cultivo dominante en San Tom\u00e9 e Pr\u00edncipe \u00e9 o cacao, que representa un 95% das exportaci\u00f3ns. Outros produtos son a copra, palmeira anana, banana e caf\u00e9.\nA produci\u00f3n dom\u00e9stica \u00e9 inadecuada para o consumo local, polo que o pa\u00eds importa parte desta comida. O goberno, nos \u00faltimos anos, esforzouse en expandir a produci\u00f3n alimenticia e outros grandes proxectos, a meirande parte financiada por doantes estranxeiros.\nAdemais da agricultura, a principal actividade econ\u00f3mica \u00e9 a pesca e pequenas industrias do sector alimenticio. As paisaxes das illas te\u00f1en un potencial atractivo tur\u00edstico, e o goberno est\u00e1 tratando de mellorar a infraestrutura do lugar, que ata o momento \u00e9 precaria. O sector do goberno representa un 11% do emprego.\nO pa\u00eds ten reservas de petr\u00f3leo no seu mar territorial que est\u00e1n sendo pesquisadas en conxunto coa Nixeria."}
{"id": "123065", "revid": "5467", "url": "https://gl.wikipedia.org/wiki?curid=123065", "title": "Marcha do Antigo Reino de Galicia", "text": ""}
{"id": "123071", "revid": "98629", "url": "https://gl.wikipedia.org/wiki?curid=123071", "title": "Econom\u00eda da Rep\u00fablica Centroafricana", "text": "A Rep\u00fablica Centroafricana \u00e9 un dos pa\u00edses menos desenvolvidos do mundo cun PIB per c\u00e1pita de 700 d\u00f3lares anuais, deficientes comunicaci\u00f3ns e un sistema educativo e de formaci\u00f3n case inexistente. A maior parte da poboaci\u00f3n ded\u00edcase \u00e1 agricultura de subsistencia e a extracci\u00f3n de produtos forestais. A agricultura \u00e9 respons\u00e1bel por m\u00e1is da metade do produto interior bruto. Para o propio consumo cult\u00edvase millo, i\u00f1ame, mandioca e banana. Para exportaci\u00f3n cultiva-se caf\u00e9, algod\u00f3n e tabaco.\nO sector madeireiro, cunha explotaci\u00f3n de recursos sen control, constit\u00fae unha parte substancial das exportaci\u00f3ns. A extracci\u00f3n mineral, a excepci\u00f3n dos diamantes, ouro e uranio, est\u00e1 inexplorada.\nA industria depende do sector mineiro e pequenas empresas; e o sector de servizos \u00e9, sobre todo, p\u00fablico. Os recursos enerx\u00e9ticos propios son escasos e o pa\u00eds depende do exterior, con excepci\u00f3n dalgunhas centrais hidroel\u00e9ctricas. O petr\u00f3leo \u00e9 importado do Camer\u00fan.\nOs principais factores que dificultan o desenvolvemento do pa\u00eds son s\u00faa posici\u00f3n central no continente, sen sa\u00edda para o litoral, un sistema de transportes deficiente, unha man de obra pouco cualificada, e o legado da falta dunha planificaci\u00f3n macroecon\u00f3mico. A loita entre o goberno e facci\u00f3ns rebeldes \u00e9 outro complicador para a recuperaci\u00f3n econ\u00f3mica."}
{"id": "123076", "revid": "88215", "url": "https://gl.wikipedia.org/wiki?curid=123076", "title": "Bobby Robson", "text": "Robert William Robson, co\u00f1ecido como Bobby Robson, nado en Langley Park (Condado de Durham) o 18 de febreiro de 1933 e finado en Sacriston o 31 de xullo de 2009, foi un xogador e adestrador ingl\u00e9s de f\u00fatbol. Entre outros equipos f\u00edxose cargos do FC Barcelona, o FC Porto ou a selecci\u00f3n de f\u00fatbol de Inglaterra."}
{"id": "123078", "revid": "56817", "url": "https://gl.wikipedia.org/wiki?curid=123078", "title": "Moriya", "text": "Moriya (\u5b88\u8c37\u5e02, \u3082\u308a\u3084\u3057, \"Moriya-shi\") \u00e9 un concello da prefectura de Ibaraki no Xap\u00f3n. Est\u00e1 situada no centro da rexi\u00f3n de Kant\u014d e ao suroeste da prefectura, e na area da provincia hist\u00f3rica de Shim\u014dsa, na parte leste da illa de Honsh\u016b. A s\u00faa superficie \u00e9 de 35,63\u00a0km\u00b2 e a poboaci\u00f3n de 60.251 habitantes (2009) e ten unha densidade de poboaci\u00f3n de 1.690 h/km\u00b2.\nO concello de Moriya limita cos concellos de J\u014ds\u014d, de Tsukubamirai, de Toride (son da prefectura de Ibaraki); de Noda e de Kashiwa (son da prefectura de Chiba)."}
{"id": "123079", "revid": "56817", "url": "https://gl.wikipedia.org/wiki?curid=123079", "title": "Toride", "text": "Toride (\u53d6\u624b\u5e02, \u3068\u308a\u3067\u3057, \"Toride-shi\") \u00e9 un concello da prefectura de Ibaraki no Xap\u00f3n. Est\u00e1 situado no centro da rexi\u00f3n de Kant\u014d e ao suroeste da prefectura, e na area da provincia hist\u00f3rica de Shim\u014dsa, na parte leste da illa de Honsh\u016b. A s\u00faa superficie \u00e9 de 69,96\u00a0km\u00b2 e a poboaci\u00f3n de 109.520 habitantes (2009) e ten unha densidade de poboaci\u00f3n de 1.570 h/km\u00b2.\nO concello de Toride limita cos concellos de Moriya, de Tsukubamirai, de Ry\u016bgasaki, de Tone (son da prefectura de Ibaraki); de Kashiwa e de Abiko (son da prefectura de Chiba)."}
{"id": "123081", "revid": "89787", "url": "https://gl.wikipedia.org/wiki?curid=123081", "title": "Ry\u016bgasaki", "text": "Ry\u016bgasaki (\u9f8d\u30b1\u5d0e\u5e02, \u308a\u3085\u3046\u304c\u3055\u304d\u3057, \"Ry\u016bgasaki-shi\") \u00e9 un concello da prefectura de Ibaraki no Xap\u00f3n. Est\u00e1 situado no centro da rexi\u00f3n de Kant\u014d e ao suroeste da prefectura, e na area da provincia hist\u00f3rica de Shim\u014dsa, na parte leste da illa de Honsh\u016b. A s\u00faa superficie \u00e9 de 78,20\u00a0km\u00b2 e a poboaci\u00f3n de 79.204 habitantes (2009) e ten unha densidade de poboaci\u00f3n de 1.010 h/km\u00b2.\nO concello de Toride limita cos concellos de Toride, de Tsukubamirai, de Tsukuba, de Ushiku, de Inashiki, de Kawachi e de Tone."}
{"id": "123082", "revid": "113870", "url": "https://gl.wikipedia.org/wiki?curid=123082", "title": "Kusatsu, Shiga", "text": "Kusatsu (\u8349\u6d25\u5e02, \u304f\u3055\u3064\u3057, \"Kusatsu-shi\") \u00e9 un concello da prefectura de Shiga no Xap\u00f3n. Est\u00e1 situado ao sur da prefectura e ao leste da rexi\u00f3n de Kinki e no centro-oeste da Illa de Honsh\u016b. A s\u00faa superficie \u00e9 de 67,92\u00a0km\u00b2 e a poboaci\u00f3n de 125.779 habitantes (2009) e ten unha densidade de poboaci\u00f3n de 1.850 h/km\u00b2.\nO concello de Kusatsu limita cos concellos de \u014ctsu, de Ritt\u014d e de Moriyama."}
{"id": "123083", "revid": "56817", "url": "https://gl.wikipedia.org/wiki?curid=123083", "title": "Moriyama", "text": "Moriyama (\u5b88\u5c71\u5e02, \u3082\u308a\u3084\u307e\u3057, \"Moriyama-shi\") \u00e9 un concello da prefectura de Shiga no Xap\u00f3n. Est\u00e1 situado ao sur da prefectura e ao leste da rexi\u00f3n de Kinki e no centro-oeste da Illa de Honsh\u016b. A s\u00faa superficie \u00e9 de 54,81\u00a0km\u00b2 e a poboaci\u00f3n de 75.539 habitantes (2009) e ten unha densidade de poboaci\u00f3n de 1.380 h/km\u00b2.\nO concello de Moriyama limita cos concellos de Kusatsu, de Ritt\u014d e de Yasu."}
{"id": "123084", "revid": "5312", "url": "https://gl.wikipedia.org/wiki?curid=123084", "title": "Konan", "text": "Konan (\u6e56\u5357\u5e02, \u3053\u306a\u3093\u3057, \"Konan-shi\") \u00e9 un concello da prefectura de Shiga no Xap\u00f3n. Est\u00e1 situado ao sur da prefectura, ao leste da rexi\u00f3n de Kinki e no centro-oeste da illa de Honsh\u016b. A s\u00faa superficie \u00e9 de 70,49\u00a0km\u00b2, a poboaci\u00f3n \u00e9 de 54.690 habitantes (2009) e ten unha densidade de poboaci\u00f3n de 776 h/km\u00b2.\nO concello de Konan limita cos concellos de Yasu, Ritt\u014d, K\u014dka e Ry\u016b\u014d.\nHistoria.\nA cidade de Konan foi fundada pola fusi\u00f3n de 2 concellos de vilas do distrito de K\u014dka (\"Ishibe\" e \"K\u014dsei\") o 1 de outubro de 2004."}
{"id": "123090", "revid": "25871", "url": "https://gl.wikipedia.org/wiki?curid=123090", "title": "Cabalo de pura raza galega", "text": "O Cabalo de Pura Raza Galega (PRG) \u00e9 a denominaci\u00f3n que recibe oficialmente unha raza de cabalos \"Equus ferus caballus\" de pequeno tama\u00f1o, reco\u00f1ecida como raza equina aut\u00f3ctona de Galicia. Outras denominaci\u00f3ns tradicionais son cabalo galego de monte, cabalo galaico, poni galego, faca galiciana, faca galega ou, simplemente, cabalo do pa\u00eds.\nRecentemente tense suxerido a pertenza desta raza a unha nova subespecie de cabalos, o \"Equus ferus atlanticus\" . Para esta nova subespecie prop\u00faxose a denominaci\u00f3n de \"garrano\".\nA finais do s\u00e9culo XX atop\u00e1base en estado de perigo de extinci\u00f3n: en 1999 o rexistro oficial manti\u00f1a un censo de soamente 190 exemplares. O programa para procurar a s\u00faa recuperaci\u00f3n e preservaci\u00f3n conseguiu censar en 2001 450 exemplares (o 80% deles en idade reprodutora) e a finais de 2012 a poboaci\u00f3n censada era de m\u00e1is de 1.500 exemplares.\nOrixes.\nOs testemu\u00f1os m\u00e1is antigos que se conservan da presenza de poboaci\u00f3ns de \u00e9quidos en Galicia at\u00f3panse en representaci\u00f3ns rupestres na \u00e1rea de Sabucedo ou nos petr\u00f3glifos de Viladesuso (na Serra da Groba), datados no per\u00edodo da Idade de Bronce.\nA teor\u00eda m\u00e1is aceptada sobre a orixe do cabalo galego de pura raza sost\u00e9n que foron os pobos celtas chegados do norte da Pen\u00ednsula Ib\u00e9rica, cara aos s\u00e9culos VII e VI a.C., os que introduciron un cabalo de testa pequena e orellas curtas, grupa forte, e pelo basto de cor escura. A eles ref\u00edrense autores cl\u00e1sicos, como Estrab\u00f3n, Marcial ou Plinio, ou da \u00e9poca medieval da Reconquista, onde a cr\u00eda cabalar vencellouse fortemente \u00e1 actividade colonizadora dos mosteiros establecidos durante os s\u00e9culos X e XI.\nEste tronco com\u00fan foise diferenciando ao longo dos s\u00e9culos polas condici\u00f3ns ambientais e a intervenci\u00f3n de procesos de mestizaxe dando orixe \u00e1s diversas razas af\u00edns \u00e1 galega que se espallan pola fachada atl\u00e1ntica europea dende Portugal ata Escocia e Islandia.\nMalia vivir tradicionalmente en r\u00e9xime de liberdade nas \u00e1reas monta\u00f1osas do relevo galego, principalmente en grupos ou mandas, o cabalo galego foi explotado polo ser humano na antig\u00fcidade como animal de combate, e posteriormente destinado \u00e1 montura e \u00f3s labores rurais, sendo en menor medida, polas caracter\u00edsticas da s\u00faa carne, empregado tam\u00e9n para a produci\u00f3n c\u00e1rnica e o consumo.\nCoa mecanizaci\u00f3n da agricultura e o interese preferente por aumentar a poboaci\u00f3n de animais destinados \u00e1 produci\u00f3n de carne, nas \u00faltimas d\u00e9cadas do s\u00e9culo XX a poboaci\u00f3n de cabalo de monte xeneticamente pura viuse minguada por mor de procesos de mestizaxe. Neste contexto, cara a finais da d\u00e9cada de 1980, a iniciativa de diversos organismos internacionais como Naci\u00f3ns Unidas e a FAO ou a ent\u00f3n CEE, promov\u00e9ronse nas instancias de pol\u00edtica agraria diversas iniciativas destinadas \u00e1 protecci\u00f3n e conservaci\u00f3n das razas dom\u00e9sticas en perigo de extinci\u00f3n.\nDesenvolvemento lexislativo.\nMentres estudos acad\u00e9micos e universitarios constataban a deterioraci\u00f3n e retroceso do estado xen\u00e9tico do cabalo galego de monte, a CEE publicou en 1992, no marco da reforma da Pol\u00edtica Agraria Com\u00fan, o Regulamento (CEE) 2078/92 do Consello, do 30 de xu\u00f1o, polo que se provisionaba unha axuda econ\u00f3mica \u00e1s iniciativas nos Estados membros en favor da crianza e mantemento de animais de razas locais en perigo de extinci\u00f3n. O novo Regulamento serviu tam\u00e9n para a constituci\u00f3n do organismo europeo \"Centro de Estudos e de Investigaci\u00f3n sobre a Econom\u00eda e a Organizaci\u00f3n das Produci\u00f3ns Animais\" (CEREOPA) coa finalidade de seleccionar, tras un inventario, aquelas razas de interese en perigo e definir os requisitos para o desenvolvemento das pol\u00edticas para a s\u00faa protecci\u00f3n.\nEn Galicia constitu\u00eduse en 1997 a Asociaci\u00f3n de propietarios e criadores de cabalo galego de monte e, pouco m\u00e1is tarde, elaborouse dende o goberno aut\u00f3nomo un primeiro plan de fomento, mellora e conservaci\u00f3n do cabalo galego que, con todo, foi criticado dende as asociaci\u00f3ns de gandeiros por consideralo un instrumento de control da Administraci\u00f3n.\nO CEREOPA fixo p\u00fablico en 1994 a lista europea de razas equinas de especial protecci\u00f3n, na que inclu\u00edu o cabalo galego de monte e, pouco despois, o Estado espa\u00f1ol adoptaba o ordenamento comunitario por medio do Real decreto 51/1995, de 20 de xaneiro, que se comezou a aplicar en Galicia a partir de 1996. Con todo, durante o mesmo ano unicamente foron rexistrados cinco exemplares, como resultado das reticencias non resoltas por parte dos gandeiros que v\u00edan insuficiente a compensaci\u00f3n censal de animais puros, unha perda econ\u00f3mica en comparaci\u00f3n co cruzamento dos exemplares con outros doutras razas de tama\u00f1o medio para a produci\u00f3n de carne.\nDescrici\u00f3n da raza.\nO cabalo de pura raza galega \u00e9 un cabalo de perfil recto ou subc\u00f3ncavo, de proporci\u00f3ns pequenas. A alzada \u00e1 cruz oscila entre os 120 e 140\u00a0cm.\nA cor da capa \u00e9 negra ou casta\u00f1a, cos extremos escuros. Crinas e rabo negros, con cerdas longas e abundantes. Adm\u00edtese a presenza dunha estrela na fronte, a\u00ednda que se considera un defecto. Rex\u00e9itase calquera despigmentaci\u00f3n na capa.\nNa cabeza destaca un abundante topete de pelo sobre a fronte. Ten orellas pequenas e abundante pelo. No belfo pode presentar un bigote patente (indicativo da rusticidade da raza) e longos pelos na queixada (\"barbela\"). A cruz adoita ser marcada e a li\u00f1a dorsolumbar lixeiramente afundida, tendendo a recta. As patas son curtas, finas pero fortes. O casco \u00e9 escuro ou negro, pequeno e duro.\nDistribuci\u00f3n e cr\u00eda.\nO cabalo de pura raza galega cr\u00edase fundamentalmente en r\u00e9xime de liberdade (\u00f3 redor do 75% dos exemplares) en montes comunais das provincias da Coru\u00f1a e Pontevedra, as\u00ed como no norte da de Lugo e algunhas mandas no oeste da de Ourense. O terreo axeitado para a cr\u00eda son as serras abertas, con abundante vexetaci\u00f3n arbustiva e escasas \u00e1rbores e libres da presi\u00f3n humana, espazos nos que se criaba en r\u00e9xime extensivo, ceibo durante todo o ano. Por tratarse dunha raza r\u00fastica, capaz de aproveitar os escasos recursos alimenticios que ofrecen estes ecosistemas e resistir as duras condici\u00f3ns climatol\u00f3xicas, desenv\u00f3lvense e multipl\u00edcanse facilmente nestas condici\u00f3ns, onde ningunha raza especializada sobrevivir\u00eda. O cambio de r\u00e9xime de cr\u00eda extensiva cara \u00e1 estabulaci\u00f3n permanente no caso dos exemplares destinados a equitaci\u00f3n explica o cambio desde a denominaci\u00f3n orixinal de \"Cabalo galego de monte\" \u00e1 actual de \"Cabalo de Pura Raza Galega\", contemplando as\u00ed a cr\u00eda intensiva.\nO seu aproveitamento non \u00e9 c\u00e1rnico, dado o reducido h\u00e1bito en Galicia de comer carne de cabalo, sen\u00f3n para actividades deportivas e de lecer, turismo ecuestre etc. Outras razas aut\u00f3ctonas procedentes do mesmo tronco, criadas en Francia ou Inglaterra, xa son de uso normal en equitaci\u00f3n.\nA cr\u00eda no monte ofrece unha vantaxe secundaria: \u00f3 comer na matogueira e actuaren a modo de desborazadores naturais, infl\u00faen positivamente na reduci\u00f3n en n\u00famero e extensi\u00f3n dos incendios forestais. Este valor ecol\u00f3xico da presenza do cabalo ceibo no monte s\u00famase \u00f3 aproveitamento puramente gandeiro."}
{"id": "123091", "revid": "1308", "url": "https://gl.wikipedia.org/wiki?curid=123091", "title": "Equus caballus", "text": ""}
{"id": "123095", "revid": "98629", "url": "https://gl.wikipedia.org/wiki?curid=123095", "title": "As Meninas", "text": "A familia de Filipe IV, co\u00f1ecida popularmente dende o s\u00e9culo XIX como As Meninas (en castel\u00e1n \"La familia de Felipe IV\" e \"Las Meninas\", respectivamente), \u00e9 probabelmente a obra m\u00e1is importante do pintor espa\u00f1ol Diego Vel\u00e1zquez, realizada no ano 1656 e exposta na actualidade no Museo do Prado de Madrid. Tr\u00e1tase dunha das obras pict\u00f3ricas m\u00e1is analizadas e comentadas no mundo da arte.\nDescrici\u00f3n global do lenzo.\nA modo de motivo central aparece a infanta Margarida, a\u00ednda que a pintura conta con outros personaxes, inclu\u00eddo o propio Vel\u00e1zquez. O artista resolveu con grande habilidade t\u00f3dolos problemas de composici\u00f3n de espazo, perspectiva e luz, grazas ao dominio que ti\u00f1a no tratamento das cores e as tonalidades, xunto coa gran facilidade para caracterizar os propios personaxes . Un espello colocado na parte do fondo da escena reflicte as imaxes do rei Filipe IV e mais da s\u00faa dona Mariana de Austria, segundo uns historiadores entrando na sesi\u00f3n de pintura , e segundo outros, posando para seren retratados por Vel\u00e1zquez; neste \u00faltimo caso ser\u00edan a infanta Margarida canda seus acompa\u00f1antes, quen entrar\u00edan na estancia para observaren a pintura dos reis ou para distraelos .\nO t\u00edtulo.\nO lenzo figuraba nos inventarios do Alc\u00e1zar de Madrid co nome de \"O Cadro da Familia\", recollido no inventario no ano 1666 coa seguinte descrici\u00f3n:\nPosteriormente, en 1794, aparece recollido no inventario co t\u00edtulo \"\"A Familia de Filipe IV\".\" \nM\u00e1is tarde, aparece catalogado no Museo do Prado en 1843 polo seu director, don Jos\u00e9 de Madrazo, co nome de \"As Meninas\" , t\u00edtulo que tivo salient\u00e1bel \u00e9xito literario e que perdurou ata a actualidade. Este t\u00edtulo foi elixido en referencia a dous personaxes que aparecen no cadro e en relaci\u00f3n coa descrici\u00f3n que fai deste o pintor e escritor Antonio Palomino de Velasco na s\u00faa obra \"Museo pict\u00f3rico\". Segundo este autor \"d\u00faas damas acompa\u00f1an \u00e1 infanta; son d\u00faas meninas\". A palabra \"menina\" \u00e9 de orixe portuguesa, sendo equivalente \u00e1 forma feminina de \"paxe\". Cham\u00e1banse as\u00ed as fillas de personaxes de nobreza que entraban en Palacio en calidade de damas de honra das infantas, acompa\u00f1\u00e1ndoas no seu s\u00e9quito a todas as horas. S\u00f3 recib\u00edan esta denominaci\u00f3n ata que chegaba o momento da s\u00faa posta de longo, polo que se trataba sempre de damas moi novas .\nOutros t\u00edtulos que aparecen nos inventarios son: \"A se\u00f1ora emperatriz infanta de Espa\u00f1a coas s\u00faas damas e criados e unha anana, onde se retratou o pintor a si mesmo pintando\" (por referencia \u00e1 infanta Margarida, futura emperatriz de Austria) e \"A infanta Mar\u00eda Tareixa\" (sendo tal referencia err\u00f3nea) no ano 1747, momento no que se taxa por un valor de 25.000 dobr\u00f3ns.\nHistoria do cadro.\nAntonio Palomino de Velasco escribiu unha biograf\u00eda moi extensa e pormenorizada do pintor Vel\u00e1zquez. Moitos dos datos tirounos dos relatos de Juan de Alfaro, un pintor disc\u00edpulo de Vel\u00e1zquez durante os \u00faltimos anos da s\u00faa vida. A trav\u00e9s de devandita biograf\u00eda, p\u00f3dense co\u00f1ecer algunhas das circunstancias que rodearon a obra.\nO cadro rematouse en 1656, data que encaixa coa idade que aparenta a infanta Margarida (uns cinco anos). O rei Filipe IV e a s\u00faa dona Mariana de Austria, entraban decote no obradoiro do pintor, conversaban con el e \u00e1s veces ficaban al\u00ed bastante tempo v\u00e9ndoo traballar, totalmente f\u00f3ra do protocolo. Isto era algo moi habitual na vida normal de Palacio e Vel\u00e1zquez estaba afeito a estas visitas. De a\u00ed xurdiu a idea da confecci\u00f3n do cadro tal e como o realizou. O lugar no que traballaba Vel\u00e1zquez era unha sala ampla do baixo do antigo Alc\u00e1zar de Madrid, que fora o apousento do pr\u00edncipe Baltasar Carlos, finado en 1646, dez anos antes da data de realizaci\u00f3n de \"As Meninas\". Cando o pr\u00edncipe morreu, reutilizouse esta estancia coma taller do pintor. Este lugar \u00e9 o que aparece retratado no cadro, por iso o ambiente que se observa ten un aire coti\u00e1n e familiar.\nSegundo o inventario redactado trala morte de Filipe IV (en 1665), o cadro estaba localizado no seu despacho, para onde fora orixinalmente pintado. Estaba pendurado xunta unha porta e \u00e1 dereita ti\u00f1a un fachineiro. P\u00e9nsase que o pintor dese\u00f1ou o cadro expresamente para o devandito lugar, coa fonte de luz \u00e1 dereita da pintura, e que incluso o concibiu coma un truco visual: como se o sal\u00f3n de \"As Meninas\" se prolongase no espazo real no lugar onde se expu\u00f1a o cadro.\nNunha queima que destru\u00edu o Alc\u00e1zar de Madrid en 1734, este cadro e moitas outras alfaias art\u00edsticas tiveron que ser rescatadas \u00e1s pr\u00e9sas, sendo algunhas cortadas dos seus marcos e guindadas polas fiestras. A este suceso atrib\u00faeselle a deterioraci\u00f3n (ou burato) na fazula esquerda da infanta, que foi restaurado na \u00e9poca cun bo resultado polo pintor real Juan Garc\u00eda de Miranda. O cadro reaparece nos inventarios do novo Palacio de Oriente, ata que foi trasladado ao Museo do Prado. En 1984, no medio dunha forte pol\u00e9mica, foi restaurado baixo a direcci\u00f3n de John Brealey, experto do Museo Metropolitano de Nova York. A restauraci\u00f3n limitouse m\u00e1is ben a retirar capas de verniz que se tornaran amarelas e alteraban o efecto das cores, dando coma resultado o aspecto actual da obra.\nSociedade e vida cultural.\nNo reinado de Filipe IV hab\u00eda uns trinta mil cortes\u00e1ns. Entre as grandes paix\u00f3ns do monarca, que deixara o goberno practicamente nas mans do conde duque de Olivares, atop\u00e1base o teatro; escrib\u00eda comedias que el mesmo representaba perante a corte .\nDende os anos 1650, Vel\u00e1zquez ti\u00f1a sona de ser un gran co\u00f1ecedor das artes e gran parte da colecci\u00f3n do Museo do Prado, coma obras de Tiziano, Rafael Sanzio e Rubens, foi adquirida e organizada baixo a s\u00faa direcci\u00f3n . Vel\u00e1zquez posu\u00eda asemade dende 1652 o cargo de Apousentador Real da corte, polo que tivo que realizar unha viaxe \u00e1 Illa dos Fais\u00e1ns para preparar o encontro entre Lu\u00eds XIV e Mar\u00eda Tareixa de Austria, filla de Filipe IV, cuxo matrimonio fora ama\u00f1ado. \u00c1 volta desta viaxe finou en Madrid, sendo enterrado o 6 de agosto de 1660 coas vestimentas e a insignia de cabaleiro da Orde de Santiago, distinci\u00f3n que tanto ansiou acadar en vida. Disque foi Filipe IV quen, despois da morte do pintor, engadiu ao cadro de \"As Meninas\" a cruz desta orde sobre o peito da figura de Vel\u00e1zquez.\nDescrici\u00f3n polo mi\u00fado.\nPersonaxes.\nA localizaci\u00f3n dos personaxes corresp\u00f3ndese coa numeraci\u00f3n indicada na ilustraci\u00f3n da dereita:\nOutros elementos.\nEnriba do espello no que se reflicten os reis, vense dous cadros. Son copias realizadas por Juan Bautista del Mazo de \"Minerva e Aracn\u00e9\", de Rubens, e \"Apolo e Pan\", de Jacob Jordaens. \u00c1mbalas d\u00faas obras atop\u00e1banse na realidade no taller do pintor, segundo documentos da \u00e9poca, pero p\u00e9nsase que Vel\u00e1zquez as reproduciu porque agochaban alusi\u00f3ns \u00e1 obediencia aos reis e ao castigo que implicaba incumplila. Representan, de xeito simb\u00f3lico, a superioridade das artes (un nobre oficio) sobre o traballo artesanal. \nVel\u00e1zquez presenta nesta obra a intimidade do Alc\u00e1zar de Madrid e coa s\u00faa mestr\u00eda fai penetrar ao espectador nunha terceira dimensi\u00f3n: o espazo, plasmado preferibelmente con luces e sombras no lugar de li\u00f1as de perspectiva. Xeralmente dise que Vel\u00e1zquez chegou a plasmar a perspectiva a\u00e9rea, que \"pintaba o aire\". Isto \u00e9 pos\u00edbel xa que o pintor co\u00f1eceu libros de \u00f3ptica e estudou o efecto que as distancias, a luz e outros axentes exerc\u00edan sobre as formas e as cores. Coa s\u00faa actual situaci\u00f3n e iluminaci\u00f3n, \"As Meninas\" non amosa claramente este efecto, xa que require dunha luz m\u00e1is tenue e focalizada, a habitual nos sal\u00f3ns de palacio. Con anterioridade, a obra estivera noutra sala m\u00e1is pequena do Museo do Prado, pero foi mudada de sitio para facilitar o incesante fluxo de turistas.\nTeor\u00edas sobre a interpretaci\u00f3n da obra.\nMalia o gran n\u00famero de autores que buscan unha explicaci\u00f3n definitiva da obra, non existe ningunha documentaci\u00f3n conclu\u00ednte sobre o seu significado. Segundo varios historiadores, o cadro agocha unha serie de mensaxes solapadas que s\u00f3 o p\u00fablico culto da Corte pod\u00eda captar.\nA interpretaci\u00f3n m\u00e1is doada consiste en describir a imaxe coma unha escena habitual de palacio. Segundo Jonathan Brown, que recolle nos seus textos outras teor\u00edas, a escena representa o momento no que a infanta Margarida chega ao estudo de Vel\u00e1zquez para ver traballar o artista. Nalg\u00fan momento pide a auga que lle ofrece a dama axeonllada \u00e1 s\u00faa dereita. No intre no que esta lle achega \u00e1 princesa unha pequena xerra, o rei e a ra\u00ed\u00f1a entran na habitaci\u00f3n reflict\u00edndose no espello da parede do fondo. Unha a unha, a\u00ednda que non de xeito simult\u00e1neo, as persoas al\u00ed congregadas comezan a reaccionar ante a presenza real. A dama de honra sita \u00e1 esquerda da infanta, que \u00e9 a primeira en divisalos, comeza a facer unha reverencia. Vel\u00e1zquez, que tam\u00e9n se decata da chegada dos monarcas, detense no medio do seu traballo. Mari B\u00e1rbola non ten tempo de reaccionar. A infanta, que estaba a ollar coma Nicolasito Pertusato xogaba co can, mira de s\u00fapeto cara \u00e1 s\u00faa dereita, en direcci\u00f3n aos reis, a\u00ednda que a s\u00faa cabeza fica a\u00ednda entornada en direcci\u00f3n ao anano. Esta \u00e9 a raz\u00f3n do estra\u00f1o efecto de dislocaci\u00f3n entre a posici\u00f3n da cabeza e a direcci\u00f3n da s\u00faa mirada. A menina sita \u00e1 dereita da infanta, ocupada en servir a auga \u00e1 princesa, non se decata a\u00ednda da presenza dos reis, o mesmo que acontece con Marcela de Ulloa e Diego Ruiz Azcona, que est\u00e1n a conversar. Este enfoque da obra corresp\u00f3ndese coa \"corrente de interpretaci\u00f3n realista\", xa que certos autores comparan o realismo visible do lenzo co dunha fotograf\u00eda . Foi, as\u00ed mesmo, este enfoque o que m\u00e1is interese despertou nos pintores coet\u00e1neos a Vel\u00e1zquez, xa que non s\u00f3 quedaban abraiados polo efecto do lenzo sen\u00f3n tam\u00e9n polos medios t\u00e9cnicos empregados polo pintor para acadalo.\nUn segundo enfoque \u00e9 o dado pola \"corrente de interpretaci\u00f3n hist\u00f3rico-emp\u00edrica\", baseada na informaci\u00f3n obtida da biograf\u00eda de Vel\u00e1zquez escrita por Palomino e no inventario da biblioteca persoal do pintor (o que o revelaba coma a un artista culto) . Segundo este enfoque, nesta obra Vel\u00e1zquez estar\u00eda a reivindicar a nobreza da pintura, asunto que obsesionaba aos pintores do s\u00e9culo XVII . Naquela \u00e9poca, a pintura era subestimada coma unha actividade suxeita a impostos, ao igual que outras profesi\u00f3ns artes\u00e1s. Isto non acontec\u00eda en Italia, onde os pintores eran tratados coma creadores cultos . Para apoiar esta reivindicaci\u00f3n Vel\u00e1zquez cometeu unha \"ousad\u00eda\", inclu\u00edndose a si mesmo nun retrato da familia real, ocupando un posto destacado e relegando os reis a un segundo plano. Por\u00e9n, a presenza dos reis non \u00e9 real, sen\u00f3n un reflexo: os reis est\u00e1n no taller do pintor pero non ao seu car\u00f3n, sen\u00f3n a certa distancia. Dese xeito, Vel\u00e1zquez alardea da s\u00faa posici\u00f3n na Corte e reclama para a profesi\u00f3n de pintor un tratamento acorde a un servidor do rei. Segundo Tolnay : \nFinalmente, un terceiro enfoque \u00e9 o co\u00f1ecido coma \"corrente de interpretaci\u00f3n filos\u00f3fica\", orixinada a partir dun texto sobre o lenzo publicado polo fil\u00f3sofo franc\u00e9s Michel Foucault en 1966. Neste texto o autor prop\u00f3n unha interpretaci\u00f3n que non ten en conta nin os datos hist\u00f3ricos, nin a iconograf\u00eda da obra nin a intenci\u00f3n do pintor \u00e1 hora de crear o lenzo : \nPor outra banda, existen moitas outras interpretaci\u00f3ns en relaci\u00f3n \u00e1 obra. As\u00ed, segundo alg\u00fans autores, a presenza tan destacada da infanta Margarida poder\u00eda interpretarse coma unha \"alusi\u00f3n pol\u00edtica\", xa que ela ser\u00eda a \u00fanica descendente con opci\u00f3ns de herdar o trono. A s\u00faa irm\u00e1 m\u00e1is vella, Mar\u00eda Tareixa de Austria, \u00eda contraer matrimonio co rei de Francia e iso exclu\u00edaa do trono espa\u00f1ol. Segundo esta situaci\u00f3n, alg\u00fans sinalan que o reflexo dos reis no espello \u00e9 un s\u00edmbolo de apoio que a infanta ha de ter en conta para o seu futuro. Pola contra, outros autores, en base \u00e1 an\u00e1lise da correspondencia privada do rei Filipe IV, destacan que a herdeira lex\u00edtima era a infanta Mar\u00eda Tareixa e non a infanta Margarida . O monarca espa\u00f1ol, ante a imposibilidade de ter un fillo home, estaba tentando negociar o matrimonio da s\u00faa filla m\u00e1is vella con outras casas europeas, coma Austria (coa que se reforzar\u00eda a relaci\u00f3n xa existente) ou Francia (coa intenci\u00f3n de acadar un acordo de paz con este pa\u00eds). Incluso se chegou a considerar un dobre enlace coa casa real francesa de xeito que a herdeira Mar\u00eda Tareixa casar\u00eda co duque de Anjou, irm\u00e1n de Lu\u00eds XIV, e este casar\u00eda coa infanta Margarida, que se trasladar\u00eda a Francia. Finalmente, ao nacer Carlos III en 1657, a infanta Mar\u00eda Tereixa perder\u00eda o seu dereito ao trono e casar\u00eda co rei de Francia, como parte do acordo que constituir\u00eda a Paz dos Pireneos.\nOutra hip\u00f3tese m\u00e1is arriscada, postulada por \u00c1ngel del Campo y Franc\u00e9s nos anos 70-80 , suxer\u00eda que Vel\u00e1zquez introducira adivi\u00f1as de astronom\u00eda ao dispo\u00f1er os personaxes segundo a constelaci\u00f3n de estrelas \"Corona Borealis\", cuxo centro \u00e9 a estrela \"Margarita Coronae\", a m\u00e1is brillante das cinco que a compo\u00f1en. De feito, a forma de coroa que se obt\u00e9n unindo cunha li\u00f1a as faces de Vel\u00e1zquez, Agustina Sarmiento, a infanta Margarida, Isabel de Velasco e Jos\u00e9 Nieto \u00e9 a mesma ca da constelaci\u00f3n, quedando a infanta Margarida en medio, en semellanza coa estrela \"Margarita Coronae\".\nOutras interpretaci\u00f3ns identifican os personaxes coma alegor\u00edas: as\u00ed, a anana Mari B\u00e1rbola ten unha bolsa de moedas nas mans que poder\u00eda simbolizar a \"avaricia\"; o anano Nicolasito Pertusato, que amola o can, representar\u00eda o \"mal\", que est\u00e1 a importunar a \"fidelidade\". A\u00ednda que esta interpretaci\u00f3n semelle moi atrevida, o certo \u00e9 que o \"mal\" aparece en tratados de iconograf\u00eda coma un personaxe vertido de vermello, e o can simboliza a \"fidelidade\" e a alerta ante os perigos. As\u00ed e todo, Vel\u00e1zquez posu\u00eda libros de iconograf\u00eda na s\u00faa biblioteca, coma o de Cesare Ripa .\nAsemade, co radiografiado do lenzo e a aparici\u00f3n de novos datos, xurdiron novas interpretaci\u00f3ns para tratar de explicar o significado da obra. \nAs\u00ed, analizando a radiograf\u00eda, no lateral esquerdo dist\u00ednguese a presenza dunha figura localizada onde est\u00e1 actualmente a figura de Vel\u00e1zquez; cun rostro m\u00e1is novo, este outro personaxe est\u00e1 xirado cara ao grupo principal, constitu\u00eddo pola infanta e as d\u00faas meninas. Debido ao seu aspecto masculino e \u00e1s s\u00faas vestimentas, poder\u00eda tratarse dun menino ou simplemente doutro personaxe integrado no conxunto representado.\nA presenza de numerosas manchas de tonalidade clara repartidas por toda a radiograf\u00eda, deu lugar a que alg\u00fans autores fixeran interpretaci\u00f3ns moi subxectivas, coma indicar a presenza de m\u00e1is personaxes. En realidade, a aparici\u00f3n destas manchas m\u00e1is claras e repartidas ao longo do lenzo, d\u00e9bese a un cambio nos materiais de preparaci\u00f3n que empregaba o pintor e a unha falla de homoxeneidade na aplicaci\u00f3n dos mesmos.\nOutras interpretaci\u00f3ns defenden novamente a idea de que o lenzo ser\u00eda unha presentaci\u00f3n da infanta Margarida coma futura herdeira: as\u00ed, alg\u00fans autores afirman que a zona de aspecto m\u00e1is claro que corresponde \u00e1 man esquerda do suposto menino ser\u00eda en realidade un bast\u00f3n de mando que este portar\u00eda para a infanta, ou que a zona m\u00e1is clara que representa a man esquerda da anana Mari B\u00e1rbola ser\u00eda indicativo de que este personaxe sosti\u00f1a un anel que simbolizar\u00eda a fidelidade aos monarcas e \u00e1 s\u00faa herdeira. Por\u00e9n, non hai evidencias obxectivas que confirmen estas teor\u00edas: as\u00ed por exemplo, no caso do suposto anel non se aprecian na radiograf\u00eda os materiais de alta densidade que normalmente empregaba Vel\u00e1zquea para representar xoias.\nEstruturaci\u00f3n.\nO lenzo pode estruturarse en diferentes espazos. A metade superior da obra est\u00e1 dominada por un espazo des\u00e9rtico, no que Vel\u00e1zquez pinta o aire, e por un espazo virtual a onde o pintor dirixe a mirada e que \u00e9 onde se sup\u00f3n que est\u00e1n os reis ou os espectadores. Outro espazo importante \u00e9 o punto de fuga do fondo de cadro (a porta onde est\u00e1 sito Jos\u00e9 Nieto Vel\u00e1zquez), moi luminoso, onde o personaxe foxe da intimidade do momento. Un terceiro espazo \u00e9 o pequeno espello onde est\u00e1n reflectidos os monarcas. E finalmente, est\u00e1 o feixe de luz \u00e1urea que se aprecia na infanta, nas meninas, na anana e no can. Son espazos reais e virtuais que conforman a realidade fant\u00e1stica do cadro .\nUnha das principais marcas de identidade da pintura \u00e9 o seu car\u00e1cter misterioso que conduce a estabelecer diferentes interpretaci\u00f3ns. A diverxencia xorde xa ao intentar identificar a acci\u00f3n principal que describe o cadro. As\u00ed at\u00f3panse :\nPor outra banda, o feito de que a maior parte das figuras olle cara a f\u00f3ra da pintura, provoca que se distingan diferentes puntos de vista:\nAsemade, tam\u00e9n xorde a cuesti\u00f3n de que cadro estaba a representar o pintor, do que o espectador s\u00f3 ve a parte posterior. De novo, hai varias interpretaci\u00f3ns pos\u00edbeis:\nSecci\u00f3n \u00e1urea e an\u00e1lise da obra.\nMoitos artistas do Renacemento empregaron a secci\u00f3n \u00e1urea nos seus debuxos, coma por exemplo Leonardo da Vinci. No ano 1509 o matem\u00e1tico Luca Pacioli publicou o libro \"De Divina Proportione\" , e en 1525 Durero publicou \"Instrucci\u00f3n sobre la medida con regla y comp\u00e1s de figuras planas y s\u00f3lidas\", onde describ\u00eda como trazar a espiral baseada na secci\u00f3n \u00e1urea con regra e comp\u00e1s, que se co\u00f1ece co nome de \"espiral de Durero\" . Vel\u00e1zquez, utilizou esta espiral para trazar a composici\u00f3n do seu lenzo, situando o centro da mesma no peito da infanta Margarida. Marca as\u00ed o centro visual de m\u00e1ximo interese e, simbolicamente, indica o lugar reservado para os escollidos, xa que era tradici\u00f3n en Europa que o monarca ocupara o lugar central e de privilexio nas cerimonias; c\u00f3mpre lembrar que no momento de creaci\u00f3n da pintura, a infanta Margarida era a persoa m\u00e1is indicada como sucesora ao trono, xa que Filipe IV non ti\u00f1a nese momento ning\u00fan fillo home.\nO punto de fuga da perspectiva est\u00e1 trala porta onde se atopa Jos\u00e9 Nieto Vel\u00e1zquez. Cara a al\u00ed \u00e9 a onde se dirixe a vista buscando a sa\u00edda do cadro; a gran luminosidade existente nese punto provoca que a mirada se fixe nese lugar.\nMalia os s\u00e9culos transcorridos dende a creaci\u00f3n do lenzo, a calidade t\u00e9cnica do cadro, co tratamento da textura fina e as pinceladas que semellan compactas aplicadas cunha gran mestr\u00eda, fai pos\u00edbel que non se observe case ningunha greta en todo o lenzo. As medidas orixinais do cadro foron lixeiramente retocadas nunha primeira restauraci\u00f3n na que o lenzo se volveu entear. No bordo superior e no lateral dereito p\u00f3dense detectar sinais que deixaron os cravos que fixaban a tea ao bastidor; esta foi recortada pola beira esquerda e f\u00edxose un pequeno prego para suxeitala (perd\u00e9ndose un anaco pequeno da ourela) .\nVel\u00e1zquez emprega os brancos de chumbo (nitrato de chumbo) sen case mesturas en diversos puntos do cadro, coma nas camisas, nos pu\u00f1os de Mari B\u00e1rbola ou na manga dereita de Agustina Sarmiento. Faino cun toque r\u00e1pido e decidido que consegue un reflexo das vestimentas e arame\u00f1os, coma no caso da infanta Margarida ou na camisa do propio pintor. Nos cabelos da infanta e nos seus arame\u00f1os tam\u00e9n se aprecia a arte da pincelada de Vel\u00e1zquez. Nas catro figuras femininas da primeira li\u00f1a obs\u00e9rvase un tratamento similar: os vestidos denotan a categor\u00eda e a clase da tea en cada un deles. No caso de Nicolasito Pertusato a definici\u00f3n est\u00e1 m\u00e1is desdebuxada. Vel\u00e1zquez empregou toques de lapisl\u00e1zuli, sobre todo no vestido de Mari B\u00e1rbola, co obxectivo de acadar reflexos na profunda cor deste vestido .\nEspello e escenas reflectidas.\nA estrutura espacial e a posici\u00f3n do espello est\u00e1n concibidas de forma que semella que Filipe IV e Mariana de Austria se atopan \u00e1 beira da pintura, no lugar onde est\u00e1 sito o observador do lenzo, diante da infanta e dos seus acompa\u00f1antes. Os monarcas est\u00e1n f\u00f3ra da pintura e o seu reflexo sit\u00faaos no interior do espazo pict\u00f3rico . Segundo Janson, non s\u00f3 a infanta e os seus acompa\u00f1antes est\u00e1n presentes para distraeren \u00e1 parella real, sen\u00f3n que a atenci\u00f3n de Vel\u00e1zquez conc\u00e9ntrase neles mentres pinta o seu lenzo . A\u00ednda que s\u00f3 poden ser vistos no reflexo do espello, a representaci\u00f3n da parella real ten un lugar central na pintura, tanto no tocante \u00e1 composici\u00f3n do lenzo coma \u00e1 xerarqu\u00eda social que representan. A posici\u00f3n do espectador con respecto \u00e1 parella real \u00e9 incerta. A d\u00fabida est\u00e1 en se o observador da pintura est\u00e1 preto da parella real ou se os substit\u00fae e contempla a escena cos seus propios ollos (segundo as palabras de Harriet Stone o espello situado no muro do fondo amosa \"\u201das xeraci\u00f3ns de espectadores que toman o sitio que parella ten no cadro\u201d\" ). Outra segunda inc\u00f3gnita xorde ao intentar saber cal \u00e9 o obxectivo da atenci\u00f3n das miradas de Vel\u00e1zquez, da infanta e de Mari B\u00e1rbola, que ollan directamente cara ao observador da pintura .\nOs personaxes reflectidos no espello est\u00e1n elaborados dun xeito moi r\u00e1pido e cunha t\u00e9cnica esbozada. O espello reflicte os bustos dos reis, que segundo alg\u00fans autores estar\u00edan posando para seren retratados e son sorprendidos pola visita da s\u00faa filla e o seu s\u00e9quito, e segundo outras teor\u00edas irromper\u00edan na estancia na que se atopaban Vel\u00e1zquez, a infanta e os seus acompa\u00f1antes. Unha hip\u00f3tese alternativa do historiador H.W. Janson \u00e9 que o espello reflicte a tea de Vel\u00e1zquez, tea que xa est\u00e1 pintada coa representaci\u00f3n dos reis \nProbabelmente \"As Meninas\" estivo influenciada pola tea de Jan van Eyck, \"O matrimonio Arnolfini\". Cando Vel\u00e1zquez estaba a pintar o lenzo, o cadro de Van Eyck formaba parte da colecci\u00f3n do palacio de Filipe IV e Vel\u00e1zquez, sen d\u00fabida, co\u00f1ec\u00eda ben esta obra . En \"O matrimonio Arnolfini\", de xeito similar, hai un espello na parte posterior da escena que reflicte dous personaxes de cara e unha parella de costas. A\u00ednda que estes personaxes son moi pequenos para poder ser identificados, unha hip\u00f3tese \u00e9 que un deles corresponde ao pintor, xusto no momento de entrar a pintar. Segundo Lucien D\u00e4llenbach:\nO espello do cadro ten uns trinta cent\u00edmetros de altura e as imaxes do rei e da ra\u00ed\u00f1a est\u00e1n, de xeito intencionado, difusas. Segundo Jonathan Miller \"\u00e9 pouco prob\u00e1bel que isto fose debido a unha imperfecci\u00f3n na \u00f3ptica do espello; de feito Vel\u00e1zquez quere mostrar este efecto nas imaxes dos monarcas\". Un resultado similar obs\u00e9rvase na Venus do espello, o \u00fanico nu pintado por Vel\u00e1zquez; a face do personaxe \u00e9 vis\u00edbel pero esva\u00e9cese no espello, al\u00e9n de todo realismo. O \u00e1ngulo do espello \u00e9 tan acentuado que a\u00ednda que a escena \"sexa descrita como que se est\u00e1 a mirar no espello, est\u00e1 de xeito desconcertante mir\u00e1ndonos\" .\nNumerosos aspectos de \"As Meninas\" est\u00e1n relacionados con outras obras de Vel\u00e1zquez, nas que se utiliza e se xoga cos mesmos recursos. Segundo L\u00f3pez-Rey, o lenzo que m\u00e1is se asemella a \"As Meninas\" \u00e9 o \"Cristo na casa de Marta e Mar\u00eda\", tea que Vel\u00e1zquez pintou en 1618, case corenta anos antes, en Sevilla. Neste cadro obs\u00e9rvanse en primeiro plano unha rapaza e unha anci\u00e1 que compo\u00f1en unha escena coti\u00e1, mentres que nun canto do lenzo aparecen Cristo e as d\u00faas irm\u00e1s, desterrando as\u00ed o motivo principal a un segundo plano. En 1964, antes da restauraci\u00f3n da obra, numerosos historiadores consideraban a escena da parte superior dereita do lenzo como se fose o reflexo dun espello ou como se fose un cadro pendurado na parede. Este debate contin\u00faa, parcialmente, despois da restauraci\u00f3n, a\u00ednda que segundo a National Gallery de Londres (onde se atopa exposto o lenzo), Cristo e os seus acompa\u00f1antes son vis\u00edbeis s\u00f3 a trav\u00e9s dunha fiestra que da a un cuarto contiguo . Por outra banda, as vestimentas que aparecen en \u00e1mbalas d\u00faas estancias son diferentes, as da escena principal son contempor\u00e1neas a Vel\u00e1zquez, mentres que as da escena onde se atopa Cristo corresp\u00f3ndense cos convenios iconogr\u00e1ficos tradicionais das escenas b\u00edblicas. Sexa como for, nesta obra obs\u00e9rvase xa un xogo con diversos planos da realidade, aparecendo as\u00ed un cadro dentro doutro cadro .\nInfluencia de \"As Meninas\" de Vel\u00e1zquez.\nO primeiro seguidor de Vel\u00e1zquez foi sen d\u00fabida o seu xenro Juan Bautista del Mazo, pintor de c\u00e1mara de Filipe IV no ano 1661. No retrato da infanta Margarida de Austria de 1666, pode apreciarse no plano posterior a colocaci\u00f3n de Carlos II e da anana Mari B\u00e1rbola nunha escena semellante \u00e1 de \"As Meninas\" .\nTam\u00e9n a ambientaci\u00f3n e a disposici\u00f3n dos diversos elementos da s\u00faa obra \"A familia do pintor Juan Bautista Mart\u00ednez del Mazo\", na que representa a toda a s\u00faa familia e \u00f3 seu persoal de servizo, lembra ao lenzo de Vel\u00e1zquez.\nLuca Giordano, co\u00f1ecido coma Lucas Jord\u00e1n, no 1700, tras unha viaxe a Madrid onde admirou o cadro de \"As Meninas\", realizou unha pintura co t\u00edtulo \"Homenaxe a Vel\u00e1zquez\", que se conserva na National Gallery en Londres .\nFrancisco Jos\u00e9 de Goya y Lucientes foi un pintor fortemente influenciado pola pintura de Vel\u00e1zquez. Cando entrou a traballar na corte espa\u00f1ola, tivo acceso \u00e1s colecci\u00f3ns de pintura da corte, e en 1778 publicou unha serie de augafortes nas que reproduciu cadros de Vel\u00e1zquez. Tam\u00e9n no ano 1800 realizou o retrato de \"A familia de Carlos IV\" onde, nun acto de homenaxe a Vel\u00e1zquez, autorretr\u00e1tase na parte esquerda do lenzo mirando cara ao espectador. Ach\u00e9gase nesta pintura \u00e1 instant\u00e1nea fotogr\u00e1fica, como xa fixera no cadro \"A familia do infante don Lu\u00eds\", no ano 1784, no que tam\u00e9n aparece autorretratado .\n&lt;/center \nO pintor dos Estados Unidos, John Singer Sargent, estivo influenciado nos seus retratos por Vel\u00e1zquez, pero coa obra coa que m\u00e1is se achega \u00f3 pintor espa\u00f1ol \u00e9 co cadro \"As fillas da familia Boit\", realizado en 1882, onde tentaba captar o aire do interior da estancia coma no lenzo de Vel\u00e1zquez. O cadro cons\u00e9rvase no Museo de Belas Artes de Boston .\nSalvador Dal\u00ed nas s\u00faas derradeiras obras acheg\u00e1base cada vez m\u00e1is \u00f3s grandes mestres que sempre admirou, entre os que se atopaba Vel\u00e1zquez. No ano 1973, a s\u00faa pintura \"Cuadro estereosc\u00f3pico inacabado\" consegue a multiplicaci\u00f3n do espazo a trav\u00e9s dun espello onde tam\u00e9n aparece o seu autorretrato, facendo unha clara alusi\u00f3n a \"As Meninas\" .\nUn gran n\u00famero de artistas realizaron obras a partir de \"As Meninas\", polo tanto p\u00f3dese dicir que as s\u00faas obras estiveron influenciadas por Vel\u00e1zquez. Entre eles p\u00f3dense destacar: Richard Hamilton , Crist\u00f3bal Toral, Antonio Saura e o Equipo Cr\u00f3nica. Tam\u00e9n alg\u00fans escultores realizaron obras relacionadas coma Jorge Oteiza en 1958 coa escultura \"Homenaxe \u00e1s Meninas\" ou Manolo Vald\u00e9s con \"As Meninas\". Todos estes artistas estiveron reunidos nunha grande exposici\u00f3n no Museo Picasso de Barcelona co nome de \"Oblidant Vel\u00e1zquez Las Meninas\" no ano 2008 .\n\u00c9 famosa a frase de Picasso de 1950 ao seu amigo Sabart\u00e9s nunha conversa sobre arte:\nPicasso, seducido por \"As Meninas\", que xa captaran a s\u00faa atenci\u00f3n cando era novo, comezou a traballar en Cannes o 17 de agosto de 1957 na elaboraci\u00f3n dunha serie de 58 interpretaci\u00f3ns do cadro de Vel\u00e1zquez, que rematou no mes de decembro do mesmo ano. Na primeira interpretaci\u00f3n pintou a escena completa e sen cor, s\u00f3 con grises; a Vel\u00e1zquez representouno cunha medida moito maior, a s\u00faa cabeza chega a tocar o teito e destaca dun xeito esaxerado no seu peito a cruz da Orde de Santiago. As faces das meninas Agustina Sarmiento e Sabela de Velasco p\u00edntaas con trazos angulosos que contrastan coas faces redondas da infanta Margarida e dos ananos Mari B\u00e1rbola e Nicolasito Pertusato. Marcela de Ulloa e o seu acompa\u00f1ante Diego Ruiz de Azcona son amosados como personaxes fantasmag\u00f3ricos situados dentro dunha especie de sartegos. Resaltan os ganchos do teito que no lenzo orixinal de Vel\u00e1zquez pasan desapercibidos, son os ganchos para as l\u00e1mpadas e na versi\u00f3n de Picasso destacan dando a sensaci\u00f3n de tratarse dunha sala de tortura. Outra variante \u00e9 a abertura das contravent\u00e1s de t\u00f3dalas fiestras da estancia; \u00e9 practicamente de estilo cubista. O 30 de decembro de 1957 Picasso conclu\u00edu a serie de \"As Meninas\" co retrato de Sabela de Velasco .\nNo ano 2004 a artista de v\u00eddeo Eva Sussman filmou \"89 segundos no Alc\u00e1zar\", un cadro vivo de alta definici\u00f3n de v\u00eddeo inspirado en \"As Meninas\". O traballo \u00e9 unha reconstruci\u00f3n de 89 segundos dende o intre no que a familia real e o seu s\u00e9quito chegan a estancia ata o intre da configuraci\u00f3n exacta da escena da pintura de Vel\u00e1zquez. Sussman contou cun equipo de 35 persoas, inclu\u00edndo un arquitecto, un dese\u00f1ador, un core\u00f3grafo, un dese\u00f1ador de moda, actores, actrices e un equipo de rodaxe .\nO escritor irland\u00e9s Oscar Wilde inspirouse en \"As Meninas\" para escribir o seu conto \"O aniversario da infanta\".\nO dramaturgo Antonio Buero Vallejo escribiu en 1959 unha obra de teatro, \"As Meninas\", estreada no Teatro Espa\u00f1ol de Madrid o 9 de decembro de 1960, baixo a direcci\u00f3n de Jos\u00e9 Tamayo .\nUnha misteriosa copia en Inglaterra.\nUnha versi\u00f3n reducida do cadro cons\u00e9rvase no palacio campestre de Kingston Lacy, en Dorset, Inglaterra (Reino Unido). Diversos expertos coma Mat\u00edas D\u00edaz Padr\u00f3n insisten en que poder\u00eda ser un \"modello\" pintado por Vel\u00e1zquez antes do orixinal, seica para que fose aprobado polo rei. Por\u00e9n, a maior\u00eda dos expertos pensa que \u00e9 unha copia, posibelmente do s\u00e9culo XVIII, e en calquera caso esperta un grande interese xa que non se co\u00f1ece ningunha outra copia do lenzo anterior \u00f3 s\u00e9culo XIX .\nEste bosquexo era gardado por Gaspar Melchor de Jovellanos en tempos de Ce\u00e1n Berm\u00fadez, a s\u00faa composici\u00f3n \u00e9 case id\u00e9ntica \u00f3 orixinal e baixo a cor apr\u00e9cianse li\u00f1as de lapis que debuxan o contorno da face da infanta, as\u00ed coma os ollos e os cabelos. Est\u00e1 realizado cunhas cores m\u00e1is claras e a luz \u00e9 tam\u00e9n menos forte ."}
{"id": "123096", "revid": "1822", "url": "https://gl.wikipedia.org/wiki?curid=123096", "title": "Entoprocta", "text": ""}
{"id": "123100", "revid": "98629", "url": "https://gl.wikipedia.org/wiki?curid=123100", "title": "Star Trek (filme)", "text": "Star Trek \u00e9 un filme de ciencia ficci\u00f3n de 2009 dirixido por J. J. Abrams, con gui\u00f3n de Roberto Orci e Alex Kurtzman, produci\u00f3n de Damon Lindelof e Bryan Burk ademais do propio Abrams, e distribu\u00eddo por Paramount Pictures. \u00c9 o d\u00e9cimo primeiro filme baseado no universo Star Trek creado por Gene Roddenberry e nel aparecen os personaxes da serie de televisi\u00f3n orixinal de como o doutor Leonard McCoy (\"Bones\"), o oficial de comunicaci\u00f3ns Uhura, o enxe\u00f1eiro Montgomery Scott, o temoneiro Hikaru Sulu e o oficial mozo Pavel Chekov.\nA intriga do filme c\u00e9ntrase na primeira misi\u00f3n com\u00fan de James T. Kirk (Chris Pine) e Spock (Zachary Quinto) no USS Enterprise para combater a Nero (Eric Bana), un romulano que procedo do futuro que se enfronta \u00e1 Federaci\u00f3n de Planetas Unidos ameazando con destru\u00edr todos os seus planetas.\nO desenvolvemento do filme comezou en 2005, pretend\u00edase ser fiel \u00f3 canon de Star Trek pero modernizando a produci\u00f3n, introduci\u00f3n elementos dalgunhas das novelas e modificando a historia con viaxes no tempo a filmaci\u00f3n realizouse entre o 25 de decembro de 2007 e marzo de 2008 e a estrea foi o 7 de maio de 2009 en Australia, recadando m\u00e1is de 76 mill\u00f3ns de d\u00f3lares na primeira semana.\nSinopse.\nHistoria de como se co\u00f1eceron o capit\u00e1n Kirk e Spock. Todo est\u00e1 preparado para a viaxe inaugural da nave m\u00e1is moderna que xamais existiu: a USS Enterprise. A s\u00faa tripulaci\u00f3n ten unha importante misi\u00f3n: atopar un xeito de deter \u00f3 malvado Nero (Eric Bana), que movido pola vinganza ameaza a toda a humanidade. Pero o destino da galaxia est\u00e1 en mans de dous rivais que naceron en mundos diferentes. Un deles, Tiberio James Kirk (Chris Pine), un rapaz dunha granxa de Iowa que busca emoci\u00f3ns, \u00e9 un l\u00edder nato na busca dunha causa. O outro, Spock (Zachary Quinto), que creceu no planeta Vulcano, \u00e9 un paria debido \u00e1 s\u00faa parte medio humana. Mais Spock \u00e9 tam\u00e9n un brillante e decidido estudante. A tripulaci\u00f3n da USS est\u00e1 liderada polo Capit\u00e1n Christopher Pike (Bruce Greenwood). Tam\u00e9n est\u00e1n o Oficial M\u00e9dico, Leonard \"Bones\" McCoy (Karl Urban); o home que pasar\u00e1 a ser o enxe\u00f1eiro xefe do buque, Montgomery \"Scotty\" Scott (Simon Pegg); a oficial de comunicaci\u00f3ns Uhura (Zoe Saldana); o experimentado Timonel Sulu (John Cho) e o rapaz de 17 Chekov (Anton Yelchin)."}
{"id": "123101", "revid": "59564", "url": "https://gl.wikipedia.org/wiki?curid=123101", "title": "Afonso Becerra de Becerre\u00e1", "text": "Afonso Becerra Arrojo, co\u00f1ecido como Afonso Becerra de Becerre\u00e1, nado en Becerre\u00e1 o 16 de abril de 1973, e un dramaturgo e director de escena galego.\nTraxectoria.\nDoutor en Artes Esc\u00e9nicas pola Universitat Aut\u00f2noma de Barcelona. Titulado Superior en Arte Dram\u00e1tica na Escola Superior d\u2019Art Dram\u00e0tic do Institut del Teatre de Barcelona, na especialidade de Direcci\u00f3n Esc\u00e9nica e Dramaturxia. Titulado en Interpretaci\u00f3n polo ITAE de Asturias. Exerce a docencia na Escola Superior de Arte Dram\u00e1tica de Galicia.\nDirixiu a Asociaci\u00f3n Cultural A Pipa de Becerre\u00e1 entre 1988 e 2016, onde desenvolveu diversas iniciativas relacionadas coa literatura galega e o teatro, como son as Noites Po\u00e9ticas e o Certame Literario da Alta Monta\u00f1a Luguesa.\nEn 2009 fundou, xunto \u00e1 directora de escena Ana Contreras, a compa\u00f1\u00eda \u00d3nfalo Teatro. Pertence ao Consello de Redacci\u00f3n da\u00a0\"Erreguet\u00e9\"\u00a0e director da \"Revista Galega de Teatro\". \u00c9 colaborador da revista \"ARTEZ\" e de \"El Peri\u00f3dico de las Artes Esc\u00e9nicas y Visuales ARTEZBLAI\", tam\u00e9n realiza colaboraci\u00f3ns espor\u00e1dicas na revista\u00a0\"Primer Acto\" e en \"Tempos Novos\". Foi membro da AICT (Asociaci\u00f3n Internacional de Cr\u00edtica Teatral), da ADE (Asociaci\u00f3n de Directores de Escena). Do 2006 ao 2009 formou parte do Consello Asesor do CDG (Centro Dram\u00e1tico Galego)."}
{"id": "123102", "revid": "98629", "url": "https://gl.wikipedia.org/wiki?curid=123102", "title": "Econom\u00eda dos Emiratos \u00c1rabes Unidos", "text": "Os Emiratos \u00c1rabes Unidos te\u00f1en unha econom\u00eda aberta con elevado PIB per c\u00e1pita e expresivos superavits comerciais. \u00c9 a segunda m\u00e1is grande do mundo \u00e1rabe, despois da de Arabia Saudita.\nAs actividades econ\u00f3micas tradicionais do pa\u00eds son a recolla de d\u00e1tiles, de perlas, a cr\u00eda de camelos e a pesca. Dende os anos 1970 a explotaci\u00f3n de petr\u00f3leo e gas natural son as actividades m\u00e1is importantes. Os esforzos realizados no sentido de diversificar a econom\u00eda reduciron a participaci\u00f3n do petr\u00f3leo e do gas natural no Produto interior bruto a s\u00f3 un 25%.\nDesde o descubrimento de petr\u00f3leo nos Emiratos hai m\u00e1is de 30 anos, o pa\u00eds pasou por unha profunda transformaci\u00f3n, dunha rexi\u00f3n de principados empobrecidos no medio do deserto a un pa\u00eds moderno cun alto nivel de vida. O gasto do goberno ampliou a creaci\u00f3n de empregos, e a expansi\u00f3n das infraestruturas aumentou a contribuci\u00f3n econ\u00f3mica do sector privado. En abril de 2004 o pa\u00eds firmou cos Estados Unidos un tratado de comercio e investimento e en novembro do mesmo ano concordou en comezar a negociar un acordo de libre comercio. A pesar disto, as negociaci\u00f3ns non seguiron adiante.\nA crise financeira global, reducindo o cr\u00e9dito internacional e os prezos dos activos afectou ao pa\u00eds en 2009. O goberno intentou reducir o impacto da crise aumentando os seus gastos e aumentando a liquidez do sector bancario. O Banco Central dos Emiratos e os bancos localizados en Abu Dabi recibiron a parte m\u00e1is grande dos investimentos."}
{"id": "123112", "revid": "98293", "url": "https://gl.wikipedia.org/wiki?curid=123112", "title": "Covas (parroquia)", "text": "San Xo\u00e1n de Covas \u00e9 unha parroquia eclesi\u00e1stica galega do arciprestado dos Milagres da diocese de Ourense que ten as s\u00faas terras e os seus lugares repartidos entre dous concellos: o de Montederramo na comarca da Terra de Caldelas e o de Maceda na comarca de Allariz - Maceda. No ano 2014 ti\u00f1a 63 habitantes (33 homes e 30 mulleres).\nAs aldeas de Abeledos, Cadaval, Casar do Mato, Casardansola, Covas, O Peredo, Vidal\u00e9n, Vigueira de Arriba e A Villeta pertencen ao concello de Montederramo e as do Currelo e A Palela pertencen ao concello de Maceda."}
{"id": "123117", "revid": "98629", "url": "https://gl.wikipedia.org/wiki?curid=123117", "title": "\u00d3scar G\u00f3mez P\u00e9rez", "text": "\u00d3scar G\u00f3mez P\u00e9rez, nado en Allariz o 24 de xullo de 1968, \u00e9 un exfutbolista galego. Xogaba na demarcaci\u00f3n de defensa.\nTraxectoria.\n\u00d3scar comezou a s\u00faa carreira deportiva como sub-20 xogando no Arenteiro do Carballi\u00f1o, debutando nun partido de m\u00e1xima rivalidade co CD Ourense, conseguindo anotar un dos goles que servir\u00edan para obter a vitoria. Posteriormente pasou ao Deportivo da Coru\u00f1a B para, en 1988 chegar ao primeiro equipo. M\u00e1is tarde xogou no CD Ourense e CF Puente para regresar novamente ao Carballi\u00f1o na tempada 1999-00."}
{"id": "123118", "revid": "88215", "url": "https://gl.wikipedia.org/wiki?curid=123118", "title": "Julio Antonio El\u00edcegui", "text": "Julio Antonio El\u00edcegui Cans, nado en Castej\u00f3n, Navarra o 5 de decembro de 1910 e finado na Coru\u00f1a o 31 de agosto de 2001, foi un futbolista espa\u00f1ol. Xogaba de dianteiro e foi internacional coa selecci\u00f3n espa\u00f1ola.\nTraxectoria.\nIniciouse en equipos como o Ari\u00f1 Sport, CD Azkoyen ou SD Beasain, e na tempada 1930\u201331 fichou polo Real Uni\u00f3n, debutando en Primeira Divisi\u00f3n. No equipo irun\u00e9s estivo tres campa\u00f1as, descendendo a Segunda Divisi\u00f3n ao remate da 1931\u201332.\nEn 1934 foi contratado polo Atl\u00e9tico de Madrid, club no que permaneceu at\u00e9 a campa\u00f1a 1939\u201340, tempada na que acadou o t\u00edtulo de Liga e a Copa Eva Duarte.\nNa campa\u00f1a 1940\u201341 fichou polo Deportivo da Coru\u00f1a, co que ascendeu a Primeira Divisi\u00f3n esa tempada, sendo \u00e1 s\u00faa vez o primeiro xogodor do equipo que acadou un gol na m\u00e1xima categor\u00eda, o 28 de outubro de 1941. No club galego estivo at\u00e9 a campa\u00f1a 1942\u201343. Posteriormente xogou no Gimn\u00e0stic de Tarragona.\nSelecci\u00f3n nacional.\nFoi internacional coa selecci\u00f3n espa\u00f1ola en 4 ocasi\u00f3ns, marcando 6 goles. Xogou 4 partidos amigables seguidos nun prazo de tempo relativamente curto entre abril e maio de 1933.\nA s\u00faa estrea foi no estadio de Bala\u00eddos o 2 de abril de 1933, nun amigable de Espa\u00f1a contra Portugal (3\u20130), conseguindo dous goles no seu debut. Despois xogou contra Francia, contra Iugoslavia (marcou outro gol) e a s\u00faa despedida foi o 13 de maio dese mesmo ano en Madrid, participando na hist\u00f3rica goleada ante Bulgaria (13\u20130). Este partido \u00e9 o da maior goleada da historia da selecci\u00f3n espa\u00f1ola e El\u00edcegui marcou 3 tantos.\nPuido participar no Mundial de Italia 1934, pero unha inoportuna lesi\u00f3n cando xogaba co Atl\u00e9tico de Madrid privoulle de ir \u00e1 cita mundialista."}
{"id": "123120", "revid": "5863", "url": "https://gl.wikipedia.org/wiki?curid=123120", "title": "Encrucillada", "text": "Encrucillada, Revista galega de pensamento cristi\u00e1n, \u00e9 unha revista bimestral, editada pola Asociaci\u00f3n Encrucillada, que apareceu en 1977 (daquela editada por SEPT). O seu primeiro director foi o te\u00f3logo e acad\u00e9mico Andr\u00e9s Torres Queiruga. Nunha etapa intermedia, a Asociaci\u00f3n Irimia (que edita outra revista, \"Irimia\") foi a responsable da edici\u00f3n, permanecendo estable a li\u00f1a editorial. Actualmente \u00e9 dirixida por Pedro Castelao, te\u00f3logo e profesor da Universidade Comillas, mentres que Torres Queiruga preside a Asociaci\u00f3n Encrucillada que publica actualmente a revista.\n\"Encrucillada\" def\u00ednese como \"revista galega de pensamento cristi\u00e1n\", e a\u00ednda que est\u00e1 especializada na tem\u00e1tica teol\u00f3xica e relixiosa, publica tam\u00e9n artigos relacionados coa realidade cultural, pol\u00edtica e sociol\u00f3xica galega. As\u00ed, \u00e1 parte dos artigos espec\u00edficos en torno a estes temas, cada n\u00famero incl\u00fae tres cr\u00f3nicas de actualidade: pol\u00edtica, cultural e relixiosa. Tam\u00e9n publica recensi\u00f3ns de libros."}
{"id": "123123", "revid": "98629", "url": "https://gl.wikipedia.org/wiki?curid=123123", "title": "Emerson Mois\u00e9s Costa", "text": "Emerson Mois\u00e9s Costa, nado en R\u00edo de Xaneiro o 12 de abril de 1972, \u00e9 un exfutbolista brasileiro. Xogaba de centrocampista.\nTraxectoria.\nEmerson comezou a s\u00faa andaina xogando en Portugal para o equipo lisboeta de Os Belenenses durante as tempadas 1992-94, militando posteriormente no FC Porto na campa\u00f1a 1994-96, conseguindo aqu\u00ed dous t\u00edtulos de liga. Despois foi traspasado ao Middlesbrough ingl\u00e9s, onde militou a tempada 1997-98, pasando posteriormente ao CD Tenerife, equipo con que descender\u00eda \u00e1 Segunda Divisi\u00f3n. No ano 2000 foi contratado polo Deportivo da Coru\u00f1a, ao que se incorporou e finalmente entrou nos plans do adestrador Javier Irureta para formar parte do cadro de 27 xogadores inscritos para a Champions League. Durante a s\u00faa etapa no Deportivo conseguir\u00eda a Supercopa de Espa\u00f1a. En agosto de 2002 foi transferido ao Atl\u00e9tico de Madrid."}
{"id": "123125", "revid": "895", "url": "https://gl.wikipedia.org/wiki?curid=123125", "title": "Luiz Carlos Bombonato Goulart", "text": ""}
{"id": "123126", "revid": "98629", "url": "https://gl.wikipedia.org/wiki?curid=123126", "title": "Luiz\u00e3o", "text": "Luiz Carlos Bombonato Goulart, co\u00f1ecido como Luiz\u00e3o, nado o 14 de novembro de 1975 en Rubin\u00e9ia, \u00e9 un exfutbolista brasileiro. Xogaba de dianteiro e foi internacional coa selecci\u00f3n brasileira."}
{"id": "123128", "revid": "98629", "url": "https://gl.wikipedia.org/wiki?curid=123128", "title": "Antonio Molinos", "text": "Antonio Molinos Marcote, nado na Coru\u00f1a o 12 de marzo de 1967, \u00e9 un exfutbolista galego. Xogaba de centrocampista.\nTraxectoria.\nMolinos incorporouse \u00e1s filas do Deportivo da Coru\u00f1a en 1988, procedente do Berganti\u00f1os FC. Na s\u00faa primeira tempada como branquiazul non participou en ning\u00fan partido de liga, disputando tan s\u00f3 8 nas d\u00faas seguintes campa\u00f1as. Na tempada 1990\u201391 conseguiu o ascenso \u00e1 Primeira Divisi\u00f3n."}
{"id": "123129", "revid": "98629", "url": "https://gl.wikipedia.org/wiki?curid=123129", "title": "Dagoberto Moll", "text": "Dagoberto Moll Sequeira, nado en Montevideo o 27 de xullo de 1927, \u00e9 un exfutbolista e exadestrador de f\u00fatbol uruguaio. Xogaba de dianteiro e foi internacional coa selecci\u00f3n uruguaia.\nFoi o primeiro uruguaio en xogar no Deportivo da Coru\u00f1a, onde se converteu nunha estrela ao formar parte dunha das mellores dianteiras da historia do club, a chamada Orquestra Canaro, xunto a Corcuera, Oswaldo, Franco e Tino.\nTraxectoria.\nXogador.\nInicios no Uruguai (1927-1949).\nComezou a xogar ao f\u00fatbol no Club Sportivo Miramar e no Misiones Football Club, da s\u00faa cidade natal, Montevideo. En 1949, a ra\u00edz da s\u00faa participaci\u00f3n coa selecci\u00f3n uruguaia no Campionato Suramericano, onde comezou como suplente e rematou como titular marcando dous goles, o t\u00e9cnico arxentino Alejandro Scopelli, que adestraba o Deportivo da Coru\u00f1a, solicitou a s\u00faa fichaxe. \nDeportivo da Coru\u00f1a (1949-1954).\nViaxou ent\u00f3n \u00e1 Coru\u00f1a, a onde chegou despois de coller un barco, sete avi\u00f3ns e un tren. Debutou co Deportivo en Primeira Divisi\u00f3n na primeira xornada da tempada 1949/50 no Estadio Avenida de Catalu\u00f1a fronte ao Gimn\u00e0stic de Tarragona, anotando un dos goles deportivistas. Marcou sete goles no seu primeiro ano na Coru\u00f1a, no que o equipo completou a mellor campa\u00f1a da s\u00faa historia ata ent\u00f3n, rematando subcampi\u00f3n de liga por detr\u00e1s do Atl\u00e9tico de Madrid. Ao ano seguinte, con \"Oso\" D\u00edaz de preparador, formou parte da famosa Orquestra Canaro, unha das mellores dianteiras da historia do club, con Corcuera, Oswaldo, Franco e Tino. O equipo conseguiu varias goleadas en Riazor, como o 5-0 sobre o Real Madrid ou o hist\u00f3rico 10-1 ao Lleida, a maior goleada da historia do club en Primeira, na que Moll marcou dous goles. A Orquestra Canaro marcou ese ano 57 goles, 7 deles obra de Moll, pero o equipo s\u00f3 puido ser 12\u00ba.\nXogou tres tempadas m\u00e1is no club galego, tendo as mellores cifras na 1952/53, na que xogou 35 partidos e marcou 11 goles, 3 deles na promoci\u00f3n de permanencia en Primeira, onde ademais tivo unha intervenci\u00f3n decisiva no transcendental partido en Vigo contra o Celta, ga\u00f1ado por 1\u20133.\nFC Barcelona, Condal e Espanyol (1954-1957).\nEn 1954 foi traspasado ao FC Barcelona xunto a Luis Su\u00e1rez. A\u00ednda que quedaba libre ao final de tempada simulou estar retido polo Deportivo para que este puidese cobrar polo traspaso, concret\u00e1ndose finalmente este en 250.000 pesetas. Su\u00e1rez triunfou plenamente, pero Moll tivo unha actuaci\u00f3n discreta, xogando no seu segundo ano en Segunda co filial barcelonista, o Espa\u00f1a Industrial, co que rematou en postos de promoci\u00f3n de ascenso a Primeira Divisi\u00f3n. O club independizouse ent\u00f3n do FC Barcelona para poder xogar a promoci\u00f3n, cambiou o nome a Club Condal e logrou o ascenso. Moll formou parte do cadro de xogadores que disputaron aquela \u00fanica tempada do Condal en Primeira Divisi\u00f3n. \nPosteriormente pasou polo RCD Espa\u00f1ol, co que xogou s\u00f3 na Copa do Xeneral\u00edsimo, chegando \u00e1 final, onde o equipo caeu derrotado ante o Barcelona. \nCelta de Vigo e Elche CF (1957-1958).\nEn 1957 fichou polo Celta de Vigo, co que xogou 22 partidos e marcou 5 goles antes de ser suspendido de emprego e soldo en marzo de 1958 xunto a Pablo Olmedo, tras unhas semanas convulsas e un mal partido fronte ao Granada. Descontento coa decisi\u00f3n da directiva pediu a baixa do club, fichando uns d\u00edas despois polo Elche CF, co que disputou con \u00e9xito a promoci\u00f3n de ascenso a Segunda Divisi\u00f3n.\nRegreso ao Deportivo (1958-1959).\nEn xullo de 1958 fichou de novo polo Deportivo da Coru\u00f1a, para axudalo a volver a Primeira Divisi\u00f3n, de onde caera a tempada anterior tras case unha d\u00e9cada na elite. Non o conseguiu, nunha tempada na que marcou s\u00f3 2 goles en 30 partidos, para completar un total de 164 partidos coa camisola do Deportivo e 38 goles dende a s\u00faa chegada unha d\u00e9cada antes. \nSegunda etapa no Elche CF (1959-1960).\nAo ano seguinte marchou de novo ao Elche, que acababa de lograr un novo ascenso, agora a Primeira. Xogou 22 partidos no club ilicitano, marcando dous goles. \nAlbacete (1960-1962).\nA continuaci\u00f3n recalou no Albacete xunto a Arsenio Iglesias para a tempada 1960/61. Co t\u00e9cnico Manolete \u00e1 fronte, o equipo logrou ese ano o ascenso \u00e1 Segunda Divisi\u00f3n. Na seguinte tempada o club manchego reforzouse con xogadores como os porteiros pontevedreses Sans\u00f3n e Rafa, Juanele ou o h\u00fangaro Janos Beke, e, a\u00ednda que realizou un bo comezo de tempada, os resultados foron de m\u00e1is a menos acabando finalmente en postos de promoci\u00f3n de descenso. Para xogar dita fase actuou como adestrador-xogador, pero o equipo acabou descendendo.\nAdestrador.\nSD Compostela (1962-1963).\nTras a s\u00faa breve primeira experiencia como adestrador do Albacete, continuou un tempo no club manchego como secretario t\u00e9cnico, ata que en agosto de 1962 volveu a Galicia para converterse no primeiro adestrador da SD Compostela, equipo que se acababa de fundar pouco antes nunha reuni\u00f3n no Hostal dos Reis Cat\u00f3licos. Co equipo santiagu\u00e9s logrou o ascenso a Terceira divisi\u00f3n no seu primeiro ano de existencia, ao remate do cal deixou o equipo e sacou o t\u00edtulo de adestrador nacional. \nAtl\u00e9tico Baleares, Hospitalet e Girona (1963-1966).\nEn agosto fichou polo Atl\u00e9tico Baleares, co obxectivo de ascendelo \u00e1 Segunda Divisi\u00f3n. Con todo, antes de rematar a tempada recibiu unha oferta do CE L'Hospitalet, de Segunda, ao que se incorporou a principios de marzo de 1964. Conseguiu salvar ao equipo do descenso e continuou como adestrador parte da tempada seguinte, ata que foi cesado en febreiro de 1965 e substitu\u00eddo por Juli\u00e1n Arcas. En xu\u00f1o fichou polo Girona FC, de Terceira divisi\u00f3n, pero non chegou a rematar a tempada, pois presentou a s\u00faa dimisi\u00f3n en febreiro de 1966.\nDeportivo da Coru\u00f1a (1967).\nEn febreiro de 1967 converteuse no novo adestrador do Deportivo da Coru\u00f1a, despois da dimisi\u00f3n de Enrique Orizaola. O equipo ocupaba a \u00faltima posici\u00f3n da Primeira Divisi\u00f3n a falta de once xornadas, e, a\u00ednda que conseguiu algunhas vitorias non foi capaz de salvar ao equipo do descenso. \nGimn\u00e1stica de Torrelavega (1968).\nEn novembro de 1968 colleu as rendas do Gimn\u00e1stica de Torrelavega, que ocupaba a pen\u00faltima posici\u00f3n da Segunda Divisi\u00f3n, e ao que tampouco puido salvar, acabando o equipo caendo a Terceira.\nPrimeira etapa en M\u00e9xico (1968-1973).\nEn 1968 marchou a M\u00e9xico, onde adestrou o Atlante F\u00fatbol Club, da capital mexicana ata que deixou o equipo en 1970. Con todo, volveu adestrar o equipo dende 1971 a 1972, antes de fichar polo Atl\u00e9tico Espa\u00f1ol, tam\u00e9n de M\u00e9xico DF.\nTenerife e Levante (1973-1976).\nEn xu\u00f1o de 1973 volveu a Espa\u00f1a e fichou polo Tenerife, co que estivo a piques de acadar o ascenso na s\u00faa primeira tempada. Con todo, no seu segundo o ano os resultados non acompa\u00f1aron e foi destitu\u00eddo o d\u00eda de Nadal de 1974. En setembro de 1975 f\u00edxose cargo do Levante, de Terceira divisi\u00f3n, sendo o terceiro adestrador da tempada despois do arxentino Juan Carlos \"Ch\u00e9\" Barral e o checoslovaco Ferdinand Dau\u010d\u00edk. Tampouco Moll conseguiu acabar a tempada, sendo cesado e substitu\u00eddo por \u00c1lvaro P\u00e9rez en febreiro de 1976.\nRegreso a M\u00e9xico (1976-1981).\nA continuaci\u00f3n volveu a M\u00e9xico, onde adestrou de novo o Atl\u00e9tico Espa\u00f1ol e o Atlante en 1976, o Atlante outra vez entre 1978 e 1979 e o Tampico entre 1980 e 1981. \nSegunda etapa no Compostela (1985-1986).\nEn 1985 volveu dirixir a SD Compostela, que militaba en Segunda Divisi\u00f3n B, descendendo ao remate da tempada a Terceira. \nSelecci\u00f3n nacional.\nFoi internacional absoluto coa selecci\u00f3n do Uruguai no Campionato Suramericano de 1949, onde xogou seis partidos e marcou dous goles.\nVida persoal.\nMentres xogaba no Deportivo da Coru\u00f1a casou cunha coru\u00f1esa, Flora Estrada. O seu fillo Dagoberto Moll Estrada foi xogador de h\u00f3ckey a pat\u00edns e porteiro do Deportivo da Coru\u00f1a de h\u00f3ckey entre 1975 e 1979, mentres que o seu neto, Pablo Cancela, \u00e9 tam\u00e9n xogador de h\u00f3ckey, actualmente xogando no Bassano da liga italiana."}
{"id": "123135", "revid": "56817", "url": "https://gl.wikipedia.org/wiki?curid=123135", "title": "Gueral", "text": " \nSan Marti\u00f1o de Gueral \u00e9 unha parroquia eclesi\u00e1stica galega do arciprestado de Ourense-Norte na diocese de Ourense que ten as s\u00faas terras e os seus lugares repartidos entre dous concellos: o da Peroxa e o de Coles. No ano 2014 ti\u00f1a 76 habitantes , deles 36 eran homes e 40 eran mulleres, o que sup\u00f3n un descenso de 28 habitantes con relaci\u00f3n ao ano 2007.\nAs aldeas de Alemparte, O Conchouso, Corvelle, Gueral e Vilar de Corvelle pertencen ao concello da Peroxa; e a de Moure pertence ao concello de Coles."}
{"id": "123137", "revid": "72012", "url": "https://gl.wikipedia.org/wiki?curid=123137", "title": "William Cavendish", "text": "William Cavendish, co\u00f1ecido como o 4\u00ba duque de Devonshire, nado o 8 de maio de 1720 e finado o 2 de outubro de 1764, foi o Primeiro Ministro do Reino Unido entre o 1756 e o 1757."}
{"id": "123138", "revid": "98629", "url": "https://gl.wikipedia.org/wiki?curid=123138", "title": "Milo\u0161 Hrsti\u0107", "text": "Milo\u0161 Hrsti\u0107, nado en Rijeka o 20 de novembro de 1955, \u00e9 un exfutbolista e actual adestrador de f\u00fatbol croata. Xogaba de defensa e foi internacional coa selecci\u00f3n iugoslava.\nTraxectoria.\nFormado na canteira de NK Rijeka, xogou no equipo croata (daquela Iugoslavia) durante dez anos at\u00e9 a campa\u00f1a 1984\u201385, cando foi traspasado.\nNa tempada 1985\u201386 foi contratado polo Deportivo da Coru\u00f1a, adestrado por Jes\u00fas Aranguren en Segunda Divisi\u00f3n. No club galego permaneceu unha campa\u00f1a, compartindo posici\u00f3n na defensa con xogadores como Antonio Dacosta, Silvi, Richard Moar ou Mauri.\nNa tempada 1987\u201388 xogou no Olimpija Ljubljana.\nSelecci\u00f3n nacional.\nParticipou coa selecci\u00f3n iugoslava no Mundial de F\u00fatbol Espa\u00f1a 1982."}
{"id": "123139", "revid": "895", "url": "https://gl.wikipedia.org/wiki?curid=123139", "title": "Gabriele D'Annunzio", "text": ""}
{"id": "123140", "revid": "1131", "url": "https://gl.wikipedia.org/wiki?curid=123140", "title": "T\u00fanel do Mont Blanc", "text": "O t\u00fanel de Mont Blanc \u00e9 un t\u00fanel nos Alpes, que une por estrada Francia con Italia, baixo o Mont Blanc.\nAs d\u00faas cidades m\u00e1is famosas preto do t\u00fanel son Chamonix (Alta Savoia, Francia) e Courmayeur (Val de Aosta, Italia). Comezado en 1957 e rematado en 1965, o t\u00fanel de 11,6\u00a0km de longo e 8,6 m de ancho discorre baixo a monta\u00f1a entre estas d\u00faas cidades. \u00c9 unha das principais rutas de transporte transalpinas, particularmente para Italia, que conf\u00eda nela para transportar ata un terzo das s\u00faas mercador\u00edas cara ao norte de Europa.\nA s\u00faa gran traxedia.\nO 24 de marzo de 1999, un cami\u00f3n belga incendiado no t\u00fanel causou unha das traxedias automobil\u00edsticas m\u00e1is grandes de Europa. O lume, por mor de estar no interior do t\u00fanel, propagouse moi rapidamente incinerando todo o combustible que \u00eda atopando ao seu paso.\nProvocouse un incendio de enormes proporci\u00f3ns, foron 53 horas de combate ao lume. Faleceron 39 persoas, a gran maior\u00eda carbonizadas dentro dos seus autom\u00f3biles, outras tratando de escapar a p\u00e9."}
{"id": "123141", "revid": "23204", "url": "https://gl.wikipedia.org/wiki?curid=123141", "title": "Harold Macmillan", "text": "Maurice Harold Macmillan (1894-1986) editor de libros, foi o primeiro Ministro do Reino Unido entre 1957 e 1963."}
{"id": "123142", "revid": "55340", "url": "https://gl.wikipedia.org/wiki?curid=123142", "title": "Ashraf Khan", "text": "Ashraf Khan (morto en 1729) foi un gobernante da dinast\u00eda Hotaki, paxto da tribo ghilzai, accedeu \u00f3 trono de Persia en 1725 despois da morte de seu t\u00edo Mir Mahmud Hotaki. Baixo o seu reinado o poder dos Hotaki declinou baixo a presi\u00f3n dos otom\u00e1ns, os rusos e as forzas persas.\nAshraf resistiu o ataque dos rusos e os otom\u00e1ns. Derrotou os otom\u00e1ns nunha batalla preto de Kermanshah o que conduciu \u00f3 establecemento de negociaci\u00f3ns coa Sublime Porta que se cancelaron pola insistencia dos representantes de Ashraf en que este deb\u00eda ser reco\u00f1ecido califa do leste mentres o sult\u00e1n ser\u00edao do oeste. A pesar da irritaci\u00f3n dos otom\u00e1ns asinouse un tratado de paz en setembro de 1727 en Hamadan.\nEn setembro de 1729 as forzas do rebelde Nadir Qoli Beg, co\u00f1ecido m\u00e1is tarde como Nadir Shah, derrotaron a Ashraf Khan na batalla de Damghan, na retirada dos afg\u00e1ns morreu Ashraf Khan a mans dos baluchis. A s\u00faa morte supuxo o final da dinast\u00eda Hotaki."}
{"id": "123143", "revid": "23204", "url": "https://gl.wikipedia.org/wiki?curid=123143", "title": "Insomnio", "text": "O insomnio \u00e9 unha das enfermidades do sono m\u00e1is com\u00fans. A\u00ednda que xeralmente se fala do insomnio como da dificultade para conciliar o sono, en realidade a dificultade para durmir pode manifestarse de varias formas:\nO insomnio impide a recuperaci\u00f3n que o corpo necesita durante o repouso nocturno, podendo ocasionar somnolencia di\u00farna, baixa concentraci\u00f3n e incapacidade para sentirse activo durante o d\u00eda.\nVarios factores son os que determinan este trastorno: o estr\u00e9s, a elevada activaci\u00f3n do organismo ou a depresi\u00f3n son de especial relevancia. Na actualidade, \u00e9 habitual a prescrici\u00f3n de f\u00e1rmacos para o tratamento a curto prazo do insomnio, por\u00e9n esta medida non constit\u00fae unha soluci\u00f3n axeitada a medio e longo prazo, sendo preferible aplicar nestes casos outras t\u00e9cnicas coma a terapia condutual ou cognitiva. Un primeiro paso para abordar o trastorno (en realidade o insomnio \u00e9 un s\u00edntoma e non unha enfermidade) consiste en instru\u00edr o paciente sobre os principios da chamada profilaxis ou hixiene do sono.\nHixiene do sono.\nAlgunhas das pautas profil\u00e1cticas m\u00e1is co\u00f1ecidas son as seguintes:\nTipos de insomnio.\nExisten diversas clasificaci\u00f3ns dentro do insomnio, segundo a duraci\u00f3n do trastorno, a s\u00faa gravidade ou a s\u00faa forma de presentarse:\nCausas do insomnio.\nO insomnio pode estar provocado por moitas causas diferentes:\nRiscos de non durmir apropiadamente.\nO acto de durmir \u00e9 fundamental para o organismo pola s\u00faa finalidade restauradora: \u00e9 esencial para a conservaci\u00f3n da enerx\u00eda e da termorregulaci\u00f3n, e en xeral para acadar un grao satisfactorio de vixilancia e atenci\u00f3n durante o d\u00eda. A falta ou unha mala calidade do sono poder traer consecuencias tales coma:"}
{"id": "123148", "revid": "98629", "url": "https://gl.wikipedia.org/wiki?curid=123148", "title": "Grande-Terre", "text": "Grande-Terre () \u00e9 a segunda das d\u00faas maiores illas do departamento de ultramar franc\u00e9s de Guadalupe. Malia que o seu nome significa literalmente en franc\u00e9s \"Terra Grande\" \u00e9 menor que Basse-Terre. Isto d\u00e9bese a que o seu nome foi dado en contraste coas moito m\u00e1is pequenas illas Petite Terre (Illas \"Terra Pequena\"), d\u00faas pequenas illas situadas a uns 10\u00a0km ao sueste da Grande-Terre. Est\u00e1 separada da s\u00faa irm\u00e1 m\u00e1is vella, Basse-Terre, por unha estreita canle chamada Rivi\u00e8re Sal\u00e9e.\nCaracter\u00edsticas.\nA illa ten unha superficie de 586\u00b468\u00a0km\u00b2. No censo de 2006 a poboaci\u00f3n de Grande-Terre era 197 603 habitantes que viven en 10 comunas (municipios). A densidade de poboaci\u00f3n era de 337 habitantes por km\u00b2. As comunas m\u00e1is poboadas son, en orde descendente da poboaci\u00f3n, Les Abymes (parte da \u00e1rea urbana de Pointe-\u00e0-Pitre), Le Gosier (parte da zona urbana de Pointe-\u00e0-Pitre), Pointe-\u00e0-Pitre (parte da zona urbana de Pointe-\u00e0-Pitre), Le Moule, Sainte-Anne e Morne-\u00e0-l'Eau.\nGrande-Terre est\u00e1 rodeado de arrecifes de coral e a propia illa \u00e9 unha meseta de pedra calcaria. A s\u00faa superficie \u00e9 unha serie de outeiros, praias de area branca e cant\u00eds. As praias da illa comp\u00f3\u00f1ense de dous tipos de areas, brancas e negras, as\u00ed como as praias de area dourada. Das d\u00faas illas, Grande-Terre \u00e9 o fogar da maior\u00eda das granxas e centros tur\u00edsticos de guadalupe.\nPointe de la Grande Vigie, en Grande-Terre, \u00e9 o punto m\u00e1is setentrional de Guadalupe. Ao leste at\u00f3pase La D\u00e9sirade, e ao sur Marie-Galante"}
{"id": "123149", "revid": "98629", "url": "https://gl.wikipedia.org/wiki?curid=123149", "title": "Nereto", "text": "Nereto \u00e9 unha concello italiano da provincia de Teramo, na rexi\u00f3n dos Abruzos. Ten 4.993 habitantes (en 2008) e est\u00e9ndese por unha \u00e1rea de 7\u00a0km\u00b2, cunha densidade de poboaci\u00f3n de 692 hab/km\u00b2.\nFai fronteira cos concellos de: Controguerra, Corropoli, Sant'Omero e Torano Nuovo."}
{"id": "123150", "revid": "23204", "url": "https://gl.wikipedia.org/wiki?curid=123150", "title": "Petite Terre", "text": "Petite Terre \u00e9 un grupo de illas que pertencen ao departamento de ultramar franc\u00e9s de Guadalupe, situadas no Mar Caribe. O seu nome en Franc\u00e9s \u00celes de la Petite-Terre literalmente significa \"Illas da Terra Pequena\", consisten en 2 pequenas illas Terre de Bas (ou \"Terra Baixa\") e Terre de Haut (ou \"Terra Alta\") localizadas aproximadamente a 10\u00a0km ao sueste da illa de Grande-Terre, e ao sur de La D\u00e9sirade. Foron chamadas as\u00ed en constraste co nome que recibiu a moito maior en tama\u00f1o e veci\u00f1a Grande-Terre. A s\u00faa superficie combinada \u00e9 de apenas 1\u00b470 km\u00b2.\nHistoria.\nA pequena illa da petite terre ten unha superficie de 150 hect\u00e1reas e pos\u00fae o faro m\u00e1is antigo de Guadalupe, alcanzando un m\u00e1ximo de 35 m sobre o mar, foi descuberta por Cristovo Col\u00f3n, pero non foi ocupada por colonos ata o s\u00e9culo XVIII debido \u00e1 falta de auga. Debe terse en conta, con todo, que os arauaques e os caribes foron os primeiros en ocupar a illa entre os anos 500 e 1500. A econom\u00eda xiraba en torno \u00e1 agricultura, a pesca, o comercio e o algod\u00f3n, isto foi posible grazas ao almacenamento da auga de choiva en cisternas."}
{"id": "123151", "revid": "98629", "url": "https://gl.wikipedia.org/wiki?curid=123151", "title": "Controguerra", "text": "Controguerra \u00e9 un concello italiano da provincia de Teramo, na rexi\u00f3n dos Abruzos. Ten 2.491 habitantes (en 2006) e est\u00e9ndese por unha \u00e1rea de 22\u00a0km\u00b2, cunha densidade de poboaci\u00f3n de 113 hab/km\u00b2.\nFai fronteira cos concellos de: Ancarano, Colonnella, Corropoli, Monsampolo del Tronto (AP), Monteprandone (AP), Nereto, Spinetoli (AP) e Torano Nuovo."}
{"id": "123152", "revid": "98629", "url": "https://gl.wikipedia.org/wiki?curid=123152", "title": "Colonnella", "text": "Colonnella \u00e9 un concello italiano da provincia de Teramo, na rexi\u00f3n dos Abruzos. Ten 3.495 habitantes (en 2007) e est\u00e9ndese por unha \u00e1rea de 21 km\u00b2, cunha densidade de poboaci\u00f3n de 166 hab/km\u00b2. \nFai fronteira cos concellos de: Alba Adriatica, Controguerra, Corropoli, Martinsicuro e Monteprandone (AP)."}
{"id": "123153", "revid": "98629", "url": "https://gl.wikipedia.org/wiki?curid=123153", "title": "Corropoli", "text": "Corropoli \u00e9 un concello italiano da provincia de Teramo, na rexi\u00f3n dos Abruzos. Ten 4.418 habitantes (en 2008) e est\u00e9ndese por unha \u00e1rea de 21\u00a0km\u00b2, cunha densidade de poboaci\u00f3n de 210 hab/km\u00b2.\nFai fronteira cos concellos de: Alba Adriatica, Colonnella, Controguerra, Nereto, Sant'Omero e Tortoreto."}
{"id": "123154", "revid": "98629", "url": "https://gl.wikipedia.org/wiki?curid=123154", "title": "Torricella Sicura", "text": "Torricella Sicura \u00e9 un concello italiano da provincia de Teramo, na rexi\u00f3n dos Abruzos. Ten 2.724 habitantes (en 2007) e est\u00e9ndese por unha \u00e1rea de 54\u00a0km\u00b2, cunha densidade de poboaci\u00f3n de 50 hab/km\u00b2.\nFai fronteira cos concellos de: Campli, Cortino, Rocca Santa Maria, Teramo e Valle Castellana."}
{"id": "123155", "revid": "85894", "url": "https://gl.wikipedia.org/wiki?curid=123155", "title": "Megan Fox", "text": "Megan Denise Fox, nada o 16 de maio de 1986 en Rockwood (Tennessee), \u00e9 unha actriz e modelo estadounidense.\nTraxectoria.\nDespois dunha exitosa carreira como modelo, Fox comezou a s\u00faa carreira de actriz en 2001 cun papel secundario como Brianna Wallace in Holiday in the Sun con Mary Kate Olsen e Ashley Olsen. Fox foi tam\u00e9n actriz convidada en varias series de televisi\u00f3n como What I Like About You, Two and a Half Men e The Help e actriz secundaria en Ocean Ave e Hope and Faith.\nEn 2004 Fox comezou a s\u00faa carreira cinematogr\u00e1fica con \"Confessions of a Teenage Drama Queen\" con Lindsay Lohan. Outros filmes na s\u00faa carreira son Crimes of Fashion (2004, TV), \"Nova York para principiantes\" (2008) e Whore (2008). O papel m\u00e1is destacado na s\u00faa carreira foi o de Mikaela Banes no filme Transformers de 2007, tam\u00e9n apareceu na s\u00faa secuela . Outros filmes seus, a\u00ednda sen estrear, son Jennifer's Body, Jonah Hex e The Crossing."}
{"id": "123156", "revid": "98629", "url": "https://gl.wikipedia.org/wiki?curid=123156", "title": "Basciano", "text": "Basciano \u00e9 un concello italiano da provincia de Teramo, na rexi\u00f3n dos Abruzos. Ten 2\u00a0490 habitantes (en 2007) e est\u00e9ndese por unha \u00e1rea de 18\u00a0km\u00b2, cunha densidade de poboaci\u00f3n de 133 hab/km\u00b2.\nFai fronteira cos concellos de: Castel Castagna, Colledara, Montorio al Vomano, Penna Sant'Andrea e Teramo."}
{"id": "123157", "revid": "98629", "url": "https://gl.wikipedia.org/wiki?curid=123157", "title": "Penna Sant'Andrea", "text": "Penna Sant'Andrea \u00e9 un concello italiano da provincia de Teramo, na rexi\u00f3n dos Abruzos. Ten 1.714 habitantes (en 2007) e est\u00e9ndese por unha \u00e1rea de 11\u00a0km\u00b2, cunha densidade de poboaci\u00f3n de 156 hab/km\u00b2.\nFai fronteira cos concellos de: Basciano, Castel Castagna, Cermignano e Teramo."}
{"id": "123164", "revid": "55612", "url": "https://gl.wikipedia.org/wiki?curid=123164", "title": "ITV1", "text": "ITV1 \u00e9 a primeira e principal canle de televisi\u00f3n privada do Reino Unido, operada pola rede de televisi\u00f3ns rexionais privadas Independent Television - ITV, e que comezou a operar o 22 de setembro do 1955, sendo a emisora de televisi\u00f3n privada m\u00e1is antiga do Reino Unido e a terceira m\u00e1is antiga en Europa, despois de TMC Monte Carlo e RTL9.\nA canle refer\u00edase como \"ITV\" ata o ano 2001, cando o seu nome sufriu unha pequena modificaci\u00f3n para ser chamada \"ITV1\", en concordancia coa segunda canle da rede ITV, ITV2 (lanzada no 1998).\nAta o 28 de outubro do 2002, a canle refer\u00edase tam\u00e9n polo nome rexional da franqu\u00eda que subministraba os programas da ITV nas distintas rexi\u00f3ns respectivas. A partir de ent\u00f3n, en Inglaterra e Gales, o nome da canle pasou a ser chamada soamente ITV1. Por\u00e9n, en Escocia, Irlanda do Norte e as Illas da Canle conservaron os nomes rexionais: STV (Scottish Television) en Escocia, UTV (Ulster Television) no Ulster, e Channel Television nas Illas da Canle.\nA s\u00faa programaci\u00f3n \u00e9 dun car\u00e1cter comercial, con programas de \u00e9xito como as telenovelas \"Coronation Street\" (que leva en antena dende o 1960) e \"Emmerdale\" (que leva en antena dende o 1972), e o drama policial \"The Bill\" (que leva en antena dende o 1984).\nOutros programas de \u00e9xito na ITV1 incl\u00faen: \"The X Factor\" (\"O Factor X\"), \"Dancing On Ice\" (\"Bailando Sobre Xeo\"), \"Ant and Dec's Saturday Night Take Away\", \"I'm A Celebrity Get Me Out Of Here!\", \"You've Been Framed\", \"This Morning\", \"Heartbeat\" e \"The Royal\".\nEsta \u00e9 a canle de televisi\u00f3n que no seu d\u00eda tam\u00e9n deu vida \u00e1 famosa serie de Rowan Atkinson \"Mr. Bean\"."}
{"id": "123169", "revid": "89787", "url": "https://gl.wikipedia.org/wiki?curid=123169", "title": "Miley Cyrus", "text": "Miley Ray Cyrus, nada como Destiny Hope Cyrus o 23 de novembro de 1992 en Franklin, \u00e9 unha cantante, actriz, compositora, bailarina, escritora, dese\u00f1adora e empresaria estadounidense. Logo de interpretar pequenos papeis na serie de televisi\u00f3n \"Doc\" e no filme \"Big Fish\" durante a s\u00faa nenez, converteuse nunha icona adolescente pola s\u00faa actuaci\u00f3n na serie de Disney Channel \"Hannah Montana\" en 2006. O seu pai Billy Ray Cyrus tam\u00e9n protagonizou a serie, que foi emitida durante catro tempadas, at\u00e9 o ano 2011.\nCyrus conseguiu tres \u00e1lbums n\u00famero 1 nos US \"Billboard\" 200 con \"\" (2007), \"Breakout\" (2008) e \"Bangerz\" (2013). Os seus lanzamentos \"The Time of Our Lives\" (2009), \"Can't Be Tamed\" (2010), e \"Younger Now\" (2017) debutaron no m\u00e1is alto das listas dos Estados Unidos, \u00f3 tempo que o seu \u00e1lbum \"Miley Cyrus &amp; Her Dead Petz\" (2015) foi lanzado de balde en li\u00f1a a trav\u00e9s de SoundCloud. Ademais, Cyrus conseguiu dous n\u00fameros un adicionais e tres canci\u00f3ns no top 10 acreditada como Hannah Montana. Tam\u00e9n conseguiu nove entradas nos top 10 de US \"Billboard\" Hot 100: \"See You Again\", \"7 Things\", \"The Climb\", \"He Could Be the One\" (como Hannah Montana), \"Party in the U.S.A.\", \"Can't Be Tamed\", \"We Can't Stop\", \"Malibu\" e \"Wrecking Ball\".\nCyrus comezou a s\u00faa carreira como actriz de voz no filme animado \"Bolt\" (2008), e posteriormente protagonizou os filmes \"\" (2009) e \"The Last Song\" (2010). En televisi\u00f3n, foi a convidada nos Premios MTV de 2015 e apareceu en \"Saturday Night Live\" tres veces dende a s\u00faa primeira aparici\u00f3n en 2011. Cyrus tam\u00e9n apareceu como adestradora na competici\u00f3n televisi\u00f3n de canto \"The Voice\"; onde apareceu en d\u00faas tempadas dende o seu debut en 2016.\nCyrus ga\u00f1ou numerosos premios e nomeamentos, sendo reco\u00f1ecida como \"Artista do Ano\" por MTV en 2013, e sendo inclu\u00edda na lista anual \"Time\" 100 entre as persoas m\u00e1is influentes nos anos 2008 e 2014. A s\u00faa imaxe foi obxecto de grande atenci\u00f3n dos medios de comunicaci\u00f3n e de controversia p\u00fablica, inclu\u00edndo a s\u00faa transici\u00f3n de imaxe sa \u00e1 dunha persoa altamente sexual a comezos da d\u00e9cada de 2010. Cyrus \u00e9 unha defensora aberta dos dereitos dos animais e adoptou un estilo de vida vegano en 2013.\nTraxectoria.\n1992\u20132002: primeiros anos e comeza da carreira.\nCyrus naceu en Franklin, Tennessee o 23 de novembro de 1992, filla de Tish Cyrus (nada Leticia Jean Finley) e o cantante Billy Ray Cyrus. Cyrus naceu con taquicardia supraventricular, unha condici\u00f3n que causa unha frecuencia card\u00edaca de repouso anormal. O seu nome de nacemento, Destiny Hope, expresa o desexo dos seus pais de que ela chegase a facer grandes cousas. O seu alcume \"Smiley\", despois acurtado como \"Miley\", prov\u00e9n de que de nena adoitaba sorrir acot\u00edo. Ela cambiou o seu nome a Miley Ray Cyrus; o seu segundo nome escolleuno en lembranza do seu av\u00f3, o pol\u00edtico dem\u00f3crata Ronald Ray Cyrus.\nEn contra do consello da compa\u00f1\u00eda discogr\u00e1fica de seu pai, os pais de Cyrus casaron en segredo o 28 de decembro de 1993, un ano despois do seu nacemento. Xuntos, tiveron dous fillos m\u00e1is, Braison e Noah. Dunha relaci\u00f3n anterior, a s\u00faa nai tivo dous fillos m\u00e1is, Trace e Brandi. O seu pai ten un fillo, Christopher, que medrou coa s\u00faa nai, Kristin Luckey, en Coralina do Sur. Catro dos seus irm\u00e1ns entraron eventualmente no mundo do espect\u00e1culo: Trace como vocalista e guitarrista do grupo de pop electr\u00f3nico Metro Station, Noah como actriz e cantante, Braison como modelo e Brandi como xornalista. A madri\u00f1a de Cyrus \u00e9 a artista Dolly Parton.\nCyrus asistiu \u00e1 Escola Primaria Heritage. Mentres traballaba en \"Hannah Montana\", ingresou en \"Options for Youth Charter Schools\" e estudou cun titor privado no set de rodaxe. Educada como cristi\u00e1, foi bautizada na igrexa da Convenci\u00f3n Baptista do Sur antes de mudarse a Hollywood en 2005. Asistiu \u00e1 igrexa regularmente e levou un anel de castidade. En 2001, cando Cyrus ti\u00f1a oito anos, mudouse coa s\u00faa familia a Toronto, no Canad\u00e1 mentres o seu pai rodaba a serie de televisi\u00f3n \"Doc\". Despois de que Billy Ray a levase a ver a produci\u00f3n de Mirvish Productions de \"Mamma Mia!\" no Royal Alexandra Theatre, Cyrus d\u00edxolle \u00f3 seu pai \"Isto \u00e9 o que quero facer pap\u00e1. Quero ser actriz\". Comezou a tomar clases de actuaci\u00f3n e canto en Armstrong Acting Studio, Toronto.\nNo seu primeiro papel, Cyrus interpretou unha rapaza chamada Kylie na serie de televisi\u00f3n \"Doc\". En 2003, Cyrus foi acreditada co seu nome de nacemento no papel de \"Young Ruthie\" no filme de Tim Burton \"Big Fish\". Durante este per\u00edodo fixo audici\u00f3ns con Taylor Lautner para o filme \"The Adventures of Sharkboy and Lavagirl in 3-D\", e malia que foi unha das d\u00faas actrices finalistas, comezou a facer \"Hannah Montana\" no seu canto. Tish Cyrus converteuse na representante de Miley e traballou para conseguir un equipo que a axudase a florecer artisticamente. Cyrus asinou con Mitchell Gossett, director da divisi\u00f3n xuvenil en Cunningham Escott Slevin Doherty. Gossett \u00e9 acreditado acot\u00edo como o \"descubridor\" de Cyrus, e xogou un papel importante nas s\u00faas audici\u00f3ns para \"Hannah Montana\". Posteriormente, asinou con Jason Morey de Morey Management Group para comezar a s\u00faa carreira musical, sendo presentada por Dolly Parton. O director financeiro de Billy Ray tam\u00e9n foi contratado.\n2003\u20132009: \"Hannah Montana\" e carreira musical.\nCyrus fixo unha audici\u00f3n para a serie de televisi\u00f3n de Disney Channel \"Hannah Montana\" cando ti\u00f1a once anos. Nun principio fixo a audici\u00f3n para o papel da mellor amiga da protagonista, pero finalmente foi chamada para a audici\u00f3n do papel principal. Malia que nun principio foi rexeitada porque era demasiado \"nova e pequena\" para o papel, foi finalmente escollida polas s\u00faas habilidades de canto e interpretaci\u00f3n. A serie estreouse en marzo de 2006 para a grande audiencia dun programa de Disney Channel, e axi\u00f1a se converteu nunha das series con maior audiencia da televisi\u00f3n. O \u00e9xito instant\u00e1neo da serie fixo que Cyrus fose considerada unha \"\u00eddolo adolescente\". Fixo xiras con The Cheetah Girls como Hannah Montana en setembro de 2006, interpretando canci\u00f3ns da primeira tempada da serie. Walt Disney Records lanzou unha banda sonora en outubro dese ano. A gravaci\u00f3n foi un grande \u00e9xito comercial, subindo \u00f3 m\u00e1is alto da lista \"Billboard\" 200 nos Estados Unidos; conseguiu vender m\u00e1is de tres mill\u00f3ns de copias en todo o mundo. Co lanzamento da banda sonora, Cyrus converteuse na primeira actriz de The Walt Disney Company en ter negocios en televisi\u00f3n, cinema, produtos de consumo e m\u00fasica. Mantivo unha relaci\u00f3n de dous anos co tam\u00e9n actor Tyler Posey. Cyrus comezou a sa\u00edr co actor e cantante Nick Jonas dende xu\u00f1o de 2006 at\u00e9 decembro de 2007, declarando que estaban \"namorados\" e que comezaron a sa\u00edr pouco despois de co\u00f1ecerse. A s\u00faa relaci\u00f3n con Jonas, as\u00ed como coas s\u00faas compa\u00f1eiras de Disney Selena Gomez e Demi Lovato, atraeron unha considerable atenci\u00f3n dos medios de comunicaci\u00f3n. Cyrus declarouse pansexual \u00e1 s\u00faa nai cando ti\u00f1a 14 anos, e declarou: \"Nunca quixen etiquetarme a min mesma! Estou preparada para amar a calquera que me ame polo que son! Estou aberta.\"\nCyrus asinou un contrato de gravaci\u00f3n de catro \u00e1lbums con Hollywood Records para distribu\u00edr a s\u00faa m\u00fasica non relacionada con \"Hannah Montana\". Lanzou o \u00e1lbum de dous discos ' en xu\u00f1o de 2007. O primeiro disco foi acreditado como a segunda banda sonora de \"Hannah Montana\", mentres que o segundo disco foi o primeiro \u00e1lbum de estudio de Cyrus. O \u00e1lbum foi o segundo en acadar o m\u00e1is alto de \"Billboard\" 200, e vendeu m\u00e1is de tres mill\u00f3ns de copias dende o seu lanzamento. Meses despois do lanzamento deste proxecto, \"See You Again\" (2007) foi lanzado como sinxelo principal do \u00e1lbum. A canci\u00f3n foi un \u00e9xito comercial, e vendeu m\u00e1is de dous mill\u00f3ns de copias nos Estados Unidos dende a s\u00faa estrea. Posteriormente colaborou co seu pai no sinxelo \"Ready, Set, Don't Go\" (2007). Cyrus embarcouse na s\u00faa exitosa xira musical Best of Both Worlds Tour (2007\u201308) para promocionar o lanzamento. Ticketmaster comentou que \"nunca tiveran unha demanda dese nivel de intensidade dende The Beatles ou Elvis\". O \u00e9xito da xira provocou a estrea do filme en 3D ' (2008). Malia que nun principio estaba pensada como unha estrea limitada, o seu \u00e9xito provocou unha distribuci\u00f3n m\u00e1is longa do agardado.\nCyrus e a s\u00faa amiga Mandy Jiroux comezaron a publicar v\u00eddeos en YouTube en febreiro de 2008, chamando \u00f3s v\u00eddeos \"The Miley and Mandy Show\"; estes v\u00eddeos conseguiron un alto nivel de seguimento en li\u00f1a. En abril de 2008, varias imaxes de Cyrus en roupa interior e traxe de ba\u00f1o foron roubadas por un hacker adolescente que accedeu \u00e1 s\u00faa conta de Gmail. Ademais, xerouse moita controversia cando se fixo p\u00fablico que Cyrus, daquela con quince anos, posara espida nunha sesi\u00f3n de fotos con Annie Leibovitz para \"Vanity Fair.\" \"The New York Times\" aclarou posteriormente que as fotograf\u00edas s\u00f3 daban a impresi\u00f3n de que estaba cos peitos \u00f3 aire, mais Cyrus non fixo topless.\nCyrus lanzou o seu segundo \u00e1lbum de estudio, \"Breakout\" (2008), en xu\u00f1o dese ano. O \u00e1lbum conseguiu ser o m\u00e1is vendido da s\u00faa carreira, e foi o terceiro en chegar \u00f3 m\u00e1is alto de \"Billboard\" 200. Cyrus protagonizou con John Travolta o filme animado \"Bolt\" (2008), sendo o seu debut como actriz de cinema. O filme foi un \u00e9xito comercial e da cr\u00edtica, o cal lle valeu un nomeamento \u00f3s Globos de Ouro.\nEn marzo de 2009, Cyrus lanzou \"The Climb\" (2009) un sinxelo da banda sonora de \"\". Tivo unha c\u00e1lida acollida por parte da cr\u00edtia e do p\u00fablico, convert\u00e9ndose nun \u00e9xito de mestura entre x\u00e9neros pop e country. A banda sonora, que cont\u00e9n o sinxelo, converteuse na cuarta entrada de Cyrus no m\u00e1is alto de \"Billboard\" 200; isto converteuna, con dezaseis anos, na artista m\u00e1is nova da historia con catro \u00e1lbums de \u00e9xito na lista. Lanzou a cuarta banda sonora de \"Hannah Montana\" en xullo de 2009, que debutou no n\u00famero dous en \"Billboard\" 200. Cyrus lanzou posteriormente a s\u00faa propia li\u00f1a de roupa, Miley Cyrus e Max Azria, a trav\u00e9s de Walmart. Foi promocionada con \"Party in the U.S.A.\" (2009) e o EP \"The Time of Our Lives\" (2009). Cyrus dixo que era \"un \u00e1lbum de transici\u00f3n [...] realmente para introducir \u00e1s persoas como quero que soe o meu pr\u00f3ximo disco e co tempo poderei facelo un pouco m\u00e1is\". \"Party in the U.S.A.\" converteuse axi\u00f1a nun dos sinxelos m\u00e1is exitosos de Cyrus at\u00e9 ese momento, e \u00e9 considerado como unhas das s\u00faas canci\u00f3ns m\u00e1is representativas. Despois embarcouse na s\u00faa primeira xira mundial, o Wonder World Tour (2009), que foi un \u00e9xito comercial e da cr\u00edtica. O 7 de decembro de 2009, Cyrus actuou para a ra\u00ed\u00f1a Isabel II e outros membros da familia real brit\u00e1nica en Royal Variety Performance en Blackpool, Lancashire.\n\"Billboard\" clasificouna como a cuarta artista con maior n\u00famero de vendas de 2009.\n2010\u20132012: \"Can't Be Tamed\" e actuaci\u00f3n.\nCoa esperanza de potenciar unha imaxe m\u00e1is madura, Cyrus protagonizou o filme \"The Last Song\" (2010), baseado na novela de Nicholas Sparks. Tivo unha mala acollida por parte da cr\u00edtica, malia o \u00e9xito de recadaci\u00f3n. Durante a rodaxe, comezou unha relaci\u00f3n rom\u00e1ntica co seu compa\u00f1eiro de elenco Liam Hemsworth. Cyrus intentou cambiar a\u00ednda m\u00e1is a s\u00faa imaxe co lanzamento do seu terceiro \u00e1lbum de estudio, \"Can't Be Tamed\" (2010). O \u00e1lbum cont\u00e9n un son m\u00e1is orientado \u00f3 baile que o anterior, e provocou unha considerable controversia polo contido das s\u00faas letras e as actuaci\u00f3ns en directo de Cyrus. Vendeu 106\u00a0000 copias na s\u00faa primeira semana, e converteuse no seu primeiro \u00e1lbum de estudio que non copou a lista \"Billboard\" 200 nos Estados Unidos. Por mor da controversia da s\u00faa estrea, o segundo e \u00faltimo sinxelo do \u00e1lbum, \"Who Owns My Heart\" foi lanzado s\u00f3 en territorios europeos escollidos. Cyrus lanzou a banda sonora final de \"Hannah Montana Forever\" ese mesmo outubro; foi un fracaso comercial. A ca\u00edda nas vendas de Cyrus nos seus lanzamentos atribu\u00eduse \u00e1 s\u00faa nova e controvertida imaxe.\nCyrus foi obxecto de a\u00ednda m\u00e1is controversia cando un v\u00eddeo publicado en decembro de 2010 amosaba a unha Cyrus de dezaoito anos fumando salvia cun bong. 2010 rematou con ela clasificada no posto d\u00e9cimo terceiro na lista Celebrity 100 de \"Forbes\".\nEmbarcouse na s\u00faa xira Gypsy Heart Tour (2011) en abril, sen datas programadas en Am\u00e9rica do Norte. Cyrus citou as s\u00faas controversias como a principal raz\u00f3n deste feito, declarando que s\u00f3 quer\u00eda viaxar onde ela sent\u00eda \"m\u00e1is amor\". Despois da estrea de \"Can't Be Tamed\", Cyrus deixou oficialmente o selo discogr\u00e1fico Hollywood Records. Con \"Hannah Montana\" oficialmente rematada, Cyrus anunciou un hiato na s\u00faa carreira musical para centrarse na s\u00faa carreira na actuaci\u00f3n. Declarou \"Non tomei, como, lecci\u00f3ns de actuaci\u00f3n nin nada, pero iso non quere dicir que no sexa preciso porque estou segura de o preciso... Probablemente vou contratar un adestrador de actuaci\u00f3n\". Posteriormente confirmou que non ir\u00eda \u00e1 universidade polo momento, argumentando que \"[ela \u00e9] unha firme crente de que pode volver \u00e1 idade que se desexe\", e que ela \"traballara duro para estar onde est\u00e1 agora, e quer\u00eda desfrutalo mentres durase\".\nO 5 de marzo de 2011 foi a convidada no programa \"Saturday Night Live\", durante o cal participou en varios gags sobre as s\u00faas \u00faltimas controversias. Posteriormente fixo unha aparici\u00f3n na serie de MTV \"Punk'd\", a car\u00f3n de Kelly Osbourne e Khlo\u00e9 Kardashian. Cyrus protagonizou o filme independente \"LOL\" (2012) con Demi Moore. O filme tivo unha estrea limitada e non tivo \u00e9xito nin da cr\u00edtica nin comercial. Despois protagonizou a comedia \"So Undercover\", no papel dunha axente do FBI que debe introducirse nunha irmandade de universidade. O 2 de agosto de 2011, a trav\u00e9s de Contact Music, Cyrus asinou para aparecer nunha comerdia sen t\u00edtulo no que interpreta a unha muller que rompe unha promesa a Deus. Anunciouse despois que Cyrus protagonizar\u00eda o filme \"Family Bond\", interpretando unha rapaza que rastrexa \u00f3 seu pai esp\u00eda nun intento de salvar \u00e1 s\u00faa nai secuestrada.\nCyrus lanzou unha serie de actuaci\u00f3n \u00f3 vivo co\u00f1ecidas como \"Backyard Sessions\" a trav\u00e9s de YouTube durante a primaver e o ver\u00e1n de 2012; as interpretaci\u00f3ns inclu\u00edan canci\u00f3ns cl\u00e1sicas que lle gustaban persoalmente a Cyrus. Logo de traballar nun cuarto \u00e1lbum errado o ano anterior, Cyrus retomou o traballo nun novo proxecto musical a finais de 2012. Colaborou cos produtores Rock Mafia na canci\u00f3n \"Morning Sun\" (2012), que estivo dispo\u00f1ible para a s\u00faa descarga de balde en li\u00f1a. Anteriormente, aparecera nun v\u00eddeo musical para o sinxelo \"The Big Bang\" (2010). Cyrus colaborou na canci\u00f3n \"Decisions\" (2012) de Borgore. Tanto Cyrus como Hemsworth apareceron no v\u00eddeo musical do tema. Ademais, apareceu no papel de Missi en dous episodios da serie da CBS \"Two and a Half Men\". Tam\u00e9n foi confirmada como a actriz de voz principal no filme \"Hotel Transylvania\", mais finalmente rexeitou o proxecto para coordinar a s\u00faa volta \u00f3 mundo da m\u00fasica. O 31 de maio, anunciouse que Cyrus e Hemsworth estaban comprometidos logo dunha relaci\u00f3n de tres anos intermitente. Cyrus atraeu a atenci\u00f3n dos medios de comunicaci\u00f3n despois de cortar o seu cabelo, tradicionalmente longo e casta\u00f1o, a un corte pixie loiro; comentou que \"nunca antes se sentira tan ben consigo mesma na s\u00faa vida\" e que \"realmente lle cambiou a vida\".\n2013\u20132015: \"Bangerz\" e \"Miley Cyrus &amp; Her Dead Petz\".\nEn 2013, Cyrus contratou a Larry Rudolph como o seu representante; Rudolph \u00e9 co\u00f1ecido por ser o representante de Britney Spears. Axi\u00f1a se confirmou que Cyrus asinou un novo contrato de gravaci\u00f3n con RCA Records para a distribuci\u00f3n de futuros lanzamentos. Traballou con produtores como Pharrell Williams e Mike Will Made-It no seu cuarto \u00e1lbum, que ten un son influenciado polo hip hop. Colaborou con numerosos artistas de hip hop e apareceu na canci\u00f3n de Snoop Lion \"Ashtrays and Heartbreaks\" (2013), estreado como sinxelo do \u00e1lbum \"Reincarnated\", en abril de 2013. Traballou con will.i.am na canci\u00f3n \"Fall Down\" (2013), estreado como sinxelo promocional ese mesmo mes. A canci\u00f3n entrou na lista \"Billboard\" Hot 100 no n\u00famero 58, marcando a s\u00faa primeira aparici\u00f3n na lista dende \"Can't Be Tamed\" (2010). Tam\u00e9n colaborou na canci\u00f3n de Lil Twist \"Twerk\", que tam\u00e9n conta coa voz de Justin Bieber. A canci\u00f3n non foi lanzada por raz\u00f3ns desco\u00f1ecidas, a pesar de que foi filtrada en li\u00f1a. O 23 de maio de 2013, confirmouse que Cyrus aparecer\u00eda no sinxelo de Mike Will Made It \"23\", xunto a Wiz Khalifa e Juicy J. O sinxelo acadou o posto n\u00famero 11 na lista Hot 100, e vendeu m\u00e1is dun mill\u00f3n de copias en todo o mundo dende a s\u00faa estrea.\nCyrus lanzou o seu sinxelo \"We Can't Stop\" o 3 de xu\u00f1o. O tema converteuse nun \u00e9xito comercial a nivel mundial, encabezando as listas en territorios como o Reino Unido. O v\u00eddeo musical do tema foi un r\u00e9cord en VEVO \u00f3 maior n\u00famero de visualizaci\u00f3n en 24 horas, e converteuse no primeiro v\u00eddeo en acadar as 100 mill\u00f3ns de visualizaci\u00f3ns na p\u00e1xina. Cyrus interpretou a canci\u00f3n xunto a Robin Thicke na gala dos premios MTV de 2013, unha actuaci\u00f3n que provocou unha ampla atenci\u00f3n dos medios e o escrutinio p\u00fablico. Os seus actos sexuais simulados cun gran dedo de foam foron descritos como \"perturbadores\", e toda a actuaci\u00f3n como \"digna de vergo\u00f1a\". Cyrus lanzou \"Wrecking Ball\" (2013) como o segundo sinxelo de \"Bangerz\" o mesmo d\u00eda dos VMAs. A canci\u00f3n converteuse nun \u00e9xito instant\u00e1neo, e o v\u00eddeo musical que a amosa enriba dunha b\u00f3la de demolici\u00f3n espida, foi visto m\u00e1is de dezanove mill\u00f3ns de veces o d\u00eda do seu lanzamento. O sinxelo converteuse no primeiro de Cyrus en subir \u00f3 m\u00e1is alto da lista Hot 100 nos Estados Unidos, vendendo m\u00e1is de dous mill\u00f3ns de copias.\nLogo de meses de especulaci\u00f3ns dos medios de comunicaci\u00f3n, o 16 de setembro de 2013, un representante de Cyrus anunciou que ela e Hemsworth decidiron cancelar o seu compromiso, rematando unha relaci\u00f3n de catro anos. O 2 de outubro, MTV emitiu o documental \"\", que narra a gravaci\u00f3n do seu cuarto \u00e1lbum de estudio, \"Bangerz\", que foi lanzado o 4 de outubro. Foi un \u00e9xito comercial, debutando no n\u00famero un de \"Billboard\" 200 e con vendas na primeira semana de 270\u00a0000 copias. O 5 de outubro, Cyrus foi a \"Saturday Night Live\" por segunda vez; recibiu maioritariamente cr\u00edticas positivas que consideraron o programa \"bo mais non xenial\". Ese mesmo d\u00eda, o rapeiro Future lanzou o sinxelo \"Real and True\" en colaboraci\u00f3n con Cyrus e Mr. Hudson; o v\u00eddeo musical foi estreado cinco d\u00edas despois, o 10 de novembro de 2013. A finais de 2013, foi declarada artista do ano por MTV. O 29 de xaneiro de 2014, realizou un concerto ac\u00fastico en \"MTV Unplugged\", interpretando canci\u00f3ns de \"Bangerz\" e coa aparici\u00f3n de Madonna. Converteuse no \"MTV Unplugged\" m\u00e1is vista da d\u00e9cada con m\u00e1is de 1,7 mill\u00f3ns de visualizaci\u00f3ns. Cyrus tam\u00e9n protagonizou a campa\u00f1a de primavera de Marc Jacobs xunto a Natalie Westling e Esmerelda Seay Reynolds. Comezou o seu controvertido Bangerz Tour (2014) ese ano, que tivo unha acollida xeralmente positiva.\nO 1 de abril, dous meses despois de comezar a xira, Cyrus soubou que o seu can Floyd, foi atopado mutilado de morte na s\u00faa casa en Studio City despois de pelexar cun coiote. O incidente traumatizou a Cyrus at\u00e9 o punto de que \u00f3 final da s\u00faa xira, Cyrus decidiu un estilo de vegano e dende ent\u00f3n continuou a promocionalo.\nD\u00faas semanas despois, Cyrus sufriu unha reacci\u00f3n al\u00e9rxica \u00f3 antibi\u00f3tico cefalexina, prescrito para tratar unha infecci\u00f3n sinus\u00edtica, o que provocou a s\u00faa hospitalizaci\u00f3n en Kansas City. Malia que algunhas datas tiveron que ser reprogramadas, a xira continuou d\u00edas despois.\n\u00d3 tempo que colaborou con The Flaming Lips no remake de \"Sgt. Pepper's Lonely Hearts Club Band\" de The Beatles, Cyrus comezou a traballar con Wayne Coyne no seu quinto \u00e1lbum de estudio. Afirmou que estaba tomando o seu tempo para enfocarse na m\u00fasica e que o \u00e1lbum non ser\u00eda lanzado at\u00e9 que sentise que estaba listo. Coyne comparou o seu material en colaboraci\u00f3n con Cyrus \u00f3s cat\u00e1logos de Pink Floyd e Portishead, e describiu o seu son como \"unha versi\u00f3n un pouco m\u00e1is sabia, m\u00e1is triste e m\u00e1is verdadeira\" respecto da versi\u00f3n pop de Cyrus. Durante a maior parte do tempo que estivo gravando o \u00e1lbum mantivo unha relaci\u00f3n rom\u00e1ntica co actor Patrick Schwarzenegger. Cyrus tam\u00e9n traballou nos filmes \"The Night Before\" (2015) e \"A Very Murray Christmas\" (2015) durante este per\u00edodo; \u00e1mbolos dous papeis foron cameos. Sa\u00edron \u00e1 luz publicaci\u00f3ns en 2015 que suxer\u00edan que Cyrus estaba a traballar en dous \u00e1lbums de xeito simult\u00e1neo, un dos cales esperaba poder lanzalo sen custo. Isto foi confirmado polo seu representante, que afirmou que estaba disposta a finalizar o seu contrato con RCA Records se se negaban a deixarlle lanzar un \u00e1lbum de balde. Cyrus foi a anfitioa nos premios MTV de 2015, convert\u00e9ndose na primeira anfitrioa abertamente pansexual destes premios, e fixo unha actuaci\u00f3n sorpresa da s\u00faa canci\u00f3n \"Dooo It!\" (2015) no remate do espect\u00e1culo. Inmediatamente despois da actuaci\u00f3n, Cyrus aunciou que o seu quinto \u00e1lbum, \"Miley Cyrus &amp; Her Dead Petz\" (2015), estaba dispo\u00f1ible de balde a trav\u00e9s de SoundCloud. O \u00e1lbum foi escrito e producido principalmente por Cyrus, e foi considerado un \u00e1lbum de m\u00fasica experimental e psicod\u00e9lica, con elementos de pop psicod\u00e9lico, rock psicod\u00e9lico, e pop alternativo.\n2016\u20132017: \"The Voice\" e \"Younger Now\".\nEn 2016, despois da estrea do seu quinto \u00e1lbum de estudio o ano anterior, Cyrus comezou a traballar no seu seguinte \u00e1lbum. Foi conselleira durante a d\u00e9cima tempada do concurso televisivo de canto \"The Voice\". Logo de meses de especulaci\u00f3n, confirmouse en marzo de 2016 que Cyrus retomou a s\u00faa relaci\u00f3n con Liam Hemsworth. Ese mesmo mes, anunciouse que Cyrus asinou como adestradora para a d\u00e9cimo primeira tempada de \"The Voice\" en substituci\u00f3n de Gwen Stefani; Cyrus \u00e9 a xurado m\u00e1is nova en aparecer en calquera das tempadas do programa. En setembro de 2016, Cyrus protagonizou \"Crisis in Six Scenes\", unha serie de televisi\u00f3n de Woody Allen creada para Amazon Studios. Interpreta o papel dunha activista radical que provoca o caos nunha casa conservadora dos anos 60 mentres se agocha da polic\u00eda. O 17 de setembro de 2016, apareceu en \"The Tonight Show Starring Jimmy Fallon\", onde cantou a canci\u00f3n de Bob Dylan \"Baby, I'm In the Mood for You\", unha actuaci\u00f3n que Fallon considerou \"fant\u00e1stica\". En outubro de 2016, Cyrus confirmou que estaba outra vez comprometida con Liam Hemsworth.\nO 11 de maio de 2017, Cyrus lanzou \"Malibu\" como o sinxelo principal do seu sexto \u00e1lbum. O sinxelo debutou no No. 64 da lista \"Billboard\" Hot 100 e chegou \u00f3 No. 10 das listas na s\u00faa segunda semana. O 9 de xu\u00f1o, Cyrus lanzou \"Inspired\" despois de interpretar a canci\u00f3n no concerto ben\u00e9fico One Love Manchester. Serviu como sinxelo promocional para o seu seguinte \u00e1lbum. O 8 de agosto, Cyrus anunciou que o seu sexto \u00e1lbum levar\u00eda por t\u00edtulo \"Younger Now\" e que ser\u00eda estreado o 29 de setembro de 2017. A canci\u00f3n que deu t\u00edtulo \u00f3 \u00e1lbum foi estreado como segundo sinxelo o 18 de agosto, e debutou no posto No. 79 na Billboard Hot 100. O 27 de agosto, Cyrus interpretou a canci\u00f3n nos Premios MTV de 2017. O 15 de setembro, interpretou \"Malibu\", \"Younger Now\", \"See You Again\", \"Party in the U.S.A.\" e un cover da canci\u00f3n de Roberta Flack \"The First Time Ever I Saw Your Face\" para a BBC Radio 1 en Live Lounge. Cyrus volveu ser adestradora na d\u00e9cimo terceira tempada de \"The Voice\" despois dun hiato dunha tempada. O 5 de outubro de 2017, Cyrus confirmou que regresar\u00eda a \"The Voice\" para a d\u00e9cimo cuarta tempada. O 30 de outubro de 2017, Cyrus dixo que non far\u00eda m\u00e1is xiras nin lanzar\u00eda m\u00e1is sinxelos de \"Younger Now\" para poder centrarse en \"The Voice\".\n2018: novo \u00e1lbum.\nAntes de que \"Younger Now\" fose estreado en setembro de 2017, Cyrus expresou que ela xa ti\u00f1a \"d\u00faas canci\u00f3ns profundas para o seguinte [\u00e1lbum].\" Os colaboradores do s\u00e9timo \u00e1lbum de Cyrus incl\u00faen a Mike Will Made It, Mark Ronson e Andrew Wyatt. A s\u00faa primeira colaboraci\u00f3n con Ronson, \"Nothing Breaks Like a Heart\", foi estreada o 29 de novembro.\nA noite do 11 de novembro de 2018, durante unha rodaxe en Sur\u00e1frica, Cyrus interrompeu un longo apag\u00f3n nas s\u00faas redes sociais por mor da estrea do s\u00e9timo \u00e1lbum de estudio para amosar o fogar que compart\u00eda con Hemsworth e que foi queimado no incendio de Woolsey. Nas s\u00faas publicaci\u00f3ns, expresou a devastaci\u00f3n da s\u00faa comunidade e confirmou a s\u00faa propia seguridade, a do seu prometido e a das s\u00faas mascotas, \u00f3 tempo que compart\u00eda ligaz\u00f3ns entre os seus seguidores para doar tempo, cartos e recursos a grupos e instituci\u00f3ns de caridade que loitaban para extinguir os incendios de California de 2018 e axudar \u00f3s afectados. Ela era unha dos moitos artistas residentes na \u00e1rea, xunto co actor Gerard Butler ou os m\u00fasicos Neil Young e Robin Thicke, que perderon os seus fogares no incendio."}
{"id": "123172", "revid": "98629", "url": "https://gl.wikipedia.org/wiki?curid=123172", "title": "Armada Invencible", "text": "La Grande y Felic\u00edsima Armada foi o nome que lle deu Filipe II \u00e1 gran frota que armou en 1588 para invadir Inglaterra durante a Guerra anglo-espa\u00f1ola de 1585-1604 e m\u00e1is co\u00f1ecida comunmente polo nome que lle deron despectivamente os ingleses como Armada Invencible. O env\u00edo por parte de Filipe II desta frota, coa intenci\u00f3n de invadir e controlar a pol\u00edtica exterior inglesa (principalmente no referente \u00e1 pirater\u00eda e a guerra de Flandres), supuxo o comezo das hostilidades dunha guerra na que finalmente Espa\u00f1a conseguiu que Inglaterra solicitase a paz e asinase un tratado favorable aos intereses da monarqu\u00eda hisp\u00e1nica en Londres (1604).\nNo entanto, esta campa\u00f1a naval consid\u00e9rase unha derrota espa\u00f1ola, tanto pola perda de nav\u00edos debida \u00e1s inclemencias meteorol\u00f3xicas, como pola \u00e9pica loita entre os dous tit\u00e1ns que impediu o desembarco de 30.000 homes nas costas inglesas. A\u00ednda as\u00ed, despois do forte temporal fronte a Escocia e Irlanda, m\u00e1is da metade dos nav\u00edos lograron chegar de volta \u00e1s costas espa\u00f1olas. Con todo isto, a supremac\u00eda espa\u00f1ola nos mares permanecer\u00eda indiscutida ata a Batalla das Dunas (1639). Ademais a s\u00faa posici\u00f3n como primeira frota do mundo afianzouse a\u00ednda m\u00e1is cando os ingleses crearon a s\u00faa Armada Inglesa un ano despois desta operaci\u00f3n, e fracasaron igualmente fronte \u00e1s costas de Galicia e Lisboa.\nDeb\u00eda mandala o almirante de Castela Don \u00c1lvaro de Baz\u00e1n, marqu\u00e9s de Santa Cruz, pero morreu pouco antes da partida da frota, sendo substitu\u00eddo a fume de carozo por Alonso P\u00e9rez de Guzm\u00e1n (VII duque de Medina-Sidonia), Grande de Espa\u00f1a. Estaba composta por uns 127 barcos sendo 122 os que entraron no Canal da Mancha.\nO plan.\nA idea de Filipe II era percorrer a Canle da Mancha e recoller un ex\u00e9rcito espa\u00f1ol de 30.000 homes dirixido por Alexandre Farnesio (duque de Parma) que pasar\u00edan a canle en barcazas protexidos pola frota para desembarcar na costa do condado de Kent.\nOs preparativos.\nO 19 de febreiro de 1588, Alonso P\u00e9rez de Guzm\u00e1n recibe o anuncio da morte do Marqu\u00e9s de Santa Cruz e a orde de partir a Lisboa. A Grande e Felic\u00edsima Armada queda sen o arquitecto que a dese\u00f1ou e Filipe II encomenda o mando da empresa a Alonso P\u00e9rez de Guzm\u00e1n el Bueno y Z\u00fa\u00f1iga, VII Duque de Medina-Sidonia, quizais por raz\u00f3ns m\u00e1is pol\u00edticas que militares, quen non ten menos reparos na misi\u00f3n que o seu predecesor.\n\u00c9 f\u00e1cil comprender a desesperaci\u00f3n do duque quen, segundo alg\u00fans autores afirman, declarara de si mesmo \u00ab\"non son home de mar, nin de guerra\"\u00bb, a\u00ednda que no seu descargo e segundo as cartas enviadas ao rei podemos ler en concreto:\nAs\u00ed, o f\u00e1cil de comprender neste caso eran as s\u00faas preocupaci\u00f3ns en relaci\u00f3n \u00e1 prema que esix\u00eda o rei e o mal estado daquela armada. Unha armada mal abastecida, sen o persoal necesario nin o apropiado. Unha armada dese\u00f1ada apresuradamente que el ti\u00f1a que dispor nun demasiado curto espazo de tempo e sen apenas homes (9.000):\nContratempos.\nApenas levantou \u00e1ncora a armada desde Lisboa, as galernas dispersaron a frota fronte \u00e1 Coru\u00f1a, empurrando alg\u00fans barcos ata o sueste de Inglaterra, e a outros cara o golfo de Biscaia. Levou m\u00e1is dun mes volver reunir a frota. Pola s\u00faa banda, o duque de Medina-Sidonia volveu aconsellar unha vez m\u00e1is ao rei que desistise da empresa ou que o relevase do mando.\nAo mesmo tempo, os ingleses enviaron \u00e1 desesperada unha frota de guerra destinada a enfrontarse \u00e1 Grande Armada mentres esta se achaba amarrada na Coru\u00f1a, pero as condici\u00f3ns meteorol\u00f3xicas eran tan malas que os ingleses nin sequera conseguiron chegar a Espa\u00f1a e tiveron que regresar aos seus portos.\nA partir do 22 de xullo, cando alcanzaron o golfo de Biscaia, as fortes tormentas e o estado do mar provocaron que para o 28 do mesmo mes unha parte da frota (40 barcos) se perdese e separase do resto. Tiveron que pasar outros dous d\u00edas m\u00e1is para que os barcos perdidos regresasen ao groso da frota.\nDesafortunadamente para eles xa foran avistados polo barco ingl\u00e9s \"Golden Hind\", comandado esta vez por Thomas Fleming, quen tivo tempo de dar a voz de alarma mentres a \u00abGrande\u00bb a\u00ednda se recompu\u00f1a.\nCando a Armada alcanzaba a altura de Fowey, os faros costeiros ingleses xa anunciaban a s\u00faa presenza.\nDeste feito, o aviso de Fleming a Drake sobre a chegada espa\u00f1ola, nace unha das moitas, a\u00ednda que pouco probable, lendas ou mitos sobre o comentario de Drake cando xogando aos birlos en Plymouth Hoe lle chegou a noticia do avistamento da \u00abGrande\u00bb:\nO que si \u00e9 certo e un feito \u00e9 que a frota inglesa fondeada en Plymouth non ti\u00f1a posibilidades de partir, xa que nin o tempo nin o mar o permit\u00edan nese momento. Coa brisa en contra e a subida da marea, a frota inglesa atop\u00e1base atrapada no porto. Ademais neses mesmos instantes a Armada Invencible navegaba vento a favor, a barlovento.\nAlg\u00fans historiadores, moitos dos cales basean a derrota na incompetencia de Medina-Sidonia, afirman que o segundo ao mando, Diego Fl\u00f3rez Vald\u00e9s (tam\u00e9n se barallan outros nomes como Oquendo e Recalde), suxeriu ao comandante da frota sorprender aos ingleses mentres se atopaban incapacitados no porto. Pero \u00e9 de supor, e non deixa de ser outra conxectura a\u00ednda que probable, que Medina-Sidonia, levado pola obediencia cega ao seu rei, ti\u00f1a unhas directrices inamovibles que seguir: \u00ab\"reunirse custase o que custase coas tropas que esperaban en Flandres e lanzarse sobre Inglaterra en canto lles fose posible\"\u00bb.\nDe xeito evidente era un plan simple que aquela inmensa e potente frota poder\u00eda completar sen problemas, dada a estimaci\u00f3n feita sobre a frota inimiga.\nParece habitual que se mencione reiteradamente a devandita incompetencia de Medina-Sidonia, pero doutra banda, alg\u00fans autores consideran que sempre actuou elixindo a mellor e m\u00e1is coherente das opci\u00f3ns para a frota. As\u00ed, en definitiva, non parece haber constancia da advertencia do segundo sobre atacar a frota inglesa en porto e as afirmaci\u00f3ns, quizais esaxeradamente humildes dado o seu car\u00e1cter modesto e obediente, de P\u00e9rez de Guzm\u00e1n sobre si mesmo puideron contribu\u00edr a esta idea de incompetencia sobre o seu liderado da frota en materia militar.\nA batalla.\nPrimeiros encontros.\nO 31 de xullo, a frota inglesa comeza a atacar timidamente a Armada Invencible e, \u00e1 marxe das primeiras tomas de contacto e estimaci\u00f3n do poder\u00edo adversario, real\u00edzanse por parte inglesa os primeiros ataques con t\u00edmidos canoneos a longa distancia. Nunha destas refregas ocorren dous accidentes non tan importantes para a \u00abGrande\u00bb como o bot\u00edn conseguido polos ingleses: p\u00e9rdense dous gale\u00f3ns espa\u00f1ois, o nav\u00edo insignia de Pedro de Vald\u00e9s ao mando da frota andaluza (11 nav\u00edos), \"San Salvador,\" e o \"Nuestra Se\u00f1ora del Rosario\".\nNo primeiro parece ser que explota a santab\u00e1rbara do buque, o p\u00e1nico e desconcerto do persoal a bordo fan que este se entregue e quede a merc\u00e9 de Drake. De novo, algunhas lendas afirman que foi a consecuencia dun acto de sabotaxe inglesa, pero tampouco hai constancia de nada que se pareza a este feito.\nO outro gale\u00f3n, o \"Nuestra Se\u00f1ora del Rosario\", nunha manobra de abordaxe sobre un nav\u00edo ingl\u00e9s, choca contra o \"Santa Catalina\", quedando inutilizado o seu mastro e, polo tanto, sen posibilidade de facer fronte a ning\u00fan ataque... Corre a mesma sorte que o \"San Salvador\", queda a merc\u00e9 dos ingleses xunto coa s\u00faa tripulaci\u00f3n e ambos acaban nos portos de Weymouth e Dartmouth, Devon, respectivamente.\nA perda de dous nav\u00edos importantes como os mencionados, as\u00ed como as pequenas refregas, non foron tan graves para os espa\u00f1ois como o bot\u00edn conseguido polos ingleses, xa que, polo menos un deles, \u00eda repleto de v\u00edveres, munici\u00f3n (a\u00ednda que pouco quedar\u00eda do \"San Salvador\") e demais material para o aprovisionamento da \u00abGrande\u00bb. Dadas as circunstancias posteriores e as dificultades da Armada para fondear en Flandres, ambos os nav\u00edos quizais fosen dunha importancia cualitativa.\nA\u00ednda as\u00ed, parece evidente que dous gale\u00f3ns dos 137 nav\u00edos espa\u00f1ois non parec\u00eda, naquel momento, unha gran perda cuantitativa. Cando os problemas empezaron a superar \u00e1 \u00abFelic\u00edsima\u00bb, calquera nav\u00edo, por pouco importante que parecese, converteuse en vital para o seu obxectivo.\nA Canle.\nO 2 de agosto de 1588, \u00e1 altura das Gravelinas, a Grande Armada tivo a s\u00faa primeira e \u00fanica escaramuza importante contra a frota inglesa mandada por \"sir\" Francis Drake.\nOs ingleses envorcaron toda a s\u00faa furia artilleira sobre os espa\u00f1ois, e finalmente Drake enviou varios barcos en chamas (brulotes) contra a frota espa\u00f1ola, que trataba de illar o barco de Drake. Os ingleses intentaron deter a Grande Armada ata esgotar totalmente a s\u00faa munici\u00f3n, pero tras constatar a superioridade e a potencia de fogo espa\u00f1ola, a frota inglesa deuse \u00e1 fuga, levando novamente a Inglaterra noticias dunha Armada Invencible. Con isto queda desmentida a teor\u00eda da superioridade canoneira inglesa; os feitos hist\u00f3ricos describen unha actuaci\u00f3n m\u00e1is t\u00edpica dunha frota inferior enfront\u00e1ndose na medida das s\u00faas posibilidades a outra moi superior e m\u00e1is poderosa, coa esperanza de atrasar na medida do posible a inevitable invasi\u00f3n de Inglaterra.\nEste foi o maior enfrontamento naval da Grande e Felic\u00edsima Armada contra a mari\u00f1a inglesa, resultando un barco afundido e outros seriamente avariados, 300 v\u00edtimas por parte espa\u00f1ola fronte a uns 200 mortos polo lado ingl\u00e9s. D\u00e9bese destacar que os espa\u00f1ois non consideraron a posta en fuga da frota inglesa como unha vitoria naval, pois ademais de sufrir m\u00e1is v\u00edtimas, o seu obxectivo durante o combate non era xa a destruci\u00f3n da frota inglesa, sen\u00f3n a captura de Francis Drake.\nA estes feitos seguiron as grandes dificultades da Grande Armada para recalar nos portos flamengos e un empeoramento repentino das condici\u00f3ns meteorol\u00f3xicas na zona, o que levou a frota inglesa a recalar nos seus portos esperando un milagre, e \u00e1 dispersi\u00f3n da espa\u00f1ola cara ao Mar do Norte e o Mar de Irlanda cos subseguintes desastres e afundimentos nas abruptas e tormentosas costas brit\u00e1nicas, que causaron un gran n\u00famero de baixas entre os espa\u00f1ois.\nAs\u00ed pois, o desastre da Grande e Felic\u00edsima Armada ha de ser considerado, desde un punto de vista obxectivo, un gran fracaso espa\u00f1ol e non unha gran vitoria militar inglesa, como tantos historiadores e cronistas anglosax\u00f3ns pretenderon mostrar durante s\u00e9culos.\nC\u00f3ntase que \u00e1 volta da Armada a Espa\u00f1a, Filipe II dixo: \u00ab\"Eu enviei \u00e1s mi\u00f1as naves a pelexar contra os homes, non contra os elementos\"\u00bb. Con todo, moitos autores opinan que esa frase \u00e9 falsa. M\u00e1is ben apuntan a que Filipe II sufriu unha crise de fe ao verse abandonado naquela misi\u00f3n que consideraba sacra. Na marxe dunha das cartas enviadas ao duque de Parma, autores como Carlos G\u00f3mez-Centuri\u00f3n dan por escrita polo propio rei a frase: \u00ab\"No que Deus fai non hai que perder nin ga\u00f1ar reputaci\u00f3n, sen\u00f3n non falar diso\"\u00bb.\nTerxiversaci\u00f3ns hist\u00f3ricas.\nQuizais a primeira e a m\u00e1is estendida das terxiversaci\u00f3ns que sucederon ao desastre da Armada \u00e9 precisamente a de traducir o devandito desastre nunha vitoria militar inglesa.\nO abandono da pretensi\u00f3n de invadir Inglaterra por parte da Armada d\u00e9bese atribu\u00edr principalmente \u00e1 morte en febreiro de 1588 por febres tifoides do xenial almirante que dese\u00f1ara a Armada e que estaba destinado a mandala, don \u00c1lvaro de Baz\u00e1n, e \u00e1 imposibilidade de utilizar libremente os portos de Flandres debido ao levantamento contra o dominio espa\u00f1ol que se daba naquela zona.\nA afirmaci\u00f3n, carente de base e comunmente aceptada mesmo en Espa\u00f1a ata datas recentes, de que a Grande Armada estaba formada por \u00ab\"nav\u00edos moi pesados, que foran derrotados polos nav\u00edos ingleses moito m\u00e1is lixeiros e con can\u00f3ns de m\u00e1is alcance\"\u00bb foi cualificada recentemente por diversos historiadores como un absurdo, xa que a frota foi dese\u00f1ada por un dos m\u00e1is notables mari\u00f1os que deu Espa\u00f1a, vencedor da batalla de Lepanto, a batalla da Illa Terceira e experto no combate naval oce\u00e1nico. Diversos historiadores navais militares afirman que, en principio, a Grande e Felic\u00edsima Armada estaba perfectamente concibida e dese\u00f1ada para o prop\u00f3sito que se lle encomendou.\n\u00c1 Grande Armada tivo preced\u00e9ndoa en todo momento unha frota inglesa de barcos m\u00e1is lixeiros, cuxa misi\u00f3n era informar \u00e1 Coroa Inglesa das evoluci\u00f3ns daquela enorme forza de invasi\u00f3n. Foron precisamente as tripulaci\u00f3ns desta pequena e audaz frota inglesa as que engadiron o apelativo de \u00abInvencible\u00bb \u00e1 Grande Armada. As\u00ed pois, nos seus inicios, o adxectivo de \u00abInvencible\u00bb non ti\u00f1a as connotaci\u00f3ns ir\u00f3nicas que a \"lenda negra espa\u00f1ola\" lle engadiu con posterioridade.\nParece ser que, en efecto, os barcos espa\u00f1ois eran de gran porte e peso, precisamente para obter unha maior estabilidade de navegaci\u00f3n e, por conseguinte, maior precisi\u00f3n no tiro, cualidades moi axeitadas para o combate naval nas turbulentas augas da Canle da Mancha. As\u00ed mesmo, os barcos estaban dotados dunha artiller\u00eda especial de gran calibre, potencia e alcance, servida polos mellores artilleiros que puideron reunirse. En efecto, a frota inglesa de seguimento non puido en ning\u00fan momento achegarse \u00e1 Grande Armada para hostilizala ou atrasar o seu avance. Parece l\u00f3xico pensar que o invento ingl\u00e9s do tiro r\u00e1pido non chegaba para contrarrestar a potencia e precisi\u00f3n de tiro da frota espa\u00f1ola.\nGran parte desta frota estaba composta por buques destinados ao comercio coas Am\u00e9ricas. Estes nav\u00edos adoitaban ser naves grandes, pesadas e lentas, que foron dif\u00edciles de manexar na canle da Mancha. Isto non se deb\u00eda \u00e1 ineficacia dos mari\u00f1eiros nin \u00e1 s\u00faa pouca experiencia, sen\u00f3n ao feito de que estas naves estaban dese\u00f1adas para navegar aproveitando os ventos alisios. Estes danse no oc\u00e9ano Atl\u00e1ntico e caracter\u00edzanse pola s\u00faa constancia. Na canle non son raras as tormentas e al\u00ed danse uns dos ventos mais traizoeiros e cambiantes do mundo, co que os aparellos non eran os m\u00e1is adecuados para as augas nas que penetraba a frota espa\u00f1ola.\nO desenvolvemento da guerra.\nOutra idea que subsiste erroneamente \u00e9 que o fracaso da Armada espa\u00f1ola supuxo un desastre decisivo para Espa\u00f1a, a ra\u00edz do cal Inglaterra consolidouse como primeira potencia naval, dedicouse con total \u00e9xito e impunidade ao saqueo das frotas de Indias espa\u00f1olas e someteu a todo tipo de humillaci\u00f3ns a desastrada mari\u00f1a espa\u00f1ola. En realidade, ocorreu xusto o contrario, xa que varias operaci\u00f3ns inglesas terminaron en desastre e os espa\u00f1ois invadiron en 1596 as costas inglesas.\nComo se mencionou previamente, o combate que a frota enviada por Filipe II sostivo coa \"Royal Navy\" foi tan s\u00f3 unha das primeiras escaramuzas dunha guerra intermitente que comezou en 1585, e na que Espa\u00f1a terminar\u00eda por imporse a Inglaterra en 1604. Espa\u00f1a recuperouse moi rapidamente do desastre, e Filipe II mandou constru\u00edr unha nova frota tomando nota das innovaci\u00f3ns introducidas polos ingleses na batalla das Gravelinas e axunt\u00e1ndoas coa maior experiencia espa\u00f1ola na construci\u00f3n de barcos.\nA partir destes feitos e ata o final da guerra, Espa\u00f1a e Inglaterra conseguiron vitorias \u00e1 vez nos combates navais librados por ambos os reinos, tanto no mar como en terra, co que a guerra se mantivo nun empate de perdas de recursos para os dous pa\u00edses ata o final. Mentres os ingleses saqueaban as posesi\u00f3ns espa\u00f1olas e non consegu\u00edan o obxectivo de capturar unha frota de Indias, a Armada espa\u00f1ola preparouse sen moito \u00e9xito para invadir Inglaterra, repeleu alg\u00fan ataque ingl\u00e9s e os corsarios espa\u00f1ois capturaban toneladas de mercanc\u00edas de barcos ingleses.\nEn 1596 os ingleses saquean C\u00e1diz. Ao ano seguinte intentan destru\u00edr en Ferrol unha frota espa\u00f1ola, pero non o conseguen por culpa dun forte temporal, e m\u00e1rcanse o obxectivo de capturar a Frota de Indias nos Azores. O almirante Juan Guti\u00e9rrez de Garibay engana aos ingleses e escapa.\nEn 1597 os ingleses capturan e saquean San Xo\u00e1n de Porto Rico, mentres que os espa\u00f1ois fretan o terceiro intento de invasi\u00f3n de Inglaterra con 136 barcos, aproveitando que a frota inglesa est\u00e1 nos Azores, pero unha gran tormenta obr\u00edgaos a volver a porto. En 1600 Newport ataca Xamaica e ao ano seguinte Parker saquea Portobelo. A partir dese ano as operaci\u00f3ns navais non revisten importancia, ata que se asina a paz en 1604.\nInglaterra permaneceu por mor do seu enfrontamento con Espa\u00f1a como unha potencia mar\u00edtima relativamente d\u00e9bil ata mediados do s\u00e9culo XVIII, cando logrou arrebatar o rango de segunda potencia naval \u00e1 mari\u00f1a francesa.\nPor outra banda, \u00e9 certo que os novos barcos espa\u00f1ois eran m\u00e1is lixeiros que os empregados para formar a Grande e Felic\u00edsima Armada, e isto proporcionoulles unha axilidade que, unida \u00e1 mellora do sistema de escolta das frotas de Indias, permitiu repeler a maior\u00eda dos ataques dos corsarios e piratas ingleses, holandeses e franceses cun \u00e9xito rotundo e sen precedentes. A constataci\u00f3n das grandes melloras introducidas der\u00edvase do feito de que Espa\u00f1a foi capaz de transportar con total \u00e9xito durante a d\u00e9cada de 1590 tres veces m\u00e1is cantidade de ouro e prata de Am\u00e9rica que durante as d\u00e9cadas anteriores. De feito, unha frota pirata inglesa ao mando de John Hawkins, enviada co obxecto de capturar a frota do tesouro espa\u00f1ola en 1590, foi totalmente derrotada polos buques de escolta.\nA reflexi\u00f3n do historiador e diplom\u00e1tico estadounidense Garret Mattingly \u00e9 esclarecedora:\nPola s\u00faa banda, o doutor Rodr\u00edguez Gonz\u00e1lez, experto en Historia naval espa\u00f1ola tam\u00e9n aborda a cuesti\u00f3n:\nOs tama\u00f1os das frotas.\nOutra terxiversaci\u00f3ns bastante com\u00fan relativa a este episodio hist\u00f3rico \u00e9 a idea de que a frota inglesa era moi inferior en n\u00famero de barcos e de can\u00f3ns \u00e1 espa\u00f1ola e que, a pesar diso, os ingleses conseguiron coa s\u00faa pericia e astucia derrotar os espa\u00f1ois. Isto \u00e9 absolutamente falso, xa que en realidade, os barcos ingleses superaban en n\u00famero aos espa\u00f1ois, a pesar de que a frota espa\u00f1ola superaba en tonelaxe \u00e1 inglesa, e a frota espa\u00f1ola era, \"a priori\", m\u00e1is poderosa. De feito, a frota mobilizada pola \"Royal Navy\" constaba de 226 barcos, fronte aos 137 que compu\u00f1an a Grande e Felic\u00edsima Armada. En canto ao n\u00famero de can\u00f3ns, ambas as frotas contaban aproximadamente co mesmo n\u00famero total de pezas de artiller\u00eda (individualmente, os barcos espa\u00f1ois estaban moito m\u00e1is artillados que os ingleses).\nAs baixas inglesas.\nSeguindo con outra das terxiversaci\u00f3ns m\u00e1is estendidas, hoxe en d\u00eda \u00e9 ben co\u00f1ecido o feito de que os ingleses sufriron menos baixas que os espa\u00f1ois na batalla das Gravelinas, e que os espa\u00f1ois, \u00e1 s\u00faa vez, sufriron preto de 10.000 baixas debido a un feroz temporal que os sorprendeu bordeando as costas inglesas. Un feito moi importante, e ao mesmo tempo pouco co\u00f1ecido, \u00e9 que os mari\u00f1os ingleses foron \u00e1 s\u00faa vez decimados por causas alleas ao combate, xa que uns 9.000 mari\u00f1eiros ingleses foron v\u00edtimas de senllas epidemias de tifo e disenter\u00eda que estalaron a bordo dos barcos ingleses inmediatamente despois do enfrontamento cos espa\u00f1ois. Ademais, o ambiente en Inglaterra tras a batalla distou moito de ser unha algarab\u00eda de fervor patri\u00f3tico e festexos polo fracaso da invasi\u00f3n espa\u00f1ola que a mitolox\u00eda popular pretende. A realidade \u00e9 que \u00e1 batalla seguiron todo tipo de disturbios e enfrontamentos pol\u00edticos provocados polas penalidades pasadas polos combatentes ingleses, que tardaron meses en cobrar os seus soldos debido a que a guerra levou ao bordo da bancarrota tanto \u00e1 coroa espa\u00f1ola como \u00e1 inglesa.\nO historiador brit\u00e1nico Fuller ref\u00edrese a iso do seguinte modo:\nAtaques espa\u00f1ois \u00e1s costas Inglesas. A invasi\u00f3n de Carlos de Am\u00e9squita en 1595.\nA m\u00e1is incomprensible das terxiversaci\u00f3ns, que implican o desastre da Armada espa\u00f1ola de 1588, \u00e9 que este episodio con frecuencia \u00e9 referido por historiadores anglosax\u00f3ns como un brillante exemplo da gran tradici\u00f3n defensiva inglesa que impediu, desde a invasi\u00f3n normanda do s\u00e9culo XI, o desembarco en chan ingl\u00e9s de calquera forza hostil por poderosa que fose. En realidade, tropas espa\u00f1olas atacaron e saquearon localidades inglesas en numerosas ocasi\u00f3ns, tanto antes como despois do episodio da Armada Invencible, a\u00ednda que estes feitos adoitan ser omitidos na historiograf\u00eda inglesa.\nDurante a Guerra dos Cen Anos, o almirante castel\u00e1n Fernando S\u00e1nchez de Tovar arrasou as costas inglesas durante 6 anos (entre 1374 e 1380), saqueando m\u00faltiples localidades como Southampton, Plymouth, Portsmouth, Dartmouth, ou Poole, entre outras, e chegando a incendiar, tras remontar o T\u00e1mese a localidade de Gravesend, \u00e1 vista de Londres. Anos despois, e durante o mesmo conflito, o corsario espa\u00f1ol Pero Ni\u00f1o, volveu atacar en 1405 a pen\u00ednsula de Cornualla, arrasando a Illa de P\u00f3rtland e saqueando Poole.\nCon posterioridade, xa durante a Guerra Anglo-espa\u00f1ola, volveron producirse numerosos desembarcos espa\u00f1ois en Gran Breta\u00f1a e Irlanda. Obvian os fugaces desembarcos que mari\u00f1os espa\u00f1ois levaron a cabo nas costas inglesas por motivos de aprovisionamento de urxencia, en xullo de 1595 (sete anos despois do desastre da Grande e Felic\u00edsima Armada), unha frota composta por catro galeras espa\u00f1olas ao mando de Carlos de Am\u00e9squita, que patrullaba en augas inglesas, desembarcou uns 400 soldados dos terzos na ba\u00eda de Mount, na pen\u00ednsula de Cornualla, ao suroeste de Inglaterra para aprovisionarse . As milicias inglesas, que aglutinaban a varios miles de homes e que eran a \"pedra angular\" da defensa inglesa en caso de invasi\u00f3n de tropas espa\u00f1olas, tiraron as armas e fuxiron presas do p\u00e1nico. Os espa\u00f1ois tomaron todo o que necesitaban e queimaron as localidades de Mousehole, Paul, Newlyn e todos os lugares dos arredores. Ao final do d\u00eda, celebraron unha tradicional misa cat\u00f3lica en chan ingl\u00e9s, embarcaron de novo, botaron a todos os prisioneiros pola borda, afundiron unha embarcaci\u00f3n da \"Royal Navy\" que lles deu alcance e regresaron a Espa\u00f1a sen novidade, tras esquivar unha frota de guerra ao mando de Francis Drake e John Hawkins que fora enviada para expulsalos.\nDous anos despois do ataque de Am\u00e9squita, en 1597, Filipe II volveu enviar unha frota de invasi\u00f3n contra Inglaterra, m\u00e1is poderosa que a s\u00faa precursora de 1588. Esta vez partiron de Espa\u00f1a 160 buques, con 12.500 homes, dos cales 8.600 eran soldados veteranos dos terzos. Tras avanzar cara \u00e1s costas inglesas sen atopar oposici\u00f3n, un forte temporal dispersou a frota, a\u00ednda que nesta ocasi\u00f3n non se produciron os catastr\u00f3ficos resultados de 1588. A\u00ednda as\u00ed, sete barcos chegaron a terra nas proximidades de Falmouth, desembarcando a 400 soldados de elite que se atrincheiraron esperando reforzos para marchar sobre Londres. Tras dous d\u00edas de espera nos que as milicias inglesas non se atreveron a hostilizalos, recibiron a orde de embarcar, pois a frota dispersouse irremediablemente, volvendo a Espa\u00f1a sen ning\u00fan contratempo. Tras a volta da frota inglesa, que partira hab\u00eda tempo para tratar de capturar a frota de Indias espa\u00f1ola, fracasando unha vez m\u00e1is, abriuse unha investigaci\u00f3n por deixar indefensa a costa inglesa e pondo a capital en serio perigo, e foron numerosas as acusaci\u00f3ns de traiz\u00f3n, abr\u00edndose un xu\u00edzo contra alg\u00fans mandos acusados de estaren a soldo do rei de Espa\u00f1a.\nOs barcos da frota.\nIngleses e das Provincias Unidas.\nOs \u00abbarcos en chamas\u00bb, brulotes, perdidos do 7/8 de agosto:\nImperio Espa\u00f1ol.\nEscuadra de Guip\u00fascoa.\nMandada por Miguel de Oquendo, composta por trece naves.\nEscuadra andaluza.\nMandada por Pedro Vald\u00e9s, composta por dez naves.\nEscuadra levantina ou italiana.\nMandada por Mart\u00edn Bertendona, composta por nove naves.\nEscuadra de Hulks.\nMandada por Juan L\u00f3pez de Medina, composta de 23 nav\u00edos menores.\nNotas.\nNota importante: aos manuscritos sobre Alonso P\u00e9rez de Guzm\u00e1n hai que acceder directamente para podelos ver."}
{"id": "123174", "revid": "1822", "url": "https://gl.wikipedia.org/wiki?curid=123174", "title": "Trementina", "text": ""}
{"id": "123175", "revid": "1576", "url": "https://gl.wikipedia.org/wiki?curid=123175", "title": "Pistacia terebinthus", "text": ""}
{"id": "123176", "revid": "98629", "url": "https://gl.wikipedia.org/wiki?curid=123176", "title": "Brescia", "text": "Brescia (\"Br\u00e8sa\" en dialecto bresciano - pronunciado tam\u00e9n como \"Br\u00e8ha\" nalgunhas zonas da provincia) \u00e9 un concello italiano de preto de 190.000 habitantes, capital da provincia hom\u00f3nima. Tr\u00e1tase da segunda cidade da rexi\u00f3n por n\u00famero de habitantes. Co\u00f1\u00e9cese tam\u00e9n como \"la Leonessa d'Italia\", segundo o apelativo atribu\u00eddo a Giosu\u00e8 Carducci. A cidade est\u00e1 situada no fondo do val denominado Val Trompia.\nHistoria.\nDesde a antiga cidade de Brixia, Brescia foi un centro rexional importante desde tempos pre-romanos e numerosos monumentos romanos e medievais preserv\u00e1ronse, entre os cales est\u00e1 o seu castelo.\nIndustria.\nA cidade at\u00f3pase no centro da terceira \u00e1rea industrial m\u00e1is grande do pa\u00eds, concentrada en enxe\u00f1ar\u00eda mec\u00e1nica, automobil\u00edstica e maquinaria (accesorios de autom\u00f3bil, medios de transporte, armas), industria t\u00e9xtil e alimentaci\u00f3n. As s\u00faas compa\u00f1\u00edas son de mediano e pequeno tama\u00f1o, moitas veces empresas familiares. O sector financeiro tam\u00e9n d\u00e1 moito emprego \u00e1 rexi\u00f3n, as\u00ed como o turismo, debido \u00e1 proximidade do lago de Garda, o lago de Iseo e os Alpes."}
{"id": "123181", "revid": "23204", "url": "https://gl.wikipedia.org/wiki?curid=123181", "title": "Bandeira de Yuk\u00f3n", "text": "A bandeira de Yuk\u00f3n, Canad\u00e1, \u00e9 unha tricor verde, branca e azul co escudo de Yuk\u00f3n no centro, enriba dunha coroa de epilobios, as flores do territorio."}
{"id": "123189", "revid": "1822", "url": "https://gl.wikipedia.org/wiki?curid=123189", "title": "BIC", "text": ""}
{"id": "123192", "revid": "624", "url": "https://gl.wikipedia.org/wiki?curid=123192", "title": "Contra proferentem", "text": "O principio de interpretaci\u00f3n contra proferentem, tam\u00e9n denominado interpretatio contra stipulatorem, estabelece que cando non \u00e9 pos\u00edbel facer unha interpretaci\u00f3n literal dun contrato por causa de cl\u00e1usulas ambiguas ou contraditorias, a interpretaci\u00f3n non deber\u00e1 beneficiar \u00e1 parte que ocasionou a escuridade.\nEste principio existe tanto no Common Law como no Dereito espa\u00f1ol, onde est\u00e1 recollido no artigo 1.288 do C\u00f3digo Civil de Espa\u00f1a e no artigo 6.2 da Lei de Condici\u00f3ns Xerais da Contrataci\u00f3n de Espa\u00f1a."}
{"id": "123193", "revid": "2635", "url": "https://gl.wikipedia.org/wiki?curid=123193", "title": "Miguel \u00c1ngel Moratinos Cuyaub\u00e9", "text": ""}
{"id": "123194", "revid": "2635", "url": "https://gl.wikipedia.org/wiki?curid=123194", "title": "Javier Solana Madariaga", "text": ""}
{"id": "123195", "revid": "2635", "url": "https://gl.wikipedia.org/wiki?curid=123195", "title": "Valeta", "text": ""}
{"id": "123196", "revid": "2635", "url": "https://gl.wikipedia.org/wiki?curid=123196", "title": "Real Academia de la Lengua Espa\u00f1ola", "text": ""}
{"id": "123206", "revid": "1131", "url": "https://gl.wikipedia.org/wiki?curid=123206", "title": "Galer\u00eda de imaxes de insectos de Galicia", "text": "Galer\u00eda de imaxes de insectos de Galicia."}
{"id": "123209", "revid": "23204", "url": "https://gl.wikipedia.org/wiki?curid=123209", "title": "Robert Pattinson", "text": "Robert Douglas Thomas Pattinson, nado en Londres o 13 de maio de 1986, \u00e9 un actor, modelo e m\u00fasico ingl\u00e9s.\nTraxectoria.\nA s\u00faa nai era modelo dunha axencia e seu pai era importador de autom\u00f3biles norteamericanos. Comezou actuando no teatro afeccionado \u00f3s 15 anos na Barnes Theatre Company. Realizou unha versi\u00f3n de afeccionados de \"Macbeth\" no Old Sorting Office Art Centre e entre os 12 e os 16 anos foi tam\u00e9n modelo.\nCo\u00f1ecido polo seu papel de Edward Cullen no filme \"Twilight\", adaptaci\u00f3n da novela hom\u00f3nima de Stephenie Meyer e polo papel de Cedric Diggory en \"Harry Potter e o C\u00e1liz de fogo\", o cuarto filme na serie inspirada nos libros de J. K. Rowling."}
{"id": "123214", "revid": "23204", "url": "https://gl.wikipedia.org/wiki?curid=123214", "title": "Niedereschach", "text": "Niedereschach \u00e9 unha cidade alem\u00e1 do distrito de Schwarzwald-Baar no estado de Baden-W\u00fcrttemberg, de 5.887 habitantes.\nNiedereschach ten catro barrios:\nAo norte Niedereschach limita con Horgen; ao sur Niedereschach linda con Obereschach e Weilersbach e ao oeste con K\u00f6nigsfeld.\nNiedereschach est\u00e1 irmandada con Arz\u00faa, onde hai unha r\u00faa adicada a Niedereschach e, en reciprocidade, hai unha praza co nome de Arz\u00faa en Niedereschach."}
{"id": "123215", "revid": "98629", "url": "https://gl.wikipedia.org/wiki?curid=123215", "title": "Melchiorre Delfico", "text": "Melchiorre Delfico, nado en Teramo o 1 de agosto de 1744 e finado na mesma vila o 2 de xu\u00f1o de 1835, foi un economista, fil\u00f3sofo, pol\u00edtico e numism\u00e1tico napolitano.\nTraxectoria.\nDelfico naceu en Teramo, na rexi\u00f3n dos Abruzos (ent\u00f3n no Reino de N\u00e1poles) e foi educado en N\u00e1poles. \nAdicouse especialmente ao estudo da xurisprudencia e da econom\u00eda pol\u00edtica, e as s\u00faas numerosas publicaci\u00f3ns exerceron unha grande influencia pr\u00e1ctica na correcci\u00f3n e extinci\u00f3n de moitos abusos. En virtude de Xos\u00e9 Bonaparte Delfico f\u00edxose conselleiro de Estado, cargo que ocupou at\u00e9 a restauraci\u00f3n de Fernando IV, cando foi nomeado presidente da comisi\u00f3n dos arquivos, da que se xubilou despois de 1825.\nParallelamente, nos inicios da d\u00e9cada de 1780 apaixonouse polo coleccionismo, en particular de libros antigos e de moedas romanas e da \u00e9poca prerromana.\nObras.\nEntre as s\u00faas obras m\u00e1is importantes est\u00e1n:"}
{"id": "123224", "revid": "56817", "url": "https://gl.wikipedia.org/wiki?curid=123224", "title": "Robert Banks Jenkinson", "text": "Robert Banks Jenkinson, 2\u00ba Conde de Liverpool, nado en 1770 e finado en 1828, foi un pol\u00edtico e o primeiro ministro do Reino Unido entre 1812 e 1827."}
{"id": "123225", "revid": "23204", "url": "https://gl.wikipedia.org/wiki?curid=123225", "title": "W\u0142adys\u0142aw Grabski", "text": "W\u0142adys\u0142aw Dominik Grabski, nado en 1874 e finado en 1938, foi un economista, historiador e pol\u00edtico, amais de primeiro ministro de Polonia.\nTraxectoria.\nFoi primeiro ministro do seu pa\u00eds en d\u00faas ocasi\u00f3ns: en 1920, e entre o 1923 e o 1925. El propuxo a reforma monetaria da Segunda Rep\u00fablica de Polonia. O seu irm\u00e1n Stanis\u0142aw Grabski era tam\u00e9n economista e pol\u00edtico.\nGrabski naceu en Borovo, en Gmina Bielawy, Polonia (ent\u00f3n parte do Imperio Ruso). Estudou Ciencias Pol\u00edticas no Instituto de Estudos Pol\u00edticos de Par\u00eds e Historia na Universidade de Par\u00eds."}
{"id": "123226", "revid": "89787", "url": "https://gl.wikipedia.org/wiki?curid=123226", "title": "Stickney (cr\u00e1ter)", "text": "O cr\u00e1ter Stickney \u00e9 o cr\u00e1ter m\u00e1is grande da l\u00faa de Marte, Fobos. Esta localizado a 5\u00b0S 55\u00b0E en Fobos e ten 9 km de di\u00e1metro, ocupando as\u00ed unha boa porci\u00f3n da superficie da l\u00faa.\nFoi nomeada deste xeito en honra \u00e1 matem\u00e1tica Chloe Angeline Stickney Hall, a muller do descubridor de Fobos, Asaph Hall. En 1878 Hall escribir\u00eda que probablemente ter\u00eda abandonado a busca dos sat\u00e9lites de Marte de non ser polo apoio da s\u00faa muller. O cr\u00e1ter foi nomeado no 1973, base\u00e1ndose en imaxes do Mariner 9 , polo comit\u00e9 de nomenclatura da UAI encabezado por Carl Sagan.\nStickney ten un cr\u00e1ter dentro del, do redor de 2\u00a0km, resultado dun impacto posterior. No 2006 d\u00e9uselle o nome de Limtoc, unha das personaxes das viaxes de Gulliver.\nFisuras e catenas aparecen irradiando dende Stickney, deixando teor\u00edas onde existe a alta probabilidade de que o impacto que formou este cr\u00e1ter, puidese ter destru\u00eddo a l\u00faa de Fobos. Por outra banda, evidencias obtidas pola sonda orbital \"Mars Express\" parecen indicar que non hai relaci\u00f3n estre estas fisuras e catenas e o cr\u00e1ter Stickney, estas catenas e fisuras poder\u00edan estar formadas por materiais expulsados de impactos en Marte. O cr\u00e1ter ten unha visible textura de li\u00f1as nas s\u00faas paredes interiores, causadas pola ca\u00edda de materiais cara \u00f3 interior do cr\u00e1ter.\nE posible que Stickney poida ser visto dende Marte a simple vista. Esta localizado no medio da cara oeste de Fobos, visto dende Marte."}
{"id": "123231", "revid": "89787", "url": "https://gl.wikipedia.org/wiki?curid=123231", "title": "Catena", "text": "En astronom\u00eda, unha catena \u00e9 unha cadea de cr\u00e1teres de impacto sobre a superficie dun corpo astron\u00f3mico, coma o especifica a Uni\u00f3n Astron\u00f3mica Internacional na s\u00faas regras de nomenclatura planetaria.\nP\u00e9nsase que as catenas son producidas polo impacto dun corpo que foi fragmentado por forzas gravitatorias, nunha cadea de corpos menores que seguen aproximadamente a mesma traxectoria, ou por actividade volc\u00e1nica, ou tam\u00e9n poden ser cr\u00e1teres secundarios dun impacto maior. Un exemplo \u00e9 o impacto contra X\u00fapiter do cometa Shoemaker-Levy 9. Durante as misi\u00f3ns do programa Voyager a X\u00fapiter, foron detectadas 13 catenas en Calisto e 3 en Gan\u00edmedes.\nT\u00e9\u00f1ense atopado cadeas de cr\u00e1teres na L\u00faa, a mi\u00fado radiando de cr\u00e1teres m\u00e1is grandes, polo que se cre que poidan tratarse de impactos secundarios producidos polo material expulsado no intre da colisi\u00f3n, ou por actividade volc\u00e1nica produto da fisura resultante."}
{"id": "123232", "revid": "89787", "url": "https://gl.wikipedia.org/wiki?curid=123232", "title": "Haumea (planeta anano)", "text": "Haumea (s\u00edmbolo: ), designado provisionalmente coma (136108) Haumea, \u00e9 un planeta anano do sistema solar, situado al\u00e9n da \u00f3rbita do planeta Neptuno e integrante do cinto de Kuiper. A s\u00faa masa estimada \u00e9 dun terzo da masa de Plut\u00f3n. Foi descuberto no 2004 polo equipo encabezado por Mike Brown do Instituto Tecnol\u00f3xico de California (Caltech) no Observatorio de Palomar nos Estados Unidos e, no 2005, por un equipo encabezado por J. L. Ortiz no Observatorio de Serra Nevada en Espa\u00f1a, a\u00ednda que este reclamo foi posto en d\u00fabida por Brown. O 17 de setembro do 2008, foi aceptado coma planeta anano pola Uni\u00f3n Astron\u00f3mica Internacional (UAI) e designou o obxecto co nome de Haumea, a deusa hawaiana da fertilidade.\nParece ser moi alargado, o que o fai \u00fanico entre os obxectos trans-neptunianos (TNOs). A\u00ednda que a s\u00faa forma non puido ser directamente observada, c\u00e1lculos da s\u00faa curva de luz indican que \u00e9 elipsoidal, co eixo maior d\u00faas veces m\u00e1is grande c\u00f3 seu eixo menor. Por\u00e9n, a s\u00faa gravidade \u00e9 o suficientemente grande para deixalo en equilibrio hidrost\u00e1tico, o que o fai entrar na definici\u00f3n de planeta anano. A s\u00faa forma elipsoidal, coa s\u00faa infrecuentemente r\u00e1pida rotaci\u00f3n, alta densidade, e gran albedo (proveniente dunha superficie cristalina de xeo), dan a teor\u00eda resultante de que Haumea \u00e9 o resultado dunha gran colisi\u00f3n, deixando \u00e1 propia Haumea coma o membro m\u00e1is grande dunha familia de colisi\u00f3n que incl\u00fae moitos outros TNOs e as s\u00faas d\u00faas l\u00faas.\nClasificaci\u00f3n.\nHaumea \u00e9 un plutoide, termo usado para describir \u00f3s planetas ananos m\u00e1is al\u00f3 da \u00f3rbita de Neptuno. O seu status de planeta anano significa que presumiblemente \u00e9 masivo de abondo para ser cuasi-esf\u00e9rico grazas \u00e1 s\u00faa propia gravidade pero non ten despexado as proximidades da s\u00faa orbita doutros obxectos semellantes. P\u00e9nsase que Haumea ten unha forma elipsoidal, resultado da s\u00faa r\u00e1pida rotaci\u00f3n, de xeito parello \u00f3 que ser\u00eda un bal\u00f3n de auga que fose bruscamente xirado, estir\u00e1ndose cara a fora, pero isto non ser\u00eda debido a unha carencia de gravidade para comprimi-los materiais da propia Haumea. Haumea foi listado inicialmente coma un obxecto cl\u00e1sico do cinto de Kuiper (un KBO cl\u00e1sico) no 2006 polo Centro de Planetas Menores, pero xa non \u00e9 listado coma tal. A traxectoria suxerida \u00e9 dunha resonancia de 12:7 con Neptuno dende que a distancia do seu perihelio de 35 UA est\u00e1 preto do l\u00edmite de estabilidade con Neptuno. Precisaranse observaci\u00f3ns m\u00e1is exhaustivas da \u00f3rbita para confirma-lo seu status din\u00e1mico.\nNome.\nAntes de que se lle dese un nome permanente, o equipo descubridor do Caltech (Instituto Tecnol\u00f3xico de California) usaron entre eles o \"alcume\"de \"Santa\", porque Haumea fora descuberto o 28 de decembro do 2004, xunto un d\u00eda antes do Nadal. O equipo espa\u00f1ol propuxo un descubrimento por separado \u00f3 Centro de Planetas Menores (MPC) en xullo do 2005. A 29 de xullo do 2005, Haumea recibiu a s\u00faa primeira nomenclatura oficial, a designaci\u00f3n temporal foi 2003 EL61, co \"2003\" baseado na data da imaxe do descubrimento espa\u00f1ol. O 7 de setembro do 2006, foi numerado e admitido polo cat\u00e1logo oficial de planetas menores coma (136108) 2003 EL61.\nSeguindo as regras establecidas pola UAI, que din que os KBOs cl\u00e1sicos reciben nomes mitol\u00f3xicos asociados coa creaci\u00f3n, en setembro do 2006 o equipo do \"Caltech\" enviou os nomes formais da mitolox\u00eda Hawaiana \u00e1 UAI para (136108) 2003 EL61 e as s\u00faas l\u00faas, para render tributo \"\u00f3 lugar onde aconteceron os descubrimentos dos sat\u00e9lites\". Os nomes foron propostos por David Rabinowitz do equipo do Caltech. \"Haumea\" \u00e9 a deusa \"patroa\" da illa de Hawaii, onde est\u00e1 situado o Observatorio Mauna Kea. Tam\u00e9n \u00e9 identificada con P\u0101p\u0101, a deusa da terra e muller de W\u0101kea (espazo), o cal \u00e9 moi apropiado para 2003 EL61 xa que se cre que est\u00e1 composto case por completo de rocha s\u00f3lida, sen un fino manto de xeo cubrindo un pequeno n\u00facleo de rocha t\u00edpico doutros obxectos do cinto de Kuiper. Por \u00faltimo, Haumea \u00e9 a deusa da fertilidade, con moitos nenos os cales \"agroman\" de diferentes partes do seu corpo; isto correspondese co enxame de obxectos de xeo que naceron a partir dunha colisi\u00f3n ocorrida no planeta anano nos primeiros tempos do Sistema Solar. Suponse que as d\u00faas l\u00faas tam\u00e9n naceron deste mesmo xeito, por conseguinte as l\u00faas foron chamadas cos nomes das fillas de Haumea, Hi\u02bbiaka e Namaka.\nA controversia do descubrimento.\nDous equipos distintos reclaman para si o descubrimento de Haumea. Mike Brown e o seu equipo do Caltech descubriron Haumea en decembro de 2004 en imaxes que tomaron o 6 de maio do 2004. O 20 de xullo do 2005, publicaron un resumo dun informe da descuberta o cal estaba previsto anunciar nunha conferencia en setembro do 2005. Nese tempo, Jos\u00e9 Luis Ortiz Moreno e o seu equipo do Instituto de Astrof\u00edsica de Andaluc\u00eda no Observatorio de Serra Nevada, en Espa\u00f1a, atoparon Haumea en imaxes tomadas entre o 7 e o 10 de marzo do 2003. Ortiz mandou un correo electr\u00f3nico \u00f3 Centro de Planetas Menores co seu descubrimento a noite do 27 de xullo do 2005.\nBrown veu a sospeitar dunha fraude por parte do equipo espa\u00f1ol cando soubo que os seus rexistros de observaci\u00f3n foran accedidos dende o observatorio espa\u00f1ol un d\u00eda antes do anuncio do descubrimento. Este rexistros conti\u00f1an suficiente informaci\u00f3n para permitir \u00f3 equipo de Ortiz \"recuperar\" Haumea nas s\u00faas imaxes do 2003, e volveron a ter acceso xusto antes de que o taboleiro de uso do telescopio de Ortiz marcase a obtenci\u00f3n das imaxes de confirmaci\u00f3n para o segundo anuncio enviado \u00f3 en MPC o 29 xullo. Ortiz admitiu que accedera \u00f3s rexistros de observaci\u00f3n do Caltech pero denegou mal uso, argumentando que s\u00f3 estaba verificando que estaba descubrindo un novo obxecto.\nO protocolo da UAI di que o reclamo do descubrimento dun planeta menor vai parar a quen env\u00eda primeiro un informe \u00f3 MPC con suficientes datos para determinar con boa exactitude a \u00f3rbita do mesmo, e o descubridor ten prioridade \u00f3 escolle-lo nome do obxecto. Pero no anuncio da UAI do 17 de setembro do 2008, dic\u00eda que Haumea fora aceptado coma planeta anano, por\u00e9n non fac\u00eda menci\u00f3n \u00f3 seu descubridor. A localizaci\u00f3n do descubrimento foi asignado \u00f3 Observatorio de Serra Nevada do equipo espa\u00f1ol, pero o nome escollido, Haumea, foi a proposta do Caltech.\n\u00d3rbita.\nHaumea ten unha \u00f3rbita t\u00edpica dun obxecto cl\u00e1sico do cinto de Kuiper, cun per\u00edodo orbital de 283 anos terrestres, cun perihelio de 35 UAs, e unha inclinaci\u00f3n orbital de 28\u00b0. E o seu afelio foi no 1992, o cal est\u00e1 m\u00e1is al\u00f3 de 50 AU dende o Sol.\nA \u00f3rtita de Haumea \u00e9 lenemente m\u00e1is exc\u00e9ntrica c\u00f3s dos outros membros da s\u00faa familia de colisi\u00f3n. P\u00e9nsase que isto \u00e9 debido \u00e1 feble resonancia de quinta orde. A resonancia orbital de 12:7 con Neptuno foi gradualmente modificando a s\u00faa \u00f3rbita, co curso de mill\u00f3ns de anos, a trav\u00e9s do efecto de Kozai, o cal permite intercambiar inclinaci\u00f3n na \u00f3rbita por un incremento da excentricidade.\nCunha magnitude visual de 17,3, Haumea \u00e9 o terceiro obxecto m\u00e1is brillante do cinto de Kuiper despois de Plut\u00f3n e Makemake, e \u00e9 facilmente observable cun telescopio de afeccionado. Dende que a meirande parte dos planetas, planetas ananos, e outros corpos menores do Sistema Solar foron atopados nun plano orbital com\u00fan dende a s\u00faa formaci\u00f3n no disco primordial do Sistema Solar, moitas das procuras m\u00e1is recentes de obxectos distantes foron dirixidas cara a \u00e1rea \u00f3 redor deste plano com\u00fan, este plano \u00e9 o plano da ecl\u00edptica. Coma as rexi\u00f3ns da ecl\u00edptica est\u00e1n ben exploradas, as procuras agora c\u00e9ntranse en atopar obxectos con forte inclinaci\u00f3n respecto do plano da ecl\u00edptica, coma a meirande parte dos obxectos distantes, de percorrido moi lento a trav\u00e9s do firmamento. Esta procuras cubr\u00edan a localizaci\u00f3n de Haumea, coa s\u00faa grande inclinaci\u00f3n orbital e posici\u00f3n bastante afastada da ecl\u00edptica.\nCaracter\u00edsticas f\u00edsicas.\nDende que se co\u00f1ece que Haumea ten l\u00faas, a masa do sistema puido ser calculada usando a terceira lei de Kepler. O resultado \u00e9 4,2 x 1021 kg, o que v\u00e9n sendo o 28% da masa do sistema Plutoniano e un 6% da masa da l\u00faa da Terra. M\u00e1is ou menos estas relaci\u00f3ns son o que representa a masa de Haumea.\nHaumea amosa longas flutuaci\u00f3ns a trav\u00e9s dun per\u00edodo de catro horas, o que s\u00f3 pode ser explicado porque ten un per\u00edodo rotacional de catro horas. Este \u00e9 moito m\u00e1is r\u00e1pido c\u00f3 per\u00edodo rotacional de calquera outro corpo do Sistema Solar en equilibrio hidrost\u00e1tico, e incluso m\u00e1is r\u00e1pido c\u00f3 de calquera outro corpo con m\u00e1is de 100\u00a0km. de di\u00e1metro. Esta r\u00e1pida rotaci\u00f3n fai supo\u00f1er que foi causada por un impacto, o cal ser\u00eda tam\u00e9n a causa do nacemento das s\u00faas l\u00faas e da s\u00faa familia de colisi\u00f3n.\nTama\u00f1o, forma e composici\u00f3n.\nA pesar do grande avance tecnol\u00f3xico nas lentes dos modernos telescopios ata agora, o tama\u00f1o e forma de pequenos abjetos espaciais foron deducidos por estimaci\u00f3ns, tendo en conta a flutuaci\u00f3n do brillo en funci\u00f3n do tempo de revoluci\u00f3n doutros a el agregados.\nO tama\u00f1o dun obxecto no Sistema Solar pode derivarse da s\u00faa magnitude \u00f3ptica, a s\u00faa distancia e o seu albedo. Os obxectos que aparecen brillantes \u00f3s ollos dos observadores na Terra, son brillantes polo seu gran tama\u00f1o ou pola s\u00faa gran reflectividade. Se as s\u00faas reflectividades poden ser establecidas , ent\u00f3n p\u00f3dese facer unha estimaci\u00f3n do seu tama\u00f1o. O albedo da meirande parte dos obxectos distantes \u00e9 desco\u00f1ecida, pero Haumea \u00e9 grande e luminoso de abondo para que a s\u00faa emisi\u00f3n t\u00e9rmica poida ser medida, o cal danos un valor aproximado do seu albedo e polo tanto do seu tama\u00f1o. Pero calcula-las s\u00faas dimensi\u00f3ns resulta complicado debido \u00e1 s\u00faa gran velocidade de rotaci\u00f3n (lembremos que o seu per\u00edodo de rotaci\u00f3n \u00e9 de tan s\u00f3 4 horas). A din\u00e1mica dos corpos r\u00edxidos en obxectos deformables pred\u00ed por riba dos 100\u00a0km. de di\u00e1metro, un corpo rotando rapidamente coma Haumea pode ver distorsionada a s\u00faa forma en equilibrio (quasi-esf\u00e9rica) a unha forma elipsoidal. Pensase que a flutuaci\u00f3n do brillo de Haumea non esta causada por diferenzas locais do albedo, sen\u00f3n pola pola alternancia das caras vistas dende a Terra; sinxelo, cando visto dende a Terra amosa maior brillo \u00e9 cando amosa a s\u00faa forma m\u00e1is alongada, cando exp\u00f3n m\u00e1is superficie; pola contra cando est\u00e1 menos brillante \u00e9 cando amosa (vista dende a Terra) a s\u00faa forma menos alongada, expo\u00f1endo as\u00ed menos superficie e pola tanto reducindo a s\u00faa reflectividade (albedo).\nA rotaci\u00f3n e a amplitude da curva de luz de Haumea fai que existan moitas reservas \u00f3 redor da s\u00faa posible composici\u00f3n. Se Haumea ten unha densidade baixa coma Plut\u00f3n, cun manto fino de xeos sobre un n\u00facleo rochoso, a s\u00faa r\u00e1pida rotaci\u00f3n far\u00eda que este se volvese alongado, facendo as\u00ed posible as flutuaci\u00f3ns de brillo de Haumea. Estas consideraci\u00f3n fai que se estime a s\u00faa densidade nun rango de 2,6\u20133,3 g/cm\u00b3. Este rango de densidades cobre valores dos minerais baseados no silicio coma a olivina ou o piroxeno, os cales marcan a diferenza de moitos obxectos rochoso do Sistema Solar. Isto suxire que a meirande parte de Haumea \u00e9 un n\u00facleo rochoso cuberto dunha capa relativamente fina de xeos. O manto fino de xeos \u00e9 m\u00e1is t\u00edpico nos obxectos do cinto de Kuiper, e este manto poder\u00eda terse despegado ou fundido (ou unha mestura de ambos procesos) total ou parcialmente durante o impacto que formou \u00e1 s\u00faa familia de colisi\u00f3n.\nUn obxecto m\u00e1is denso en equilibrio hidrost\u00e1tico, deber\u00eda ser m\u00e1is esf\u00e9rico para o per\u00edodo rotacional obtido, o cal fai gardar moitas reservas sobre as posibles dimensi\u00f3ns de Haumea. Se a s\u00faa masa, rotaci\u00f3n, e a s\u00faa densidade inferida foi fixada cunha boa aproximaci\u00f3n nun equilibrio elipsoidal, este pred\u00ed que Haumea ten m\u00e1is ou menos o di\u00e1metro de Plut\u00f3n medido en relaci\u00f3n \u00f3 seu eixo m\u00e1is longo, e a metade de di\u00e1metro en relaci\u00f3n \u00f3 seu eixo m\u00e1is curto. Coma non se rexistraron a\u00ednda ocultaci\u00f3ns de estrelas por parte de Haumea ou ocultaci\u00f3ns do planeta anano por parte das s\u00faas l\u00faas, prec\u00edsanse pois medidas 'directas' das s\u00faas dimensi\u00f3n 'reais' (non estimadas), coma pola contra no caso de Plut\u00f3n, onde foron feitas observaci\u00f3ns dos seus eclipses solares.\nFix\u00e9ronse varios c\u00e1lculos de modelos elipsoidais das dimensi\u00f3ns de Haumea. O primeiro modelo de Haumea foi feito en base as observaci\u00f3ns da s\u00faa curva de luz nas lonxitudes de onda do espectro visible, estas daban coma resultado unha lonxitude de entre 1.960 a 2.500\u00a0km e un albedo visual (pv) superior a 0,6. \nEste modelo outorg\u00e1balle unha dimensi\u00f3ns triaxiais de aproximadamente 2.000 x 1.500 x 1.000\u00a0km, cun albedo de 0,73.\nO Telescopio Espacial Spitzer estimou que Haumea ti\u00f1a un di\u00e1metro de 1.150 (+250 -100) km e un albedo de 0,84 (+0,1 -0,2), usando a fotometr\u00eda en lonxitudes de onda infravermellas de 70 \u03bcm. \nSubsecuentes an\u00e1lises da curva de luz suxiren un di\u00e1metro circular equivalente do redor de 1.450\u00a0km.\nEstas estimaci\u00f3ns de tama\u00f1o independentes dan unha media dun di\u00e1metro do redor de 1.400\u00a0km. Isto fai de Haumea un dos obxectos trans-Neptunianos m\u00e1is grandes, o terceiro ou cuarto despois de Eris, Plut\u00f3n, e posiblemente Makemake, e m\u00e1is grande ca Sedna, Orcus, ou Quaoar.\nSuperficie.\nA parte das flutuaci\u00f3ns na curva de luz de Haumea debidas \u00e1 s\u00faa forma elipsoidal, as cales afecta por igual a t\u00f3dalas cores, p\u00f3dense apreciar pequenas variaci\u00f3ns de cor tanto no espectro visible coma no infravermello, amosando as\u00ed rexi\u00f3ns da s\u00faa superficie con variaci\u00f3ns de cor e albedo. \nEstas variaci\u00f3ns parecen indicar que Haumea ten unha superficie con pintas, lembrando \u00e1 superficie de Plut\u00f3n, a\u00ednda que sen unha superficie tan 'apigarada'.\nNo 2005, os telescopios dos Observatorios Gemini e Keck obtiveron o espectro de Haumea o cal amosa unhas fortes li\u00f1as coas propiedades do xeo de auga cristalino, de xeito semellante o que acontece coa superficie de da l\u00faa de Plut\u00f3n, Caronte. Isto \u00e9 moi peculiar, por que o xeo cristalino formase a temperaturas por riba dos 110 K, cando a superficie de Haumea est\u00e1 por baixo dos 50 K, temperatura a cal o xeo toma unha estrutura amorfa. Por riba, a estrutura do xeo cristalino \u00e9 inestable baixo a constante choiva dos raios c\u00f3smicos e as part\u00edculas cargadas de enerx\u00eda que golpean \u00f3s obxectos trans-Neptunianos procedentes do Sol. O tempo estimado para que o xeo cristalino se transforme en xeo amorfo baixo este continuo bombardeo \u00e9 do redor de dez mill\u00f3ns de anos, cando os obxectos trans-Neptunianos levan con temperaturas fr\u00edas por miles de mill\u00f3ns de anos. Os danos producidos pola radiaci\u00f3n poder\u00edan ter escurecido a superficie dos obxectos trans-Neptunianos onde son com\u00fans os materiais compostos por xeos org\u00e1nicos e compostos tol\u00ednicos, coma no caso de Plut\u00f3n. Por conseguinte, o espectro de Haumea e a s\u00faa familia de colisi\u00f3n suxiren que as s\u00faas superficies foron sometidas a un proceso recente de rexeneraci\u00f3n que produciu xeo cristalino. Por outra banda a\u00ednda non foi suxerido ning\u00fan mecanismo que poder\u00eda ter producido esta rexeneraci\u00f3n da superficie de Haumea.\nHaumea \u00e9 brillante coma a neve, cun albedo cun rango de 0.6\u20130.8, concordante co xeo cristalino. Outros grandes trans-neptunianos coma Eris presentan albedos semellantes ou incluso superiores. O modelo que mellor encaixa co espectro da superficie de Haumea, suxire que entre o 66% \u00f3 80% da s\u00faa superficie \u00e9 de puro xeo de auga cristalino, con contribuci\u00f3ns para eleva-lo albedo do cianuro de hidr\u00f3xeno ou filosilicatos. Os sales inorg\u00e1nicos coma o cianuro pot\u00e1sico e outros, poder\u00edan estar tam\u00e9n presentes.\nPor\u00e9n, estudos posteriores do espectro visible e infravermello suxiren que a superficie de Haumea est\u00e1 cuberta a partes iguais de xeo amorfo e xeo cristalino, xunto cun m\u00e1ximo do 8% de materiais org\u00e1nicos. A ausencia de compostos baseados no amon\u00edaco excl\u00faen o criovulcanismo e as observaci\u00f3n confirman tam\u00e9n que o evento colisional tivo lugar coma m\u00ednimo hai m\u00e1is de 100 mill\u00f3ns de anos, en li\u00f1a cos estudos din\u00e1micos sobre Haumea.\nA ausencia mostras de metano no espectro tam\u00e9n indican que o evento colisional ter\u00eda eliminado os compostos vol\u00e1tiles,\nen contraste con Makemake.\nL\u00faas de Haumea.\nDous pequenos sat\u00e9lites foron descubertos \u00f3 redor de Haumea, (136108) Haumea I Hi\u02bbiaka e (136108) Haumea II Namaka. O equipo de Brown descubriunas no 2005, a trav\u00e9s da observaci\u00f3n feitas sobre Haumea usando o Observatorio W.M. Keck.\nHi\u02bbiaka, alcumada \u00f3 principio Rudolph polo equipo do Caltech, foi descuberta o 26 de xaneiro do 2005. \u00c9 a m\u00e1is externa e ten un di\u00e1metro aproximado de 310\u00a0km\n, a m\u00e1is grande \u00e9 brillante das d\u00faas l\u00faas, e orbita Haumea nunha \u00f3rbita case circular dun per\u00edodo de 49 d\u00edas. Fortes li\u00f1as de absorci\u00f3n a 1,5 e 2 micr\u00f3metros no espectro infravermello presenta \u00f3 xeo cristalino de auga cubrindo boa parte da superficie. O seu infrecuente espectro, con li\u00f1as de absorci\u00f3n semellantes \u00e1s de Haumea, levou a Brown e o seu equipo a conclusi\u00f3n de que un modelo de captura da l\u00faa fose m\u00e1is que improbable na formaci\u00f3n do sistema de sat\u00e9lites de Haumea e que as l\u00faas son fragmentos escindidos da propia Haumea.\nNamaka, a m\u00e1is pequena e interior dos sat\u00e9lites de Haumea, foi descuberta o 30 de xu\u00f1o do 2005, e alcumada \u00f3 principio coma Blitzen. Ten unha d\u00e9cima parte da masa de Hi\u02bbiaka, orbita Haumea nun per\u00edodo de 18 de xeito moi el\u00edptico, no 2008 esta estaba inclinada 13\u00b0 respecto da l\u00faa maior, a cal perturba a s\u00faa \u00f3rbita.\nAs s\u00faas relativas fortes excentricidades xunto coas s\u00faas mutuas inclinaci\u00f3ns orbitais deber\u00edan ter sido temperadas polas efectos das mareas gravitatorias. Unha recente observaci\u00f3n dunha resonancia de 3:1 poder\u00eda explica-las actuais \u00f3rbitas das l\u00faas de Haumea.\nHoxe en d\u00eda, as \u00f3rbitas das l\u00faas de Haumea aparecen de canto vistas dende a Terra, con Namaka ocultando Haumea. A observaci\u00f3n de ambos tr\u00e1nsitos poder\u00eda dar coma resultado a informaci\u00f3n necesaria para precisa-lo tama\u00f1o e forma de Haumea e as s\u00faas l\u00faas, coma ocorreu nos oitenta con Plut\u00f3n e Caronte. Rexistra-los febles cambios de brillo do sistema durante estas ocultaci\u00f3ns require coma m\u00ednimo un telescopio \u00f3ptico profesional de media apertura. A \u00faltima ocultaci\u00f3n de Haumea por parte de Hi\u02bbiaka sucedeu no 1999, uns cantos anos antes do seu descubrimento, e non volvera ter lugar ata dentro de 130 anos. Por outra banda, a situaci\u00f3n entre estes dous sat\u00e9lites \u00e9 \u00fanica, xa que a \u00f3rbita de Namaka \u00e9 considerablemente distorsionada por Hi\u02bbiaka, preservando o \u00e1ngulo de visi\u00f3n dos tr\u00e1nsitos de Namaka\u2013Haumea por moitos anos.\nFamilia de colisi\u00f3n.\nHaumea \u00e9 o membro m\u00e1is grande da s\u00faa familia de colisi\u00f3n, un grupo de obxectos astron\u00f3micos con caracter\u00edsticas f\u00edsicas e orbitais semellantes, de xeito que se pensa que o corpo proxenitor foi alcanzado por un impacto. Esta familia foi a primeira en ser identificada entre os TNOs (transneptunianos) e incl\u00fae a Haumea e as s\u00faas l\u00faas, (55636) 2002 TX300 (\u2248600\u00a0km), (24835) 1995 SM55 (&lt; 700\u00a0km), (19308) 1996 TO66 (\u2248500\u00a0km), (120178) 2003 OP32 (&lt; 700\u00a0km), e (145453) 2005 RR43 (&lt; 700\u00a0km). Brown e o seu equipo propuxeron que a familia era produto directo do impacto que removeu o manto xeado de Haumea, pero unha segunda proposta m\u00e1is complicada suxire que o material expulsado na colisi\u00f3n inicial fundiuse creando unha gran l\u00faa en Haumea e que un segundo impacto dispersou os restos. Este segundo escenario produce unhas velocidades de dispersi\u00f3n para os fragmentos resultantes moito m\u00e1is acorde coas velocidades de dispersi\u00f3n medidas nos membros da familia.\nA presenza da familia de colisi\u00f3n poder\u00eda implicar que Haumea e a s\u00faa prole foron orixinados do disco disperso. Hoxe en d\u00eda o cinto de Kuiper est\u00e1 escasamente poboado, a posibilidade dunha colisi\u00f3n acontecida coma a que deu nacemento \u00e1 familia de Haumea \u00e9 de menos do 0,1 por cento \u00f3 longo de todo o tempo de existencia do noso Sistema Solar. A familia non se poder\u00eda ter formado nese moito m\u00e1is denso cinto primordial de Kuiper, por que a formaci\u00f3n dun grupo tan compacto ser\u00eda interrompida pola migraci\u00f3n de Neptuno cara as proximidades do cinto - pensase precisamente que esta \u00e9 a causa pola que o cinto de Kuiper est\u00e1 hoxe en d\u00eda escasamente poboado. Por conseguinte toma forza a opci\u00f3n da s\u00faa orixe no disco disperso, onde a s\u00faa maior densidade de obxectos propiciar\u00eda m\u00e1is posibilidades para unha colisi\u00f3n, a cal ter\u00eda formado a Haumea e a s\u00faa prole.\nDebido a que se estima coma m\u00ednimo en 1.000 mill\u00f3ns de anos o tempo necesario para que o grupo colisional se dispersase a coma est\u00e1 na actualidade, indicar\u00eda que o acontecemento da colisi\u00f3n tivo lugar nas primeiras etapas de vida do Sistema Solar; estes indicios est\u00e1n en claro contraste coas superficies relativamente novas da familia de Haumea, que amosar\u00edan unha colisi\u00f3n moito m\u00e1is recente ou unha reestruturaci\u00f3n da s\u00faas superficies \"moi recente\", estes indicios contraditorios confirman que a\u00ednda hai moito que afondar no co\u00f1ecemento das partes m\u00e1is externas e dos obxectos m\u00e1is afastados do Sistema Solar."}
{"id": "123237", "revid": "624", "url": "https://gl.wikipedia.org/wiki?curid=123237", "title": "Estil\u00f3bato", "text": ""}
{"id": "123238", "revid": "5863", "url": "https://gl.wikipedia.org/wiki?curid=123238", "title": "Deadpool", "text": "Deadpool \u00e9 unha personaxe de banda dese\u00f1ada, co verdadeiro nome de Wade Winston Wilson, caracterizado coma un mercenario ou antiheroe que aparece en historietas publicadas por Marvel Comics, orixinalmente na serie X-Men pero tam\u00e9n nos \u00faltimos anos noutras series Marvel. Creado polo debuxante Rob Liefeld e o guionista Fabian Nicieza, Deadpool apareceu por primeira vez en \"The New Mutants\" n\u00ba 98, en febreiro de 1991.\nDeadpool \u00e9 un mercenario que usa alta tecnolox\u00eda e que como Wolverine, \u00e9 un produto de Weapon X, un programa paramilitar clandestino que realizou o goberno canadense. Orixinalmente un adversario dos New Mutants, despois co\u00f1ecidos como X-Force, e aparec\u00eda primariamente neses t\u00edtulos. Despois apareceu en d\u00faas series limitadas, \"Sins of the Past\" e \"The Circle Chase\" e en 1997 apareceu a s\u00faa propia serie, inicialmente escrita por Joe Kelly e que se mantivo ata o n\u00famero 69. En 2002 apareceu na secuela Agent X e en 2004 en Cable &amp; Deadpool que chegou \u00f3s 50 n\u00fameros (febreiro de 2008). En setembro de 2008 volveu de novo como serie independente.\nPersonaxe irritable e falangueiro, leva o sobrenome de The Merc with a Mouth (literalmente o mercenario cunha boca que se pode traducir como mercenario lareta), e ten a autoconciencia de ser un personaxe de ficci\u00f3n. O actor Ryan Reynolds interpretou a Wade Wilson no filme de 2009 ."}
{"id": "123239", "revid": "25871", "url": "https://gl.wikipedia.org/wiki?curid=123239", "title": "Kushiro, Hokkaido", "text": "Kushiro (\u91e7\u8def\u5e02, \u304f\u3057\u308d\u3057, \"Kushiro-shi\") \u00e9 un concello da subprefectura de Kushiro da prefectura de Hokkaid\u014d no Xap\u00f3n e a capital da s\u00faa subprefectura. Est\u00e1 situada ao leste da illa de Hokkaid\u014d, no norte do Xap\u00f3n. A s\u00faa superficie \u00e9 de 1.362,75\u00a0km\u00b2 e a poboaci\u00f3n de 187.569 habitantes (2009) e ten unha densidade de poboaci\u00f3n de 138 h/km\u00b2.\nO concello de Kushiro limita cos concellos de Shiranuka, de Teshikaga, de Tsurui, de Kushiro (son da subprefectura de Kushiro); de Urahoro, de Ashoro, (son da subprefectura de Tokachi); e de Tsubetsu (da subprefectura de Abashiri)."}
{"id": "123240", "revid": "98629", "url": "https://gl.wikipedia.org/wiki?curid=123240", "title": "Penalti", "text": "O penalti \u00e9 o m\u00e1ximo castigo que se pode aplicar en diversos deportes de bal\u00f3n, consistente nun lanzamento sen barreira, dende unha distancia prefixada, coa clara oportunidade de obter un gol e coa \u00fanica oposici\u00f3n do porteiro de equipo rival.\nEn t\u00f3dolos deportes nos que existe o penalti, a pena indicarase no momento en que un xogador aborte unha ocasi\u00f3n de gol cunha acci\u00f3n non regulamentaria, como por exemplo tocar o bal\u00f3n coa man dentro da \u00e1rea propia en f\u00fatbol, interromper unha acci\u00f3n dentro da li\u00f1a de 7 metros en balonm\u00e1n ou, na maior\u00eda de deportes, cometer unha falta a un rival nas proximidades da li\u00f1a de gol ou porter\u00eda.\nPara a execuci\u00f3n, tanto o lanzador da pena, como o porteiro, como o resto de xogadores de \u00e1mbolos dous equipos, te\u00f1en que situarse nunhas distancias prefixadas no terreo de xogo.\nNalg\u00fans deportes, se \u00f3 final do tempo regulamentario os dous equipos est\u00e1n empatados, res\u00f3lvese o encontro cunha quenda de penaltis.\nPenaltis en diferentes deportes.\nPara o lanzamento o bal\u00f3n debe permanecer est\u00e1tico no punto penal, situado a 11 metros perpendicular \u00e1 li\u00f1a de gol. O porteiro rival debe permanecer na li\u00f1a de gol e o resto de xogadores tanto rivais coma compa\u00f1eiros tralo bal\u00f3n a 9,15 metros de distancia como m\u00ednimo.\nConsiste nun lanzamento libre directo e realizarase dende un punto situado a 6 metros da li\u00f1a de gol, tendo que ficar o resto de xogadores 5 metros por detr\u00e1s de dito punto.\nPara o lanzamento, o bal\u00f3n colocarase sobre dita li\u00f1a imaxinaria, nun punto perpendicular \u00f3 centro da porter\u00eda. Os xogadores que non interve\u00f1an no lanzamento deber\u00e1n situarse por detr\u00e1s do bal\u00f3n, a unha distancia m\u00ednima de 5 metros.\nO lanzamento realizarase dende calquera punto da li\u00f1a de 5 metros, por un xogador distinto ao porteiro. O resto de xogadores deben ficar detr\u00e1s, a uns 1 metros de distancia m\u00ednima con respecto \u00f3 xogador que vai a realizar o lanzamento.\nO xogador que realice o tiro debe ficar detr\u00e1s da li\u00f1a de 7 metros, sen tocala, at\u00e9 que o bal\u00f3n saia da s\u00faa man, entrementres o porteiro non poder\u00e1 superar a li\u00f1a situada a 4 metros da s\u00faa meta. O resto de xogadores deben ficar f\u00f3ra da li\u00f1a de golpe franco a 3 metros como m\u00ednimo do lanzador.\nDurante a execuci\u00f3n, o porteiro non pode superar a li\u00f1a de 50 cent\u00edmetros, entrementres o resto de xogadores permanecer\u00e1n trala li\u00f1a de metade da pista. O xogador que efect\u00faa o lanzamento, situado na li\u00f1a de \u00e1rea, pode lanzar directamente a porter\u00eda, xogar a pelota at\u00e9 outro xogador ou buscando un rebote ou patinar coa pelota en direcci\u00f3n \u00e1 porter\u00eda co gallo de driblar \u00f3 porteiro e acadar gol.\nO lanzamento realizarao o mesmo xogador que recibiu a falta. Este ac\u00e9rcase patinando co disco dende o centro da pista e s\u00f3 ante o porteiro tentar\u00e1 marcar gol.\nO equipo favorecido ten dereito a tentar a conversi\u00f3n, que se executa dende unha posici\u00f3n equidistante dos paus da li\u00f1a de gol."}
{"id": "123241", "revid": "98629", "url": "https://gl.wikipedia.org/wiki?curid=123241", "title": "Nemuro", "text": "Nemuro (\u6839\u5ba4\u5e02, \u306d\u3080\u308d\u3057, \"Nemuro-shi\") \u00e9 un concello da subprefectura de Nemuro da prefectura de Hokkaid\u014d no Xap\u00f3n e a capital da s\u00faa subprefectura. Est\u00e1 situada ao leste da illa de Hokkaid\u014d, no norte do Xap\u00f3n. A s\u00faa superficie \u00e9 de 512,71\u00a0km\u00b2 e a poboaci\u00f3n de 30.209 habitantes (2009) e ten unha densidade de poboaci\u00f3n de 58,9 h/km\u00b2.\nO concello de Nemuro limita cos concellos de Betsukai e de Hamanaka."}
{"id": "123242", "revid": "98629", "url": "https://gl.wikipedia.org/wiki?curid=123242", "title": "Terminator Salvation", "text": "Terminator Salvation \u00e9 un filme de ciencia ficci\u00f3n e acci\u00f3n de 2009 dirixido por McG con gui\u00f3n de John Brancato e Michael Ferris, o cuarto da serie \"Terminator\", protagonizado por Christian Bale como o l\u00edder da resistencia do futuro John Connor, Sam Worthington como o ciborg Marcus Wright, Bryce Dallas Howard como Kate Connor. No filme tam\u00e9n aparece o personaxe de Kyle Reese do filme orixinal de 1984, interpretado por Anton Yelchin e descr\u00edbese a orixe do modelo T-800.\nSinopse.\n\"Terminator Salvation\", ambientada en 2018, c\u00e9ntrase na guerra entre a humanidade e a rede inform\u00e1tica Skynet, despois dalg\u00fans problemas na preproduci\u00f3n \u00f3 adquirir The Halcyon Company os dereitos da franqu\u00eda Terminator dos produtores executivos Andrew G. Vajna e Mario Kassar.\nProduci\u00f3n.\nO filme comezou a rodarse en maio de 2008 en Novo M\u00e9xico. A estrea foi o 21 de maio de 2009."}
{"id": "123243", "revid": "15490", "url": "https://gl.wikipedia.org/wiki?curid=123243", "title": "Wakkanai", "text": "Wakkanai (\u7a1a\u5185\u5e02, \u308f\u3063\u304b\u306a\u3044\u3057, \"Wakkanai-shi\") \u00e9 un concello da subprefectura de S\u014dya da prefectura de Hokkaid\u014d no Xap\u00f3n e a capital da s\u00faa subprefectura. Est\u00e1 situada ao extremo norte da illa de Hokkaid\u014d, ao extremo norte do Xap\u00f3n. A s\u00faa superficie \u00e9 de 760,84\u00a0km\u00b2 e a poboaci\u00f3n de 39.527 habitantes (2009) e ten unha densidade de poboaci\u00f3n de 52 h/km\u00b2.\nO concello de Wakkanai limita cos concellos de Toyotomi e de Sarufutsu."}
{"id": "123244", "revid": "624", "url": "https://gl.wikipedia.org/wiki?curid=123244", "title": "Exipto antigo", "text": ""}
{"id": "123245", "revid": "624", "url": "https://gl.wikipedia.org/wiki?curid=123245", "title": "Exipto Antigo", "text": ""}
{"id": "123246", "revid": "23204", "url": "https://gl.wikipedia.org/wiki?curid=123246", "title": "Kristen Stewart", "text": "Kristen Jaymes Stewart, nada nos \u00c1nxeles o 9 de abril de 1990, \u00e9 unha actriz estadounidense.\nTraxectoria.\n\u00c9 co\u00f1ecida pola s\u00faa interpretaci\u00f3n nos filmes \"Panic Room\", \"\", \"In the Land of Women\", \"Adventureland\", \"Into the Wild\", a m\u00e1is celebrada pola cr\u00edtica, \"The Messengers\" e \"Twilight\", neste filme, baseada na primeira parte da trilox\u00eda de Stephenie Meyer, supuxo a s\u00faa interpretaci\u00f3n m\u00e1is popular dando vida a Bella Swan, a protagonista da pel\u00edcula."}
{"id": "123247", "revid": "25871", "url": "https://gl.wikipedia.org/wiki?curid=123247", "title": "Obihiro", "text": "Obihiro (\u5e2f\u5e83\u5e02, \u304a\u3073\u3072\u308d\u3057, \"Obihiro-shi\") \u00e9 un concello da subprefectura de Tokachi da prefectura de Hokkaid\u014d no Xap\u00f3n e a capital da s\u00faa subprefectura. Est\u00e1 situada no centro-sur da illa de Hokkaid\u014d, ao norte do Xap\u00f3n. A s\u00faa superficie \u00e9 de 618,94\u00a0km\u00b2 e a poboaci\u00f3n de 168.532 habitantes (2009) e ten unha densidade de poboaci\u00f3n de 272 h/km\u00b2.\nO concello de Obihiro limita cos concellos de Memuro, de Otofuke, de Makubetsu, de Sarabetsu, de Nakasatsunai (son da subprefectura de Tokachi); de Hidaka, de Biratori e de Niikappu (son da subprefectura de Hidaka)."}
{"id": "123248", "revid": "15490", "url": "https://gl.wikipedia.org/wiki?curid=123248", "title": "Rumoi", "text": "Rumoi (\u7559\u840c\u5e02, \u308b\u3082\u3044\u3057, \"Rumoi-shi\") \u00e9 un concello da subprefectura de Rumoi da prefectura de Hokkaid\u014d no Xap\u00f3n e a capital da s\u00faa subprefectura. Est\u00e1 situada no centro-sur da illa de Hokkaid\u014d, ao norte do Xap\u00f3n. A s\u00faa superficie \u00e9 de 297,44\u00a0km\u00b2 e a poboaci\u00f3n de 25.459 habitantes (2009) e ten unha densidade de poboaci\u00f3n de 85,6 h/km\u00b2.\nO concello de Rumoi limita cos concellos de Mashike, de Obira (son da subprefectura de Rumoi); de Hokury\u016b, de Numata (son da subprefectura de Sorachi)."}
{"id": "123257", "revid": "22570", "url": "https://gl.wikipedia.org/wiki?curid=123257", "title": "Virginia Maestro", "text": ""}
{"id": "123263", "revid": "1131", "url": "https://gl.wikipedia.org/wiki?curid=123263", "title": "Tupac Shakur", "text": "Lesane Parish Crooks, m\u00e1is co\u00f1ecido polo pseud\u00f3nimo de Tupac Amaru Shakur e tam\u00e9n co\u00f1ecido polos nomes art\u00edsticos de 2Pac (ou simplemente Pac) e Makaveli, nado en Manhattan o 16 de xu\u00f1o de 1971 e finado o 13 de setembro de 1996 en Las Vegas, foi un rapeiro estadounidense.\nTraxectoria.\nFillo da activista dos Panteras Negras, Afeni Shakur, recibiu o seu nome en homenaxe \u00f3 l\u00edder ind\u00edxena T\u00fapac Amaru II. Shakur publicou en vida 5 \u00e1lbums e outros moitos apareceron tras a s\u00faa morte, a maior parte das s\u00faas canci\u00f3ns tratan da vida violenta e dura nos guetos, o racismo, as desigualdades sociais e as rivalidades con outros rapeiros. Comezou a s\u00faa carreira como bailar\u00edn para o grupo de hip hop alternativo Digital Underground e pertenceu \u00f3s grupos Outlawz, Emcees, Two From The Crew, Strictly Dope e Thug Life. Morreu en 1996 tras pasar sete d\u00edas en coma \u00f3 ser tiroteado na cidade das Vegas, nun crime que non se resolveu. Segundo o Libro Guinness dos R\u00e9cords \u00e9 o rapeiro que m\u00e1is discos vendeu no mundo, con 50 mill\u00f3ns nos Estados Unidos e 80 mill\u00f3ns no resto do mundo, o seu \u00e9xito contribu\u00edu \u00e1 expansi\u00f3n mundial do rap nos anos 90 e o seu carisma, a s\u00faa fantas\u00eda, o seu l\u00e9xico coidado e a s\u00faa morte prematura convert\u00e9rono nunha das grandes iconas do x\u00e9nero."}
{"id": "123265", "revid": "1822", "url": "https://gl.wikipedia.org/wiki?curid=123265", "title": "Anemone nemorosa", "text": ""}
{"id": "123266", "revid": "56817", "url": "https://gl.wikipedia.org/wiki?curid=123266", "title": "Ludeiros", "text": "O top\u00f3nimo galego Ludeiros pode referirse a:"}
{"id": "123273", "revid": "17467", "url": "https://gl.wikipedia.org/wiki?curid=123273", "title": "United States Census Bureau", "text": ""}
{"id": "123279", "revid": "55821", "url": "https://gl.wikipedia.org/wiki?curid=123279", "title": "Alfonso Vilar Lamelas", "text": "Alfonso Vilar Lamelas, nado en Rouxique (Vilalonga, Sanxenxo) o 15 de setembro do 1927 e finado en Pontevedra o 24 de xaneiro de 2011, foi un escultor galego.\nTraxectoria.\nComezou a s\u00faa andaina art\u00edstica grazas a unha bolsa concedida pola Deputaci\u00f3n de Pontevedra. Na s\u00faa estad\u00eda en Santiago de Compostela foi alumno de Francisco Asorey. Tam\u00e9n estudou na Escola de Belas Artes de San Fernando en Madrid, coincidindo cos escultores Ju\u00e1n Crist\u00f3bal e Enrique P\u00e9rez Comendador. Foi un dos promotores da Escola de Canteiros de Poio. A\u00ednda que destacou como escultor, sendo un dos m\u00e1is destacados na Galicia do s\u00e9culo XX, tam\u00e9n cultivou a pintura e outras formas de expresi\u00f3n art\u00edstica.\nDe estilo cl\u00e1sico, realista e con trazos expresionistas, a s\u00faa escultura \u00e9 unha mestura do clasicismo rexionalista galego do s\u00e9culo XIX, as vangardas dos anos trinta e as tendencias escult\u00f3ricas de posguerra aprendidas na s\u00faa etapa en Madrid da d\u00e9cada de 1950.\nAdemais da escultura funeraria tam\u00e9n abordou os retratos e a tem\u00e1tica mari\u00f1eira. As s\u00faas numerosas obras p\u00fablicas son un bo exemplo do seu traballo."}
{"id": "123280", "revid": "98629", "url": "https://gl.wikipedia.org/wiki?curid=123280", "title": "Taylor Swift", "text": "Taylor Alison Swift, nada o 13 de decembro de 1989 en West Reading, Pensilvania, \u00e9 unha cantante e compositora country e pop estadounidense. Entre os seus antepasados hai alg\u00fans co\u00f1ecidos, como Richard Warren (c. 1580-1628), un peregrino do \"Mayflower\", fundador da Colonia de Plymouth, Massachusetts, signatario do \"Pacto do Mayflower.\" A s\u00faa fortuna estimada \u00e9 de 750 mill\u00f3ns de d\u00f3lares, sendo a artista musical feminina m\u00e1is rica tendo a m\u00fasica como \u00fanica fonte de ingresos.\nTraxectoria.\nPrimeiros anos.\nSwift naceu e criouse en Reading, onde desenvolveu unha paix\u00f3n pola m\u00fasica country desde moi nova. A s\u00faa primeira exposici\u00f3n \u00e1 m\u00fasica veu a trav\u00e9s das s\u00faas experiencias co karaoke e a formaci\u00f3n vocal que recibiu durante a s\u00faa infancia. De adolescente, comezou a actuar en eventos locais na s\u00faa cidade natal, ga\u00f1ando reco\u00f1ecemento pola s\u00faa habilidade para contar historias a trav\u00e9s da s\u00faa m\u00fasica. Asinou o seu primeiro contrato discogr\u00e1fico aos 15 anos coa Big Machine Records.\nCarreira.\nEn 2006 publicou o seu primeiro sinxelo \"Tim McGraw\", que chegou \u00f3 n\u00famero seis da lista country do Billboard. M\u00e1is tarde en outubro dese ano editou o seu primeiro \u00e1lbum, que levaba o seu propio nome, os seus cinco sinxelos chegaron a estar os primeiros nas listas country .\nTraballa coa discogr\u00e1fica independente Big Machine Records Segundo Nielsen SoundScan, Swift foi a artista que m\u00e1is vendeu nos Estados Unidos en 2008, cunha venda combinada de m\u00e1is de catro mill\u00f3ns de discos dos seus \u00e1lbums, Fearless e Taylor Swift, que se situaron no n\u00famero tres e seis respectivamente, con vendas de 2,1 e 1,5 mill\u00f3ns no ano. Taylor Swift est\u00e1 catalogada como triplo platino pola RIAA con 4 mill\u00f3ns de discos vendidos ata maio de 2009.\nA comezos de 2009 converteuse na primeira cantante de country en contar con tres canci\u00f3ns con m\u00e1is de dous mill\u00f3ns de descargas legais en internet e o 18 de febreiro de 2009 o seu sinxelo, \"Love Story\" pasou a ser a canci\u00f3n country con m\u00e1is descargas da historia e a primeira en ocupar o primeiro lugar no Mainstream Top 40. \nEn 2018 traballou con Live Nation e Ticketmaster na s\u00faa xira para tratar de limitar as vendas de billetes a revendedores e bots. Na s\u00faa xira de 2023, unha controversia coa fusi\u00f3n de Live Nation e Ticketmaster polas vendas das entradas fixo que se pronunciasen varios congresistas.\nFilantrop\u00eda.\nTaylor Swift \u00e9 amplamente reco\u00f1ecida polas s\u00faas acci\u00f3ns ben\u00e9ficas. Foi galardoada por iso con distintos premios, inclu\u00edndo o \"Star of Compassion\" de Tennessee Disaster Services e o Big Help Award dos Nickelodeon Kids' Choice Awards. Entre as s\u00faas numerosas doaz\u00f3ns, destacan os 100.000 d\u00f3lares que donou \u00e1 Cruz Vermella para axudar \u00e1s v\u00edtimas das inundaci\u00f3ns de Iowa en 2008, os 500.000 d\u00f3lares que donou para as v\u00edtimas das inundaci\u00f3ns de Tennessee en 2010, e 1 mill\u00f3n de d\u00f3lares que donou para as v\u00edtimas das inundaci\u00f3ns de Louisiana en 2016. En 2020, Swift doou 1 mill\u00f3n de d\u00f3lares para o alivio dos tornados en Tennessee.\nTam\u00e9n contribu\u00edu significativamente a iniciativas de socorro ap\u00f3s cat\u00e1strofes naturais, como o furac\u00e1n Harvey en 2017, e doou grandes cantidades a bancos de alimentos durante a s\u00faa xira Eras Tour en 2023. Ademais, empregou a negocios locais durante a s\u00faa xira e distribu\u00edu 55 mill\u00f3ns de d\u00f3lares en bonificaci\u00f3ns ao seu equipo.\nSwift \u00e9 unha gran defensora das artes e da educaci\u00f3n. Doou significativamente a varias instituci\u00f3ns musicais e escolares, promove a alfabetizaci\u00f3n infantil, doando fondos e libros a escolas por todo EUA. Traballou coa Polic\u00eda de Tennessee para fomentar a protecci\u00f3n contra predadores en li\u00f1a e tam\u00e9n doou artigos a varias organizaci\u00f3ns ben\u00e9ficas para poxas. Participou en diversas campa\u00f1as de caridade relacionadas coa sa\u00fade, inclu\u00edndo Stand Up to Cancer e doou a hospitais infant\u00eds e organizaci\u00f3ns de investigaci\u00f3n do cancro. Ademais, Swift anima aos mozos a participar no servizo comunitario. \nSwift tam\u00e9n axudou a outros artistas, como Kesha, nas s\u00faas loitas legais e doou \u00e1 organizaci\u00f3n Joyful Heart Foundation de Mariska Hargitay. \u00c9 unha activista polos dereitos LGBT, e fixo doaz\u00f3ns ao movemento Black Lives Matter. Durante a pandemia da COVID-19, fixo doaz\u00f3ns \u00e1 Organizaci\u00f3n Mundial da Sa\u00fade e a Feeding America, ademais de apoiar tendas de discos independentes. Tam\u00e9n doou a RAINN para a Prevenci\u00f3n do Asalto Sexual e axudou varias veces aos seus seguidores con gastos m\u00e9dicos ou acad\u00e9micos."}
{"id": "123281", "revid": "65337", "url": "https://gl.wikipedia.org/wiki?curid=123281", "title": "Peso mexicano", "text": "O Peso Mexicano \u00e9 a moeda oficial de M\u00e9xico.\nCaracter\u00edsticas.\nEst\u00e1 dividido en 100 centavos. O s\u00edmbolo utilizado para o peso \u00e9 $, e o do centavo \u00e9 \u00a2. O c\u00f3digo ISO 4217 do peso mexicano \u00e9 MXN. Debido a que o nivel de exportaci\u00f3ns de M\u00e9xico \u00e9 moi elevado, o peso mexicano \u00e9 unha das quince divisas m\u00e1is cotizadas do mundo.\nA instituci\u00f3n que se encarga da emisi\u00f3n e o control do peso \u00e9 o Banco de M\u00e9xico (\"Banco de M\u00e9xico\"). Circulan billetes de 1.000, 500, 200, 100, 50 e 20 pesos e moedas de 10, 5, 2 e 1 pesos e de 50, 20, 10 e 5 centavos. Tam\u00e9n hai emisi\u00f3ns especiais de moedas de 20, 50 e 100 pesos, de escasa circulaci\u00f3n.\nHistoria.\nAs moedas de peso foron fabricadas dende o 11 de maio de 1535 pola Casa de Moeda de M\u00e9xico en prata. Polo seu valor en prata, o peso foi utilizado non s\u00f3 \u00e1 Nova Espa\u00f1a sen\u00f3n internacionalmente, e p\u00f3dense atopar pesos \u00e1 China ou \u00e1s Filipinas. O 1785, despois da independencia dos Estados Unidos, o peso converteuse na moeda de curso legal de toda a Am\u00e9rica do Norte, e foi a base do sistema do d\u00f3lar americano, que non foi fabricado sen\u00f3n at\u00e9 ao 1792, e o cal utilizou o s\u00edmbolo do peso, $. O peso foi aceptado como a moeda de curso legal aos Estados Unidos at\u00e9 ao 1857 e ao Canad\u00e1 at\u00e9 ao 1858.\nA diferenza do resto das naci\u00f3ns latinoamericanas, durante a maior parte do S\u00e9culo XX o peso mexicano foi unha divisa moi est\u00e1bel, por\u00e9n, despois da crise mundial do petr\u00f3leo dos anos setenta e oitenta, o peso devaluouse en diversas ocasi\u00f3ns. O 1993 introduciuse un novo sistema monetario co\u00f1ecido como o \"Nuevo peso\", \"Novo peso\", que substitu\u00eda os \"Antigos\" pesos a raz\u00f3n de 1 novo peso por cada 1.000 antigos. Non obstante iso, o adxectivo \"novo\" non \u00e9 utilizado dende 1996. Hoxe en d\u00eda M\u00e9xico, por medio dunha ampla pol\u00edtica de abertura comercial, tense convertido nunha potencia exportadora, o cal ten feito que o peso sexa unha moeda moi est\u00e1bel e unha das 15 moedas m\u00e1is cotizadas do mundo.\nMoedas que estiveron en circulaci\u00f3n.\nNa derradeira serie de pesos anterior a 1992 emit\u00edronse moedas con faciais comprendidos entre 1 centavo e 5,000 pesos. Nas distintas \u00e9pocas, tanto as aliaxes como os tama\u00f1os e os valores mudaban as s\u00faas caracter\u00edsticas t\u00e9cnicas, principalmente \u00e1 inflaci\u00f3n da d\u00e9cada de 1970 e 1980. Estas moedas a\u00ednda poden ser trocadas polo seu equivalente en pesos actuais en 414 centros de troco dentro do pa\u00eds, so certas regras.\nBilletes.\nBilletes conmemorativos do 2010.\nO Banco de M\u00e9xico puxo en circulaci\u00f3n o 23 de setembro 50 mill\u00f3ns de billetes de 200 pesos conmemorativos do Bicentenario da Independencia de M\u00e9xico, e 50 mill\u00f3ns de 100 pesos para celebrar o Centenario da Revoluci\u00f3n Mexicana. Hai que sinalar que estes billetes conmemorativos non substituir\u00e1n aos que actualmente est\u00e1n en circulaci\u00f3n, sen\u00f3n que coexistir\u00e1n con eles, e o Banco Central os retirar\u00e1 cando te\u00f1an conclu\u00eddo a s\u00faa vida \u00fatil."}
{"id": "123283", "revid": "56817", "url": "https://gl.wikipedia.org/wiki?curid=123283", "title": "Tome", "text": "Tome (\u767b\u7c73\u5e02, \u3068\u3081\u3057, \"Tome-shi\") \u00e9 un concello da prefectura de Miyagi no Xap\u00f3n. Est\u00e1 situado no centro-leste da rexi\u00f3n de T\u014dhoku e no centro da prefectura, noroeste da illa de Honsh\u016b. A s\u00faa superficie \u00e9 de 536,38\u00a0km\u00b2 e a poboaci\u00f3n de 85.027 habitantes (2009) e ten unha densidade de poboaci\u00f3n de 159 h/km\u00b2.\nO concello de Tome limita cos concellos de Kurihara, de \u014csaki, de Wakuya, de Ishinomaki, de Minamisanriku, de Motoyoshi (son da prefectura de Miyagi); de Fujisawa e de Ichinoseki (son da prefectura de Iwate).\nHistoria.\nA cidade de Tome foi fundada pola fusi\u00f3n de 8 concellos de vila do distrito de Tome (\"Hasama\", \"Toyoma\", \"Minamikata\", \"T\u014dwa\", \"Nakada\", \"Toyosato\", \"Yoneyama\" e \"Ishikoshi\") e un concello de viola do distrito de Motoyoshi (\"Tsuyama\") no ano 2005."}
{"id": "123285", "revid": "12452", "url": "https://gl.wikipedia.org/wiki?curid=123285", "title": "Relaci\u00f3n sexual", "text": ""}
{"id": "123287", "revid": "56817", "url": "https://gl.wikipedia.org/wiki?curid=123287", "title": "Kurihara", "text": "Kurihara (\u6817\u539f\u5e02, \u304f\u308a\u306f\u3089\u3057, \"Kurihara-shi\") \u00e9 un concello da prefectura de Miyagi no Xap\u00f3n. Est\u00e1 situado no centro da rexi\u00f3n de T\u014dhoku e \u00f3 norte da prefectura, noroeste da illa de Honsh\u016b. A s\u00faa superficie \u00e9 de 804,93\u00a0km\u00b2 e a poboaci\u00f3n de 76.156 habitantes (2009) e ten unha densidade de poboaci\u00f3n de 94,6 h/km\u00b2.\nO concello de Kurihara limita cos concellos de \u014csaki, de Tome (son da prefectura de Miyagi); de Higashinaruse, de Yuzawa (son da prefectura de Akita); e de Ichinoseki (da prefectura de Iwate).\nHistoria.\nA cidade de Kurihara foi fundada pola fusi\u00f3n de 10 concellos do distrito de Kurihara (\"Tsukidate\", \"Wakayanagi\", \"Kurikoma\", \"Takashimizu\", \"Ichihasama\", \"Semine\", \"Uguisuzawa\", \"Kannari\", \"Shiwahime\" e \"Hanayama\") no ano 2005."}
{"id": "123288", "revid": "56817", "url": "https://gl.wikipedia.org/wiki?curid=123288", "title": "Natori", "text": "Natori (\u540d\u53d6\u5e02, \u306a\u3068\u308a\u3057, \"Natori-shi\") \u00e9 un concello da prefectura de Miyagi no Xap\u00f3n. Est\u00e1 situado na rexi\u00f3n de T\u014dhoku e \u00f3 sueste da prefectura, noroeste da illa de Honsh\u016b. A s\u00faa superficie \u00e9 de 100,07\u00a0km\u00b2 e a poboaci\u00f3n era de 71.262 habitantes en 2009, cunha densidade de poboaci\u00f3n de 712 h/km\u00b2.\nEn marzo do ano 2011 foi unha das zonas m\u00e1is afectadas polo sismo e posterior tsunami, que causou un n\u00famero indeterminado de mortos e desaparecedos.\nO concello de Natori limita cos concellos de Sendai, de Murata e de Iwanuma."}
{"id": "123289", "revid": "1131", "url": "https://gl.wikipedia.org/wiki?curid=123289", "title": "The Notorious B.I.G.", "text": "Christopher George Latore Wallace, nado en Brooklyn (Nova York) o 21 de maio de 1972 e finado nos \u00c1nxeles (California) o 9 de marzo de 1997, foi un rapeiro estadounidense, m\u00e1is co\u00f1ecido como The Notorious B.I.G.. Tam\u00e9n se lle co\u00f1ece como Biggie Smalls (como o refinado g\u00e1nster do filme de 1975 \"Let's Do It Again\") ou como Frank White (como o personaxe interpretado por Christopher Walken en \"King of New York\").\nTraxectoria.\nWallace medrou durante os anos de auxe do crack, comezou a traficar con drogas con moi pouca idade. Cando publicou o seu primeiro \u00e1lbum en 1994 \"Ready to Die\", xa era a figura central na escena hip hop da Costa Leste que rivalizaba coa Costa Oeste liderada por Tupac Shakur. \u00d3 ano seguinte forma o grupo Junior M.A.F.I.A. con outros amigos de infancia.\nFaleceu o 9 de marzo de 1997 tiroteado no seu coche nos \u00c1nxeles. Quince d\u00edas despois publicouse o seu segundo \u00e1lbum, \"Life After Death\", que acadou o n\u00famero un nas listas americanas, convert\u00e9ndose no \u00e1lbum de hip hop m\u00e1is vendido con 28 mill\u00f3ns de discos. Edit\u00e1ronse outros tres \u00e1lbums despois da s\u00faa morte. A MTV clasificouno no terceiro posto na lista dos m\u00e1is grandes MC de todos os tempos."}
{"id": "123290", "revid": "15490", "url": "https://gl.wikipedia.org/wiki?curid=123290", "title": "Hokuto, Hokkaid\u014d", "text": "Hokuto (\u5317\u6597\u5e02, \u307b\u304f\u3068\u3057, \"Hokuto-shi\") \u00e9 un concello da subprefectura de Oshima da prefectura de Hokkaid\u014d no Xap\u00f3n. Est\u00e1 situada ao suroeste da illa de Hokkaid\u014d, no norte do Xap\u00f3n. A s\u00faa superficie \u00e9 de 397,30\u00a0km\u00b2 e a poboaci\u00f3n de 49.371 habitantes (2009) e ten unha densidade de poboaci\u00f3n de 124 h/km\u00b2.\nA cidade de Hokuto foi fundada pola fusi\u00f3n do concello de vila de \"Kamiiso\" do distrito de Kamiiso e o concello de vila de \"\u014cno\" do distrito de Kameda no ano 2006\nO concello de Hokuto limita cos concellos de Kikonai, de Mori, de Nanae, de Hakodate (son subprefectura de Oshima); e de Assabu (da subprefectura de Hiyama)."}
{"id": "123291", "revid": "15490", "url": "https://gl.wikipedia.org/wiki?curid=123291", "title": "Ishikari", "text": "Ishikari (\u77f3\u72e9\u5e02, \u3044\u3057\u304b\u308a\u3057, \"Ishikari-shi\") \u00e9 un concello da prefectura de Hokkaid\u014d no Xap\u00f3n. Est\u00e1 situada ao oeste da illa de Hokkaid\u014d, na subprefectura de Ishikari. A s\u00faa superficie \u00e9 de 721,86\u00a0km\u00b2 e a poboaci\u00f3n de 61.191 habitantes (2009) e ten unha densidade de poboaci\u00f3n de 84,8 h/km\u00b2.\nO concello de Ishikari limita cos concellos de T\u014dbetsu, de Sapporo (son da subprefectura de Ishikari); de Otaru, (da subprefectura de Shiribeshi); de Shintotsukawa (da subprefectura de Sorachi); e de Mashike (da subprefectura de Rumoi)."}
{"id": "123293", "revid": "865", "url": "https://gl.wikipedia.org/wiki?curid=123293", "title": "Twilight", "text": "Twilight, unha palabra inglesa que significa crep\u00fasculo, pode referirse a:"}
{"id": "123294", "revid": "5863", "url": "https://gl.wikipedia.org/wiki?curid=123294", "title": "Twilight (novela)", "text": "Twilight (en galego, Bocanoite) \u00e9 unha novela de fantas\u00eda e romance para mozos de Stephenie Meyer quen a presentou a 14 axentes que a rexeitaron pero que cando se publicou en 2005 se converteu nun \u00e9xito de vendas, debutando no quinto posto da lista do \"New York Times\" \u00f3 mes da s\u00faa publicaci\u00f3n. Segundo a \"Publishers Weekly\" foi un dos mellores libros xuven\u00eds de 2005. O libro vendeu 25 mill\u00f3ns de exemplares en todo o mundo, e permaneceu na lista do New Yory Times 91 semanas. Ademais, traduciuse a 37 linguas.\nArgumento.\n\u00c9 o primeiro libro da serie \"Twilight\" que se comp\u00f3n de catro libros, \"New Moon\", \"Eclipse\" e \"Breaking Dawn\", e presenta \u00e1 moza de dezasete anos Isabella \"Bella\" Swan que se traslada de Phoenix a Forks, Washington para vivir con seu pai. Durante o transcorrer da novela, at\u00f3pase en perigo \u00f3 namorarse dun vampiro, Edward Cullen. F\u00edxose unha adaptaci\u00f3n cinematogr\u00e1fica estreada en 2008 que foi un \u00e9xito comercial."}
{"id": "123297", "revid": "25871", "url": "https://gl.wikipedia.org/wiki?curid=123297", "title": "Castells", "text": "Os castells (\"castelos\" en catal\u00e1n) son torres humanas que se constr\u00faen tradicionalmente, desde hai m\u00e1is de 200 anos na comarca catal\u00e1 do Camp de Tarragona, e que despois estendeuse ao Pened\u00e8s, e durante o s\u00e9culo XX por toda Catalu\u00f1a, Catalu\u00f1a do Norte e as Illas Baleares, especialmente a partir da d\u00e9cada de 1980.\nUn grupo no que interve\u00f1en ducias ou centenares de persoas, que reciben o nome de castellers, ten o obxectivo com\u00fan de levantar diferentes construci\u00f3ns humanas, sen axuda ningunha de elementos mec\u00e1nicos. As formaci\u00f3ns constru\u00eddas polos castellers poden chegar a ter at\u00e9 dez pisos de altura.\nDesde o 16 de novembro de 2010, os castells son Patrimonio Cultural Inmaterial da Humanidade pola UNESCO.\nLema casteller.\nOs \"castellers\" te\u00f1en un lema, xurdido dun verso da obra \"Els Xiquets de Valls\" de Josep Anselm Clav\u00e9: \u00abForza, Equilibrio, Valor e Cordura\u00bb. Isto resume as caracter\u00edsticas dun \"casteller\":\nA\u00ednda que o lema casteller fundam\u00e9ntase tradicionalmente nestas catro virtudes, hai moitas outras, igual ou m\u00e1is importantes, necesarias para a boa execuci\u00f3n da pr\u00e1ctica castellera: constancia, traballo, esforzo, regularidade, confianza, compenetraci\u00f3n, irmandade, sorte etc.\nVestimenta.\nA vestimenta actual do casteller \u00e9 unha indumentaria tradicional: camisa de cor con escudo do grupo, pantal\u00f3n branco, faixa e pano. A primeira vez que se fixeron castells cun uniforme con camisas do mesma cor e pantal\u00f3ns brancos foi nunha actuaci\u00f3n do grupo Colla Vella dos Xiquets de Valls na Exposici\u00f3n Internacional de Barcelona de 1929, e a innovaci\u00f3n estendeuse rapidamente pero non sen pol\u00e9mica. Segundo a imaxinaci\u00f3n e as posibilidades de cada grupo, a indumentaria dos castellers pode enriquecerse con complementos orixinais como chapeus de palla dos Castellers de Mallorca.\nA \"canalla\" (raparigos) (\"aixecador\" e \"enxaneta\") levan casco \u00e1 cabeza por seguridade. Recom\u00e9ndase non levar reloxo, lentes, ou outros accesorios que poidan ser perigosos no contacto con outros castellers.\nPartes do castell.\nUn castell est\u00e1 formado por diferentes partes, que te\u00f1en diferentes funci\u00f3ns e formas de constru\u00edrse: "}
{"id": "123298", "revid": "736", "url": "https://gl.wikipedia.org/wiki?curid=123298", "title": "Francisco \u00c1lvarez Cascos", "text": ""}
{"id": "123301", "revid": "89787", "url": "https://gl.wikipedia.org/wiki?curid=123301", "title": "Econom\u00eda de Marrocos", "text": "Marrocos pertence ao grupo de pa\u00edses emerxentes, cun sistema econ\u00f3mico mixto. Desde o 1993 o goberno seguiu unha pol\u00edtica de privatizaci\u00f3n das empresas p\u00fablicas, as\u00ed como da liberalizaci\u00f3n de moitos sectores da econom\u00eda.\nA\u00ednda que os \u00faltimos anos os diversos gobernos seguiron unha pol\u00edtica de diversificaci\u00f3n econ\u00f3mica, a agricultura que s\u00f3 representa o 17% do PIB emprega ao 44% da poboaci\u00f3n activa. No 2009 a\u00ednda que a crise azoutou a unha parte do mundo, Marrocos conseguiu un crecemento do 5,0% grazas en parte a sobreproteccionismo da banca marroqu\u00ed e aos bos resultados no sector agr\u00edcola.\nOs ingresos do pa\u00eds prove\u00f1en nun 17,1% da agricultura, o 31,6% da industria e o 51,4% do sector servizos, segundo datos proporcionados no ano 2010. A inflaci\u00f3n foi de 2,5 puntos aquel ano e o 15% da poboaci\u00f3n vive nunha situaci\u00f3n de pobreza. A porcentaxe de poboaci\u00f3n activa \u00e9 do 20% de habitantes.\nAs pol\u00edticas econ\u00f3micas do Marrocos trouxeron estabilidade ao pa\u00eds en comezos da d\u00e9cada de 1990, pero non diminu\u00edron o desemprego, estimado o 20% nas cidades, a pesar dos esforzos do goberno para diversificar a econom\u00eda. Os d\u00e9ficits comercial e orzamentario de Marrocos creceron durante o 2010. A reduci\u00f3n do gasto do goberno e a adaptaci\u00f3n a un crecemento econ\u00f3mico reducido en Europa - onde est\u00e1n os seus principais mercados - ser\u00e1n os desaf\u00edos do pa\u00eds en 2011. Para o longo prazo, un dos principais desaf\u00edos \u00e9 mellorar a educaci\u00f3n e crear oportunidades de emprego para os mozos, ademais de reducir as desigualdades entre ricos e pobres e combater a corrupci\u00f3n."}
{"id": "123302", "revid": "22570", "url": "https://gl.wikipedia.org/wiki?curid=123302", "title": "American Idol", "text": "American Idol (American Idol: The Search for a Superstar na primeira tempada) \u00e9 un programa de televisi\u00f3n estadounidense, que consiste nun concurso de talentos na procura do mellor cantante. Creouno Simon Fuller baseado no Pop Idol brit\u00e1nico e comezou a emitirse o 11 de xu\u00f1o de 2002, convert\u00e9ndose nun dos programas m\u00e1is populares da televisi\u00f3n norteamericana.\nMediante audici\u00f3ns por todo o pa\u00eds o programa procura descubrir o mellor cantante, os xu\u00edces enc\u00e1rganse de realizar as cr\u00edticas e avaliar a actuaci\u00f3n dos participantes, Randy Jackson e Simon Cowell f\u00f3rono en todas as tempadas e Paula Abdul das tempadas unha a oito e Kara DioGuardi na oito. O p\u00fablico por medio do voto telef\u00f3nico decide nas \u00faltimas fases. O presentador \u00e9 Ryan Seacrest, o humorista Brian Dunkleman foi copresentador na primeira tempada. A banda de American Idol dir\u00edxea Rickey Minor.\nNos Estados Unidos o programa em\u00edteo a Fox os xoves e os venres pola noite, no Canad\u00e1 tam\u00e9n a emite en directo a CTV. Noutros pa\u00edses como Australia, Reino Unido ou Israel em\u00edtese con alg\u00fan atraso."}
{"id": "123305", "revid": "23204", "url": "https://gl.wikipedia.org/wiki?curid=123305", "title": "Relapse", "text": "Relapse \u00e9 o sexto \u00e1lbum de estudio do rapeiro estadounidense Eminem. Gravado por Interscope Records, xunto coas subsidiarias Aftermath Entertainment e Shady Records sa\u00edu \u00e1 venda 15 de maio de 2009. \u00c9 o primeiro \u00e1lbum de estudio de Eminen desde Encore que data de 2004, finalizando as\u00ed o hiato musical do artista que duraba cinco anos. Dr. Dre, produciu a maior\u00eda dos tracks do \u00e1lbum e participou tam\u00e9n no primeiro sinxelo \"Crack a Bottle\", con 50 Cent. \"We Made You\" foi o segundo sinxelo e tam\u00e9n chegou \u00f3s primeiros postos das listas de vendas. Outros sinxelos foron \"3 a.m.\", \"Old Time's Sake\" e \"Beautiful\".\nRelapse debutou n\u00famero un nas listas de \u00e1lbums nos Estados Unidos, vendendo 608.000 discos na primeira semana no pa\u00eds e m\u00e1is dun mill\u00f3n en todo o mundo, chegando a primeiro das listas en pa\u00edses como Francia, Alema\u00f1a, Reino Unido ou Australia."}
{"id": "123306", "revid": "1987", "url": "https://gl.wikipedia.org/wiki?curid=123306", "title": "Revoluci\u00f3n iraniana", "text": "A Revoluci\u00f3n iraniana de 1979 foi o proceso de mobilizaci\u00f3ns que desembocou no derrocamento do xa Mohammad Reza Pahlavi e a conseguinte instauraci\u00f3n da rep\u00fablica isl\u00e1mica actualmente vixente en Ir\u00e1n. Malia que a revoluci\u00f3n decote \u00e9 cualificada de isl\u00e1mica, nun primeiro momento en realidade foi un movemento amplo e heterox\u00e9neo que progresivamente foi sendo hexemoneizado polo clero xi\u00edta baixo o liderado do aiatol\u00e1 Ruhollah Khomeini."}
{"id": "123309", "revid": "98629", "url": "https://gl.wikipedia.org/wiki?curid=123309", "title": "Atol Erikub", "text": "O Atol Erikub \u00e9 un atol deshabitado localizado na \u00e1rea central da Cadea Ratak nas Illas Marshall. O atol est\u00e1 lixeiramente ao sur dun atol lixeiramente m\u00e1is grande chamado Wotje.\nHai 6 illas que se combinan para crear unha \u00e1rea total de terra de 1\u00b453 km\u00b2, un dos m\u00e1is pequenos das Illas Marshall. As 6 illas rodean unha lagoa central que cobre unha \u00e1rea de 230 quil\u00f3metros cadrados.\nDebido a s\u00faa escas\u00edsima elevaci\u00f3n sobre o nivel do mar, \u00e9 moi factible que este conxunto de illas sexan tapadas pola auga nun futuro pr\u00f3ximo, debido ao quecemento global que provoca desxeos.\nHistoria.\nO atol Erikub foi reclamado polo Imperio Alem\u00e1n xunto co resto das Illas Marshall en 1884. Despois da primeira guerra mundial, a illa caeu baixo o Mandato do Pac\u00edfico Sur do Imperio xapon\u00e9s. Tras o final da segunda guerra mundial, Erikub quedou baixo o control dos Estados Unidos, como parte do Territorio en Fideicomiso das Illas do Pac\u00edfico. A illa forma parte da independente Rep\u00fablica das Illas Marshall desde 1986."}
{"id": "123313", "revid": "2635", "url": "https://gl.wikipedia.org/wiki?curid=123313", "title": "Joaqu\u00edn Almunia Amann", "text": ""}
{"id": "123314", "revid": "23204", "url": "https://gl.wikipedia.org/wiki?curid=123314", "title": "Mickey Rourke", "text": "Philip Andre \"Mickey\" Rourke, Jr., nado o 16 de setembro de 1952 en Schenectady (Nova York) \u00e9 un actor estadounidense\nTraxectoria.\n\u00c9 ben co\u00f1ecido polas s\u00faas interpretaci\u00f3ns en filmes de acci\u00f3n e suspense dos anos 80. Despois de 2005 co\u00f1ece un rexurdimento do seu \u00e9xito, que se confirma en 2009 coa obtenci\u00f3n dun Globo de Ouro e un nomeamento \u00f3s Oscar polo seu traballo en The Wrestler.\nPreparouse para ser un boxeador na s\u00faa xuventude, Rourke foi durante un curto per\u00edodo de tempo boxeador profesional nos anos 90."}
{"id": "123315", "revid": "865", "url": "https://gl.wikipedia.org/wiki?curid=123315", "title": "Jonas Brothers", "text": "Os Jonas Brothers son unha banda masculina estadounidense formada en 2005, que ga\u00f1ou a s\u00faa popularidade pola s\u00faa participaci\u00f3n na canle Disney Channel. No ver\u00e1n de 2008 protagonizaron a pel\u00edcula orixinal de Disney Channel \"Camp Rock\", as\u00ed como a s\u00faa secuela, \"Camp Rock 2: The Final Jam\".\nO grupo est\u00e1 formado por tres irm\u00e1ns procedentes de Nova Jersey: Paul Kevin Jonas II, Joseph Adam Jonas e Nicholas Jerry Jonas, co\u00f1ecidos simplemente por Kevin Joe e Nick Jonas, e ata o de agora publicaron catro \u00e1lbums: \"It's About Time\", \"Jonas Brothers\", \"A Little Bit Longer\" e \"Lines, Vines and Trying Times\", a\u00ednda que xa fixeron p\u00fablica a s\u00faa intenci\u00f3n de sacar un novo disco para 2012, pero afirmando que non te\u00f1en presa.\nNo ano 2008 foron nomeados na 51\u00aa cerimonia dos Premios Grammy na categor\u00eda de Mellor Novo Artista e ga\u00f1aron o de Artista Revelaci\u00f3n nos American Music Awards. Datos de maio do 2009, antes da publicaci\u00f3n de \"Lines, Vines and Triying Times\", revelan que venderan arredor de oito mill\u00f3ns de discos en todo o mundo.\nTraxectoria.\nOrixinarios de Wyckoff, Nova Jersey, a banda est\u00e1 formada por tres irm\u00e1ns: Kevin Jonas, Joe Jonas e Nick Jonas. No seu primeiro ano participaron en diversas xiras, como abreconcertos de Kelly Clarkson, Jesse McCartney, Backstreet Boys, Joey Page e The Click Five e a final de ano nunha campa\u00f1a antidroga con Aly &amp; AJ e as Chettah Girls. A comezos de 2006 foron os abreconcertos de The Veronicas. No ver\u00e1n de 2008 participaron no filme Camp Rock. O grupo gravou catro \u00e1lbums: \"It's About Time\", \"Jonas Brothers\", \"A Little Bit Longer\" e \"Lines, Vines and Trying Times\". En 2008 o grupo foi nomeado \u00f3 premio \u00f3 mellor artista novo nos Premios Grammy e ga\u00f1aron o premio \u00f3 artista revelaci\u00f3n dos American Music Awards. Ata a data venderon m\u00e1is de oito mill\u00f3ns de discos en todo o mundo."}
{"id": "123316", "revid": "89787", "url": "https://gl.wikipedia.org/wiki?curid=123316", "title": "Aleksander Skrzy\u0144ski", "text": "Aleksander J\u00f3zef Skrzy\u0144ski, nado en Zag\u00f3rzany o 19 de marzo de 1882 e finado en \u0141\u0105kociny o 25 de setembro de 1931, foi un xurista e pol\u00edtico, que chegou a primeiro ministro de Polonia entre 1925 e 1926. Tam\u00e9n foi Ministro de Relaci\u00f3ns Exteriores do seu pa\u00eds d\u00faas veces: 1922-1923, e 1924-1926."}
{"id": "123318", "revid": "85894", "url": "https://gl.wikipedia.org/wiki?curid=123318", "title": "Pat Metheny", "text": "Patrick Bruce Metheny, nado o 12 de agosto de 1954 en Lee's Summit, Missouri, \u00e9 un guitarrista e compositor de jazz estadounidense.\nTraxectoria.\n\u00c9 un dos m\u00fasicos de jazz de maior \u00e9xito de p\u00fablico e cr\u00edtica. \u00c9 o l\u00edder do Pat Metheny Group e tam\u00e9n est\u00e1 involucrado en d\u00faos, traballos en solitario e outros proxectos paralelos. O seu estilo incorpora elementos progresivos e de jazz contempor\u00e1neo, post-bop, latin jazz e jazz fusion."}
{"id": "123319", "revid": "98629", "url": "https://gl.wikipedia.org/wiki?curid=123319", "title": "Wincenty Witos", "text": "Wincenty Witos, nado en Wierzchos\u0142awice o 22 de xaneiro de 1874 e finado en Cracovia o 31 de outubro de 1946, foi o primeiro ministro de Polonia en catro ocasi\u00f3ns: xu\u00f1o de 1920, xullo de 1920 a setembro de 1921, maio a decembro de 1923, e en maio de 1926."}
{"id": "123321", "revid": "1131", "url": "https://gl.wikipedia.org/wiki?curid=123321", "title": "Xosefa de Bastavales", "text": "Josefa Juncal Barreiro, m\u00e1is co\u00f1ecida como Josefa de Bastavales, nada en Santaia (Gorgullos, Tordoia) o 20 de xullo de 1932, \u00e9 unha pandeireteira galega.\nTraxectoria.\nComezou o seu interese no mundo da m\u00fasica por medio dun veci\u00f1o que tocaba o acorde\u00f3n nas celebraci\u00f3ns relixiosas na igrexa de Bastavales (Bri\u00f3n). Josefa aprendeu a tocar o acorde\u00f3n e comezou a practicar coa pandeireta pola s\u00faa conta e m\u00e1is a cantar. Cando cumpriu os dezaseis anos os seus pais foronse a vivir \u00e1 parroquia de Bastavales. A pesar de deixar de vivir en Tordoia, Josefa seguiu mantendo contacto co seu concello natal, e \u00eda con frecuencia \u00e1s s\u00faas romar\u00edas. P\u00f3dese dicir que Josefa foi unha muller autodidacta no mundo da m\u00fasica, ela ten moitas habilidades para tocar certos instrumentos musicais e tam\u00e9n para cantar.\nJosefa colaborou en diversos programas de televisi\u00f3n, visitando distintos lugares da xeograf\u00eda galega e compartiu escenario con distintos grupos de reco\u00f1ecido prestixio tanto a nivel nacional como internacional. Entre eles est\u00e1n Cristina Pato, Susana Seivane, Fuxan os ventos e o grupo de m\u00fasica folk irland\u00e9s The Chieftains.\nEsta veci\u00f1a de Bri\u00f3n foi impulsada polo m\u00fasico Manu Chao e viviu a s\u00faa mellor experiencia musical actuando con el no Festival Internacional de m\u00fasica en Francia. Tam\u00e9n da s\u00faa man actuou en distintos concertos en Barcelona..\nNa actualidade Josefa tivo a oportunidade de gravar unha pel\u00edcula pero ela non aceptou xa que as s\u00faas fillas non pod\u00edan acompa\u00f1ala, como o fixeran antes nas viaxes con motivo dos concertos."}
{"id": "123322", "revid": "25871", "url": "https://gl.wikipedia.org/wiki?curid=123322", "title": "America's Next Top Model", "text": "America's Next Top Model \u00e9 un programa de telerrealidade da televisi\u00f3n estadounidense que consiste nunha competici\u00f3n na que se elixe unha muller \u00e1 que lle dan unha oportunidade para comezar unha carreira como modelo profesional por medio de contratos publicitarios e aparici\u00f3n en revistas de moda. Tyra Banks, antiga modelo, \u00e9 a creadora, xu\u00edz principal e presentadora do programa, tam\u00e9n \u00e9 a produtora xunto con Ken Mok e Anthony Dominici. A primeira edici\u00f3n, denominada ciclo, comezou o 20 de maio de 2003 na United Paramount Network, convert\u00e9ndose nun dos seus programas m\u00e1is vistos, desde 2006 em\u00edtese na s\u00faa sucesora, The CW Television Network, onde \u00e9 con diferenza o programa m\u00e1is visto.\nO tema da apertura c\u00e1ntao Tyra Banks producido por Rodney \"Darkchild\" Jerkins."}
{"id": "123327", "revid": "98629", "url": "https://gl.wikipedia.org/wiki?curid=123327", "title": "Declinaci\u00f3n en alem\u00e1n", "text": "A declinaci\u00f3n en alem\u00e1n (Alem\u00e1n: \"deutsche Deklination\") caracteriza o idioma como unha lingua fusional, pois pronomes, substantivos, adxectivos e artigos son declinados. O Alem\u00e1n conserva tres x\u00e9neros: masculino, feminino e neutro; dous n\u00fameros: singular e plural; e catro casos gramaticais: nominativo, acusativo, dativo e xenitivo.\nArtigos.\nArtigos determinados.\nOs artigos determinados (Alem\u00e1n: \"definiter Artikel, bestimmtes Geschlechtswort\") equivalen \u00e1s palabras \"o\", \"a\", \"os\", \"as\", do Galego.\nArtigos indeterminados.\nOs artigos indeterminados (Alem\u00e1n: \"indefiniter Artikel, unbestimmtes Geschlechtswort\") equivalen \u00e1s palabras \"un\" e \"unha\" do Galego. Non hai plural do artigo indeterminado en Alem\u00e1n.\nArtigos negativos.\nO artigo negativo (Alem\u00e1n nova: \"Nullartikel\") declina da mesma forma que o artigo indeterminado, pero si que pos\u00fae plural. Equivale \u00e1s palabras \"ning\u00fan\", \"ningunha\", \"ning\u00fans\", \"ningunhas\", do Galego.\nPronomes.\nPronomes persoais.\nPrimeira persoa.\nOs pronomes persoais da primeira persoa do singular do Alem\u00e1n equivalen \u00e1s palabras galegas \"eu\", \"me\" e \"min\". Os do plural equivalen \u00e1s palabras galegas \"n\u00f3s\" e \"nos\".\nSegunda persoa.\nOs pronomes persoais da segunda persoa do sigular do Alem\u00e1n equivalen \u00e1s palabras galegas \"ti\", \"te\", \"che\" e \"ti\". Os do plural equivalen \u00e1s palabras galegas \"v\u00f3s\" e \"vos\".\nTerceira persoa.\nOs pronomes persoais da terceira persoa do sigular do Alem\u00e1n equivalen \u00e1s palabras galegas \"el\", \"ela\", \"o\", \"a\" e \"lle\". Os do plural equivalen \u00e1s palabras galegas \"eles\", \"elas\", \"os\", \"as\" e \"lles\". O reflexivo equivale ao \"se\", \"si\".\nPronomes relativos.\nOs pronomes relativos substituen un elemento nunha oraci\u00f3n subordinada. Declinan de acordo coa funci\u00f3n que desempe\u00f1an na oraci\u00f3n subordinada. En Galego, son: \"que\", \"quen\", \"o cal\", \"a cal\", \"os cales\", \"as cales\", \"cuxo\", \"cuxos\", \"cuxa\" e \"cuxas\".\nPronomes posesivos.\nTodos os pronomes posesivos do Alem\u00e1n (\"mein\", \"dein\", \"sein\", \"ihr\", \"unser\", \"euer\" e \"Ihr\") seguen o padigrama de inflexi\u00f3n de abaixo, en concordancia co substantivo seguinte: (o posesivo \"euer\" muda para \"eur-\" ao recebir desinencia)\nAdxectivos.\nOs adxectivos en Alem\u00e1n poden ter d\u00faas funci\u00f3ns: prepositiva (como en \"\"a praia \u00e9 bela\") ou atributiva (como en \"a bela praia...\"\"). Cando os adxectivos son prepositivos, non declinan. Cando son atributivos, concordan coa palabra \u00e1 que se referen.\nDeclinaci\u00f3n forte.\nA declinaci\u00f3n forte ocorre cando non hai artigo ou pronome precedendo o adjetivo. \u00c9 moi semellante \u00e1 declinaci\u00f3n do artigo definido.\nDeclinaci\u00f3n mixta.\nA declinaci\u00f3n mixta ocorre cando hai artigo indefinido ou pronome posesivo precedendo o adxectivo.\nDeclinaci\u00f3n fraca.\nA declinaci\u00f3n fraca ocorre cando hai un artigo definido ou pronome (non posesivo) precedendo o adxectivo.\nCasos.\nNominativo.\nCando non se pode reco\u00f1ecer o acusativo, dativo ou xenitivo, vemos o nominativo.\nAcusativo.\nCando o artigo poder\u00eda ser trocado por un pronome oblicuo.\nEu te\u00f1o \"a\" caneta. = T\u00e9\u00f1o\"a\" eu\nDativo.\nPrecedido dunha preposici\u00f3n.\nXenitivo.\nPosesi\u00f3n."}
{"id": "123332", "revid": "5863", "url": "https://gl.wikipedia.org/wiki?curid=123332", "title": "George Armstrong Custer", "text": "George Armstrong Custer, nado en New Rumley, Ohio, o 5 de decembro de 1839 e finado en Little Big Horn, Montana, o 25 de xu\u00f1o de 1876, foi un oficial de cabalar\u00eda do Ex\u00e9rcito dos Estados Unidos que participou na Guerra de Secesi\u00f3n e nas Guerras Indias. Foi un militar orgulloso e considerado polos seus detractores como un buscaglorias. Non obstante, os soldados que o tiveron como comandante consider\u00e1bano un gran l\u00edder. O 25 de xu\u00f1o de 1876 morreu xunto a 210 dos seus homes do famoso 7\u00ba rexemento de cabalar\u00eda na batalla de Little Bighorn, que o enfrontou \u00e1s tribos comandadas polo Xefe Indio Cabalo Tolo."}
{"id": "123333", "revid": "50011", "url": "https://gl.wikipedia.org/wiki?curid=123333", "title": "Atl\u00e9tico Coru\u00f1a Monta\u00f1eros Club de F\u00fatbol", "text": "O Atl\u00e9tico Coru\u00f1a Monta\u00f1eros Club de F\u00fatbol \u00e9 un club de f\u00fatbol galego da cidade da Coru\u00f1a. Foi fundado en 1978 e chegou a competir na Segunda Divisi\u00f3n B entre as tempadas 2009\u201310 e 2011\u201312. Compite na Primeira Auton\u00f3mica de Galicia.\nHistoria.\nO Monta\u00f1eros xorde no ano 1968 como unha asociaci\u00f3n de \"\u201cboy scouts\u201d\" chamada Asociaci\u00f3n Juvenil Monta\u00f1eros del Sagrado Coraz\u00f3n vinculada ao colexio dos xesu\u00edtas da Coru\u00f1a. A partir de 1973 comeza a pr\u00e1ctica do f\u00fatbol, feito que levar\u00eda a que no ano 1978 se crease un club de f\u00fatbol federado chamado Club Monta\u00f1eros del Sagrado Coraz\u00f3n que participa en categor\u00edas xuven\u00eds. Nesta \u00e9poca xorde do club unha pe\u00f1a madridista.\nEn 1994, co club ao bordo da desapaci\u00f3n, un grupo liderado por Fausto V\u00e1zquez faise coa direcci\u00f3n do club e faino rexurdir. A entidade cambia o seu nome polo de Monta\u00f1eros Club de F\u00fatbol e pot\u00e9ncianse os equipos de f\u00fatbol base. No ano 2003, tralo ascenso do equipo xuvenil \u00e1 Divisi\u00f3n de Honra, e co apoio do Banco Gallego, cr\u00e9ase o equipo s\u00e9nior. O club adoptar\u00e1 o nome de Monta\u00f1eros Club de F\u00fatbol Banco Gallego.\nPouco a pouco comezou a facerse notar nas divisi\u00f3ns auton\u00f3micas galegas, e foi avanzando categor\u00edas ata chegar a ser profesional. Na tempada 2006/07 acadando o cuarto ascenso consecutivo chegando \u00e1 Terceira Divisi\u00f3n. Na s\u00faa primeira tempada na categor\u00eda o equipo conseguiu salvar a categor\u00eda quedando no oitavo posto. Na tempada 2008/09 o equipo rematou na segunda posici\u00f3n, posto que lle fixo disputar a promoci\u00f3n de ascenso. A\u00ednda que non conseguiu ascender de categor\u00eda no terreo de xogo xa que perdeu contra o Hell\u00edn Deportivo, o descenso administrativo do Cidade de Santiago f\u00edxolle ocupar a s\u00faa praza coma mellor galego clasificado. Por esta raz\u00f3n, o Monta\u00f1eros debutou na tempada 2009-10 na Segunda Divisi\u00f3n B, quedando 10\u00ba. Logo de tres anos na categor\u00eda de bronce, remata a tempada 2011-12 en 18\u00ba lugar e descende \u00e1 Terceira Divisi\u00f3n.\nPor\u00e9n, a falla de apoios econ\u00f3micos provocou que o equipo nunca chegase a competir de novo nesa categor\u00eda. O 1 de xu\u00f1o de 2012, o Monta\u00f1eros anuncia a disoluci\u00f3n do seu equipo s\u00e9nior e a s\u00faa vontade de centrarse no traballo coa canteira. En 2014 o club foi absorbido polo Atl\u00e9tico Coru\u00f1a Club de F\u00fatbol xunto co Sporting Universidade. En 2016 o club cambia o seu nome polo de Atl\u00e9tico Coru\u00f1a Monta\u00f1eros Club de F\u00fatbol. A partir de 2016 volve contar con equipo s\u00e9nior tras herdar a praza do Sporting Universidade.\nEstadio.\nO Monta\u00f1eros non conta con estadio en propiedade. Durante a etapa 2003-2012, o equipo s\u00e9nior xogaba os seus partidos na Grela e, posteriormente, en Elvi\u00f1a, a\u00ednda que tam\u00e9n chegou a disputar un partido en Riazor fronte ao Alav\u00e9s despois de llo solicitar ao concello."}
{"id": "123334", "revid": "5737767", "url": "https://gl.wikipedia.org/wiki?curid=123334", "title": "Presidente da Rep\u00fablica Centroafricana", "text": "O presidente \u00e9 o xefe de estado de Rep\u00fablica Centroafricana. Dende a independencia o 13 de agosto de 1960, o pa\u00eds tivo 5 xefes de estado, inclu\u00edndose Jean-B\u00e9del Bokassa que tam\u00e9n gobernou co t\u00edtulo de imperador Bokassa I.\nEsta \u00e9 a lista dos xefes de estado da Rep\u00fablica Centroafricana dende o 1960 ata hoxe."}
{"id": "123337", "revid": "7802", "url": "https://gl.wikipedia.org/wiki?curid=123337", "title": "Fiji", "text": ""}
{"id": "123338", "revid": "102241", "url": "https://gl.wikipedia.org/wiki?curid=123338", "title": "Lingua bhojpuri", "text": "O bhojpuri \u00e9 unha lingua que se fala no nordeste da India, no occidente do estado de Bihar, na parte norte de Jharkhand, e na rexi\u00f3n Purvanchal de Uttar Pradesh, as\u00ed como ao sur do Nepal. Tam\u00e9n se emprega na G\u00fciana, Suriname, Fidxi, Trinidad e Tobago, Mauricio e Sur\u00e1frica, sendo un dos idiomas con m\u00e1is falantes do mundo."}
{"id": "123339", "revid": "1252528", "url": "https://gl.wikipedia.org/wiki?curid=123339", "title": "Bhojpuri", "text": ""}
{"id": "123340", "revid": "1235", "url": "https://gl.wikipedia.org/wiki?curid=123340", "title": "Sebastien Buemi", "text": ""}
{"id": "123341", "revid": "15490", "url": "https://gl.wikipedia.org/wiki?curid=123341", "title": "Noboribetsu", "text": "Noboribetsu (\u767b\u5225\u5e02, \u306e\u307c\u308a\u3079\u3064\u3057, \"Noboribetsu-shi\") \u00e9 un concello da subprefectura de Iburi da prefectura de Hokkaid\u014d no Xap\u00f3n. Est\u00e1 situada ao suroeste da illa de Hokkaid\u014d, no norte do Xap\u00f3n. A s\u00faa superficie \u00e9 de 212,11\u00a0km\u00b2 e a poboaci\u00f3n de 52.572 habitantes (2009) e ten unha densidade de poboaci\u00f3n de 248 h/km\u00b2.\nO concello de Noboribetsu limita cos concellos de Muroran, de Date, de S\u014dbetsu e de Shiraoi."}
{"id": "123342", "revid": "25871", "url": "https://gl.wikipedia.org/wiki?curid=123342", "title": "Otaru", "text": "Otaru (\u5c0f\u6a3d\u5e02, \u304a\u305f\u308b\u3057, \"Otaru-shi\") \u00e9 un concello da subprefectura de Shiribeshi da prefectura de Hokkaid\u014d no Xap\u00f3n. Est\u00e1 situada ao oeste da illa de Hokkaid\u014d, no norte do Xap\u00f3n. A s\u00faa superficie \u00e9 de 243,30\u00a0km\u00b2 e a poboaci\u00f3n de 135.500 habitantes (2009) e ten unha densidade de poboaci\u00f3n de 557 h/km\u00b2.\nO concello de Otaru limita cos concellos de Yoichi, de Akaigawa (son da subprefectura de Shiribeshi); de Sapporo e de Ishikari (son da subprefectura de Ishikari)."}
{"id": "123343", "revid": "15490", "url": "https://gl.wikipedia.org/wiki?curid=123343", "title": "Mikasa", "text": "Mikasa (\u4e09\u7b20\u5e02, \u307f\u304b\u3055\u3057, \"Mikasa-shi\") \u00e9 un concello da subprefectura de Sorachi da prefectura de Hokkaid\u014d no Xap\u00f3n. Est\u00e1 situada no centro-oeste da illa de Hokkaid\u014d, no norte do Xap\u00f3n. A s\u00faa superficie \u00e9 de 302,64\u00a0km\u00b2 e a poboaci\u00f3n de 11.015 habitantes (2009) e ten unha densidade de poboaci\u00f3n de 36,4 h/km\u00b2.\nO concello de Mikasa limita cos concellos de Iwamizawa, de Bibai, de Ashibetsu e de Y\u016bbari."}
{"id": "123346", "revid": "89787", "url": "https://gl.wikipedia.org/wiki?curid=123346", "title": "Ainhoa Arteta", "text": "Ainhoa Arteta Ibarrolaburu, nada en Tolosa o 24 de setembro de 1964, \u00e9 unha co\u00f1ecida soprano vasca.\nTraxectoria.\nFormouse no Conservatorio de Donostia e estudou interpretaci\u00f3n no Actors Studio de Nova York. Debutou na \u00d3pera de Palm Beach (Estados Unidos) en 1990, como \"Corinda\" en \"A Cenerentola\" de Rossini. Da s\u00faa intensa actividade concertista destaca o recital na Casa Branca, con Bill Clinton no poder, con motivo da visita oficial do Presidente de Colombia a Washington, D.C.\nCasou e divorciouse en d\u00faas ocasi\u00f3ns, ten unha filla do seu segundo matrimonio co bar\u00edtono norteamericano Dwayne Croft e un fillo, froito da s\u00faa relaci\u00f3n co xinete Jes\u00fas Garmendia."}
{"id": "123347", "revid": "56817", "url": "https://gl.wikipedia.org/wiki?curid=123347", "title": "Meguro", "text": "Meguro (\u76ee\u9ed2\u533a, \u3081\u3050\u308d\u304f, \"Meguro-ku\") \u00e9 un barrio especial da prefectura de Toquio no Xap\u00f3n. Est\u00e1 situada no sur da rexi\u00f3n de Kant\u014d e ao leste da prefectura, na parte leste da illa de Honsh\u016b. A s\u00faa superficie \u00e9 de 14,70\u00a0km\u00b2 e a poboaci\u00f3n de 269.405 habitantes (2009) e ten unha densidade de poboaci\u00f3n de 18.330 h/km\u00b2.\nO barrio de Meguro limita cos barrios de Setagaya, de Shibuya, de Shinagawa e de \u014cta."}
{"id": "123348", "revid": "56817", "url": "https://gl.wikipedia.org/wiki?curid=123348", "title": "Shinagawa", "text": "Shinagawa (\u54c1\u5ddd\u533a, \u3057\u306a\u304c\u308f\u304f, \"Shinagawa-ku\") \u00e9 un barrio especial da prefectura de Toquio, no Xap\u00f3n. Est\u00e1 situado \u00f3 sur da rexi\u00f3n de Kanto e \u00f3 leste da prefectura, na parte leste da illa de Honshu. A s\u00faa superficie \u00e9 de 22,72\u00a0km\u00b2 e a poboaci\u00f3n de 361.830 habitantes (2009) e ten unha densidade de poboaci\u00f3n de 15.930 hab./km\u00b2.\nO barrio de Shinagawa limita cos barrios de Minato, Shibuya, Meguro e \u014cta."}
{"id": "123349", "revid": "89787", "url": "https://gl.wikipedia.org/wiki?curid=123349", "title": "Ch\u016b\u014d, Toquio", "text": "Ch\u016b\u014d (\u4e2d\u592e\u533a, \u3061\u3085\u3046\u304a\u3046\u304f, \"Ch\u016b\u014d-ku\") \u00e9 un barrio especial da prefectura de Toquio no Xap\u00f3n. Est\u00e1 situado \u00f3 sur da rexi\u00f3n de Kanto e \u00f3 leste da prefectura, na parte leste da illa de Honshu. A s\u00faa superficie \u00e9 de 10,18\u00a0km\u00b2 e a poboaci\u00f3n de 114.385 habitantes (2009) e ten unha densidade de poboaci\u00f3n de 11.240 hab./km\u00b2.\nO barrio de Ch\u016b\u014d limita cos barrios de K\u014dt\u014d, de Sumida, de Tait\u014d, de Chiyoda e de Minato."}
{"id": "123350", "revid": "7565", "url": "https://gl.wikipedia.org/wiki?curid=123350", "title": "Ch\u016b\u014d", "text": ""}
{"id": "123351", "revid": "624", "url": "https://gl.wikipedia.org/wiki?curid=123351", "title": "Guillerme de Ockham", "text": ""}
{"id": "123352", "revid": "56817", "url": "https://gl.wikipedia.org/wiki?curid=123352", "title": "Sumoto", "text": "Sumoto (\u6d32\u672c\u5e02, \u3059\u3082\u3068\u3057, \"Sumoto-shi\") \u00e9 un concello da prefectura de Hy\u014dgo no Xap\u00f3n. Est\u00e1 situado no centro da rexi\u00f3n de Kinki e \u00f3 sur da prefectura, e ao sur da Illa de Awaji. A s\u00faa superficie \u00e9 de 182,48\u00a0km\u00b2 e a poboaci\u00f3n de 47.776 habitantes (2009) e ten unha densidade de poboaci\u00f3n de 262 h/km\u00b2.\nO concello de Sumoto limita pola terra co concello de Awaji e de Minamiawaji."}
{"id": "123353", "revid": "56817", "url": "https://gl.wikipedia.org/wiki?curid=123353", "title": "Kizugawa", "text": "Kizugawa (\u6728\u6d25\u5ddd\u5e02, \u304d\u3065\u304c\u308f\u3057, \"Kizugawa-shi\") \u00e9 un concello xapon\u00e9s da prefectura de Quioto. Est\u00e1 situado ao centro-norte da rexi\u00f3n de Kinki e ao sur da prefectura, na zona da provincia hist\u00f3rica de Yamashiro, no centro-oeste da illa de Honshu. A s\u00faa superficie \u00e9 de 85,12\u00a0km\u00b2 e a poboaci\u00f3n de 68.374 habitantes (2009) e ten unha densidade de poboaci\u00f3n de 803 hab./km\u00b2.\nO concello de Kizugawa limita cos concellos de Seika, Ide, Wazuka, Kasagi (da prefectura de Quioto); e Nara (prefectura de Nara).\nHistoria.\nA cidade de Kizugawa foi fundada pola fusi\u00f3n de 3 concellos do distrito de S\u014draku (\"Yamashiro\", \"Kizu\" e \"Kamo\") no ano 2007."}
{"id": "123354", "revid": "1410", "url": "https://gl.wikipedia.org/wiki?curid=123354", "title": "Settsu", "text": "Settsu (\u6442\u6d25\u5e02, \u305b\u3063\u3064\u3057, \"Settsu-shi\") \u00e9 un concello xapon\u00e9s da prefectura de Osaca. Est\u00e1 situado \u00f3 norte da prefectura, na parte Hokusetsu (sign\u00edfica a parte norte de Settsu), ao centro da rexi\u00f3n de Kinki, no centro-oeste da illa de Honshu. A s\u00faa superficie \u00e9 de 14,88\u00a0km\u00b2 e a poboaci\u00f3n de 83.627 habitantes (2009) e ten unha densidade de poboaci\u00f3n de 5.620 hab./km\u00b2.\nO concello de Settsu limita cos concellos de Osaca, Suita, Ibaraki, Takatsuki, Neyagawa e Moriguchi."}
{"id": "123356", "revid": "1822", "url": "https://gl.wikipedia.org/wiki?curid=123356", "title": "Mariscador", "text": ""}
{"id": "123358", "revid": "1131", "url": "https://gl.wikipedia.org/wiki?curid=123358", "title": "T.I.", "text": "Clifford Joseph Harris, Jr. (nado o 25 de setembro de 1980 en Atlanta), \u00e9 un rapeiro estadounidense m\u00e1is co\u00f1ecido polo sobrenome art\u00edstico de T.I.\nTraxectoria.\nO seu primeiro \u00e1lbum de estudio foi \"I'm Serious\" en 2001, o segundo foi \"Trap Muzik\" en 2003, e o terceiro \"Urban Legend\" o ano seguinte, foi o cuarto, \"King\" publicado en 2006, cando conseguiu a m\u00e1xima popularidade, debutando no n\u00famero un do Billboard 200, vendendo medio mill\u00f3n de discos na primeira semana e facendo que T.I. ga\u00f1ase o seu primeiro Premio Grammy. Os seus seguintes \u00e1lbums \"T.I. vs. T.I.P\" e \"Paper Trail\" tam\u00e9n chegaron \u00f3 n\u00famero un. No ano 2003 formou a s\u00faa propia discogr\u00e1fica, Grand Hustle Records.\nAta marzo de 2009, T.I. tivo 10 sinxelos na Billboard Hot 100, chegando tres deles a n\u00famero un \"My Love\" con Justin Timberlake, \"Whatever You Like\" e \"Live Your Life\" con Rihanna. En 2006 debutou no cinema no filme \"ATL\", aparecendo o ano seguinte en\" American Gangster\"."}
{"id": "123360", "revid": "1131", "url": "https://gl.wikipedia.org/wiki?curid=123360", "title": "Galer\u00eda de imaxes de embarcaci\u00f3ns afundidas en Galicia", "text": "Galer\u00eda de imaxes de embarcaci\u00f3ns afundidas en Galicia."}
{"id": "123368", "revid": "23204", "url": "https://gl.wikipedia.org/wiki?curid=123368", "title": "Willy DeVille", "text": "Willy DeVille, nado en Stamford (Connecticut) o 25 de agosto de 1950 e finado en Nova York o 6 de agosto de 2009, foi un cantante e compositor estadounidense.\nPrimeiro coa s\u00faa banda Mink DeVille (1974-1985) e, m\u00e1is tarde por libre, ao longo de 35 anos de carreira creou canci\u00f3ns enteiramente orixinais malia estaren enraizadas no estilo musical tradicional americano.\nTraxectoria.\nDeVille traballou con colaboradores de todo o espectro da m\u00fasica americana, inclu\u00edndo Jack Nitzsche, doc Pomus, Dr John, Mark Knopfler, Allen Toussaint, Eddie Bo, Brenda Lee, Los Camperos de Nati Cano, e David Hidalgo. A t\u00edpica canci\u00f3n de Deville en calquera das s\u00faas m\u00fasicas est\u00e1 chea de anhelos rom\u00e1nticos. Os ritmos latino, \"riffs\" de \"blues\", doo-WOP, m\u00fasica cax\u00fan, aires de cabar\u00e9 franc\u00e9s, e ecos do principios dos 60 at\u00f3panse nas s\u00faas obras.\nMink DeVille foi a banda do hist\u00f3rico club neoiorquino CBGB, no que naceu o punk rock a mediados da d\u00e9cada dos 70. Deville axudou a axustar o son de Brill Building, e despois da s\u00faa mudanza a Nova Orle\u00e1ns en 1988, axudou a desencadear o renacemento da m\u00fasica tradicional da cidade, o \"rithm &amp; blues\". As s\u00faas letras sentimentais e a exploraci\u00f3n dos ritmos e sons americanos axudaron a definir un novo estilo musical, \u00e1s veces chamado \"hispano-americano.\" Jack Nitzsche dixo de DeVille que era o mellor cantante co que chegara a traballar. Maila ser unha estrela en Europa, non foi moi co\u00f1ecido nos Estados Unidos.\nO cr\u00edtico Robert Palmer escribiu sobre el en 1980:\nDoc Pomus, membro do Sal\u00f3n da Fama do Rock and Roll e co cal compuxo varias canci\u00f3ns, escribiu sobre el:\nDeVille morreu de cancro pancre\u00e1tico durante a noite do 6 de agosto do 2009 nun hospital de Nova York."}
{"id": "123369", "revid": "56817", "url": "https://gl.wikipedia.org/wiki?curid=123369", "title": "EMZ", "text": ".EMZ, referido a \"Windows Compressed Enhanced Metafile\" \u00e9 a extensi\u00f3n dun arquivo de gr\u00e1ficos empregado polo software Microsoft Office e Microsoft Visio. \u00c9 similar a \"Enhanced Metafiles (.EMF) pero est\u00e1 constru\u00eddo empregando o algoritmo de compresi\u00f3n GZIP.\nPara visualizalo, abonda con abrir un dos programas do paquete Microsoft Office e calcar en inxerir imaxe."}
{"id": "123380", "revid": "98629", "url": "https://gl.wikipedia.org/wiki?curid=123380", "title": "Hannah Montana", "text": "Hannah Montana \u00e9 unha serie de televisi\u00f3n estadounidense creada por Michael Poryes, Richard Correll e Barry O'Brien que se emitiu en Disney Channel durante catro tempadas entre o 24 de marzo de 2006 e o 16 de xaneiro de 2011. Coproducida por It's a Laugh Productions e filmada en Hollywood, xunto con \"That's So Raven\" foi un dos programas m\u00e1is exitosos da cadea e a s\u00faa banda sonora foi un dos discos m\u00e1is vendidos en 2006.\nO 10 de abril de 2009 estreouse un filme baseado na serie, \"\".\nSinopse.\nA serie trata de Miley Stewart, interpretada por Miley Cyrus, unha estudante adolescente de catorce anos que vai vivir a Malib\u00fa co seu irm\u00e1n m\u00e1is vello, Jackson (Jason Earles) e seu pai Robby (Billy Ray Cyrus), compositor de m\u00fasica. Miley leva unha vida paralela pola noite como Hannah Montana, famosa cantante pop que oculta a s\u00faa identidade real \u00f3 publico, a non ser \u00f3s seus amigos \u00edntimos, Lilly e Oliver, e \u00e1 familia. Con todo, malia as vantaxes da fama, o que quere en realidade Miley \u00e9 vivir unha vida como a de calquera rapaza da s\u00faa idade."}
{"id": "123383", "revid": "2635", "url": "https://gl.wikipedia.org/wiki?curid=123383", "title": "Desenvolvemento sostible", "text": ""}
{"id": "123384", "revid": "2635", "url": "https://gl.wikipedia.org/wiki?curid=123384", "title": "Desenvolvemento sustentable", "text": ""}
{"id": "123385", "revid": "12452", "url": "https://gl.wikipedia.org/wiki?curid=123385", "title": "Rongerik", "text": ""}
{"id": "123386", "revid": "55340", "url": "https://gl.wikipedia.org/wiki?curid=123386", "title": "Edward Cullen", "text": "Edward Cullen (nado Edward Anthony Masen) \u00e9 un personaxe de ficci\u00f3n das novelas da serie Twilight da escritora estadounidense Stephenie Meyer, aparece nos libros \"Twilight\", \"New Moon\", \"Eclipse\" e \"Breaking Dawn\", as\u00ed como nos filmes baseados nelas e na a\u00ednda inacabada \"Midnight Sun\" - unha reescritura dos sucesos de \"Twilight\" desde a perspectiva de Edward. \nTraxectoria vital do personaxe.\nEdward \u00e9 un vampiro que vive como fillo adoptivo nunha familia de vampiros, Carlisle Cullen (pai), Esme Cullen (nai) e outros catro irm\u00e1ns tam\u00e9n adoptados: Rosalie Hale, Jasper Hale, Alice Cullen e Emmett Cullen. Todos os Cullen decidiron non nutrirse do sangue de seres humanos, tan s\u00f3 de animais, definindo o seu estilo de vida como \"vexetariano\". Edward nam\u00f3rase, casa e ten un fillo con Bella Swan, unha rapaza humana que m\u00e1is tarde elixe converterse nunha vampira. Nos filmes Twilight e \"New Moon\" interpr\u00e9tao o actor Robert Pattinson."}
{"id": "123387", "revid": "12452", "url": "https://gl.wikipedia.org/wiki?curid=123387", "title": "Ministerio de Medio Ambiente, Medio Rural e Mari\u00f1o de Espa\u00f1a", "text": ""}
{"id": "123389", "revid": "12452", "url": "https://gl.wikipedia.org/wiki?curid=123389", "title": "Ministerio de Sanidade e Consumo de Espa\u00f1a", "text": ""}
{"id": "123391", "revid": "1131", "url": "https://gl.wikipedia.org/wiki?curid=123391", "title": "Zumaia", "text": "Zumaia (en castel\u00e1n \"Zumaya\", non oficial) \u00e9 un municipio do Pa\u00eds Vasco, pertencente \u00e1 provincia de Guip\u00fascoa. Est\u00e1 situado a car\u00f3n do mar e da ba\u00eda onde confl\u00faen os r\u00edos Urola e Narrondo. Polo norte limita co mar Cant\u00e1brico, e polo sur coas d\u00faas Arroas (Arroa goia e Arroa behea), con Iba\u00f1arrieta e con Zestoa. Ao leste est\u00e1 o barrio de Askizu e Getaria. Ao oeste at\u00f3pase Elorriaga, Itziar e Deba.\nA s\u00faa poboaci\u00f3n no 2008 era de 9099 habitantes, que se concentran principalmente no seu n\u00facleo urbano, mais tanto dentro como fora do casco existen barrios dispersados, como poden ser San Miguel de Artadi e Oikia.\nO alcalde do concello a partir do 2011 \u00e9 I\u00f1aki Agirrezabalaga Alkorta, membro de Bildu."}
{"id": "123392", "revid": "98629", "url": "https://gl.wikipedia.org/wiki?curid=123392", "title": "Pascua cristi\u00e1", "text": "A Pascua (grego: \"\u03a0\u03ac\u03c3\u03c7\u03b1\") \u00e9 a festividade relixiosa m\u00e1is importante do ano lit\u00farxico cristi\u00e1n en conmemoraci\u00f3n da resurrecci\u00f3n de Xes\u00fas de entre os mortos, segundo conta o Novo Testamento, o terceiro d\u00eda desde a s\u00faa crucifixi\u00f3n. Os cristi\u00e1ns celebran esta resurrecci\u00f3n o Domingo de Pascua ou Resurrecci\u00f3n, dous d\u00edas despois do Venres Santo e tres despois do Xoves Santo.\nA Pascua tam\u00e9n se refire \u00f3 Tempo Pascual, per\u00edodo do ano lit\u00farxico cristi\u00e1n, que tradicionalmente duraba corenta d\u00edas entre o Domingo de Pascua e a Ascensi\u00f3n pero agora dura cincuenta d\u00edas ata Pentecoste, a primeira semana co\u00f1\u00e9cese como Semana Santa. A Pascua marca tam\u00e9n a fin da Coresma, \u00e9poca de xax\u00fan, oraci\u00f3n e penitencia.\nA Pascua \u00e9 unha festa que non ten data fixa en relaci\u00f3n co calendario civil. O Primeiro Concilio de Nicea (325) estableceu o d\u00eda de Pascua como o primeiro domingo despois de l\u00faa chea tralo equinoccio de primavera, eclesiasticamente establecido o 21 de marzo, na pr\u00e1ctica a data var\u00eda entre o 22 de marzo e o 25 de abril para a Igrexa cat\u00f3lica latina e as protestantes que basean os seus c\u00e1lculos no calendario xuliano, as igrexas orientais, que se basean no calendario gregoriano cel\u00e9brana entre o 4 de abril e o 8 de maio.\nA Pascua cristi\u00e1 est\u00e1 relacionada coa Pascua xud\u00eda, a Pessach, non s\u00f3 no simbolismo sen\u00f3n tam\u00e9n pola s\u00faa disposici\u00f3n no calendario\nNas celebraci\u00f3ns modernas da Pascua introduc\u00e9nse novos elementos, como en Galicia o ovo de Pascua ou a rosca de Pascua que os padri\u00f1os regalan \u00f3s afillados, que celebran tanto cristi\u00e1ns como non cristi\u00e1ns. Tam\u00e9n hai unhas poucas confesi\u00f3ns cristi\u00e1s, como os cu\u00e1queros, que non celebran a Pascua.\nSignificado teol\u00f3xico.\nSegundo o Novo Testamento a resurrecci\u00f3n de Xes\u00fas, celebrada na Pascua, \u00e9 a fundaci\u00f3n da fe cristi\u00e1, a resurrecci\u00f3n estableceu a Xes\u00fas como o Fillo de Deus, cit\u00e1ndose como proba que Deus ha xulgar o mundo con xustiza por medio do propio Xes\u00fas. Deus deulles aos cristi\u00e1ns un novo nacemento xa que os cristi\u00e1ns viven unha resurrecci\u00f3n espiritual \"\"como Cristo foi resucitado dos mortos... as\u00ed tam\u00e9n n\u00f3s cami\u00f1emos nunha vida nova\"\nA Pascua est\u00e1 ligada \u00e1 Pessach e ao \u00c9xodo de Exipto recollido no Antigo Testamento mediante a \u00daltima Cea e a Crucifixi\u00f3n de Xes\u00fas que precede \u00e1 resurrecci\u00f3n. Consonte o Novo Testamento, Xes\u00fas deulle \u00e1 cea de Pascua un novo significado ao preparar os seus disc\u00edpulos e a el mesmo para a s\u00faa morte. El identificou a matz\u00e1 e a copa de vi\u00f1o co seu corpo pr\u00f3ximo a ser sacrificado e o seu sangue pr\u00f3ximo a ser vertido. O ap\u00f3stolo Paulo afirma \"Purific\u00e1devos do vello fermento, para serdes unha masa nova, coma pans \u00e1cimos que sodes. Pois o noso a\u00f1o pascual, Cristo, xa foi inmolado\"; refer\u00edndose os requirimentos da Pascua xud\u00eda de non ter fermento na casa e \u00e1 alegor\u00eda de Xes\u00fas coma o a\u00f1o pascual.\nNo cristianismo primitivo.\nOs primeiros cristi\u00e1ns, tanto os de orixe xud\u00eda como os xent\u00eds, eran co\u00f1ecedores do calendario hebreo, e non hai evidencia directa que eles celebrasen festas anuais espec\u00edficas cristi\u00e1s. Probablemente celebraban como un aspecto do Pessach que os cristi\u00e1ns de orixe xud\u00eda celebraban a resurrecci\u00f3n de Xes\u00fas, pr\u00f3xima no tempo \u00e1 Pessach.\nA partir de mediados do s\u00e9culo II comezan a aparecer evidencias directas da celebraci\u00f3n da Pascua, unha das primeiras \u00e9 a homil\u00eda pascual atribu\u00edda a Melit\u00f3n de Sardes, polo mesmo tempo aparecen evidencias da celebraci\u00f3n doutra festa anual cristi\u00e1n, a conmemoraci\u00f3n dos m\u00e1rtires. Pero mentres os d\u00edas dos m\u00e1rtires celebr\u00e1banse en datas fixadas no calendario solar local, a data da Pascua fix\u00e1base mediante o calendario lunisolar xudeu, consider\u00e1ndose a \u00fanica festa do ano cristi\u00e1n que poder\u00eda datarse do co\u00f1ecido como per\u00edodo xudeu do cristianismo que xa S\u00f3crates de Constantinopla, a comezos do s\u00e9culo V, afirmaba que era observada universalmente"}
{"id": "123393", "revid": "1131", "url": "https://gl.wikipedia.org/wiki?curid=123393", "title": "Sexo oral", "text": "O sexo oral ref\u00edrese \u00e1 pr\u00e1ctica sexual consistente na estimulaci\u00f3n er\u00f3tica dos xenitais por medio da boca, lingua, dentes ou gorxa. O cunnilingus \u00e9 o practicado nunha muller mentres a felaci\u00f3n \u00e9 nun home, o anilingus \u00e9 a estimulaci\u00f3n do ano. A excitaci\u00f3n doutras partes do corpo, como bicar ou lamber non se considera sexo oral como tampouco a inxesta de l\u00edquidos xenitais, seme ou fluxo vaxinal sen contacto f\u00edsico boca-vexitalia.\nHabitualmente o sexo oral forma parte do acto sexual, como preliminares ou como cl\u00edmax pero tam\u00e9n se pode practicar de seu."}
{"id": "123394", "revid": "56817", "url": "https://gl.wikipedia.org/wiki?curid=123394", "title": "Spam (hom\u00f3nimos)", "text": ""}
{"id": "123396", "revid": "25871", "url": "https://gl.wikipedia.org/wiki?curid=123396", "title": "Econom\u00eda de Malta", "text": "Malta produce s\u00f3 o 20% dos alimentos que consome, ten poucas reservas de auga doce e non ten fontes de enerx\u00eda propias. A posici\u00f3n xeogr\u00e1fica do pa\u00eds, entre a Uni\u00f3n Europea e \u00c1frica fai del unha porta para a inmigraci\u00f3n ilegal.\nO sector financeiro creceu nos \u00faltimos anos, pero non se modernizou completamente.. A ca\u00edda econ\u00f3mica mundial e a alza dos prezos da enerx\u00eda e da auga afectaron a econom\u00eda do pa\u00eds, que depende do comercio externo, da manufactura - especialmente de produtos electr\u00f3nicos e f\u00e1rmacos - e do turismo, pero o crecemento foi retomado cando a econom\u00eda mundial recuperouse no 2010. Despois dunha retracci\u00f3n de 1,9% o 2009 o PIB volveu crecer un 2% o 2010."}
{"id": "123397", "revid": "89787", "url": "https://gl.wikipedia.org/wiki?curid=123397", "title": "Econom\u00eda do Malaui", "text": "Malaui \u00e9 un pa\u00eds densamente poboado e economicamente subdesenvolvido, que depende fundamentalmente da agricultura. Da s\u00faa extensi\u00f3n total de 11,8 mill\u00f3ns de hect\u00e1reas, s\u00f3 un 40% \u00e9 cultivada. A agricultura representa case 40 % do produto interno bruto e un 80% das exportaci\u00f3ns."}
{"id": "123399", "revid": "98629", "url": "https://gl.wikipedia.org/wiki?curid=123399", "title": "Lago de Bomba", "text": "O Lago de Bomba \u00e9 un lago artificial italiano situado no concello de Bomba, provincia de Chieti, na rexi\u00f3n dos Abruzos.\nEst\u00e1 situado a unha altitude de 262 metros, ten unha superficie de 10\u00a0km\u00b2 e unha profundidade m\u00e1xima de 57,5 metros."}
{"id": "123402", "revid": "12452", "url": "https://gl.wikipedia.org/wiki?curid=123402", "title": "Goberno espa\u00f1ol", "text": ""}
{"id": "123404", "revid": "114944", "url": "https://gl.wikipedia.org/wiki?curid=123404", "title": "Dollhouse", "text": "Dollhouse \u00e9 unha serie de ficci\u00f3n cient\u00edfica estadounidense creada por Joss Whedon e producida pola s\u00faa compa\u00f1\u00eda Mutant Enemy Productions. A s\u00faa estrea foi o 13 de febreiro de 2009 na Fox, cada episodio dura 60 minutos, seis m\u00e1is que as outras series da Fox, ademais de contar coa metade de anuncios.\nA serie est\u00e1 protagonizada por Eliza Dushku, quen xa traballara con Whedon interpretando a Faith Lehane en \"Buffy the Vampire Slayer\" e en \"Angel\". A primeira tempada, de doce episodios, rematou o 8 de maio, o d\u00e9cimo terceiro episodio \"Epitaph One\", non sa\u00edu en antena pero si no DVD que se editou o 28 de xullo. A segunda tempada est\u00e1 previsto que comezo o 25 de setembro."}
{"id": "123412", "revid": "56817", "url": "https://gl.wikipedia.org/wiki?curid=123412", "title": "Abad\u00edn (hom\u00f3nimos)", "text": "O top\u00f3nimo galego Abad\u00edn posiblemente ten a s\u00faa orixe no xenitivo \"Abbatini\", do nome latino \"Abbatinus\". Nun documento de 1195 aparece a forma \"Abbatinus\". Pode referirse a:"}
{"id": "123421", "revid": "89787", "url": "https://gl.wikipedia.org/wiki?curid=123421", "title": "Cervexa branca", "text": "A cervexa branca ou cervexa de trigo \u00e9 unha cervexa que \u00e9 elaborada cunha cantidade significativa de trigo. Estas cervexas a mi\u00fado conte\u00f1en unha proporci\u00f3n apreci\u00e1bel de malte de cebada. A mi\u00fado son de alta fermentaci\u00f3n, e en Alema\u00f1a te\u00f1en que selo por lei. O seu aroma var\u00eda considerabelmente, dependendo de cada estilo.\nVariedades.\nAs d\u00faas variedades m\u00e1is com\u00fans son as \"witbieren\" baseadas na tradici\u00f3n belga de empregar aromatizantes como o coandro ou a casca da laranxa, e as \"Wei\u00dfbieren\" baseadas na tradici\u00f3n alem\u00e1 de mesturar canto menos 50% de trigo con malte de cebada para facer unha ale de cor clara. Tanto a witbier belga como a Wei\u00dfbier alem\u00e1 reciben o nome de \"cervexas brancas\" porque historicamente te\u00f1en sido sempre m\u00e1is p\u00e1lidas que outros tipos de cervexa.\nAs cervexas brancas belgas a mi\u00fado te\u00f1en especias como o coandro ou laranxa \u00e1cida engadidas, d\u00e1ndolles un lixeiro aroma a froita.\nAs cervexas brancas alem\u00e1s son nomeadas Weizen (\"trigo\") nas rexi\u00f3ns do oeste (Baden-W\u00fcrttemberg) e do norte, e Wei\u00dfbier ou Wei\u00dfe (\"cervexa branca\" ou \"branca\") en Baviera. Hefeweizen (\"hefe\" \u00e9 o alem\u00e1n para l\u00e9vedo) \u00e9 o nome para as cervexas de trigo sen filtrar, namentres que \"Kristallweizen\" (\"kristall\" \u00e9 o alem\u00e1n para cristal) \u00e9 a mesma cervexa filtrada.\nWeissbier.\nA Wei\u00dfbier ou Weissbier (en galego: \"cervexa branca\", co\u00f1ecida tam\u00e9n como \"cervexa de trigo\"), tam\u00e9n chamada Hefeweizen, Weizenbier ou Hefeweissbier , \u00e9 un tipo de cervexa feita de malte de trigo, malte de cebada, l\u00fapulo e l\u00e9vedo. Normalmente a \"Weissbier\" ten unha gradaci\u00f3n alc\u00f3lica de entre 5 % e 6 %. A bebida \u00e9 principalmente consumida no sur de Alema\u00f1a nos estados de Baviera e Baden-W\u00fcrttemberg, por\u00e9n tam\u00e9n \u00e9 bastante popular noutras rexi\u00f3ns do pa\u00eds, e noutros moitos pa\u00edses, como en Austria, en B\u00e9lxica e nos Estados Unidos de Am\u00e9rica.\nAs variedades de \"Wei\u00dfbier\" difiren no gosto e na cor:\nAlg\u00fans exemplos de produtores de \"Weissbieren\" son, por exemplo, Paulaner, Boston Beer Company, Erdinger, Schneider Weisse ou Franziskaner.\nWitbier.\nA \"witbier\" (en franc\u00e9s: \"bi\u00e8re blanche\"), ou simplemente \"Witte\" \u00e9 unha cervexa de alta fermentaci\u00f3n de cebada e trigo elaborada principalmente en B\u00e9lxica, malia que ten tam\u00e9n presenza nos Pa\u00edses Baixos e noutros lados. Colle o seu nome por mor do l\u00e9vedo en suspensi\u00f3n e das prote\u00ednas de trigo que provocan que a cervexa te\u00f1a un ton branco cando est\u00e1 fr\u00eda.\nVariedades agres.\nUnha variedade menos espallada da cervexa de trigo \u00e9 a \"Berliner Weisse\" (Berlinesa Branca), que ten menos alcol (do 2.5% ao 3%) e \u00e9 bastante \u00e1cida. Os seus seareiros a mi\u00fado eng\u00e1denlle xaropes doces de lim\u00f3n, framboesa ou asp\u00e9rula.\nA cervexa Gose de Leizpig \u00e9 semellante \u00e1 pero un pouco m\u00e1is forte, con preto do 4% de alcol. Entre os seus ingredientes est\u00e1n o coandro e o sal, e polo tanto non se adapta \u00e1 Reinheitsgebot. Tanto a Gose como a Berliner Weisse adquiren a s\u00faa acidez por medio do uso da bacterias de \u00e1cido l\u00e1ctico na fermentaci\u00f3n xunto co l\u00e9vedo.\nA Lambic belga tam\u00e9n est\u00e1 feita con trigo e cebada, pero difire da \"witbier\" no seu l\u00e9vedo. A Lambic \u00e9 de fermentaci\u00f3n espont\u00e1nea.\nServindo a cervexa de trigo.\nA cervexa branca ao estilo b\u00e1varo s\u00e9rvese usualmente en vasos dunha forma determinada de 500 ml. En B\u00e9lxica, a \"witbier\" s\u00e9rvese normalmente en vasos de 25 cl, pero sen unha forma est\u00e1ndar. A Berliner Weisse s\u00e9rvese nun \"schooner\".\nA \"Kristallweizen\" (especialmente en Austria) e os estilos americanos de cervexa de trigo son a mi\u00fado servidos cunha choucha de lim\u00f3n ou laranxa no vaso; isto xeralmente non se ve ben en Baviera.\nNo norte de Baviera, \u00e9 com\u00fan engadir un grao de arroz \u00e1s \"Kristallweizen\", que provoca un efecto agrad\u00e1bel de burbullas e que resulta nunha escuma de m\u00e1is duraci\u00f3n.\nAlgo com\u00fan nos pubs de Baviera \u00e9 a \"Cola-Weizen\", mestura de refresco de cola e \"Weizenbier\". Tam\u00e9n \u00e9 popular en diferentes partes de Alema\u00f1a a \"Bananenweizen\" (cervexa de trigo con n\u00e9ctar de banana)."}
{"id": "123422", "revid": "98629", "url": "https://gl.wikipedia.org/wiki?curid=123422", "title": "Gossip Girl", "text": "Gossip Girl \u00e9 unha serie de televisi\u00f3n estadounidense baseados na serie de novelas hom\u00f3nimas escritos por Cecily von Ziegesar. A serie cre\u00e1rona Josh Schwartz e Stephanie Savage e prod\u00facena a CBS Paramount Network Television, Warner Bros., College Hill Productions e Alloy Entertainment, estre\u00e1ndose no Canad\u00e1 o 18 de setembro de 2007 pola CTV Television Network e nos EUA o d\u00eda seguinte por The CW Television Network despois do programa America's Next Top Model. Este primeiro episodio estivo dispo\u00f1ible de forma gratu\u00edta en ITunes Store o 14 de setembro. En principio \u00edanse emitir 22 episodios pero debido \u00e1 folga de guionistas s\u00f3 se emitiron 13.\nNarrado por un personaxe omnisciente, a misteriosa blogueira \"Gossip Girl\", coa voz de Kristen Bell a serie narra as vidas das adolescentes que estudan nunha escola privada de elite de Upper East Side en Nova York. A serie comeza co regreso da protagonista despois dunha ausencia repentina de varios meses, Serena van der Woodsen (Blake Lively), quen pretende comezar unha nova etapa na s\u00faa vida coas s\u00faas amigas e familia, comezando unha relaci\u00f3n con Dan Humphrey (Penn Badgley), un forasteiro que \u00e9 parte da turbulenta escena de Manhattan. Outro personaxe importantes \u00e9 a mellor amiga de Serena e aliada Blair Waldorf (Leighton Meester), unha fermosa ra\u00ed\u00f1a da beleza da escena social de Manhattan. Na terceira tempada, os estudantes, xa graduados da escola secundaria atenden \u00e1 universidade ou pasan \u00f3 mundo real."}
{"id": "123423", "revid": "22570", "url": "https://gl.wikipedia.org/wiki?curid=123423", "title": "Berliner Weisse", "text": "A Berliner Weisse \u00e9 un tipo de cervexa branca de elaboraci\u00f3n segundo a receita das comarcas de Berl\u00edn (Alema\u00f1a) cun contido alc\u00f3lico entre 2,5% a 3% e de color lixeiramente algo turbio. A primeira menci\u00f3n da receita \u00e9 do ano 1642 polo doutor J.S. Elsholzel. T\u00f3mase pura ou \"con chorri\u00f1o\" (\"mit Schuss\") de xarope de asp\u00e9rula (verde, na imaxe) ou de framboesa (vermella)."}
{"id": "123425", "revid": "85894", "url": "https://gl.wikipedia.org/wiki?curid=123425", "title": "Aneirin", "text": "Aneirin ou Neirin foi un poeta britano do s\u00e9culo VI. Crese que foi un bardo ou \u2018poeta cortes\u00e1n\u2019 nun dos reinos de Cumbria no \u201cVello Norte\u201d \u201cYr Hen Ogledd\u201d, probabelmente o de Gododdin en Edimburgo, na moderna Escocia. Desde o s\u00e9culo XVII o seu nome apareceu escrito incorrectamente como Aneurin.\nPoes\u00eda.\nAs obras a el atribu\u00eddas cons\u00e9rvanse nun manuscrito de finais do s\u00e9culo XIII co\u00f1ecido como o Libro de Aneirin (ou \"Llyfr Aneirin\" en gal\u00e9s). A lingua foi modernizada ao gal\u00e9s medio, pero outras partes en gal\u00e9s antigo indican que polo menos alg\u00fans dos poemas datan de aproximadamente a \u00e9poca de Aneirin, e a s\u00faa atribuci\u00f3n pode ser, xa que logo, xenu\u00edna. A obra puido ter sobrevivido pola tradici\u00f3n ora lata ser posta po rescrito por vez primeira, quizais no s\u00e9culo IX.\nA s\u00faa obra m\u00e1is co\u00f1ecida \u00e9 \"Y Gododdin\", unha serie de elex\u00edas polos guerreiros do reino setentrional de Gododdin que, aproximadamente no ano 600, caeron contra os anglos de Deira e Bernicia na batalla de Catraeth (se cadra Catterick en North Yorkshire). A poes\u00eda cont\u00e9n numerosas dificultades textuais e as interpretaci\u00f3ns var\u00edan debido a iso. Unha \"stanza\" cont\u00e9n o que pode ser a m\u00e1is antiga referencia ao rei Artur, como un exemplo de bravura co que se compara un guerreiro morto: a identificaci\u00f3n \u00e9, con todo, unha conxectura. O poema c\u00f3ntanos que Aneirin estivo presente na batalla e, tras tom\u00e1reno prisioneiro, foi un dos catro (ou dous, noutras versi\u00f3ns) sobreviventes britanos. Ficou cativo ata que Ceneu ap Llywarch Hen pagou os eu rescate.\nIdentidade e reputaci\u00f3n.\nAs menci\u00f3ns de Aneirin entre os fillos de Caw, un xefe do reino de Strathclyde, son tard\u00edos e err\u00f3neos. A nai de Aneirin, Dwywei, \u00e9 mencionada, con todo, en 'Y Gododdin'. Pode ser a mesma dona que segundo as li\u00f1axes galesas antigas, casou co rei Dunod, quen se pensa que ter\u00eda reinado en West Yorkshire. Era tam\u00e9n familiar doutro poeta britano, Cian Gwenith Gwawd.\nA finais do s\u00e9culo XVIII fix\u00e9ronse intentos de identificar a Aneirin co escritor do s\u00e9culo VI Xildas, baseados na forma incorrecta do seu nome arriba indicada. Thomas Stephens pensou despois que o poeta fora fillo de Xildas. \u00c1mbalas d\u00faas ideas est\u00e1n agora desacreditadas.\nAs tr\u00edades galesas describen a Aneirin como \"pr\u00edncipe de bardos\" e \"de verso flu\u00eddo\". Nennio l\u00f3ao entre os m\u00e1is vellos poetas galeses ou \"Cynfeirdd\", contempor\u00e1neo de Talhaearn, Taliesin, Bluchbardd e Cian. Hai referencias a Aneirin na obra dos Poetas dos Pr\u00edncipes, pero a s\u00faa fama declinou a finais da Idade Media at ao rexurdimento da identidade gales apor parte de escritores anticuarios do per\u00edodo dos Tudor. Hoxe, a reputaci\u00f3n da s\u00faa poes\u00eda fica alta, se ben a identidade exacta do autor \u00e9 algo m\u00e1is controvertido."}
{"id": "123427", "revid": "839", "url": "https://gl.wikipedia.org/wiki?curid=123427", "title": "Cervexa de trigo", "text": ""}
{"id": "123428", "revid": "22795", "url": "https://gl.wikipedia.org/wiki?curid=123428", "title": "Gose", "text": "Gose pode referirse a:"}
{"id": "123429", "revid": "12452", "url": "https://gl.wikipedia.org/wiki?curid=123429", "title": "Wei\u00dfbier", "text": ""}
{"id": "123430", "revid": "23204", "url": "https://gl.wikipedia.org/wiki?curid=123430", "title": "24 (serie de televisi\u00f3n)", "text": "24 \u00e9 unha serie de televisi\u00f3n estadounidense creada por Robert Cochran (guionista de Falcon Crest e un dos creadores de La Femme Nikita) e Joel Surnow (guionista de \"Miami Vice\" e un dos creadores de \"La Femme Nikita\"), e producida por Imagine Television que comezou a emitirse pola Fox o 6 de novembro de 2001. Constit\u00fae a segunda serie de espionaxe con m\u00e1is episodios despois de \"\" e por duraci\u00f3n da s\u00faa emisi\u00f3n tras \"The Avengers\".\n\"24\" presenta a novidade de presentar a acci\u00f3n en tempo real, en cada tempada os 24 episodios representan un per\u00edodo de 24 horas na vida de Jack Bauer, axente federal da Counter Terrorist Unit (CTU) nos \u00c1nxeles na s\u00faa loita contra terroristas que po\u00f1en en perigo os Estados Unidos, as\u00ed como as acci\u00f3ns doutros axentes, oficiais do goberno e terroristas asociados co argumento. As primeiras seis tempadas localiz\u00e1ronse nos \u00c1nxeles e na s\u00faa zona de influencia en California, amais de Washington, D.C., onde se localiza principalmente a s\u00e9tima tempada. A oitava ten lugar en Nova York.\nCada episodio dura 43 minutos que cos 17 minutos de publicidade na s\u00faa emisi\u00f3n orixinal conforman os sesenta minutos de acci\u00f3n real de cada episodio. Despois de que Kiefer Sutherland, o protagonista, ga\u00f1ara un Globo de Ouro pola s\u00faa interpretaci\u00f3n nos dez primeiros cap\u00edtulos, os \u00edndices da serie aumentaron e a Fox ordenou filmar o resto da serie, que se converteu nun \u00e9xito de p\u00fablica e cr\u00edtica tanto nos Estados Unidos como internacionalmente ga\u00f1ando varios premios Emmy. Debido \u00e1 folga de guionistas de 2007-2008 a s\u00e9tima tempada que ti\u00f1a que comezar en xaneiro de 2008 posp\u00faxose ata xaneiro do ano seguinte, e entrementres realizouse un filme para televisi\u00f3n titulado \"\", que se emitiu o 23 de novembro de 2008."}
{"id": "123431", "revid": "22570", "url": "https://gl.wikipedia.org/wiki?curid=123431", "title": "Lager p\u00e1lida", "text": "As cervexas do tipo lager p\u00e1lida ou pale lager son do tipo lager e abarcan unha ampla gama que pode ir dende as \"pale\" (en ingl\u00e9s: \"p\u00e1lida\") at\u00e9 as m\u00e1is douradas. Todas elas te\u00f1en un atenuado sabor a l\u00fapulo. A maior\u00eda das cervexas elaboradas na actualidade son deste tipo, e a mi\u00fado empregan diferentes cereais como o arroz ou o millo como adxuntos (\"grit\") para proporcionar corpo \u00e1 cervexa.\nVariantes.\nExisten diferentes tipos de \"pale lager\" (\"lager p\u00e1lidas\") e incl\u00faen:"}
{"id": "123432", "revid": "839", "url": "https://gl.wikipedia.org/wiki?curid=123432", "title": "Pale lager", "text": ""}
{"id": "123434", "revid": "5863", "url": "https://gl.wikipedia.org/wiki?curid=123434", "title": "New Moon", "text": "New Moon (en galego, L\u00faa nova ou Novilunio) \u00e9 unha novela de fantas\u00eda e romance para mozos de Stephenie Meyer publicada nos Estados Unidos o 6 de setembro de 2006.\nCaracter\u00edsticas e contido.\n\u00c9 a segunda parte da serie \"Twilight\", e continuaci\u00f3n da novela tam\u00e9n titulada \"Twilight\", que deu orixe a unha serie de libros de vampiros de gran popularidade. Segundo Meyer o libro trata da perda do amor verdadeiro e o t\u00edtulo fai referencia \u00e1 fase m\u00e1is escura do ciclo lunar, indicando esa l\u00faa nova (\"New moon\", en ingl\u00e9s), que \u00e9 o tempo m\u00e1is sombrizo da vida de Bella Swan, a protagonista."}
{"id": "123437", "revid": "104169", "url": "https://gl.wikipedia.org/wiki?curid=123437", "title": "Cantiga de romar\u00eda", "text": "A cantiga de romar\u00eda ou cantiga de santuario \u00e9 unha modalidade da cantiga de amigo caracterizada pola forma de se dar o encontro entre os dous amantes, nunha ermida ou igrexa identificada de modo preciso polo seu top\u00f3nimo, localizado en Galicia ou nalg\u00fan caso moi espec\u00edfico no norte de Portugal, correntemente conformaban pequenas series dun s\u00f3 autor . A pesar dun dos nomes que recibe non sempre transcorre durante unha romar\u00eda.\nElementos.\nDiferentes elementos conforman as cantigas de romar\u00eda, non necesariamente presentes todos nunha mesma cantiga: o anuncio da intenci\u00f3n de ir en romar\u00eda, presenza das actividades normais dunha romar\u00eda (oraci\u00f3n, baile), cita concertada entre os amantes que \u00e9 a verdadeira motivaci\u00f3n da chegada ao santuario, existencia de obst\u00e1culos para o encontro e a ledicia ou tristura final."}
{"id": "123438", "revid": "5467", "url": "https://gl.wikipedia.org/wiki?curid=123438", "title": "Cantigas de santuario", "text": ""}
{"id": "123439", "revid": "5467", "url": "https://gl.wikipedia.org/wiki?curid=123439", "title": "Cantigas de romar\u00eda", "text": ""}
{"id": "123440", "revid": "5467", "url": "https://gl.wikipedia.org/wiki?curid=123440", "title": "Cantiga de santuario", "text": ""}
{"id": "123443", "revid": "54334", "url": "https://gl.wikipedia.org/wiki?curid=123443", "title": "Libro de Aneirin", "text": "O Libro de Aneirin (en gal\u00e9s \"Llyfr Aneirin\") \u00e9 un manuscrito gal\u00e9s de finais do s\u00e9culo XIII que cont\u00e9n poes\u00eda en lingua galesa antiga e media atribu\u00edda a Aneirin, un poeta britano de finais do s\u00e9culo VI.\nHistoria e caracter\u00edsticas.\nO manuscrito est\u00e1 na Cardiff Central Library. Data aproximadamente de 1265, pero probabelmente \u00e9 unha copia dun manuscrito orixinal do s\u00e9culo IX. A poes\u00eda p\u00faidose manter viva a trav\u00e9s da transmisi\u00f3n oral. O poema m\u00e1is co\u00f1ecido que conte\u00f1en as s\u00faas p\u00e1xinas \u00e9 \"Y Gododdin\", un antigo poema gal\u00e9s que conmemora os guerreiros de Gododdin (Lothian, na actual Escocia) que caeron na Batalla de Catraeth (probabelmente Catterick en North Yorkshire) sobre o ano 600. Partes deste parecen ser contempor\u00e1neas de Aneirin. A outra poes\u00eda, sen conexi\u00f3n coa batalla, incl\u00fae, entre outros, un curto poema para un neno chamado Dinogad, que describe como seu pai vai cazar e pescar."}
{"id": "123447", "revid": "10599", "url": "https://gl.wikipedia.org/wiki?curid=123447", "title": "\u041b\u044c\u0432\u0456\u0432", "text": ""}
{"id": "123448", "revid": "2635", "url": "https://gl.wikipedia.org/wiki?curid=123448", "title": "Comunidades Aut\u00f3nomas", "text": ""}
{"id": "123449", "revid": "89787", "url": "https://gl.wikipedia.org/wiki?curid=123449", "title": "Yr Hen Ogledd", "text": "Yr Hen Ogledd \u00e9 unha expresi\u00f3n galesa que significa 'O Vello Norte' e que se refire aos reinos britanos posteriores aos romanos situados no que hoxe \u00e9 o norte de Inglaterra (inclu\u00edndo Cumbria e o sur de Escocia. Pode ser que o c\u00fambrico, un dialecto da linguas brit\u00f3nicas moi parecido ao gal\u00e9s, fose a lingua falada polos \"Homes do Norte\" (\"Gw\u0177r y Gogledd\" en gal\u00e9s).\nHistoria.\nEstes reinos floreceron durante os s\u00e9culos V, VI e VII na \u00e1rea meridional do territorio dos pictos. A xente destes pa\u00edses eran denominados \"Gw\u0177r y Gogledd\" ou 'Homes do Norte'. Unha serie de li\u00f1axes galeses antigos, co\u00f1ecidos como \"Bonhed Gw\u0177r y Gogleded yw Hyn\" semellan amosar a descendencia de moitos destes monarcas. A meirande parte deles comezan cun devanceiro com\u00fan, Coel Hen.\nOs nomes dalg\u00fans destes reinos e pos\u00edbeis reinos menores perd\u00e9ronse para a historia. Alg\u00fans dos que sobreviviron s\u00f3 se co\u00f1ecen por unha simple referencia. As terras co\u00f1ecidas do Hen Ogledd incl\u00faen:\nAs li\u00f1axes tam\u00e9n incl\u00faen unha confusa versi\u00f3n da li\u00f1axe de \u00c1ed\u00e1n e Gabr\u00e1n, xefes do reino ga\u00e9lico de D\u00e1l Riata, entre os Homes do Norte.\nOs estados britanos desapareceron todos ou caeron so outros reis como consecuencia dos sucesivos ataques que desde o s\u00e9culo VI en diante fixeron os anglos de Bernicia e Deira (que se unificaron para formaren o reino de Northumbria), e os pictos, quen tam\u00e9n absorberon D\u00e1l Riata, e polo tanto uniron os dous territorios do reino de Alba. A m\u00e1is antiga poes\u00eda galesa conservada, co\u00f1ecida como \"Hengerdd\" e representada polas obras de Aneirin e Taliesin, foi composta en \"Yr Hen Ogledd\"."}
{"id": "123450", "revid": "624", "url": "https://gl.wikipedia.org/wiki?curid=123450", "title": "Hen Ogledd", "text": ""}
{"id": "123451", "revid": "98629", "url": "https://gl.wikipedia.org/wiki?curid=123451", "title": "Illa Mejit", "text": "Mejit \u00e9 unha illa no Oc\u00e9ano Pac\u00edfico, e forma un distrito lexislativo da cadea Ratak nas Illas Marshall. A diferenza da maior\u00eda das outras illas das Illas de Marshall, Mejit \u00e9 unha illa de pedra en lugar dun atol, a pesar de que est\u00e1 rodeado por unha coroa de arrecife de coral que encerra unha estreita lagoa. At\u00f3pase ao leste da li\u00f1a principal da cadea Ratak, aproximadamente 110\u00a0km. ao nord\u00e9s de Wotje.\nCunha poboaci\u00f3n estimada de 300 persoas, a illa \u00e9 abundante en pandanus, \u00e1rbore do pan e taro. Para os residentes, esta illa \u00e9 co\u00f1ecida como \"Para\u00edso\". Disp\u00f3n dun fermoso lago de auga doce (cousa rara nas Illas Marshall) con patos ind\u00edxenas. A subministraci\u00f3n de electricidade aos habitantes faise a trav\u00e9s de enerx\u00eda solar. Mejit \u00e9 famosa polas s\u00faas alfombras de follas de pandano.\nO aeroporto de Mejit, cunha pista de aterraxe de 900 m de longo, divide a illa. Est\u00e1 servido por Air Marshall Islands.\nHistoria.\nA illa Mejit foi reclamada polo Imperio Alem\u00e1n xunto co resto das Illas Marshall en 1884, os alem\u00e1ns crearon un posto comercial. Despois da primeira guerra mundial, a illa caeu baixo o Mandato do Pac\u00edfico Sur do Imperio xapon\u00e9s. Tras o final da segunda guerra mundial, quedou baixo o control dos Estados Unidos, como parte do Territorio en Fideicomiso das Illas do Pac\u00edfico ata a independencia das Illas Marshall en 1986."}
{"id": "123452", "revid": "22570", "url": "https://gl.wikipedia.org/wiki?curid=123452", "title": "Operaci\u00f3n Triunfo 2009", "text": "Operaci\u00f3n Triunfo 2009 \u00e9 a edici\u00f3n dese ano do programa de televisi\u00f3n Operaci\u00f3n Triunfo.\nPresentador.\nO presentador desta edici\u00f3n foi Jes\u00fas V\u00e1zquez, \u00e9 habitual dende 2005 (cuarta edici\u00f3n)."}
{"id": "123453", "revid": "89787", "url": "https://gl.wikipedia.org/wiki?curid=123453", "title": "Czes\u0142aw Kiszczak", "text": "Czes\u0142aw Jan Kiszczak, nado en Roczyny o 19 de outubro de 1925 e finado en Varsovia o 5 de novembro 2015, foi un militar e pol\u00edtico polaco, primeiro ministro do seu pa\u00eds entre 2 de agosto e 19 de agosto de 1989."}
{"id": "123454", "revid": "98629", "url": "https://gl.wikipedia.org/wiki?curid=123454", "title": "Atol Namorik", "text": "O atol Namorik ou atol Namdrik \u00e9 un atol de d\u00faas illas localizado no Oc\u00e9ano Pac\u00edfico. \u00c9 un distrito lexislativo da Cadea de Ralik nas Illas Marshall. A s\u00faa superficie total \u00e9 de 2,8 km\u00b2, e encerra unha lagoa de 8,4 quil\u00f3metros cadrados.\nA poboaci\u00f3n do atol Namorik \u00e9 de 814 habitantes.\nNamdrik at\u00f3pase a uns 145\u00a0km ao oeste-suroeste de Jaluit, e a 117\u00a0km ao noroeste de Ebon. O atol est\u00e1 formado por d\u00faas illas boscosas de gran tama\u00f1o. A m\u00e1is grande (tam\u00e9n chamada Namorik) envolve a lagoa central desde o suroeste cara ao nord\u00e9s, mentres que a illa m\u00e1is pequena pecha a esquina noroeste da lagoa. Un illote de coral interponse entre eles no arrecife, con numerosos cantos rodados negros. A lagoa pouco profunda est\u00e1 separada do mar por un arrecife de coral seco. Os barcos poden cruzar o arrecife con dificultade, coa marea alta no lado oeste do atol. Hai unha tenda ao oeste do Illote Namorik.\nExiste unha pista de aterraxe no lado oeste do Illote Namorik, moi dif\u00edcil de utilizar. Non hai refuxio para os ventos do nord\u00e9s e \u00e9 perigoso con fortes ventos do suroeste cando hai un mar groso. Hai un arrecife costeiro que se estende uns 135 metros nas proximidades da pista de aterraxe. Dous pecios afundidos est\u00e1n a 90 metros da costa sur ao longo da li\u00f1a de arrecifes.\nHistoria.\nNamorik foi reclamado polo Imperio Alem\u00e1n xunto co resto das Illas Marshall en 1884. Despois da primeira guerra mundial, a illa caeu baixo o Mandato do Pac\u00edfico Sur do Imperio xapon\u00e9s. Tras o final da segunda guerra mundial, quedou baixo o control dos Estados Unidos, como parte do Territorio en Fideicomiso das Illas do Pac\u00edfico ata a independencia das Illas Marshall en 1986."}
{"id": "123455", "revid": "1131", "url": "https://gl.wikipedia.org/wiki?curid=123455", "title": "Fallout 3", "text": "Fallout 3 \u00e9 un videoxogo, un RPG de acci\u00f3n, o terceiro da serie Fallout e o primeiro desenvolvido por Bethesda Game Studios, publicado nos Estados Unidos o 28 de outubro de 2008, en Europa e Australia o 30 de outubro para Microsoft Windows, PlayStation 3 e Xbox 360. Tras o seu lanzamento, Fallout 3 recibiu moi boas cr\u00edticas en particular polo seu final aberto e o seu car\u00e1cter flexible. NPD Group estima que o xogo vendeu 610.000 unidades no seu primeiro mes.\nCaracter\u00edsticas.\nO xogo ten un sistema de combate t\u00edpico e os atributos t\u00edpicos dos xogos RPG de acci\u00f3n pero tam\u00e9n incorpora elementos dos xogos de acci\u00f3n de primeira persoa e dos xogos de supervivencia. Unha caracter\u00edstica importante \u00e9 que Fallout 3 a diferenza dos xogos anteriores da serie, que ti\u00f1an un 3D isom\u00e9trico, \u00e9 un aut\u00e9ntico 3D en primeira persoa grazas \u00f3 motor de .\nArgumento.\nFallout 3 ten lugar no ano 2277, 36 anos despois de Fallout 2 e 200 anos despois da guerra nuclear entre os Estados Unidos e a China que devastou o mundo nunha Guerra fr\u00eda alternativa. O xogo pon \u00f3 xogador no papel dun habitante de Vault 101, un refuxio subterr\u00e1neo designado para protexer da chuvia radioactiva un pequeno n\u00famero de humanos superviventes. Cando o pai do xogador despararece en circunstancias misteriosas, o xogador debe escapar de Vault e viaxar \u00e1s ru\u00ednas de Washington, D.C. na s\u00faa busca. \u00d3 xogador as\u00edsteno un certo n\u00famero de humanos superviventes da cat\u00e1strofe e debe loitar contra un amplo n\u00famero de mutantes inimigos que agora habitan ese p\u00e1ramo."}
{"id": "123465", "revid": "1131", "url": "https://gl.wikipedia.org/wiki?curid=123465", "title": "Jos\u00e9 Ram\u00f3n Coci\u00f1a Garc\u00eda", "text": "Jos\u00e9 Ram\u00f3n Coci\u00f1a Garc\u00eda, co\u00f1ecido como Moncho Coci\u00f1a, nado en Ribadeo o 19 de novembro de 1931 e finado no mesmo concello o 22 de xaneiro de 1996, foi un empresario e pol\u00edtico galego.\nTraxectoria.\nFoi presidente do sindicato mixto local de actuaci\u00f3ns diversas (1969). En 1971 foi elixido concelleiro en Ribadeo polo terzo sindical. Nas primeiras elecci\u00f3ns democr\u00e1ticas foi elixido concelleiro na candidatura de Coalici\u00f3n Democr\u00e1tica. Director da Caixa Rural de Lugo en Ribadeo. Foi parlamentario galego entre 1981 e 1989 polo PPdeG, antes Alianza Popular. Foi tenente de alcalde e despois alcalde do concello de Ribadeo durante o per\u00edodo que vai de 1983 at\u00e9 1985. Despois presentouse \u00e1s elecci\u00f3ns municipais por Coalici\u00f3n Galega. Finou en Ribadeo o 22 de xaneiro de 1996.\nVida persoal.\nCasou con Mar\u00eda Presentaci\u00f3n Iglesias Garc\u00eda e foi pai de Nacho, Carla, Beatriz, M\u00f3nica e Cristina Coci\u00f1a Iglesias."}
{"id": "123466", "revid": "6", "url": "https://gl.wikipedia.org/wiki?curid=123466", "title": "Ram\u00f3n Coci\u00f1a", "text": ""}
{"id": "123468", "revid": "6", "url": "https://gl.wikipedia.org/wiki?curid=123468", "title": "Moncho Coci\u00f1a", "text": ""}
{"id": "123470", "revid": "89787", "url": "https://gl.wikipedia.org/wiki?curid=123470", "title": "Econom\u00eda de Xibraltar", "text": "A pesar de formar parte da Uni\u00f3n Europea, Xibraltar ten unha xurisdici\u00f3n legal e un sistema tributario separado do Reino Unido. Debido \u00e1 ausencia de terreos libres na pen\u00ednsula, o territorio non ten agricultura. Hai unha pequena industria (bebidas), pero as actividades principais son o transporte mar\u00edtimo, o turismo (m\u00e1is de 7 mill\u00f3ns de persoas visitan o territorio todos os anos) e as actividades financeiras."}
{"id": "123471", "revid": "22570", "url": "https://gl.wikipedia.org/wiki?curid=123471", "title": "Pilsener", "text": "A pilsener (tam\u00e9n pilsner ou simplemente pils) \u00e9 un tipo de cervexa lager p\u00e1lida. Debe o seu nome a que foi elaborada no s\u00e9culo 19 na cidade de Plze\u0148, actualmente na Rep\u00fablica Checa.\nOrixe.\nAt\u00e9 mediados da d\u00e9cada de 1840, a maior\u00eda das cervexas de Bohemia eran de alta fermentaci\u00f3n, escuras e turbias. O gusto e os est\u00e1ndares de calidade a mi\u00fado variaban amplamente e, en 1838, incluso os consumidores baleiraron barr\u00eds enteiros para manifestar a s\u00faa insatisfacci\u00f3n. Os cidad\u00e1ns de Pilsen decididron en 1839 fundar e constru\u00edr unha cervexar\u00eda de seu, chamada \"B\u00fcrger Brauerei\" (Cervexar\u00eda dos Cidad\u00e1ns) (hoxe Plze\u0148sk\u00fd Prazdroj), que elaborar\u00eda cervexa de acordo co estilo de Baviera. Os cervexeiros de Baviera comezaran a facer experimentos co almacenamento (\"lager\") de cervexa en covas fr\u00edas empregando l\u00e9vedos de baixa fermentaci\u00f3n, o que melloraba a claridade da cervexa, o seu aroma e a s\u00faa duraci\u00f3n. A maior\u00eda destas investigaci\u00f3ns benefici\u00e1ronse dos co\u00f1ecementos xa expostos nun libro en lingua alem\u00e1 (publicado dende 1794, en lingua checa dende 1801), escrito por Franti\u0161ek Ond\u0159ej Poup\u011b (1753\u20131805), de Brno.\nA \"B\u00fcrger Brauerei\" contratou o cervexeiro b\u00e1varo Josef Groll (1813\u20131887) quen, usando novas t\u00e9cnicas e as novas maltes p\u00e1lidas dispo\u00f1\u00edbeis, presentou a s\u00faa pilsener o 5 de outubro de 1842. A combinaci\u00f3n da cor p\u00e1lida das novas maltes, a auga particularmente branda de Pilsen, o l\u00fapulo de Saaz (dende 1918 \u017datec) e a elaboraci\u00f3n ao estilo b\u00e1varo produciron unha cervexa clara e dourada que foi unha sensaci\u00f3n.\nA mellora dos transportes e das comunicaci\u00f3n implicou que en pouco tempo esta nova cervexa se espallara por toda Europa Central, e o estilo de elaboraci\u00f3n \"Pilsner Brauart\" foi moi cedo imitado. En 1859, \u201cPilsner Bier\u201d foi rexistrado como nome na C\u00e1mara do Comercio de Pilsen. En 1898, creouse a marca Pilsner Urquell para facer \u00e9nfase en que esa era a cervexar\u00eda orixinal.\nPilseners modernas.\nA invenci\u00f3n da moderna refrixeraci\u00f3n por Carl von Linde fixo que desaparecese da elaboraci\u00f3n da cervexa a necesidade de empregar covas para almacenar (\"lager\") a cervexa. Por\u00e9n, at\u00e9 pouco m\u00e1is de mediados do s\u00e9culo XX a cervexar\u00eda Pilsner Urquell a\u00ednda fermentaba a s\u00faa cervexa en bocois abertos que se almacenaban en sotos preto das instalaci\u00f3ns. A tecnolox\u00eda cambiou no ano 1993, xusto no instante no que se introduciron os tanques-contedor cil\u00edndricos, nacendo deste xeito o concepto do que se pode denominar a \u00abmoderna pilsener\u00bb.\nAs modernas pilseners son cervexas lixeiras, claras de cor que adoitan ir dende o pale (\u2018p\u00e1lido\u2019) at\u00e9 o marelo dourado, e pos\u00faen un refinado aroma e sabor a l\u00fapulo. As pilseners checas adoitan tender a ter un sabor m\u00e1is suave, sendo bos exemplos disto Pilsner Urquell, Gambrinus e Staropramen, namentres que as cervexas alem\u00e1s presentan un sabor m\u00e1is amargo. Exemplos distintivos das cervexas pilseners alem\u00e1s son: Flensburger, Beck's, Bitburger, F\u00fcrstenberg, Herrenh\u00e4user, K\u00f6nig, Krombacher, Radeberger, St Pauli Girl, Veltins, Jever e Wernesgr\u00fcner. Unha versi\u00f3n canadense destas cervexas \u00e9 o Labatt Blue."}
{"id": "123472", "revid": "1131", "url": "https://gl.wikipedia.org/wiki?curid=123472", "title": "Kanye West", "text": "Kanye Omari West, nado o 8 de xu\u00f1o de 1977 en Atlanta, \u00e9 un produtor musical e rapeiro estadounidense. O seu primeiro \u00e1lbum foi \"The College Dropout\" en 2004, segu\u00edronlle \"Late Registration\" en 2005, \"Graduation\" en 2007 e \"808s &amp; Heartbreak\" en 2008. Todos eles recibiron premios, logrou doce Premios Grammy, reco\u00f1ecemento da cr\u00edtica e todos eles constitu\u00edron grandes \u00e9xitos comerciais.\nWest creceu en Chicago, seu pai Kay West era membro das Panteras Negras e a s\u00faa nai Dora era profesora de ingl\u00e9s na Universidade de Chicago. Mentres acud\u00eda \u00f3 instituto xa produc\u00eda para artistas locais, xa antes de se dar a co\u00f1ecer como cantante era un co\u00f1ecido produtor da Roc-A-Fella Records a partir do seu traballo no \u00e1lbum de Jay-Z \"The Blueprint\" e en sinxelos de artistas como Alicia Keys, Ludacris e Janet Jackson. En 2004 West funda o seu propio selo discogr\u00e1fico GOOD Music, producindo para artistas como John Legend, Common e outros menos co\u00f1ecidos como Consequence, GLC ou Fonzworth Bentley.\nNa actualidade est\u00e1 casado con Kim Kardashian e a parella ten tres fillos."}
{"id": "123473", "revid": "56817", "url": "https://gl.wikipedia.org/wiki?curid=123473", "title": "\u014csakasayama", "text": "\u014csakasayama (\u5927\u962a\u72ed\u5c71\u5e02, \u304a\u304a\u3055\u304b\u3055\u3084\u307e\u3057, \"\u014csakasayama-shi\") \u00e9 un concello xapon\u00e9s da prefectura de Osaca. Est\u00e1 situado no centro-sur da prefectura, na zona sur da provincia hist\u00f3rica de Kawachi, no centro da rexi\u00f3n de Kinki, no centro da illa de Honshu. A s\u00faa superficie \u00e9 de 11,86\u00a0km\u00b2 e a poboaci\u00f3n de 58.096 habitantes (2009) e ten unha densidade de poboaci\u00f3n de 4.900 hab./km\u00b2.\nO concello de \u014csakasayama limita cos concellos de Sakai, Tondabayashi e Kawachinagano."}
{"id": "123474", "revid": "78124", "url": "https://gl.wikipedia.org/wiki?curid=123474", "title": "Shing\u016b", "text": "Shing\u016b (\u65b0\u5bae\u5e02, \u3057\u3093\u3050\u3046\u3057, \"Shing\u016b-shi\") \u00e9 un concello da prefectura de Wakayama no Xap\u00f3n. Est\u00e1 situada ao sur da rexi\u00f3n de Kinki, ao sueste da prefectura, na illa de Honsh\u016b. A s\u00faa superficie \u00e9 de 255,43\u00a0km\u00b2 e a poboaci\u00f3n de 31.943 habitantes (2009) e ten unha densidade de poboaci\u00f3n de 125 h/km\u00b2.\nO concello de Shing\u016b limita cos concellos de Tanabe, de Kozagawa, de Nachikatsuura (son da prefectura de Wakayama); de Kumano, de Kih\u014d (son da prefectura de Mie); e de Totsukawa (da prefectura de Nara)."}
{"id": "123475", "revid": "113870", "url": "https://gl.wikipedia.org/wiki?curid=123475", "title": "Tanabe", "text": "Tanabe (\u7530\u8fba\u5e02, \u305f\u306a\u3079\u3057, \"Tanabe-shi\") \u00e9 un concello da prefectura de Wakayama no Xap\u00f3n. Est\u00e1 situada ao sur da rexi\u00f3n de Kinki, no centro-sur da prefectura, na illa de Honsh\u016b. A s\u00faa superficie \u00e9 de 1.026,77\u00a0km\u00b2 e a poboaci\u00f3n de 79.122 habitantes (2009) e ten unha densidade de poboaci\u00f3n de 77,1 h/km\u00b2.\nO concello de Tanabe limita cos concellos de Aridagawa, de Hidakagawa, de Inami, de Minabe, de Kamitonda, de Shirahama, de Kozagawa, de Shing\u016b (son da prefectura de Wakayama); de Nosegawa e de Totsukawa (son da prefectura de Nara)."}
{"id": "123478", "revid": "12452", "url": "https://gl.wikipedia.org/wiki?curid=123478", "title": "Actinomorfa", "text": ""}
{"id": "123480", "revid": "98629", "url": "https://gl.wikipedia.org/wiki?curid=123480", "title": "Tratado de S\u00e8vres", "text": "O Tratado de S\u00e8vres foi un tratado de paz entre o Imperio Otom\u00e1n e as naci\u00f3ns aliadas da primeira guerra mundial (a excepci\u00f3n de Rusia e os Estados Unidos), que foi asinado en S\u00e8vres (Francia) o 10 de agosto de 1920. O Tratado deixaba o Imperio Otom\u00e1n sen a maior parte das s\u00faas antigas posesi\u00f3ns, limit\u00e1ndoo a Istambul e parte de Asia Menor. En Anatolia Oriental cre\u00e1base un estado aut\u00f3nomo para os kurdos (Kurdist\u00e1n), e varios distritos pasaban a Armenia (a Rep\u00fablica de Armenia independizouse de Rusia en 1918) para formar a Grande Armenia. Grecia recib\u00eda Tracia Oriental, Imbros, T\u00e9nedos e a rexi\u00f3n de Esmirna. Reco\u00f1ec\u00edase a separaci\u00f3n de Exipto, Hedjaz e o Iemen; mentres que Mosul, Palestina e Transxordania pasaban \u00e1 administraci\u00f3n brit\u00e1nica e Siria, L\u00edbano e Alexandreta \u00e1 administraci\u00f3n francesa, que tam\u00e9n recib\u00eda unha zona de influencia en Cilicia. Chipre quedou para os brit\u00e1nicos que xa o administraban e Castellorizo para os italianos cunha zona de influencia na rexi\u00f3n de Antalya. A navegaci\u00f3n nos estreitos ser\u00eda libre e controlada por unha comisi\u00f3n internacional.\nContra este tratado, aceptado polo Sult\u00e1n e o goberno otom\u00e1n, ergu\u00e9ronse os nacionalistas ao mando de Mustafa Kemal Atat\u00fcrk, que tomaron o poder e combateron vitoriosamente contra gregos e armenios logrando manter a posesi\u00f3n de toda Anatolia, e parte de Tracia Oriental, e p\u00f3r fin \u00e1s zonas de influencia de Francia e Italia, tras o cal foi asinado o Tratado de Lausana en 1923, deixando sen aplicar o tratado de S\u00e8vres."}
{"id": "123481", "revid": "43749", "url": "https://gl.wikipedia.org/wiki?curid=123481", "title": "Castilla y Le\u00f3n", "text": ""}
{"id": "123486", "revid": "25871", "url": "https://gl.wikipedia.org/wiki?curid=123486", "title": "Econom\u00eda de N\u00edxer", "text": "A econom\u00eda de N\u00edxer \u00e9 de subsistencia; est\u00e1 baseada na gandar\u00eda e na agricultura, as\u00ed como na explotaci\u00f3n mineral do uranio. O norte e leste do N\u00edxer, constitu\u00eddo polo Altiplano do Djad e parte do Deserto do Tener\u00e9, \u00e9 aproveitado por comunidades n\u00f3mades para a creaci\u00f3n de bovinos e caprinos."}
{"id": "123488", "revid": "98629", "url": "https://gl.wikipedia.org/wiki?curid=123488", "title": "Atol Namu", "text": "Namu \u00e9 un atol e un distrito localizado na cadea de Ralik das Illas Marshall. O atol ten unha superficie de pa\u00eds de 6.27 quil\u00f3metros cadrados que rodea unha lagoa de 397.12 quil\u00f3metros cadrados. O atol mais pr\u00f3ximo a Namu \u00e9 Ailinglaplap, 40 quil\u00f3metros cara ao sur.\nSobre o atol se cultivan Pandanus, cocos, a \u00e1rbore do pan, pl\u00e1tanos e cabazas.\nOs habitantes viven da pesca, o turismo e a produci\u00f3n de Copra.\nO atol ti\u00f1a no ano 1999, unha poboaci\u00f3n total de 801 habitantes.\nHistoria.\nNamu foi reclamado polo Imperio Alem\u00e1n xunto co resto das Illas Marshall en 1884, os alem\u00e1ns estableceron un posto comercial. Despois da primeira guerra mundial, a illa caeu baixo o Mandato do Pac\u00edfico Sur do Imperio xapon\u00e9s. Tras o final da segunda guerra mundial, quedou baixo o control dos Estados Unidos, como parte do Territorio en Fideicomiso das Illas do Pac\u00edfico ata a independencia das Illas Marshall en 1986."}
{"id": "123489", "revid": "98629", "url": "https://gl.wikipedia.org/wiki?curid=123489", "title": "Atol Toke", "text": "Toke (tam\u00e9n co\u00f1ecido como Taka) \u00e9 un pequeno atol deshabitado na rexi\u00f3n da cadea Ratik nas Illas Marshall. \u00c9 un dos atois m\u00e1is pequenos das Illas Marshall. Esta conformado por seis illas cunha superficie de terra firme de 0\u00b457 km\u00b2 e unha lagoa que pos\u00fae unha \u00e1rea de 93\u00b41 quil\u00f3metros cadrados.\nA\u00ednda que o Atol Toke estea totalmente deshabitado, con regularidade \u00e9 visitado polos habitantes do pr\u00f3ximo atol Utirik, situado a 9 quil\u00f3metros ao sur.\nXeograf\u00eda.\nO atol est\u00e1 a 160\u00b493\u00a0km. ao norte do atol Majuro, a Capital das Illas Marshall, e a 10\u00a0km. ao suroeste de Utirik.\nCaracter\u00edsticas f\u00edsicas.\nO atol \u00e9 aproximadamente de forma triangular, a s\u00faa lonxitude e anchura de aproximadamente 9\u00a0km. O punto m\u00e1is alto \u00e9 de 15 p\u00e9s. \u00c9 o segundo m\u00e1is pequeno das Illas Marshall, superando soamente ao atol Bikar. Entre os seus illotes, s\u00f3 Toke, Eluk e Lojrong son o suficientemente grandes como para ter vexetaci\u00f3n permanente. Os outros illotes de area mostraron cambios considerables no tama\u00f1o e a localizaci\u00f3n a trav\u00e9s dos anos. A auga subterr\u00e1nea do illote Toke \u00e9 salobre, con niveis de cloruro de 440 a 840 ppm (fronte a 19.400 ppm para a auga de mar). Ten unha lagoa de pouca profundidade e un paso estreito a trav\u00e9s do oeste do arrecife, Toke e o seu veci\u00f1o Utirik son un tipo intermedio entre os atois de pouca profundidade, das lagoas de Bokak e Bikar, e as profundas lagoas e arrecifes de moitos dos atois centrais das Marshall.\nHistoria.\nPrehistoria.\nA\u00ednda que os humanos emigraron \u00e1s Illas Marshall ao redor de fai 2000 anos, non parece que exista presenza humana permanente no atol. A falta de auga potable, e a pouca terra cultivable en comparaci\u00f3n co pr\u00f3ximo Utirik desalentou a ocupaci\u00f3n. O atol foi tradicionalmente ocupado por breves per\u00edodos para a recolecci\u00f3n de copra, peixes, tartarugas, cangrexos dos cocos, e outros recursos.\ns\u00e9culo XIX.\nVarios buques occidentais tocaron terra ou pasaron por Toke durante o 1800, pero non se obsevou ning\u00fan intento de colonizaci\u00f3n ou de establecemento de animais ou de cultivos, probablemente debido ao asentamento pr\u00f3ximo de Utirik.\ns\u00e9culo 20 ao presente.\nAs Illas Marshall engad\u00edronse ao protectorado da Nova Guinea Alem\u00e1 en 1906. Coa xustificaci\u00f3n de que os atois deshabitados foron reclamados, os alem\u00e1ns confiscaron Toke como propiedade do goberno, a pesar das protestas dos Iroji.\nEn 1914, o Imperio xapon\u00e9s ocupou as Illas Marshall, e transferiu as propiedades do goberno alem\u00e1n \u00e1s s\u00faas, inclu\u00edndo Toke. Do mesmo xeito que os alem\u00e1ns antes que eles, a administraci\u00f3n colonial xaponesa non tratou de explotar o atol, e o norte das Illas Marshall continuaron como zonas para cazar e pescar sen ser molestado. Tras o final da segunda guerra mundial, quedou baixo o control dos Estados Unidos, como parte do Territorio en Fideicomiso das Illas do Pac\u00edfico, ata a independencia das Illas Marshall.\nO atol Toke estaba dentro da zona de contaminaci\u00f3n radioactiva da proba nuclear Castle Bravo ."}
{"id": "123490", "revid": "98510", "url": "https://gl.wikipedia.org/wiki?curid=123490", "title": "NCIS", "text": "NCIS, previamente chamada NCIS: Naval Criminal Investigative Service e tam\u00e9n Navy NCIS durante a primeira tempada, \u00e9 unha serie de televisi\u00f3n estadounidense que trata dun equipo de axentes especiais do Naval Criminal Investigative Service, que realizan investigaci\u00f3ns criminais na Armada dos Estados Unidos e nos Marines.\nO concepto, creado por Don McGill e Donald Bellisario, e personaxes da serie interpretados por Mark Harmon, Michael Weatherly, Cote de Pablo, Pauley Perrette, Sean Murray, Rocky Carroll e David McCallum, desenvolv\u00e9ronse inicialmente como un episodio en d\u00faas partes da serie da CBS \"JAG\" que se emitiu en abril de 2003, como serie propia comezou a emitirse o 23 de setembro de 2003 tam\u00e9n na CBS. Na sexta tempada (2008-2009) conseguiu ser o quinto programa m\u00e1is visto dos Estados Unidos e dela derivou outra serie, \"\", protagonizada por Chris O'Donnell e LL Cool J e que comezou a emitirse en setembro de 2009."}
{"id": "123492", "revid": "127505", "url": "https://gl.wikipedia.org/wiki?curid=123492", "title": "50 Cent", "text": "Curtis James Jackson III, nado o 6 de xullo de 1975 en Nova York, m\u00e1is co\u00f1ecido polo sobrenome art\u00edstico de 50 Cent \u00e9 un rapeiro e actor estadounidense, que se fixo famoso polos seus \u00e1lbums \"Get Rich or Die Tryin\"' (2003) e \"The Massacre\" (2005) que venderon entre os dous m\u00e1is de vinte e un mill\u00f3ns de discos.\nTraxectoria.\nNaceu en South Jamaica, Queens, non co\u00f1eceu a seu pai e s\u00faa nai morreu cando ti\u00f1a oito anos, xa \u00f3s doce anos trapicheaba con droga, pero deixouno pola m\u00fasica. No ano 2000 dipar\u00e1ronlle nove veces durante un escuro incidente, mais sobreviviu. Descubriuno o rapeiro Eminem tras sacar \u00f3 mercado o \u00e1lbum \"Guess Who's Back?\" en 2002, asinou contrato con Interscope Records, coa axuda de Eminem e Dr. Dre converteuse nun dos rapeiros m\u00e1is vendidos do mundo. En 2003 fundou o seu propio selo discogr\u00e1fico, G-Unit Records, que ten en contrato a rapeiro como Young Buck, Lloyd Banks e Tony Yayo. Tam\u00e9n actuou en varios filmes, como o semiautobiogr\u00e1fico \"Get Rich or Die Tryin\"' de 2005, ademais de \"Home of the Brave\" de 2006, \"Righteous Kill\" de 2008 ou \"Escape Plan\" de 2013"}
{"id": "123494", "revid": "2635", "url": "https://gl.wikipedia.org/wiki?curid=123494", "title": "Europa do Leste", "text": ""}
{"id": "123496", "revid": "98629", "url": "https://gl.wikipedia.org/wiki?curid=123496", "title": "Econom\u00eda de Irlanda", "text": "A econom\u00eda da Rep\u00fablica de Irlanda \u00e9 relativamente pequena, moderna e dependente do comercio exterior. O pa\u00eds mantivo unha taxa m\u00e9dia de crecemento do PIB de 6% entre os anos de 1995 e 2007, entre tanto o 2008 a actividade econ\u00f3mica sufriu unha ca\u00edda acentuada, e a Irlanda tivo unha recesi\u00f3n pola primeira vez nunha d\u00e9cada."}
{"id": "123499", "revid": "1131", "url": "https://gl.wikipedia.org/wiki?curid=123499", "title": "Illuminati", "text": "Illuminati ou Orde dos Iluminati \u00e9 o nome que recibiu unha sociedade secreta fundada baixo o nome de Bund der Perfektibilisten o 1 de maio de 1776 polo xesu\u00edta, fil\u00f3sofo e profesor de dereito can\u00f3nico Adam Weishaupt en Ingolstadt (Baviera). O seu obxectivo era conseguir a mellora e perfeccionamento do mundo por medio da liberdade, da igualdade e da fraternidade, e da mellora e perfeccionamento dos seus membros permitindo o autocontrol dos individuos facendo o despotismo superfluo. Actuou legalmente ata 1785, ano no que Carlos Teodoro de Baviera prohibiu todas as sociedades secretas no pa\u00eds. Durante o per\u00edodo no que foi legal tivo ampla influencia entre os intelectuais e pol\u00edticos ilustrados alem\u00e1ns como o duque Fernando de Brunswick.\nOs membros ti\u00f1an que prometer obediencia \u00f3s seus superiores e divid\u00edanse en tres clases principais, cada unha con varios graos. A orde ti\u00f1a ramificaci\u00f3ns en moitos pa\u00edses de Europa, con 2000 membros, recibindo a atenci\u00f3n de homes de letras como Johann Wolfgang von Goethe e Johann Gottfried Herder, e mesmo dos duques reinantes de Gotha e Weimar.\nArredor desta sociedade form\u00e1ronse numerosos mitos e teor\u00edas conspiratorias, pretendendo que a orde fora responsable da Revoluci\u00f3n Francesa ou de complots contra a Igrexa Cat\u00f3lica, as\u00ed como a constituci\u00f3n dunha Nova Orde Mundial, base\u00e1ndose nestes mitos e lendas escrib\u00edronse novelas e film\u00e1ronse pel\u00edculas que contribu\u00edron a espallar estas ideas entre a sociedade e a que se formasen organizaci\u00f3ns que se reclaman herdeiras dos Illuminati."}
{"id": "123500", "revid": "23204", "url": "https://gl.wikipedia.org/wiki?curid=123500", "title": "Transformers (filme)", "text": "Transformers \u00e9 un filme de ciencia ficci\u00f3n, acci\u00f3n e aventura estadounidense de 2007, adaptaci\u00f3n da franqu\u00eda Transformers, dirixido por Michael Bay e producida por Steven Spielberg con gui\u00f3n de Roberto Orci e Alex Kurtzman. Est\u00e1 protagonizado por Shia LaBeouf, Megan Fox, Josh Duhamel, Tyrese Gibson, Jon Voight, Anthony Anderson e John Turturro, xunto con Peter Cullen e Hugo Weaving que dan voz a Optimus Prime e Megatron respectivamente.\nSinopse.\nProtagonizado por Shia LaBeouf como Sam Witwicky, un adolescente que se ve metido nunha guerra entre os heroicos Autobots e os malignos Decepticons, d\u00faas facci\u00f3ns de robots alien\u00edxenas que son capaces de transformarse en calquera m\u00e1quina. Os Decepticons desexan o control de AllSpark, un obxecto que creou a s\u00faa raza rob\u00f3tica coa intenci\u00f3n de usalo para dar vida a todas as m\u00e1quinas da Terra.\nProduci\u00f3n.\nOs produtores Don Murphy e Tom DeSanto desenvolveron o proxecto en 2003. Hasbro, a propietaria dos xoguetes nos que se basea a franqu\u00eda, organizou unha gran campa\u00f1a promocional enorme con lanzamento coordinado de c\u00f3mics, xoguetes e libros e publicidade indirecta con General Motors e eBay.\nO filme, estreado o 28 de xu\u00f1o de 2007 en Australia e o 3 de xullo nos Estados Unidos, constitu\u00edu un \u00e9xito de p\u00fablico, recadando m\u00e1is de 700 mill\u00f3ns de d\u00f3lares en todo o mundo, pero a cr\u00edtica estivo dividida. O filme converteuse no primeiro dunha serie, o segundo foi \"\" estreado o 24 de xu\u00f1o de 2009."}
{"id": "123503", "revid": "5863", "url": "https://gl.wikipedia.org/wiki?curid=123503", "title": "Courteney Cox", "text": "Courteney Bass Cox, tam\u00e9n co\u00f1ecida como Courteney Cox Arquette, nada en Birmingham (Alabama), o 15 de xu\u00f1o de 1964, \u00e9 unha actriz, produtora de cinema e ex modelo, co\u00f1ecida polo seu papel de Monica Geller na serie de comedia \"Friends\". Tam\u00e9n foi protagonista na serie \"Dirt\" e na saga \"Scream, vix\u00eda quen chama\", Tam\u00e9n apareceu como estrela invitada na serie \"Scrubs\"."}
{"id": "123506", "revid": "127505", "url": "https://gl.wikipedia.org/wiki?curid=123506", "title": "Home verde", "text": "O home verde, m\u00e1is co\u00f1ecido co seu nome en ingl\u00e9s Green Man, \u00e9 un mascar\u00f3n, escultura, debuxo, ou outra representaci\u00f3n dunha face que semella estar rodeada de follas e de plantas. \u00c1s veces repres\u00e9ntase con vides ou p\u00f3las que lle medran dende o seu nariz e delas \u00e1s veces saen froitas ou flores. \u00c9 usado comunmente como elemento ornamental, p\u00f3dense atopar mascar\u00f3ns de homes verdes nas igrexas e noutros edificios, tanto relixiosos coma non. \"The Green Man\" tam\u00e9n \u00e9 un nome popular dos bares ingleses.\nO home verde ten moitas variaci\u00f3ns nas s\u00faas diversas representaci\u00f3ns. P\u00f3dese atopar en moitas esculturas arredor do mundo. \u00c9 a mi\u00fado relacionado coas deidades naturais de orixe vexetativo que foron xurdindo \u00f3 redor do mundo o longo dos tempos. Interpr\u00e9tase principalmente coma un s\u00edmbolo do renacemento, que representa o ciclo de crecemento de cada primavera. Alg\u00fans especulan que a mitolox\u00eda dos \"homes verdes\" foi desenvolvida de maneiras moi dispares nas diferentes tradici\u00f3ns e culturas \u00f3 longo do planeta e converteuse nun ornamento xen\u00e9rico que pode aparecer nas m\u00e1is distantes das culturas, con algunhas variaci\u00f3ns na s\u00faa representaci\u00f3n, como xa poden ser as plantas que lle medran na cara, que ser\u00e1n as aut\u00f3ctonas do lugar.\nCasos en Galiza.\nEstes homes verdes aparecen nun incensario dun anxo na Fachada das Prater\u00edas da Catedral de Santiago (s\u00e9culo XII), na igrexa do Hospital de Quiroga, na igrexa de San Francisco de Betanzos (s\u00e9culo XIV); na de San Xuli\u00e1n de Ventosa en Agolada (s\u00e9culo XVI); na fachada da Casa da Parra (s\u00e9culo XVII) na Quintana dos Vivos en Santiago de Compostela."}
{"id": "123511", "revid": "85894", "url": "https://gl.wikipedia.org/wiki?curid=123511", "title": "Alvite, Beariz, Beariz", "text": "Alvite \u00e9 un lugar da parroquia de Beariz, no concello de Beariz, na provincia de Ourense. No ano 2008 ti\u00f1a 20 habitantes, 9 homes e 11 mulleres."}
{"id": "123512", "revid": "85894", "url": "https://gl.wikipedia.org/wiki?curid=123512", "title": "Beariz, Beariz, Beariz", "text": "Beariz \u00e9 unha vila da parroquia de Beariz, capital do concello de Beariz -ao que d\u00e1 nome-, na provincia de Ourense. No ano 2008 ti\u00f1a 424 habitantes (200 homes e 224 mulleres)."}
{"id": "123513", "revid": "85894", "url": "https://gl.wikipedia.org/wiki?curid=123513", "title": "A Bouza, Beariz, Beariz", "text": "A Bouza \u00e9 un lugar da parroquia de Beariz, no concello de Beariz, na provincia de Ourense. No ano 2008 ti\u00f1a 95 habitantes, 45 homes e 50 mulleres; o que sup\u00f3n unha diminuci\u00f3n no n\u00famero de efectivos."}
{"id": "123514", "revid": "22570", "url": "https://gl.wikipedia.org/wiki?curid=123514", "title": "Garfi\u00e1n, Beariz, Beariz", "text": "Garfi\u00e1n \u00e9 un lugar da parroquia de Beariz, no concello de Beariz, na provincia de Ourense. No ano 2008 ti\u00f1a 16 habitantes, 9 homes e 7 mulleres; o que sup\u00f3n unha diminuci\u00f3n no n\u00famero de efectivos."}
{"id": "123515", "revid": "85894", "url": "https://gl.wikipedia.org/wiki?curid=123515", "title": "Magros, Beariz, Beariz", "text": "Magros \u00e9 un lugar da parroquia de Beariz, no concello de Beariz, na provincia de Ourense. No ano 2008 ti\u00f1a 140 habitantes, 60 homes e 80 mulleres; o que sup\u00f3n unha diminuci\u00f3n no n\u00famero de efectivos."}
{"id": "123516", "revid": "22570", "url": "https://gl.wikipedia.org/wiki?curid=123516", "title": "Murad\u00e1s, Beariz, Beariz", "text": "Murad\u00e1s \u00e9 un lugar da parroquia de Beariz, no concello de Beariz, na provincia de Ourense. No ano 2008 ti\u00f1a 98 habitantes, 51 homes e 47 mulleres; o que sup\u00f3n un aumento no n\u00famero de efectivos."}
{"id": "123517", "revid": "85894", "url": "https://gl.wikipedia.org/wiki?curid=123517", "title": "As Antas, Leboz\u00e1n, Beariz", "text": "As Antas \u00e9 un lugar da parroquia de Leboz\u00e1n, no concello de Beariz, na provincia de Ourense. No ano 2008 ti\u00f1a 44 habitantes (22 homes e 22 mulleres).\nXeograf\u00eda.\nO lugar est\u00e9ndese con igual top\u00f3nimo polo Regueiro do Irixo e tam\u00e9n co mesmo nome polo Regueiro de Bobor\u00e1s. Na aldea sit\u00faase a Mesa dos Bispos, que divide a diocese de Ourense, a diocese de Lugo e a arquidiocese de Santiago de Compostela, ademais das xurisdici\u00f3ns de Montes, Deza e Caldelas de Orcell\u00f3n.\nA aldea est\u00e1 atravesada pola estrada N-541."}
{"id": "123518", "revid": "85894", "url": "https://gl.wikipedia.org/wiki?curid=123518", "title": "Arnelas, Leboz\u00e1n, Beariz", "text": "Arnelas \u00e9 un lugar da parroquia de Leboz\u00e1n, no concello de Beariz, na provincia de Ourense. No ano 2009 ti\u00f1a dez habitantes (cinco homes e cinco mulleres)."}
{"id": "123519", "revid": "85894", "url": "https://gl.wikipedia.org/wiki?curid=123519", "title": "A Ermida, Leboz\u00e1n, Beariz", "text": "A Ermida \u00e9 un lugar da parroquia de Leboz\u00e1n, no concello de Beariz, na provincia de Ourense. No ano 2008 ti\u00f1a 96 habitantes (43 homes e 53 mulleres).\nO lugar est\u00e1 atravesado pola estrada N-541.\nToponimia.\nO top\u00f3nimo deriva do lat\u00edn , que \u00e9 unha igrexa pequena, polo xeral lonxe ou f\u00f3ra dun n\u00facleo de poboaci\u00f3n, ou tam\u00e9n pode facer referencia a un sitio ermo ou sen traballar."}
{"id": "123520", "revid": "85894", "url": "https://gl.wikipedia.org/wiki?curid=123520", "title": "Leboz\u00e1n, Leboz\u00e1n, Beariz", "text": "Leboz\u00e1n \u00e9 un lugar da parroquia de Leboz\u00e1n, no concello de Beariz, na provincia de Ourense. No ano 2008 ti\u00f1a 101 habitantes (44 homes e 57 mulleres)."}
{"id": "123521", "revid": "85894", "url": "https://gl.wikipedia.org/wiki?curid=123521", "title": "Os Li\u00f1ares, Leboz\u00e1n, Beariz", "text": "Os Li\u00f1ares \u00e9 un lugar da parroquia de Leboz\u00e1n, no concello de Beariz, na provincia de Ourense. No ano 2008 ti\u00f1a 37 habitantes (19 homes e 18 mulleres)."}
{"id": "123522", "revid": "85894", "url": "https://gl.wikipedia.org/wiki?curid=123522", "title": "As Ventelas, Leboz\u00e1n, Beariz", "text": "As Ventelas \u00e9 un lugar da parroquia de Leboz\u00e1n, pertence ao concello de Beariz, da comarca do Carballi\u00f1o (provincia de Ourense).\u200b No ano 2008 ti\u00f1a dezasete habitantes (dez homes e sete mulleres).\nXeograf\u00eda.\nO lugar das Ventelas linda ao norte coa estrada nacional N-541, que \u00e9 a s\u00faa principal v\u00eda de comunicaci\u00f3n, e a aldea das Antas, que pertence tam\u00e9m a Beariz. Situada entre a serra do Cando e a serra do Cand\u00e1n, nunha das ladeiras do monte Marcof\u00e1n, pertence \u00e1 hist\u00f3rica comarca de Tabeir\u00f3s - Terra de Montes. O rueiro das Ventelas conf\u00f3rmao unha \u00fanica r\u00faa. \nProbabelmente o seu nome te\u00f1a que ver co feito de que \u00e9 unha zona na que ventea moito duranto todo o ano. \nPatrimonio.\nCultura popular.\nHai un refr\u00e1n que pred\u00ed o tempo que vai facer ao d\u00eda seguinte: \"Rubio cara ao mar, vellos a solar, rubio cara a Ribeira, vellos na paneira\".\nNo disco \"I \u00e9 verdade, i \u00e9 mentira\" do grupo Leil\u00eda, aparece a peza \"Palabra de casamento\".\u200b \nCami\u00f1o de Santiago\u200b.\nA sexta etapa do Cami\u00f1o Mi\u00f1oto Ribeiro, discorre polos montes das Ventelas.\u200b\nPatrimonio natural.\nHai unha gran variedade de fauna nos montes que rodean \u00e1 aldea, mas no mesmo lugar non \u00e9 estra\u00f1o ver ou escoitar diferentes especies de aves, nocturnas ou di\u00farnas. A avifauna \u00e9 variada, e habitualmente esc\u00f3itase o gaio, o corvo, o pico verde, o cuco, o estorni\u00f1o, a lavandeira branca, a avenoiteira, a avelaiona, os mi\u00f1atos... \nTam\u00e9n hai mam\u00edferos, e a\u00ednda que a s\u00faa presenza \u00e9 m\u00e1is habitual a \u00faltima hora da tarde ou a primeira hora da ma\u00f1\u00e1, hai corzos, cabalos e vacas bravas, xabar\u00eds, raposos ou teixugos. Entre os anfibios e r\u00e9ptiles est\u00e1n as salamandras, a v\u00edbora seoane, o lagarto das silvas...\nEntre a fauna, hai \u00e1rbores como carballos, acivros, loureiros, bidueiros, castinheiros. Arbustos coma os toxos. Entre as flores p\u00f3dese ver xacinto silvestre, tollemerendas..."}
{"id": "123523", "revid": "85894", "url": "https://gl.wikipedia.org/wiki?curid=123523", "title": "A Abeleira, Xirazga, Beariz", "text": "A Abeleira \u00e9 un lugar da parroquia de Xirazga, no concello de Beariz, na provincia de Ourense. No ano 2008 ti\u00f1a 36 habitantes, 14 homes e 22 mulleres; o que sup\u00f3n unha diminuci\u00f3n no n\u00famero de efectivos."}
{"id": "123524", "revid": "85894", "url": "https://gl.wikipedia.org/wiki?curid=123524", "title": "Al\u00e9n, Xirazga, Beariz", "text": "Al\u00e9n \u00e9 un lugar da parroquia de Xirazga, no concello de Beariz, na provincia de Ourense. No ano 2008 ti\u00f1a 27 habitantes, 8 homes e 19 mulleres; o que sup\u00f3n unha diminuci\u00f3n no n\u00famero de efectivos."}
{"id": "123525", "revid": "85894", "url": "https://gl.wikipedia.org/wiki?curid=123525", "title": "Correa, Xirazga, Beariz", "text": "Correa \u00e9 un lugar da parroquia de Xirazga, no concello de Beariz, na provincia de Ourense. No ano 2008 ti\u00f1a 35 habitantes (14 homes e 21 mulleres)."}
{"id": "123526", "revid": "85894", "url": "https://gl.wikipedia.org/wiki?curid=123526", "title": "Doade, Xirazga, Beariz", "text": "Doade \u00e9 un lugar da parroquia de Xirazga, no concello de Beariz, na provincia de Ourense. No ano 2008 ti\u00f1a 122 habitantes (54 homes e 68 mulleres)."}
{"id": "123527", "revid": "85894", "url": "https://gl.wikipedia.org/wiki?curid=123527", "title": "Ricovanca, Xirazga, Beariz", "text": "Ricovanca \u00e9 un lugar da parroquia de Xirazga, no concello de Beariz, na provincia de Ourense. Segundo o INE en 2018 ti\u00f1a 15 habitantes (7 homes e 8 mulleres).\nA aldea ten un mu\u00ed\u00f1o e unha ponte medieval.\nDesta aldea era o pai de Laurentino Cortizo, presidente de Panam\u00e1."}
{"id": "123528", "revid": "85894", "url": "https://gl.wikipedia.org/wiki?curid=123528", "title": "Framia, Xirazga, Beariz", "text": "Framia \u00e9 un lugar da parroquia de Xirazga, no concello de Beariz, na provincia de Ourense. No ano 2008 ti\u00f1a 19 habitantes (nove homes e dez mulleres)."}
{"id": "123529", "revid": "5467", "url": "https://gl.wikipedia.org/wiki?curid=123529", "title": "Lingua valenciana", "text": ""}
{"id": "123531", "revid": "23204", "url": "https://gl.wikipedia.org/wiki?curid=123531", "title": "Jack Frost", "text": "No folclore ingl\u00e9s, Jack Frost aparece coma unha criatura ego\u00edsta que personifica o fr\u00edo, o inverno e o carazo. \u00c9, moi probablemente, unha variante do Pai-Inverno (tam\u00e9n co\u00f1ecido coma \"Old Man Winter\" en ingl\u00e9s). Alg\u00fans pensan que esta tradici\u00f3n pode vir de antigas tradici\u00f3ns n\u00f3rdicas e viquingas.\nSegundo a tradici\u00f3n, Jack Frost \u00e9 respons\u00e1bel de deixar a xeada nas fiestras de cristal, que se ve pola ma\u00f1\u00e1, m\u00e1is co\u00f1ecida coma condensaci\u00f3n."}
{"id": "123532", "revid": "5467", "url": "https://gl.wikipedia.org/wiki?curid=123532", "title": "Lingua aranesa", "text": ""}
{"id": "123534", "revid": "5467", "url": "https://gl.wikipedia.org/wiki?curid=123534", "title": "Lingua gascona", "text": ""}
{"id": "123539", "revid": "23204", "url": "https://gl.wikipedia.org/wiki?curid=123539", "title": "Munster Rugby", "text": "O Munster Rugby (en ) \u00e9 un dos catro equipo profesionais provinciais de rugby da Illa de Irlanda. O club compite no Pro14 e na Copa de Campi\u00f3ns (Champions Cup). O equipo representa \u00e1 secci\u00f3n de Munster da Irish Rugby Football Union (IRFU), sendo as\u00ed o responsable do rugby na provincia. O estadio principal do equipo \u00e9 o Thomond Park de Limerick, recinto con capacidade para 25.600 espectadores. Con todo, \u00e1s veces tam\u00e9n xogan no Irish Independent Park de Cork, con capacidade para 8.008. Entre os principais t\u00edtulos obtidos polo club, est\u00e1n d\u00faas Champions Cup (2006 e 2008) e tres Pro14 (2003, 2009 e 2011).\nO equipo de Munster foi fundado oficialmente en 1879, \u00e1 vez que os equipos das provincias de Leinster e Ulster, sendo o de Connacht fundado unha d\u00e9cada despois en 1889. Por\u00e9n, o primeiro xogo interprovincial entre representantes das provincias xa se disputara en 1875. O Munster tradicionalmente fornec\u00eda ao seu equipo con xogadores de clubs da cidade de Limerick, onde o rugby \u00e9 moi popular e xogado a todos os niveis. O lema do equipo \u00e9 \"To the brave and faithful, nothing is impossible\" (do ), o cal prov\u00e9n do lema do clan Mac C\u00e1rthaigh \"Forti et Fideli nihil difficile\".\nHistoria.\nAntes da creaci\u00f3n das d\u00faas competici\u00f3ns profesionais nas que compite actualmente, o equipo provincial de Munster xa exist\u00eda. Foi fundado como equipo representativo da provincia en 1879, e nos anos dos equipos afeccionados compet\u00eda coas outras 3 provincias irlandesas polo campionato anual \"Inter-Provincial Championship\", que Munster ga\u00f1ou en 22 ocasi\u00f3ns. Munster tense enfrontado \u00e1 maior\u00eda das selecci\u00f3ns internacionais que visitaban Irlanda nas s\u00faas xiras, comezando polo encontro fronte Australia en 1947. Munster acadou un empate cos Wallabies en 1958, pero acadou 4 vitorias en 1967, 1981, 1992 e 2010. Fronte a Nova Zelandia, Munster empatou en 1973, pero conseguiu a vitoria en 1978.\nEstadio.\nO principal terreo de xogo no que disputa os seus encontros Munster Rugby como local \u00e9 o estadio Thomond Park de Limerick, recentemente reformado para acoller 26.500 seareiros. Munster tam\u00e9n xoga alg\u00fans encontros no Musgrave Park de Cork, no que collen 9.251 persoas.\nElenco.\nOs seguintes son os xogadores de Munster para o Pro14 de 2019\u221220.\nXogadores destacados.\nBritish and Irish Lions.\nOs seguintes xogadores xogaron cos British and Irish Lions.\nInternacionais.\nOs seguintes son xogadores destacados de Leinster que foron internacionais con selecci\u00f3ns diferentes \u00e1 irlandesa.\nClub dos 200.\nOs seguintes xogadores, disputaron m\u00e1is 200 encontros con Munster.\nAdestradores.\nOs seguintes son os adestradores de Munster desde o inicio da era profesional.\nPalmar\u00e9s.\nEuropean Rugby Champions Cup\nPro14\nCeltic Cup\nIrish Inter-Provincial Championship\nSetanta Challenge Cup\nBritish and Irish Cup\nEncontros contra selecci\u00f3ns.\nA seguinte \u00e9 unha lista dos resultados de Leinster contra combinados nacionais e rexionais. Nos resultados, os puntos de Leinster aparecen sempre primeiro."}
{"id": "123540", "revid": "1131", "url": "https://gl.wikipedia.org/wiki?curid=123540", "title": "\u00baC", "text": ""}
{"id": "123541", "revid": "47401", "url": "https://gl.wikipedia.org/wiki?curid=123541", "title": "Alfredo Su\u00e1rez Ferr\u00edn", "text": "Alfredo Su\u00e1rez Ferr\u00edn, nado na Coru\u00f1a en outubro de 1881 e fusilado na Coru\u00f1a o 31 de agosto de 1936, foi un industrial e pol\u00edtico galego. Na Coru\u00f1a unha r\u00faa dos Rosales leva o seu nome. O Instituto de Estudos Pol\u00edticos e Sociais convoca o premio literario \"Alfredo Su\u00e1rez Ferr\u00edn\", un traballo de difusi\u00f3n dos valores c\u00edvicos, morais e democr\u00e1ticos.\nTraxectoria.\nEstudou Qu\u00edmicas e Profesorado Mercantil. Exerceu como industrial, sendo propietario xunto co seu irm\u00e1n Julio dunha ferraxer\u00eda na r\u00faa S\u00e1nchez Bregua e, posteriormente, dunha f\u00e1brica de caldos concentrados.\nDestacou desde novo polas s\u00faas ideas republicanas. O 12 de abril de 1931, nas elecci\u00f3ns municipais que supuxeron o alzamento da II Rep\u00fablica, foi elixido concelleiro polo Partido Republicano Radical-Socialista. En maio de 1932 asistiu ao congreso do seu partido, celebrado en Santander, representando \u00e1 Coru\u00f1a.\nEn xaneiro de 1934 foi elixido alcalde da Coru\u00f1a, substitu\u00edndo a Manuel Iglesias Corral. Trala revoluci\u00f3n de outubro abandonou o posto por decisi\u00f3n gobernativa. Coa creaci\u00f3n de Uni\u00f3n Republicana uniuse ao partido, sendo vogal da liga de Dereitos do Home e socio do Casino Republicano.\nCoa vitoria da Fronte Popular en febreiro de 1936, foi elixido de novo alcalde, tomando posesi\u00f3n o d\u00eda 20 en substituci\u00f3n de Atanagildo Pardo de Andrade. Tralo Alzamento Nacional do 18 de xullo foi detido e axi\u00f1a liberado, pero o d\u00eda 21 pola tarde foi detido de novo. Tras realizar o acto de traspaso da alcald\u00eda o 22 pola ma\u00f1\u00e1 ao capit\u00e1n de Intendencia, Jos\u00e9 Fuci\u00f1os Gayoso, foi enviado de novo a prisi\u00f3n.\nOs d\u00edas 26 e 27 de agosto foi xulgado no Pazo de Xustiza da Coru\u00f1a, canda o secretario do concello Joaqu\u00edn Mart\u00edn Mart\u00ednez, o secretario do goberno civil Leovigildo Taboada, o deputado Manuel Guzm\u00e1n Garc\u00eda, os l\u00edderes socialistas Ram\u00f3n Maseda e Francisco Mazariegos Mart\u00ednez e outros catro acusados. O fiscal pediu para os dez a pena de morte, sendo seis deles condenados. Foi fusilado no Campo da Rata o 31 de agosto de 1936, xunto a Manuel Guzm\u00e1n, Joaqu\u00edn Mart\u00edn, Ram\u00f3n Maseda, Francisco Mazariegos e Francisco Prego.\nSegundo as s\u00faas fillas, Elisa e Sof\u00eda Su\u00e1rez Chac\u00f3n, horas antes do fusilamento chegou da Xunta de Defensa Nacional de Burgos un indulto, que non chegou a ser aplicado. O motivo do indulto puido deberse a que Su\u00e1rez Ferr\u00edn intercedera ante Casares Quiroga cando era ministro da Guerra e presidente do Goberno, a favor do coronel Mart\u00edn Alonso e do tenente coronel Nevado de Bouza cando estes foron denunciados como golpistas no Ministerio por militantes de esquerdas.\nEst\u00e1 soterrado no cemiterio civil da Coru\u00f1a.\nVida persoal.\nCasou con Sof\u00eda Chac\u00f3n Winter en xu\u00f1o de 1911, e foi pai de Elisa, Sof\u00eda e Luis Su\u00e1rez Chac\u00f3n.\nReco\u00f1ecementos.\nO 31 de agosto de 1986 erixiuse un busto na s\u00faa memoria nos xard\u00edns de M\u00e9ndez N\u00fa\u00f1ez. En 2001 inaugurouse no Campo da Rata un monumento dese\u00f1ado por Isaac D\u00edaz Pardo na lembranza dos fusilados nese lugar.\nSu\u00e1rez Ferr\u00edn aparece mencionado nas novela \"Mazurca para dos muertos\" (1983) de Camilo Jos\u00e9 Cela e \"Os libros arden mal\" (2006) de Manuel Rivas"}
{"id": "123557", "revid": "1131", "url": "https://gl.wikipedia.org/wiki?curid=123557", "title": "Galer\u00eda de imaxes de eirugas de Galicia", "text": "Galer\u00eda de imaxes de eirugas de Galicia."}
{"id": "123567", "revid": "56817", "url": "https://gl.wikipedia.org/wiki?curid=123567", "title": "Atol Knox", "text": "O atol Knox \u00e9 co\u00f1ecido como atol Nadikdik das Illas Marshall. \u00c9 o atol m\u00e1is ao sur na cadea Ratak nas Illas Marshall. Cont\u00e9n 18 illas, as\u00ed como numerosas pequenos illotes emerxentes cunha superficie total de 0,98\u00a0km\u00b2, que encerran unha lagoa que cobre unha superficie total de 3,42\u00a0km\u00b2.\nO atol ten 11\u00a0km de lonxitude e 2\u00a0km de ancho. O atol consiste nunha cadea de pequenos illotes Os maiores son Aelingeo, Nadikdik e Nariktal.\nO atol est\u00e1 conectado por unha pasaxe chamada paso Klee ao sur do atol de Mili."}
{"id": "123568", "revid": "23204", "url": "https://gl.wikipedia.org/wiki?curid=123568", "title": "Illote Fongafale", "text": "Fongafale, tam\u00e9n chamado Fogale ou Fagafale, \u00e9 a maior dos illotes do atol Funafuti, en Tuvalu. Ten unha \u00e1rea de 0\u00b465\u00a0km\u00b2, \u00e9 de forma alargada cunha lonxitude de 12\u00a0km e ao redor de 10 a 400 m de ancho, co oc\u00e9ano Pac\u00edfico Sur ao leste e a lagoa do atol ao oeste. Dentro do illote existen sete pequenas lagoas e pos\u00fae unha pen\u00ednsula chamada Tengako.\nCaracter\u00edsticas.\nA s\u00faa poboaci\u00f3n \u00e9 de 3.136 habitantes (en 2002) e pos\u00fae catro vilas (que debido ao tama\u00f1o do illote conforman unha \u00e1rea urbana contigua): Alapi (1.024 habitantes), Fakai Fou (1.007 habitantes), Senala (589 habitantes) e Vaiaku (516 habitantes). Este \u00faltimo, situado no extremo sur e occidental do illote \u00e9 a vila m\u00e1is importante do atol e sit\u00faanse os principais edificios gobernamentais de Tuvalu. Tam\u00e9n en Vaiaku sit\u00faase o Aeroporto Internacional de Funafuti, na zona m\u00e1is ancha do illote, percorrendo de nord\u00e9s a suroeste e s\u00f3 unha empresa Air Fidxi ofrece voos a Suva, capital de Fidxi.\nEn Funafuti tam\u00e9n se atopan o \u00fanico hotel do pa\u00eds, Hotel Vaiaku Lagi, un centro de comunicaci\u00f3ns, un c\u00e1rcere, unha estaci\u00f3n meteorol\u00f3xica, unha estaci\u00f3n de bombeo de gasolina, un hospital, o \u00fanico banco comercial de Tuvalu, a oficina postal xeral, alg\u00fans almac\u00e9ns, a residencia do Gobernador Xeral e a C\u00e1mara de Tuvalu.\nS\u00f3 existen catro taxis no illote, polo que \u00e9 com\u00fan o uso de motocicletas."}
{"id": "123574", "revid": "23204", "url": "https://gl.wikipedia.org/wiki?curid=123574", "title": "Banaba", "text": "Banaba (ou illa Ocean), \u00e9 unha illa de coral habitada de 5\u00a0km\u00b2 no oc\u00e9ano Pac\u00edfico, situada ao oeste das illas Gilbert e 300\u00a0km ao leste de Nauru. O nome Banaba na lingua local significa \"pedregoso\". Forma parte da rep\u00fablica de Kiribati. O punto m\u00e1is alto da illa \u00e9 tam\u00e9n o punto m\u00e1is alto de Kiribati, con 81 metros de alto. Xunto con Nauru e Makatea, foi unha das grandes fontes de fosfato do Pac\u00edfico. A s\u00faa poboaci\u00f3n, deportada para explotar os fosfatos da illa, abriu o proceso m\u00e1is longo da historia, contra o goberno brit\u00e1nico.\nHistoria.\nA illa foi habitada por melanesios desde o 1.500 adeC. Descubriuse en 1804 por Abraham Bristow pero mant\u00edvose relativamente intacta debido \u00e1 s\u00faa illada localizaci\u00f3n e pequeno tama\u00f1o.\nEn 1900, Albert Ellis, un neozeland\u00e9s que traballaba para unha compa\u00f1\u00eda brit\u00e1nica, descubriu que a illa era rica en fosfato de calcio, unha importante mat\u00e9ria prima para fertilizantes, e convenceu os nativos para asinar \u2013 cunha cruz \u2013 documentos legais que daban \u00e1 compa\u00f1\u00eda o dereito de explotar aquel recurso por 50 libras por ano, durante 999 anos. En 1942, a illa foi invadida polos xaponeses e os seus habitantes enviados para campos de traballos forzados noutras illas, unha vez que a s\u00faa xa estaba practicamente devastada. Ao final da guerra, os banabenses foron \u201crecuperados\u201d polos brit\u00e1nicos e enviados para a illa de Rabi, que actualmente pertence a Fidxi. En 1979, as minas de fosfato foron abandonadas e moitos banabenses regresaron para verificar que o que antes eran 595 hect\u00e1reas de foresta tropical, apenas quedaban m\u00e1is ou menos intactas 150.\nGoberno.\nA pesar de formar parte de Quiribati, Banaba \u00e9 gobernada polo consello de anci\u00e1ns de Rabi Fidxi que, ademais, te\u00f1en un dos 49 deputados do parlamento de Quiribati."}
{"id": "123575", "revid": "98629", "url": "https://gl.wikipedia.org/wiki?curid=123575", "title": "Beyonc\u00e9", "text": "Beyonc\u00e9 Giselle Knowles, nada o 4 de setembro de 1981 en Houston, m\u00e1is co\u00f1ecida simplemente como Beyonc\u00e9 \u00e9 unha cantante estadounidense de pop, R&amp;B e soul.\nTraxectoria.\nFilla da dese\u00f1adora de moda Tina Knowles e do produtor musical Matthew Knowles, estudou en varias escolas de arte, cantando e bailando en competici\u00f3ns desde nena. Beyonc\u00e9 f\u00edxose famosa a finais da d\u00e9cada de 1990 como a cantante principal do grupo feminino Destiny's Child, vendendo 50 mill\u00f3ns de discos co grupo e 25 mill\u00f3ns en solitario.\nEn xu\u00f1o de 2003 durante unha par\u00e9ntese co grupo Destiny's Child, Beyonc\u00e9 lanzou o seu primeiro \u00e1lbum en solitario, \"Dangerously in Love\", convertido nun dos m\u00e1is exitosos dese ano tanto de p\u00fablica como de cr\u00edtica, con tres canci\u00f3ns \"Crazy in Love\", \"Naughty Girl\" e \"Baby Boy\" subindo \u00f3 m\u00e1is alto das listas e d\u00e1ndolle cinco Premios Grammy en 2004. A desaparici\u00f3n de Destiny's Child en 2005 permitiulle continuar a s\u00faa carreira en solitario, o seu seguinte \u00e1lbum \"B'Day\" (2006) debutou no n\u00famero un do Billboard, con canci\u00f3ns de tanto \u00e9xito como \"Deja Vu\", \"Irreplaceable\" e \"Beautiful Liar\". O seu terceiro \u00e1lbum, \"I Am\u2026 Sasha Fierce\" editouse en novembro de 2008 e inclu\u00eda \u00e9xitos como \"If I Were a Boy\", \"Single Ladies (Put a Ring on It)\" e \"Halo\".\nO \u00e9xito dos seus \u00e1lbums estableceuna como unha das artistas m\u00e1is comerciais da industria musical, tam\u00e9n comezou unha carreira como actriz en 2001 \u00f3 aparecer no musical \"\" e 2006 a adaptaci\u00f3n de Broadway Dreamgirls, e en 2009 o seu primeiro gran papel en \"Obsessed\". No ano 2004 sacou \u00f3 mercado, a s\u00faa propia li\u00f1a de moda. Casou o 4 de abril de 2008 co rapeiro Jay-Z.\nTam\u00e9n foi premiada cun premio Grammy nas edici\u00f3ns dos anos 2006, 2007 e 2009, e con cinco no ano 2010."}
{"id": "123578", "revid": "98629", "url": "https://gl.wikipedia.org/wiki?curid=123578", "title": "Jay-Z", "text": "Shawn Corey Carter, nado o 4 de decembro de 1969 en Nova York, m\u00e1is co\u00f1ecido polo sobrenome art\u00edstico Jay-Z, \u00e9 un rapeiro, executivo e empresario estadounidense, antigo director executivo de Def Jam Recordings e Roc-A-Fella Records, \u00e9 un dos propietarios de The 40/40 Club e dos Brooklyn Nets.\nTraxectoria.\nOrixinario dun barrio de casas baratas en Brooklyn, o seu pai abandonou \u00e1 familia cando el era cativeiro quedando \u00f3 coidado de s\u00faa nai. Vendeu m\u00e1is de 26 mill\u00f3ns de discos desde o seu primeiro \u00e1lbum \"Reasonable Doubt\" en 1996. Co\u00f1ecido polo seu h\u00e1bil emprego das met\u00e1foras, as s\u00faas capacidades para o estilo libre, os seus xogos de palabras, a combinaci\u00f3n do hip hop da r\u00faa co comercial e a combinaci\u00f3n do rap con elementos do pop, Jay-Z \u00e9 un dos rapeiros m\u00e1is respectados. En 2003 anunciou o seu retiro do mundo da m\u00fasica pero volveu en 2006 con \"Kingdom Come\" que vendeu 680.000 discos na s\u00faa primeira semana. En abril de 2008 asinou un contrato con Live Nation por 150 mill\u00f3ns de d\u00f3lares, un dos m\u00e1is caros na historia da m\u00fasica.\nVida persoal.\nJay Z mantivo unha forte rivalidade co rapeiro Nas nos anos 2000 e 2001, que comezou cando Nas tivo disputas con Memphis Bleek, un protexido de Jay-Z. Varios intercambios musicais aumentaron a tensi\u00f3n, con ambos os artistas lanz\u00e1ndose canci\u00f3ns que inclu\u00edan sons de disparos. Jay-Z revelou unha relaci\u00f3n con Carmen Bryan, a nai da filla de Nas. A pesar do forte enfrontamento, en 2005 compartiron escenario nun concerto.\nEn 2008 casou coa tam\u00e9n cantante Beyonc\u00e9. Os \u00e1lbums \"Lemonade\" de Beyonc\u00e9 e \"4:44\" de Jay Z revelaron as crises matrimoniais e infidelidades.\nPol\u00e9micas.\nProblemas legais.\nNo ano 1999, Jay Z foi acusado de apu\u00f1alar a un produtor discogr\u00e1fico, resultando nunha declaraci\u00f3n de culpabilidade e evitando a prisi\u00f3n.\nDecisi\u00f3ns Empresariais.\nA participaci\u00f3n de Jay Z en \"Tidal\", un servizo de streaming musical, tam\u00e9n xerou controversia ao nomear tres CEOs diferentes nun per\u00edodo de s\u00f3 nove meses, o que suscitou preocupaci\u00f3ns sobre a estabilidade e a direcci\u00f3n estrat\u00e9xica da compa\u00f1\u00eda. A pesar de ser lanzado como unha proposta de ser m\u00e1is \"amigable para os artistas\" en canto a pagos de regal\u00edas, Tidal loitou para ga\u00f1ar tracci\u00f3n e competir eficazmente nun mercado saturado e dominado por outras grandes plataformas.\nActivismo e pol\u00edtica.\nA s\u00faa relaci\u00f3n coa NFL e a organizaci\u00f3n de eventos do Super Bowl foi criticada: Colin Kaepernick, ex \"quarterback\" dos San Francisco 49ers, comezou a axeonllarse durante o himno dos EUA en 2016 como forma de protesta contra a inxustiza racial e a brutalidade policial. Jay-Z foi un cr\u00edtico aberto da NFL e expresou publicamente o seu apoio a Kaepernick, chegando incluso a rexeitar a oferta de actuar no espect\u00e1culo de medio tempo do Super Bowl en solidariedade co ex xogador. Por\u00e9n, en 2019, Jay-Z e a s\u00faa empresa, Roc Nation, asinaron un acordo coa NFL para ser os \"estrategas de entretemento musical en directo\" da liga, unha asociaci\u00f3n que tam\u00e9n inclu\u00eda contribuci\u00f3ns \u00e1 campa\u00f1a de activismo social da liga, \"Inspire Change\". \nKaepernick e os seus seguidores expresaron descontento e decepci\u00f3n, cuestionando se Jay-Z comprometera os seus ideais \u00e9ticos e morais en favor dun lucrativo acordo coa liga de f\u00fatbol americano.\nContaminaci\u00f3n.\nJay-Z atopouse no centro dunha pol\u00e9mica relativa \u00e1 contaminaci\u00f3n ambiental cando foi catalogado por \"celebrityflight.com\" como unha das tres celebridades cunha maior emisi\u00f3n de CO2, debido ao seu uso extensivo de voos privados, s\u00f3 por detr\u00e1s de Kim Kardashian e Elon Musk."}
{"id": "123579", "revid": "89787", "url": "https://gl.wikipedia.org/wiki?curid=123579", "title": "Econom\u00eda de Burkina Faso", "text": "Un dos pa\u00edses m\u00e1is pobres do mundo, o Burkina Faso ten poucos recursos naturais e unha fraca industria. Cun PIB per c\u00e1pita de US$ 1200 \u00e9 a 27\u00aa naci\u00f3n m\u00e1is pobre do mundo, xunto con pa\u00edses como a Rep\u00fablica do Congo e o Taxiquist\u00e1n.\nUns 90% da poboaci\u00f3n viven da agricultura, que \u00e9 vulnerable \u00e0s secas. O seu alto \u00edndice de crecemento poboacional xunto coa aridez do seu chan son factores que infl\u00faen en forma relevante no seu \u00edndice de pobreza. A agricultura representa o 32% do seu produto bruto interno e d\u00e1 traballo ao 92% da s\u00faa poboaci\u00f3n traballadora. Dest\u00e1case o coidado do gando, e especialmente no sur e o suroeste o cultivo de sorgo, feix\u00f3n, millo, cacahuete, arroz e algod\u00f3n.\nA falta de traballo causa unha moi alta taxa de emigraci\u00f3n: por exemplo, hai tres mill\u00f3ns de persoas nativas de Burkina Faso que viven en Costa do Marfil. De acordo a informaci\u00f3n do Banco Central dos Estados da \u00c1frica Occidental, estes emigrantes env\u00edan por ano varias decenas de miles de mill\u00f3ns de francos CFA a Burkina Faso. Desde que se produciu unha expulsi\u00f3n de inmigrantes de Ghana en 1967, esta situaci\u00f3n provocou tensi\u00f3ns nos pa\u00edses receptores de migrantes. A crise m\u00e1is recente ocorreu no 2003 en Costa do Marfil, e deu lugar ao regreso de 300.000 emigrantes.\nUnha gran proporci\u00f3n da actividade econ\u00f3mica do pa\u00eds esta financiada por axuda internacional. A Uni\u00f3n Europea (UE) \u00e9 o principal socio comercial de Burkina Faso."}
{"id": "123585", "revid": "98629", "url": "https://gl.wikipedia.org/wiki?curid=123585", "title": "Melian", "text": "Melian \u00e9 un personaxe ficticio pertencente \u00f3 \"legendarium\" do escritor brit\u00e1nico J. R. R. Tolkien. Aparece nas s\u00faas novelas \"O Silmarillion\" e \"The Children of H\u00farin\", as\u00ed como no poema \u00e9pico \"The Lay of Leithian\" e nos textos Annals of Aman e Grey Annals.\nDescrici\u00f3n e biograf\u00eda.\nMelian \u00e9 unha Maia da raza dos Ainur e parente de Yavanna. En \"The Lay of Leithian\" aparece descrita como unha dama gris, con longas e escuras trenzas que ca\u00edan at\u00e9 os seus p\u00e9s prateados.\nAntes da Primeira Idade, nos Anos das \u00c1rbores, Melian abandonou os xard\u00edns de L\u00f3rien e marchou para a Terra Media, onde se namorou do rei \u00e9lfico Elu Thingol, co que gobernou o reino de Doriath. Tivo unha filla con Thingol, chamada L\u00fathien, que disque foi a m\u00e1is fermosa entre todos os Fillos de Il\u00favatar. A li\u00f1a de descendencia de Melian son os semielfos.\nThingol enc\u00f3ntrase con Melian nas fragas de Nan Elmoth e queda cativado polo meigallo de amor de Melian durante moitos anos. A s\u00faa ausencia provoca que unha gran parte dos seus seguidores fique atr\u00e1s procurando por el, mentres o resto prosegue cara a Valinor. M\u00e1is tarde Melian e Thingol atopan o reino de Doriath na Terra Media. A s\u00faa filla L\u00fathien Tin\u00faviel casa co humano Beren. Deste xeito o sangue Maia de Melian pasa tanto aos elfos como aos homes.\nCando a guerra co Grande Inimigo, Morgoth, chega a Doriath, Melian emprega os seus poderes para defendelo cunha protecci\u00f3n chamada a Cintura de Melian (\"List Melian\" en Sindarin). Os seus m\u00e1xicos labirintos de br\u00e9temas imped\u00edan que ningu\u00e9n entrase no reino sen o consentimento dela ou de Thingol, sempre que non fosen m\u00e1is poderosos ca ela. Grazas ao poder premonitorio propio dos Maiar, Melian pred\u00ed que un d\u00eda algu\u00e9n cuxo destino ser\u00e1 m\u00e1is poderoso entrar\u00e1. Cando Beren chega, tal e como ela predixera, aconsella a Thingol que non env\u00ede a Beren na procura dun Silmaril, misi\u00f3n que acabar\u00eda por contribu\u00edr \u00e1 ru\u00edna de Doriath. Este \u00e9 un dos moitos casos en que Melian, grazas \u00e1 s\u00faa sabedor\u00eda e aos seus poderes premonitorios, demostra ser m\u00e1is sensata c\u00f3 seu marido e unha verdadeira ra\u00ed\u00f1a das s\u00faas terras. O grande lobo maligno Carcharoth tam\u00e9n atravesa a Cintura. En Doriath Melian conv\u00e9rtese tam\u00e9n en amiga e mentora de Galadriel \u00e1 que ensina a arte da elaboraci\u00f3n do Lembas. Ap\u00f3s a marcha de L\u00fathien e Beren, axuda a T\u00farin, a s\u00faa nai e a s\u00faa irm\u00e1. Abastece a Beleg de pan Lembas e prev\u00e9 a s\u00faa perdici\u00f3n na s\u00faa procura por T\u00farin. Cando H\u00farin volta ela \u00e9 quen anula o meigallo que Morgoth impuxera sobre el.\nTrala morte de Thingol, abandona a Terra Media para volver a Valinor, onde chora a perda de seu marido, encerrado nas Estancias de Mandos, e da s\u00faa filla, v\u00edtima do desco\u00f1ecido destino da morte humana.\nMelian e Thingol foron unha parella \u00fanica, o \u00fanico caso no que un Ainu casou cun elfo ou humano. Melian \u00e9 tam\u00e9n a \u00fanica Ainu que tivo fillos nos borradores \"oficiais\" da obra de Tolkien, a\u00ednda que outras criaturas de natureza incerta, como Ungoliant, tam\u00e9n tiveron descendencia.\nEtimolox\u00eda.\nO nome \"Melian\" \u00e9 sindarin, e deriva do quenya Melyanna, que significa \"\"querido obsequio\" ou \"obsequio do amor\"\" (quenya melya, \"querido, amado\" &lt; quenya mel-, \"amor\", e quenya anna, \"obsequio, presente.\")"}
{"id": "123586", "revid": "98629", "url": "https://gl.wikipedia.org/wiki?curid=123586", "title": "Leonard Peltier", "text": "Leonard Peltier, nado en Grand Forks o 12 de setembro de 1944, \u00e9 un activista ind\u00edxena dos EUA e membro do American Indian Movement (AIM).\nTraxectoria.\nEn 1977 foi condenado a d\u00faas cadeas perpetuas polo asasinato de dous axentes do FBI que morreron durante un tiroteo en 1975 na reserva india de Pine Ridge, nos territorios sagrados s\u00edux de Dakota do Sur, onde se atopara meses atr\u00e1s uranio e carb\u00f3n, e no que morreron asasinados 250 ind\u00edxenas.\nHai un debate importante sobre a culpabilidade de Peltier e a imparcialidade do seu xu\u00edzo. Algunhas organizaci\u00f3ns consid\u00e9rano un preso pol\u00edtico. Amnist\u00eda Internacional ten dito que \"Malia non ser tomado como un prisioneiro de conciencia, hai preocupaci\u00f3n sobre a imparcialidade do proceso que levou \u00e1 s\u00faa condena e crese que diferentes factores pol\u00edticos poden ter influ\u00eddo no modo en que foi levado o caso.\" Hoxe en d\u00eda est\u00e1 nunha prisi\u00f3n de Lewisburg, Pennsylvania.\nPor mor dos m\u00e1is de 30 anos que leva na cadea, a sa\u00fade de Leonard Peltier \u00e9 precaria; \u00e9 diab\u00e9tico e f\u00e1llalle a visi\u00f3n dun ollo. Dende 1985 pinta cadros ao \u00f3leo expresando falta de todo odio. Nelson Mandela propuxo a s\u00faa liberaci\u00f3n ao ent\u00f3n presidente Bill Clinton, que lla denegou, logo de recibir presi\u00f3ns do FBI.\nApoios.\nRobert Redford foi o produtor dunha pel\u00edcula documental de t\u00edtulo \"\", baseada nos sucesos que aconteceron na reserva en 1975 que non ten sido distribu\u00edda aos cinemas americanos e europeos. Grandes personalidades mundiais como o Dalai Lama e o xa nomeado Nelson Mandela intercederon ante varios presidentes dos Estados Unidos sen \u00e9xito para conseguir indulto. Tam\u00e9n ten recibido o apoio de Rigoberta Mench\u00fa, Amnist\u00eda Internacional, o Alto Comisionado das Naci\u00f3ns Unidas para os Dereitos Humanos, o Ej\u00e9rcito Zapatista de Liberaci\u00f3n Nacional, o Parlamento Europeo, o Parlamento Belga, o Parlamento Italiano, o Kennedy Memorial Center for Human Rights, e o Arcebispo Desmond Tutu, entre outros.\nHoxe en d\u00eda \u00e9 o s\u00edmbolo por excelencia da resistencia india. En 1986 recibiu o premio da Asociaci\u00f3n Pro Dereitos Humanos de Madrid."}
{"id": "123587", "revid": "56817", "url": "https://gl.wikipedia.org/wiki?curid=123587", "title": "Eru Il\u00favatar", "text": "Il\u00favatar (do quenya \"il\u00fav\u00eb\", \"todo\" e \"atar\" \"padre\") \u00e9 un ente ficticio que aparece na obra do novelista J. R. R. Tolkien coma o creador de E\u00e4. Tam\u00e9n \u00e9 chamado Eru, o \u00danico. Na Ainulindal\u00eb, a primeira parte d'O Silmarillion, n\u00e1rrase a forma na que aconteceu a creaci\u00f3n dos Ainur, os Sagrados, por parte de Eru Il\u00favatar, e de coma eles fixeron unha \"Gran M\u00fasica\" (Ainulindal\u00eb) a partir da cal Il\u00favatar creou o mundo f\u00edsico, o Reino de Arda."}
{"id": "123588", "revid": "1131", "url": "https://gl.wikipedia.org/wiki?curid=123588", "title": "Reino de Arda", "text": ""}
{"id": "123589", "revid": "127505", "url": "https://gl.wikipedia.org/wiki?curid=123589", "title": "Akon", "text": "Aliaune Badara Akon Thiam, m\u00e1is co\u00f1ecido por Akon, nado en Saint Louis (Missouri) o 30 de abril de 1973, \u00e9 un cantante de rap e R&amp;B e produtor musical estadounidense de orixe Senegalesa.\nTraxectoria.\nNado nos Estados Unidos, onde resid\u00eda a s\u00faa familia, seu pai Mor Thiam, m\u00fasico senegal\u00e9s que tocou con importantes grupos de jazz. Akon viviu en Dakar ata os sete anos cando a s\u00faa familia se move definitivamente a Nova Jersey. Akon afirma que durante tres anos estivo en prisi\u00f3n e durante ese tempo aprendeu o que lle pod\u00eda ofrecer a m\u00fasica. F\u00edxose famoso co sinxelo de 2004 \"Locked Up\" extra\u00eddo do seu primeiro \u00e1lbum \"Trouble\". No seu segundo \u00e1lbum, \"Konvicted\", inclu\u00edase o sinxelo \" Smack That\" polo que foi nomeado \u00f3s Premios Grammys. \u00c9 o fundador de dous selos discogr\u00e1ficos Konvict Muzik e Kon Live Distribution. "}
{"id": "123590", "revid": "5863", "url": "https://gl.wikipedia.org/wiki?curid=123590", "title": "How I Met Your Mother", "text": "How I Met Your Mother \u00e9 unha comedia de situaci\u00f3n da televisi\u00f3n estadounidense ambientada na cidade de Nova York que comezou a emitirse na CBS o 19 de setembro de 2005, creada por Craig Thomas e Carter Bays ga\u00f1ou catro Premios Grammy.\nConsta de nove tempadas, cun total de 208 episodios.\nArgumento.\nA serie bas\u00e9ase na propia vida dos creadores e dos seus amigos. A serie xira en torno \u00e1 vida de cinco amigos, contada polo protagonista da serie \"Ted Mosby\" (Josh Radnor), que lles explica a seus fillos no ano 2030 os sucesos que conduciron \u00f3 encontro con s\u00faa nai, explicando o t\u00edtulo (en galego \"Como co\u00f1ec\u00edn a vosa nai\") e permite unha narraci\u00f3n en pasado, que \u00e9 unha das orixinalidades da serie, comportando numerosos retornos temporais. Outros personaxes da serie son Marshall Eriksen (Jason Segel), Robin Scherbatsky (Cobie Smulders), Barney Stinson (Neil Patrick Harris) e Lily Aldrin (Alyson Hannigan). O tema da serie \u00e9 a canci\u00f3n \"Hey Beautiful\" dos grupo The Solids do que son membros os creadores."}
{"id": "123598", "revid": "8128", "url": "https://gl.wikipedia.org/wiki?curid=123598", "title": "Il\u00favatar", "text": ""}
{"id": "123604", "revid": "6", "url": "https://gl.wikipedia.org/wiki?curid=123604", "title": "Mero", "text": "Baldomero Francisco Iglesias Dobarrio, co\u00f1ecido artisticamente como Mero, nado en Vilalba o 27 de xu\u00f1o de 1951, \u00e9 un profesor, cantante e escritor galego.\nTraxectoria.\nTitulado en Maxisterio. Formou parte da banda Fuxan os Ventos dende a s\u00faa fundaci\u00f3n en 1972 at\u00e9 1983 para despois, en 1984, xunto co seu compa\u00f1eiro Xos\u00e9 Lu\u00eds Rivas Cruz (\"Mini\"), formar A Quenlla. No ano 2007 cedeu, canda a \"Mini\", as recollas de cantos, bailes, lendas e refr\u00e1ns recompiladas ao longo da s\u00faa traxectoria, ao museo do pobo galego. Todo este repertorio foi dixitalizado e posto a disposici\u00f3n dos interesados no patrimonio oral galego. No 2018 anunciou a disoluci\u00f3n do d\u00fao A Quenlla debido a diferenzas persoais con Mini.\nNo 2023 publica '50 aniversario Fuxan os Ventos. Quixo o paxaro pousar na p\u00f3la o seu ch\u00edo' (ISBN: 978-84-9151-975-1 ), dando a s\u00faa versi\u00f3n persoal sobre a historia do grupo."}
{"id": "123608", "revid": "5467", "url": "https://gl.wikipedia.org/wiki?curid=123608", "title": "Fuxan os ventos", "text": ""}
{"id": "123611", "revid": "56817", "url": "https://gl.wikipedia.org/wiki?curid=123611", "title": "Brixel", "text": "Brixel \u00e9 un grupo musical galego que interpreta temas tradicionais recollidos principalmente na zona de Monterrei, A Limia e As Frieiras.\nO grupo formouse no ano 2006, con m\u00fasicos que vi\u00f1an participando doutros grupos coma Birimbao, Os Remudes da Paneira ou Xastreu e basea o seu repert\u00f3rio nun amplo traballo de recolleita realizado pola agrupaci\u00f3n Birimbao dende os anos 80 at\u00e9 a actualidade.\nO grupo presentouse o d\u00eda 3 de xaneiro de 2008 cun concerto na casa da cultura de Ver\u00edn e leva dende aquela realizado numerosas actuaci\u00f3ns por Galicia e Portugal."}
{"id": "123614", "revid": "25871", "url": "https://gl.wikipedia.org/wiki?curid=123614", "title": "Valeriu Lazarov", "text": "Valeriu Lazarov, nado en B\u00e2rlad, Roman\u00eda, o 20 de decembro de 1935 e finado na localidade madrile\u00f1a de Tres Cantos o 11 de agosto de 2009, foi un realizador, director e produtor de televisi\u00f3n de orixe romanesa nacionalizado espa\u00f1ol, que pasou a vida a cabalo entre Espa\u00f1a e Italia. Traballou para Televisi\u00f3n Espa\u00f1ola, Telecinco ou a italiana RAI."}
{"id": "123615", "revid": "89787", "url": "https://gl.wikipedia.org/wiki?curid=123615", "title": "Dani Jarque", "text": "Daniel Jarque Gonz\u00e1lez, nado en Barcelona o 1 de xaneiro de 1983 e finado en Florencia o 8 de agosto de 2009, foi un futbolista catal\u00e1n que xogaba de defensa central. O club no que se desenvolveu toda a s\u00faa carreira deportiva foi o RCD Espanyol.\nDurante a final do Mundial de f\u00fatbol 2010 Andr\u00e9s Iniesta dedicou o gol marcado na s\u00faa memoria.\nTraxectoria.\nJarque empezou a xogar no CF Cooperativa de Sant Boi de Llobregat e aos 12 anos pasou a formar parte das categor\u00edas inferiores do RCD Espanyol. O futbolista debutar\u00eda co primeiro equipo o 20 de outubro de 2002, nun partido de liga ante o Recreativo de Huelva. Durante os seguintes dous anos ir\u00eda alternando o filial co primeiro equipo.\nNon ser\u00eda ata a tempada 2004-2005, e da man de Miguel \u00c1ngel Lotina, cando Jarque pasar\u00eda a ter ficha no persoal principal. Al\u00ed conseguiu co club \"perico\" o seu primeiro t\u00edtulo como profesional, a Copa do Rei de 2006 que o club branquiazul ga\u00f1ou ante o Real Zaragoza. Na s\u00faa carreira tam\u00e9n chegou a disputar a final da Copa da UEFA, que perdeu ante o Sevilla FC na final que se disputou en Glasgow o 16 de maio de 2007. O 18 de xullo de 2009, o adestrador Mauricio Pochettino outorgoulle o brazalete de capit\u00e1n do RCD Espanyol.\nFalecemento.\nDurante a xira estival que o seu equipo realizaba por Italia, Jarque perdeu o co\u00f1ecemento na habitaci\u00f3n do hotel de concentraci\u00f3n mentres manti\u00f1a unha conversa telef\u00f3nica coa s\u00faa noiva. Esta rapidamente avisou ao seu compa\u00f1eiro de cuarto no hotel, Ferran Corominas, que pediu asistencia m\u00e9dica. A\u00ednda que foi trasladado rapidamente a un hospital, os m\u00e9dicos non puideron facer nada por reanimalo e o futbolista perdeu a vida. Dani Jarque morreu por mor dunha asistolia no Centro T\u00e9cnico Federal da FIGC en Coverciano, barrio de Florencia (Italia), o 8 de agosto de 2009.\nA noticia da morte do futbolista causou unha gran conmoci\u00f3n no mundo do f\u00fatbol espa\u00f1ol. Pola capela ardente que se dispuxo o 11 de agosto no Estadio Cornell\u00e0-El Prat desfilaron representantes de todos os equipos de primeira e segunda divisi\u00f3n, as\u00ed como distintas autoridades da vida p\u00fablica e pol\u00edtica, ademais de 14.000 afeccionados. No Estadio Cornell\u00e0-El Prat existe a tradici\u00f3n non oficial de aplaudir durante o minuto 21 de cada partido en memoria do xogador, xa que este n\u00famero era o seu dorsal na \u00faltima tempada que disputou.\nHomenaxes posteriores.\nDesde mediados de abril de 2010, a porta n\u00famero 21 do estadio Cornell\u00e0-El Prat pasou a denominarse oficialmente \"porta Dani Jarque\" na s\u00faa honra.\nO 11 de xullo de 2010, Andr\u00e9s Iniesta, tras conseguir o gol da vitoria na final do mundial de Sur\u00e1frica 2010 (fronte ao equipo dos Pa\u00edses Baixos), homenaxeou a Dani Jarque mostrando unha camiseta co lema \"Dani Jarque siempre con nosotros\". Tras o partido o xogador declarou moi emocionado que \"non puidera facer nada por el en toda a tempada e merec\u00edao\".\nNo primeiro aniversario da s\u00faa morte, o seu equipo f\u00edxose co Trofeo Ram\u00f3n de Carranza, os seus compa\u00f1eiros dedic\u00e1ronlle a vitoria po\u00f1\u00e9ndolle ao trofeo unha camiseta coa s\u00faa fotograf\u00eda.\nO 21 de xaneiro de 2012 inaugurouse na porta 21 do estadio Cornell\u00e0-El Prat unha estatua de bronce do ex-capit\u00e1n do club perico, inspirado na memoria de Jarque."}
{"id": "123617", "revid": "89787", "url": "https://gl.wikipedia.org/wiki?curid=123617", "title": "Jacopo Peri", "text": "Jacopo Peri, nado o 20 de agosto de 1561 e finado o 12 de agosto de 1633, foi un compositor e cantante italiano do per\u00edodo de transici\u00f3n entre o Renacemento e o Barroco. \u00c9 comunmente considerado o inventor da \u00f3pera. Compuxo a primeira \u00f3pera que se conserva: \"Eur\u00eddice\", que data do ano 1600."}
{"id": "123618", "revid": "56817", "url": "https://gl.wikipedia.org/wiki?curid=123618", "title": "Ruperto Chap\u00ed", "text": "Ruperto Chap\u00ed Lorente, nado en Villena, Provincia de Alacant, o 27 de marzo de 1851 e finado en Madrid o 25 de marzo de 1909, foi un destacado compositor valenciano de zarzuelas."}
{"id": "123619", "revid": "12452", "url": "https://gl.wikipedia.org/wiki?curid=123619", "title": "Xabier Puente Docampo", "text": ""}
{"id": "123620", "revid": "98629", "url": "https://gl.wikipedia.org/wiki?curid=123620", "title": "Econom\u00eda de Qatar", "text": "Qatar experimentou un r\u00e1pido crecemento da s\u00faa econom\u00eda por 8 anos consecutivos ata o 2008 grazas \u00f3s altos prezos do petr\u00f3leo. A pol\u00edtica econ\u00f3mica actual procura atraer investimentos para sectores non petrol\u00edferos. Antes do descubrimento do petr\u00f3leo a econom\u00eda do pa\u00eds centr\u00e1base na pesca e a recolecci\u00f3n de perlas. No entanto, o descubrimento de reservas de petr\u00f3leo, nos anos 1940, transformou completamente a econom\u00eda da naci\u00f3n. Agora o pa\u00eds ten un alto nivel de vida, con moitos servizos sociais para os seus cidad\u00e1ns e todas as comodidades de calquera naci\u00f3n moderna.\nO ingreso nacional de Qatar deriva principalmente das exportaci\u00f3ns de petr\u00f3leo e gas natural. As reservas de petr\u00f3leo do pa\u00eds est\u00e1n estimadas en 15 mil mill\u00f3ns de barr\u00eds (2.4\u00a0km\u00b3). A riqueza e nivel de vida dos seus habitantes son comparables \u00e1s de naci\u00f3ns de Europa Occidental."}
{"id": "123621", "revid": "6939", "url": "https://gl.wikipedia.org/wiki?curid=123621", "title": "Xabier P. Docampo", "text": ""}
{"id": "123625", "revid": "22570", "url": "https://gl.wikipedia.org/wiki?curid=123625", "title": "Cuarteto (x\u00e9nero musical)", "text": "O cuarteto \u00e9 un x\u00e9nero de m\u00fasica popular de C\u00f3rdoba, Arxentina, caracterizado por un ritmo movido e tropical, que se escoita na Arxentina e m\u00e1is nalg\u00fans pa\u00edses de Am\u00e9rica do Sur.\nHistoria.\nDende a s\u00faa creaci\u00f3n na d\u00e9cada de 1940 foi bailado exclusivamente pola clase traballadora, e desprezado pola clase media e alta. Nos anos 90, o x\u00e9nero volveuse m\u00e1is popular en toda Arxentina e xa non era escoitado s\u00f3 pola clase baixa, sen\u00f3n tam\u00e9n por un gran sector da poboaci\u00f3n sen distinci\u00f3n de clases."}
{"id": "123626", "revid": "89787", "url": "https://gl.wikipedia.org/wiki?curid=123626", "title": "Corrido", "text": "O corrido \u00e9 un x\u00e9nero de canci\u00f3n e poes\u00eda narrativa popular. Poder\u00edase cualificar coma unha sorte de balada orixinaria de M\u00e9xico. Deriva en gran parte do S.XVIII espa\u00f1ol, durante a \u00e9poca en que se deu o mevemento rom\u00e1ntico. Fundamentalmente consiste nun sa\u00fado do cantante seguido dun pr\u00f3logo \u00e1 historia, a historia en si mesma e ao cabo unha sentenza e adeus do propio cantante."}
{"id": "123636", "revid": "25871", "url": "https://gl.wikipedia.org/wiki?curid=123636", "title": "Libertad Lamarque", "text": "Libertad Lamarque, nada en Rosario o 24 de novembro de 1908 e finada na Cidade de M\u00e9xico o 12 de decembro de 2000, foi unha actriz e cantante arxentina de orixe galega que se fixo famosa en Am\u00e9rica Latina. Tam\u00e9n tivo unha importante participaci\u00f3n no cinema mexicano."}
{"id": "123642", "revid": "1131", "url": "https://gl.wikipedia.org/wiki?curid=123642", "title": "Galer\u00eda de imaxes de Chrysomelidae de Galicia", "text": "Chrysomelidae"}
{"id": "123643", "revid": "1131", "url": "https://gl.wikipedia.org/wiki?curid=123643", "title": "Galer\u00eda de imaxes de escaravellos de Galicia", "text": "Galer\u00eda de imaxes de escaravellos de Galicia."}
{"id": "123644", "revid": "1131", "url": "https://gl.wikipedia.org/wiki?curid=123644", "title": "Galer\u00eda de imaxes de Coccinellidae de Galicia", "text": "Coccinellidae"}
{"id": "123645", "revid": "1131", "url": "https://gl.wikipedia.org/wiki?curid=123645", "title": "Galer\u00eda de imaxes de Elateridae de Galicia", "text": "Galer\u00eda de imaxes de \"Elateridae\" de Galicia."}
{"id": "123646", "revid": "1131", "url": "https://gl.wikipedia.org/wiki?curid=123646", "title": "Galer\u00eda de imaxes de Carabidae de Galicia", "text": "Carabidae, C\u00e1rabos"}
{"id": "123647", "revid": "1131", "url": "https://gl.wikipedia.org/wiki?curid=123647", "title": "Galer\u00eda de imaxes de Lilioceris lilii de Galicia", "text": "\"Lilioceris lilii\""}
{"id": "123648", "revid": "1131", "url": "https://gl.wikipedia.org/wiki?curid=123648", "title": "Galer\u00eda de imaxes de Oedemera nobilis de Galicia", "text": "\"Oedemera nobilis\""}
{"id": "123651", "revid": "23204", "url": "https://gl.wikipedia.org/wiki?curid=123651", "title": "Paysand\u00fa", "text": "Paysand\u00fa \u00e9 unha das principais cidades do Uruguai. \u00c9 a capital do departamento hom\u00f3nimo con 84.162 habitantes (2004). Situado na marxe oriental do r\u00edo Uruguai, ata 368\u00a0km da capital Montevideo. \u00c9 fronteiriza coas cidades arxentinas de Col\u00f3n e Concepci\u00f3n del Uruguay. O r\u00edo cr\u00fazase pola ponte General Artigas."}
{"id": "123653", "revid": "25871", "url": "https://gl.wikipedia.org/wiki?curid=123653", "title": "Hostile Ambient Takeover", "text": "Hostile Ambient Takeover \u00e9 un \u00e1lbum de The Melvins, editado no ano 2002 a trav\u00e9s da discogr\u00e1fica Ipecac Recordings.\nListaxe de canci\u00f3ns.\nTodos os temas compostos por Buzz Osborne ag\u00e1s onde se indique.\n\"Black Stooges\" est\u00e1 acreditada como o tema 1 pero a canci\u00f3n, que aparece no \"Millennium Monsterwork 2000\" co nome de \"Ol' Black Stooges\", \u00e9 realmente o tema 2."}
{"id": "123656", "revid": "98629", "url": "https://gl.wikipedia.org/wiki?curid=123656", "title": "\u00c1ngeles Sorazu", "text": "Mar\u00eda de los \u00c1ngeles Sorazu (Zumaia 22 de breiro 1873 \u2013 Valladolid, 28 de agosto de 1921) foi unha relixiosa concepcionista e escritora m\u00edstica vasca.\nNacemento e familia.\nNada como Florencia Sorazu y Aizpur\u00faa, filla de Mariano e Antonia. O seu proxenitor transportaba e vend\u00eda peixe. Pasou coa s\u00faa familia desgrazas e privaci\u00f3ns e mudouse de domicilio varias veces, estabelec\u00e9ndose en Zestoa, Donostia e Tolosa. Entrou aos trece anos a traballar como serventa nunha familia de San Sebasti\u00e1n e despois traballou nunha f\u00e1brica t\u00e9xtil en Tolosa.\nLogo, seguindo os consellos do seu confesor de recibir lecci\u00f3ns de m\u00fasica, entrou nun convento sen ter que depositar a s\u00faa familia un dote.\nPrimeiros anos de vida relixiosa.\nEn 1891, invitada pola abadesa do convento da Pur\u00edsima Concepci\u00f3n de Valladolid, ingresou para ocupar unha praza de cantora no coro. Ao tomalo h\u00e1bito recibiu o nome de Sor Mar\u00eda de los \u00c1ngeles. Despois de dous anos de d\u00fabidas, en 1893, produciuse na s\u00faa persoa unha conversi\u00f3n interior, practicando a partir de ent\u00f3n m\u00e1is intensamente a piedade e a oraci\u00f3n.\nA petici\u00f3n de Sor \u00c1ngeles, o seu convento celebrou a noite do 31 de decembro de 1900, unha solemne acci\u00f3n de grazas tributado \u00e1 Virxe Mar\u00eda durante o s\u00e9culo XIX e singularmente pola definici\u00f3n do dogma da Inmaculada Concepci\u00f3n. En 1904, foi escolleita Madre Abadesa do convento.\nAbadesa.\nEn tres ocasi\u00f3ns anteriores, a monxa obtivera a maior\u00eda dos votos das outras relixiosas para ser abadesa, mais a autoridade eclesi\u00e1stica non confirmou o seu nomeamento por falta de idade requirida at\u00e9 1904. Dende esta data, en sucesivas elecci\u00f3ns trienais, foi escolleita de novo abadesa at\u00e9 a s\u00faa morte, aos 48 anos, en 1921.\nComo abadesa procurou aumentar a relixiosidade do convento, dando ela os exercicios espirituais previos \u00e1s consagraci\u00f3ns das monxas. Era rigorosa na disciplina, coidando o silencio, a liturxia e a distribuci\u00f3n do tempo de oraci\u00f3n, actuando con caridade na reprensi\u00f3n das faltas ou relaxaci\u00f3ns; polo que a comunidade a apreciaba. Ela mesma traballaba no lavado, no servizo \u00e1s monxas enfermas ou necesitadas e na limpeza do Convento\nFronte \u00e1 situaci\u00f3n econ\u00f3mica deficiente, era prudente nos gastos, e nas d\u00e9bedas coidadosa, recibindo esmolas para sobrevivir.\nObras.\nA s\u00faa formaci\u00f3n regrada limitouse ao nivel chamado ent\u00f3n de p\u00e1rvulos, pero como escribiu Sor \u00c1ngeles, no convento e no seu trato con Deus e a Sant\u00edsima Virxe adquiriu os seus co\u00f1ecementos. Con esa escasa formaci\u00f3n acad\u00e9mica, destaca a facilidade con que manexaba os conceptos e as palabras e expresi\u00f3ns; citando incluso frases e textos latinos, sen ter tido instruci\u00f3n en lat\u00edn."}
{"id": "123660", "revid": "127505", "url": "https://gl.wikipedia.org/wiki?curid=123660", "title": "M.I.A.", "text": "Mathangi \"Maya\" Arulpragasam (t\u00e1mil: \"\u0bae\u0bbe\u0ba4\u0b99\u0bcd\u0b95\u0bbf '\u0bae\u0bbe\u0baf\u0bbe' \u0b85\u0bb0\u0bc1\u0bb3\u0bcd\u0baa\u0bbf\u0bb0\u0b95\u0bbe\u0b9a\u0bae\u0bcd\"), nada o 17 de xullo de 1975 en Londres, m\u00e1is co\u00f1ecida polo sobrenome art\u00edstico de M.I.A. (acr\u00f3nimo de \"Missing in Action\") \u00e9 unha cantante, dese\u00f1adora art\u00edstica e produtora musical brit\u00e1nica de orixe t\u00e1mil de Sri Lanka. A s\u00faa m\u00fasica funde elementos do grime, hip hop, dancehall da m\u00fasica electr\u00f3nica e o baile funk o que lle d\u00e1 un son urbano, tribal e multicultural que se une a unhas letras nas cales mestura a pol\u00edtica, o realismo social e o humor.\nTraxectoria.\nNaceu en Hounslow (Londres), filla do activista t\u00e1mil Arul Pragasam, cando ela ti\u00f1a seis meses a s\u00faa familia volveu a Sri Lanka, \u00f3s once anos volveu coa s\u00faa familia como refuxiada. Estudou nunha escola de arte e dese\u00f1o en Londres, tirou no ano 2000 a foto da cuberta para o \u00e1lbum \"The Menace\" de Elastica, dirixiu o v\u00eddeo para a canci\u00f3n \"Mad Dog God Dam\" e filmou a xira norteamericana da banda, realizou a s\u00faa primeira exhibici\u00f3n art\u00edstica p\u00fablica en 2001, consist\u00eda principalmente en graffitis. Comezou a facerse famosa en 2004 grazas \u00e1 descarga dos seus sinxelos \"Galang\" (2003) e \"Sunshowers\" en Internet. En 2005 sa\u00edu o seu primeiro \u00e1lbum \"Arular\" in 2005, o segundo, \"Kala\" publicouse en 2007, constitu\u00edndo o seu m\u00e1is grande \u00e9xito. No ano 2008 fundou o seu propio selo discogr\u00e1fico, N.E.E.T."}
{"id": "123661", "revid": "23204", "url": "https://gl.wikipedia.org/wiki?curid=123661", "title": "Jamestown, Santa Helena", "text": "Jamestown \u00e9 a capital do territorio de Santa Helena, Ascensi\u00f3n e Tristan da Cunha, situada na illa de Santa Helena no Oc\u00e9ano Atl\u00e1ntico sur, \u00e9 a capital e a \u00fanica cidade de Santa Helena. Ten unha poboaci\u00f3n de arredor de 630 persoas.. Tam\u00e9n \u00e9 o principal asentamento hist\u00f3rico da illa e at\u00f3pase na s\u00faa costa noroeste. \u00c9 o \u00fanico porto e o centro da rede viaria e de comunicaci\u00f3n da illa. Fundouse cando colonos da Compa\u00f1\u00eda Brit\u00e1nica das Indias Orientais se instalaron na illa en 1659 e foi ocupada brevemente pola Compa\u00f1\u00eda Holandesa das Indias Orientais en 1673 antes de ser recuperada. Moitos dos edificios constru\u00eddos pola Compa\u00f1\u00eda Brit\u00e1nica das Indias Orientais na d\u00e9cada de 1700 sobreviven e dan \u00e1 cidade o seu distintivo sabor xeorxiano.\nA cidade albergou brevemente a Napole\u00f3n en 1815 durante o exilio en Santa Helena e m\u00e1is tarde serviu como base da Royal Navy para suprimir o comercio de escravos. Non tivo ning\u00fan papel durante a primeira guerra mundial e s\u00f3 tivo un papel menor durante a segunda guerra mundial.\nHistoria e localizaci\u00f3n.\nJamestown fundouna en 1659 a Compa\u00f1\u00eda Brit\u00e1nica das Indias Orientais e chamouse as\u00ed por James, Duque de York, o futuro Xacobe II de Inglaterra. Est\u00e1 rodeada por desfiladeiros escarpados. A cidade est\u00e1 caracterizada pola presenza de edificaci\u00f3ns de estilo gregoriano e pola s\u00faa zona portuaria, que se conserva case en estado orixinal. O lugar m\u00e1is prominente da cidade \u00e9 \"Jacob's Ladder\", unha escaleira de man con 699 chanzos constru\u00edda en 1829, que conecta Jamestown coa gornici\u00f3n en Ladder Hill, a\u00ednda usada na actualidade.\nPoboaci\u00f3n.\nEn 2016, a cidade ti\u00f1a 630 habitantes, un descenso significativo desde o ano 2008 no que a poboaci\u00f3n era de 714 habitantes. A poboaci\u00f3n da cidade diminu\u00edu e xa non \u00e9 o maior asentamento na illa, superada por Half Tree Hollow, Saint Paul's e Longwood."}
{"id": "123662", "revid": "89787", "url": "https://gl.wikipedia.org/wiki?curid=123662", "title": "Rheged", "text": "Rheged (pronunciado en gal\u00e9s: /r\u0325\u025bg\u025bd/) foi un dos reinos do \"Hen Ogledd\" (\"Vello Norte\"), a rexi\u00f3n brit\u00f3nicofalante no que hoxe \u00e9 o norte de Inglaterra e o sur de Escocia, durante a alta Idade Media. Desco\u00f1ecemos cales foron os seus l\u00edmites exactos, pero seguro que a actual Cumbria no noroeste de Inglaterra canda amplos territorios adxacentes pertenc\u00edanlles. Nas fontes hist\u00f3ricas Rheged aparece intimamente ligado co rei Urien Rheged e a s\u00faa familia. Os seus habitantes falaban a lingua c\u00fambrica, un dialecto brit\u00f3nico extinguido hai tempo e que estaba moi relacionado co gal\u00e9s antigo.\nSituaci\u00f3n.\nO nome Rheged aparece regularmente como ep\u00edteto dun tal Urien nun n\u00famero de antigos poemas galeses e xenealox\u00edas reais. As s\u00faas vitorias sobre os xefes anglos de Bernicia na segunda metade do s\u00e9culo VI rex\u00edstranse na obra de Nennio e aparecen celebradas na obra do bardo Taliesin que lle chama 'Gobernante de Rheged'. Deste xeito aparece situado de cheo no norte de Britania e, m\u00e1is especificamente, en Westmorland cando se refiren a el como 'Xefe de Llwyfenydd' (o Val de Lyvennet). a lenda posterior \u00e9 moi coincidente ao asociar a Urien coa cidade de Carlisle, a s\u00f3 corenta quil\u00f3metros e Higham suxire que os seus l\u00edmites coincid\u00edan en xeral cos da antiga Civitas Carvetiorum, a unidade administrativa romana que ti\u00f1a como centro Carlisle. Malia Rheged poder ser s\u00f3 unha simple fortaleza, non era estra\u00f1o que os monarcas post-romanos empregasen o nome do seu reino como ep\u00edteto. Hoxe ac\u00e9ptase que Rheged foi un reino que cubr\u00eda unha gran parte da actual Cumbria.\nA evidencia topon\u00edmica do nome Dunragit (posibelmente 'Forte (dun) de Rheged') suxire que, polo menos durante un per\u00edodo da s\u00faa historia, Rheged se estend\u00eda ata Dumfries and Galloway. Algunhas interpretaci\u00f3ns m\u00e1is problem\u00e1ticas suxiren que puido ter chegado tan ao sur como Rochdale en Greater Manchester, rexistrado no Domesday Book como \"Recedham\". O reino de Urien certamente estend\u00edase bastante cara ao leste nalgunha \u00e9poca, foi tam\u00e9n 'Gobernante de Catraeth' - Catterick en North Yorkshire .\nReis de Rheged.\nA xenealox\u00eda real tradicional de Urien e os seus sucesores leva ata Coel Hen (alias King Cole), que puido que gobernasen o norte a principios do s\u00e9culo V. As\u00famese que en xeral todos os que aparecen na sucesi\u00f3n reinaron en Rheged, pero s\u00f3 tres deles poden ser verificados por fontes externas:\nRheged Meridional.\nExiste unha segunda xenealox\u00eda real para unha dinast\u00eda, se cadra de reis, que descende dun irm\u00e1n de Cynfarch Oer, un tal Elidir Lydanwyn. Segundo a antiga poes\u00eda galesa, o fillo de Elidir, Llywarch Hen, foi un propietario agr\u00edcola e sa\u00edu do seu territorio tralas disputas entre os pr\u00edncipes tras morrer Urien. As\u00f3ciase posteriormente co reino de Powys.\nA investigaci\u00f3ns verbo do reino de Llywarch levou a alg\u00fans historiadores a suxerir que, como era habitual nos reinos brit\u00f3ns tard\u00edos, Rheged poder\u00eda ter sido dividido entre os fillos en Norte e Sur. Un reino meridional con sede en Ribchester en Lancashire poder\u00eda perfectamente cubrir un baleiro nunha zona onde non se co\u00f1ec\u00eda a existencia de ning\u00fan reino trala marcha dos romanos de Britannia. Por\u00e9n, isto \u00e9 pura especulaci\u00f3n.\nOs irlandeses en Rheged.\nHai unha evidencia consider\u00e1bel para unha presenza irlandesa en Rheged. S\u00e1bese que misioneiros cristi\u00e1ns irlandeses estaban activos na Cumbria posterior aos romanos (mesmo se a rexi\u00f3n era polo menos nominalmente cristi\u00e1 desde tempos romanos), isto v\u00e9n indicado polas varias dedicaci\u00f3ns de igrexas a San Columba. Houbo probabelmente comerciantes, piratas e colonos irlandeses sen conexi\u00f3n ningunha coa igrexa tam\u00e9n.\nFin de Rheged.\nCando Bernicia se uniu con Deira para se converteren no reino de Northumbria, Rheged foi anexionado por Northumbria, nalg\u00fan momento antes de 730. Houbo un matrimonio real entre o pr\u00edncipe (e despois rei) Oswiu de Northumbria e unha princesa de Rheged, probabelmente o 638, de xeito que \u00e9 pos\u00edbel que houbese unha absorci\u00f3n pac\u00edfica xa que o mesmo home herdou ambos reinos.\nDespois de que Rheged se incorporou a Northumbria, a antiga lingua c\u00fambrica foi paseni\u00f1o substitu\u00edda polo ingl\u00e9s antigo, ficando o c\u00fambrico s\u00f3 en zonas remotas. O nome dos galeses na s\u00faa lingua, \"Cymry\", sobreviviu, por\u00e9n, no nome de Cumberland e agora Cumbria."}
{"id": "123663", "revid": "22570", "url": "https://gl.wikipedia.org/wiki?curid=123663", "title": "Jamestown", "text": "O top\u00f3nimo Jamestown pode referirse a:"}
{"id": "123664", "revid": "3054", "url": "https://gl.wikipedia.org/wiki?curid=123664", "title": "South Carolina", "text": ""}
{"id": "123665", "revid": "43749", "url": "https://gl.wikipedia.org/wiki?curid=123665", "title": "Virginia", "text": ""}
{"id": "123667", "revid": "43749", "url": "https://gl.wikipedia.org/wiki?curid=123667", "title": "West Virginia", "text": ""}
{"id": "123669", "revid": "624", "url": "https://gl.wikipedia.org/wiki?curid=123669", "title": "Antigo ingl\u00e9s", "text": ""}
{"id": "123670", "revid": "624", "url": "https://gl.wikipedia.org/wiki?curid=123670", "title": "Lingua inglesa media", "text": ""}
{"id": "123671", "revid": "624", "url": "https://gl.wikipedia.org/wiki?curid=123671", "title": "Ingl\u00e9s medieval", "text": ""}
{"id": "123673", "revid": "5467", "url": "https://gl.wikipedia.org/wiki?curid=123673", "title": "Felibre", "text": ""}
{"id": "123674", "revid": "5467", "url": "https://gl.wikipedia.org/wiki?curid=123674", "title": "Felibritge", "text": ""}
{"id": "123676", "revid": "1131", "url": "https://gl.wikipedia.org/wiki?curid=123676", "title": "Geatland", "text": ""}
{"id": "123691", "revid": "89787", "url": "https://gl.wikipedia.org/wiki?curid=123691", "title": "La torre de Suso", "text": "La torre de Suso \u00e9 un filme espa\u00f1ol dirixido e escrito por Tom\u00e1s Fern\u00e1ndez.\n\u00c9 a s\u00faa \u00f3pera prima logo de ter sido guionista de \"7 vidas\". Tr\u00e1tase dunha comedia agridoce ambientada na conca mineira asturiana, rodada entre Mieres, Aller e Castrill\u00f3n.\nA s\u00faa banda sonora foi composta polos irm\u00e1n Jose Manuel e Javier Tejedor, compo\u00f1entes do grupo de m\u00fasica Tejedor.\nArgumento.\nCundo (Javier C\u00e1mara) \u00e9 un asturiano que emigrou \u00e1 Arxentina na procura dunha nova vida. Dez anos despois retorna \u00e1 s\u00faa terra, \u00e1 Conca Mineira Asturiana, ao funeral dun antigo amigo seu, Suso. A pel\u00edcula narra o reencontro coa s\u00faa familia e amigos e de como trata de cumprirlle a \u00faltima vontade ao seu amigo recentemente falecido"}
{"id": "123692", "revid": "5312", "url": "https://gl.wikipedia.org/wiki?curid=123692", "title": "Dwayne Johnson", "text": "Dwayne Johnson, nado o 2 de maio de 1972 en Hayward (California), \u00e9 un loitador profesional retirado e actor estadounidense.\nTraxectoria.\nJohnson xogou \u00f3 f\u00fatbol americano universitario e en 1991 formou parte do equipo que se proclamou campi\u00f3n da liga universitaria nos Estados Unidos, os Miami Hurricanes. Posteriormente xogou cos Calgary Stampeders na Canadian Football League mais abandonouna \u00f3s dous meses para pasar \u00e1 loita profesional, deporte que xa practicaran seu av\u00f3, Peter Maivia, seu pai Rocky Johnson e que tam\u00e9n practicaban os seus curm\u00e1ns, Solofa Fatu e Eddie Fatu.\nConseguiu fama na World Wrestling Entertainment (WWE, daquela chamada World Wrestling Federation, WWF) entre 1996 e 2004 como un dos membros do equipo Nation of Domination. Al\u00ed empregaba os sobrenomes de Rocky Maivia primeiro e The Rock (\"A Rocha\") despois. En 1998 ga\u00f1ou o Campionato da WWF, e converteuse nun dos loitadores m\u00e1is populares. Apa\u00f1ou sete veces o campionato da WCF/E, d\u00faas o Campionato Intercontinental da WWF, cinco o Campionato por equipos da WWF e d\u00faas o World Championship Wrestling, tam\u00e9n ga\u00f1ou o Royal Rumble de 2000.\nDesde o 2001, tras aparecer en \"The Mummy Returns\", centrou a s\u00faa carreira no cinema, con aparici\u00f3ns ocasionais na WWE. O seu primeiro papel protagonista foi en \"The Scorpion King\" e apareceu en filmes como \"The Rundown\", \"Be Cool\", \"Walking Tall\", \"Gridiron Gang\", \"The Game Plan\", \"Get Smart\" e \"Race to Witch Mountain\"."}
{"id": "123697", "revid": "98629", "url": "https://gl.wikipedia.org/wiki?curid=123697", "title": "Econom\u00eda de Jersey", "text": "A econom\u00eda de Jersey bas\u00e9ase nas finanzas internacionais, responsables por 53% do valor bruto agregado o 2007. Grazas \u00e1 especializaci\u00f3n nalg\u00fans sectores de alta rendibilidade, o poder adquisitivo de Jersey \u00e9 moi alto, ten unha produci\u00f3n econ\u00f3mica per c\u00e1pita, bastante por diante de todas as grandes econom\u00edas desenvolvidas. A estimaci\u00f3n do PIB per c\u00e1pita para 2005 foi de 57.000 d\u00f3lares, cifra que s\u00f3 foi superada por outros dous pequenos estados con similares caracter\u00edsticas econ\u00f3micas: as Bermudas e Luxemburgo.\nA econom\u00eda de Jersey bas\u00e9ase nos servizos financeiros, o turismo, o comercio electr\u00f3nico e a agricultura, os servizos financeiros contrib\u00faen aproximadamente o sesenta por cento da econom\u00eda da illa, e a illa \u00e9 reco\u00f1ecida como un dos principais centros financeiros extraterritoriais.\nEn xu\u00f1o de 2005 Jersey presentou os Estados da Competencia, co fin de regular a competencia e estimular o crecemento econ\u00f3mico. Este dereito da competencia basearase no doutras xurisdici\u00f3ns.\nAdemais da s\u00faa banca e bases de financiamento, Jersey tam\u00e9n depende do turismo. En 2006 houbo 729.000 visitantes (un 3% m\u00e1is que o ano anterior), pero o gasto total de visitantes aumentou tan s\u00f3 un 1%. Hai dispo\u00f1ibles mercanc\u00edas libres de impostos para a compra das viaxes cara a e desde a illa.\nOs principais produtos agr\u00edcolas son as patacas e os produtos l\u00e1cteos. A fonte de leite de gando de Jersey \u00e9 unha pequena raza de vaca que tam\u00e9n se reco\u00f1eceu (a\u00ednda que non de forma xeneralizada) pola calidade da s\u00faa carne. En pequena escala a produci\u00f3n de carne org\u00e1nica volveuse a introducir nun esforzo por diversificar a industria.\nOs agricultores e os cultivadores adoitan vender os excedentes de alimentos e flores nunhas caixas na beira da estrada, base\u00e1ndose na honestidade dos que pasan para deixar caer o cambio correcto na caixa de di\u00f1eiro e tomar o que queren. No s\u00e9culo XXI, a diversificaci\u00f3n da agricultura e as modificaci\u00f3ns na planificaci\u00f3n da estratexia levaron os produtos da granza \u00e1s tendas substitu\u00edndo moitos dos postos de estrada."}
{"id": "123699", "revid": "23204", "url": "https://gl.wikipedia.org/wiki?curid=123699", "title": "Esquema Ponzi", "text": "O esquema Ponzi \u00e9 un unha operaci\u00f3n fraudulenta de investimento na que se prometen anormalmente altos r\u00e9ditos a custa do capital procedente de novos investidores m\u00e1is que dos beneficios reais da operaci\u00f3n. Constit\u00fae unha forma sofisticada do venda piramidal que forma unha burbulla econ\u00f3mica destinada \u00f3 colapso.\nO esquema d\u00e9belle o nome a Charles Ponzi, un inmigrante italiano nos Estados Unidos, quen utilizou esta t\u00e9cnica na d\u00e9cada de 1920, a\u00ednda que non foi el quen a inventou, pois xa Charles Dickens a describiu nunha das s\u00faas novelas. O esquema orixinal base\u00e1base no cambio de Cup\u00f3ns de Resposta Internacional enviados desde Italia por selo de correos estadounidenses, o que en teor\u00eda permit\u00eda obter beneficios pola diferente taxa postal entre os dous pa\u00edses, pero axi\u00f1a derivou en que os novos investores paragaban os r\u00e9ditos dos investidores anteriores, facendo millonario \u00f3 propio Ponzi ata que foi detido acusado de fraude postal.\nNos Estados Unidos de Am\u00e9rica, na d\u00e9cada de 2000, o financeiro Bernard Madoff ofrec\u00eda un fondo de investimento con xuros mensuais do 1% no mercado norteamericano a trav\u00e9s dun esquema en pir\u00e1mide do tipo Ponzi. A pesar da taxa de xuros de mensuais do 1% non ser totalmente absurda, era moi elevada respecto ao patr\u00f3ns da econom\u00eda norteamericana (da orde do 1% ao ano) e s\u00f3 foi posible a trav\u00e9s de dep\u00f3sitos de novos investidores. A partir da crise financeira mundial de 2007 os investidores dos fondos de Madoff foron sorprendidos ao non conseguir rescatar os seeus dep\u00f3sitos, un esquema de fraude estimado en US$ 65 mill\u00f3ns de d\u00f3lares. En 2008, Bernard Madoff, ent\u00f3n con 71 anos, foi acusado e condenado a 150 anos de prisi\u00f3n."}
{"id": "123700", "revid": "8128", "url": "https://gl.wikipedia.org/wiki?curid=123700", "title": "Selo de correo", "text": ""}
{"id": "123709", "revid": "89787", "url": "https://gl.wikipedia.org/wiki?curid=123709", "title": "Econom\u00eda das Illas Marshall", "text": "A axuda do goberno dos Estados Unidos \u00e9 a principal fonte de recursos deste arquip\u00e9lago. O pa\u00eds recibiu m\u00e1is de 1 mil mill\u00f3ns de d\u00f3lares entre o 1986 e o 2002. O goberno do pa\u00eds \u00e9 a principal fonte de empregos: case 46% da poboaci\u00f3n activa traballan para el.\nA agricultura at\u00f3pase concentrada en pequenas propiedades. A pequena industria conc\u00e9ntrase na produci\u00f3n de artesan\u00edas e no procesamento de at\u00fan e copra. O turismo, que \u00e9 unha das principais esperanzas de mellora da renda nacional, emprega actualmente menos do 10% da poboaci\u00f3n."}
{"id": "123712", "revid": "56817", "url": "https://gl.wikipedia.org/wiki?curid=123712", "title": "Sucre (hom\u00f3nimos)", "text": "Sucre pode ser:"}
{"id": "123713", "revid": "22570", "url": "https://gl.wikipedia.org/wiki?curid=123713", "title": "Conficker", "text": "Conficker, tam\u00e9n co\u00f1ecido como Downup, Downadup e Kido, \u00e9 un verme inform\u00e1tico que ataca \u00f3 sistema operativo Microsoft Windows e que foi detectado por primeira vez en novembro de 2008. Conficker explota unha vulnerabilidade no servizo Windows Server usado por Windows 2000, Windows XP, Windows Vista, Windows Server 2003, Windows Server 2008, e o beta de Windows 7 que lle permite roubar o contrasinal do usuario por medio dunha combinaci\u00f3n de t\u00e9cnicas avanzadas que o fai dif\u00edcil de contrarrestar, difund\u00edndose rapidamente. Existen catro variantes do verme, co\u00f1ecidas como Conficker A, B, C e D e m\u00e1is de 300 minivariantes, presumiblemente realizadas por crackers.\nA pesar que Microsoft publicara un parche para reparar o fallo explotado polo verme o 15 de outubro de 2008, Heise Online estima que afectou un m\u00ednimo de 2\u00a0500\u00a0000 de ordenadores ata o 15 de xaneiro de 2009, en tanto que \"The Guardian\" deu unha estimaci\u00f3n de 3\u00a0500\u00a0000. O 16 de xaneiro de 2009, o F-Secure declarou que Conficker infectara nove mill\u00f3ns de ordenadores, consider\u00e1ndoa a segunda infecci\u00f3n de verme inform\u00e1tico m\u00e1is importantes tras a de SQL Slammer en 2003. o 13 de febreiro de 2009 Microsoft ofreceu unha recompensa de 250.000 d\u00f3lares a quen axudase na busca e arresto dos creadores do verme."}
{"id": "123714", "revid": "98629", "url": "https://gl.wikipedia.org/wiki?curid=123714", "title": "O talento do se\u00f1or Ripley", "text": "O talento do se\u00f1or Ripley (en \u00e9 unha novela de 1955 escrita por Patricia Highsmith. \u00c9 a primeira da saga protagonizada por Tom Ripley (co\u00f1ecida como \"the Ripliad\", continuada nas novelas \"Ripley Under Ground\", \"Ripley's Game\", \"The Boy Who Followed Ripley\" e \"Ripley Under Water\". Foi traducida ao galego por Mar\u00eda Alonso Seisdedos e publicada por Kalandraka en 2022.\nSinopse.\nTom Ripley \u00e9 un mozo que vive en Nova York, sen ambici\u00f3ns pero cun talento especial para sobrevivir facendo o que faga falta. \u00c9 requirido polo magnate da construci\u00f3n naval Herbert Greenleaf para ir a Italia a persuadir \u00f3 seu fillo errante, Dickie, de que regrese aos EUA e volva ao negocio familiar. Tom ve isto como unha oportunidade. Ao pouco de chegar a Italia vai xunto Dickie e co\u00f1ece a s\u00faa amiga Marge Sherwood, e axi\u00f1a se integra coa parella. Por\u00e9n, Marge comeza a sospeitar de Ripley, e Dickie comeza a cansar del e da s\u00faa presenza constante e crecente dependencia. O propio Tom dec\u00e1tase de que os \u00e1nimos son complicados polo seu desexo de manter o seu novo estilo de vida.\nComo un xesto cara a Tom, Dickie accede a viaxar con el nunha pequena escapada a San Remo. Al\u00ed alugan un pequeno bote, e Tom asasina a Dickie a bordo. Tira o corpo pola borda, asido \u00e1 \u00e1ncora, e afunde o bote.\nTom asume a identidade de Dickie, vivindo dos seus cartos e escrib\u00edndolle a Marge para dicirlle que necesita estar un tempo lonxe dela. Freddie Miles, un vello amigo de Dickie, v\u00edsitao no seu apartamento de Roma, pero axi\u00f1a sospeita da presenza de Tom, e este acaba matando a Freddie. A existencia de Tom conv\u00e9rtese nun xogo do gato e o can coa polic\u00eda italiana, e Tom acaba por recuperar a s\u00faa identidade e mudarse a Venecia. Posteriormente Marge, o pai de Dickie e un detective contratado por este falan con Tom. Proponse matar a Marge, pero tras comprobar que cren a s\u00faa historia decide evitar complicaci\u00f3ns. Tom viaxa a Grecia tras facer crer ao pai de Dickie que este lle deixara as s\u00faas posesi\u00f3ns no testamento. Ao chegar a Atenas comproba que creran a s\u00faa historia e que aceptaran a desaparici\u00f3n de Dickie, as\u00ed como o legado persoal a Tom, que redactara o propio Tom na m\u00e1quina de escribir do defunto. O libro remata con Tom rico, pero atafegado pola paranoia; nos par\u00e1grafos finais asume que vai sospeitar que os polic\u00edas o van estar agardando en calquera lugar que vaia.\nPremios.\nA novela reportou \u00e1 autora o Premio Edgar Allan Poe dos Mystery Writers of America (escritores de misterio dos Estados Unidos)."}
{"id": "123717", "revid": "56817", "url": "https://gl.wikipedia.org/wiki?curid=123717", "title": "The Uplift Mofo Party Plan", "text": "The Uplift Mofo Party Plan \u00e9 o terceiro \u00e1lbum dos Red Hot Chili Peppers, editado o 29 de setembro de 1987.\nListaxe de canci\u00f3ns.\nTodos os temas escritos por Flea, Jack Irons, Anthony Kiedis e Hillel Slovak, ag\u00e1s onde se indique."}
{"id": "123720", "revid": "98629", "url": "https://gl.wikipedia.org/wiki?curid=123720", "title": "Sacramento Kings", "text": "Os Sacramento Kings son un equipo de baloncesto profesional con base na cidade californiana de Sacramento. Xogan na Divisi\u00f3n Pac\u00edfico da Conferencia Oeste da National Basketball Association (NBA).\nHistoria.\nRochester.\nA franqu\u00eda que se converter\u00eda nos Sacramento Kings comezou na cidade de Rochester, Nova York, co nome de Rochester Royals da National Basketball League.\nNos primeiros anos de 1920, o equipo era un grupo semiprofesional patrocinado por unha destiler\u00eda local, Seagram. O equipo era co\u00f1ecido coma Rochester Seagrams ao redor de d\u00faas d\u00e9cadas. Os patrocinados Seagrams mantiv\u00e9ronse a flote mentres outros equipos profesionais quedaron no cami\u00f1o durante a Gran Depresi\u00f3n. Baixo a mirada do Hall of Fame Les Harrison, o equipo creceu en talento, participou cada vez en mellores competici\u00f3ns e se converteu nun gran tesouro local co paso dos anos.\nAo remate da segunda guerra mundial, a National Basketball League foi tendo m\u00e1is \u00e9xito tras os anos da guerra, e estaba buscando operaci\u00f3ns para a s\u00faa mellor\u00eda, e Rochester era un gran candidato. O equipo cambiou o seu nome a Rochester Pros, e trasladouse ao Edgerton Sports Arena en 1942, con 4500 asentos. Foi invitado para unirse \u00e1 NBL na tempada 1945-46, e Les Harrison e o seu irm\u00e1n Jack separaron os seus cami\u00f1os con Seagram, os cales dubidaron de que o equipo puidera beneficiarse co salto \u00e1 NBL. Fixeron un concurso para renomear o equipo no peri\u00f3dico m\u00e1is famoso de Rochester. O ga\u00f1ador foi Richard Paeth, un rapaz de tan s\u00f3 15 anos, que propuxera como nome os \"Royals\".\nO \u00e9xito para os Royals foi case inmediato. Fundado en 1945 polo propietario, adestrador e director xeral Les Harrison (inclu\u00eddo no Hall of Fame) e polo seu irm\u00e1n e copropietario e director de negocios Jack Harrison, o equipo ga\u00f1ou o campionato da NBL na tempada 1945-1946, no seu primeiro ano na liga. O equipo foi liderado por Bob Davies, Al Cervi, George Glamack, e Otto Graham, futuro membro do Hall of Fame, quen, na s\u00faa \u00fanica tempada no baloncesto profesional, ga\u00f1ou o campionato da liga antes de cambiarse ao f\u00fatbol americano e liderar aos Cleveland Browns. Ademais, os Royals dobraron o investimento dos Harrison en tan s\u00f3 unha tempada. Xogando numerosos partidos amigables ademais do calendario da NBL, o equipo estaba no seu cume en 1946.\nNa seguinte tempada, os mandatarios da NBL decidiron que a tempada regular decidir\u00eda ao campi\u00f3n oficial da NBL, e que a postempada consistir\u00eda nun torneo \u00e1 parte, fora do campionato. Os Royals remataron cunha marca de 31-13 (70.5%), conseguindo o seu segundo campionato da NBL nos seus dous anos na competici\u00f3n, pero perderon as Finais do torneo de postempada contra os Chicago American Gears de George Mikan.\n\u00c1 tempada seguinte, a NBL deu marcha atr\u00e1s, e dende ese intre, os playoffs de despois da tempada determinar\u00edan ao Campi\u00f3n da NBL. Os Royals rematar\u00edan outra vez coa mellor marca da liga, con 44-16, pero perderon contra o novo equipo de George Mikan, os Minneapolis Lakers, por 3-1 nas Finais da NBL.\nOs incontables amigables, ademais dos partidos da tempada, fixeron dano ao equipo polo ano 1948, con varias lesi\u00f3ns nas Finais da NBL de 1947 e 1948. O equipo engadiu a Bobby Wanzer para substitu\u00edr a Cervi, ademais doutros movementos no equipo. Ademais, a forte reputaci\u00f3n do equipo f\u00edxoo part\u00edcipe da fusi\u00f3n entre a NBL e a Basketball Association of America (BAA).\nNa tempada 1948-49, os Royals traslad\u00e1ronse \u00e1 BAA xunto aos Fort Wayne Pistons, Minneapolis Lakers e Indianapolis Jets. Un ano despois, a BAA fusionouse cos demais equipos da NBL para converterse na National Basketball Association (NBA).\nO movemento \u00e1 BAA fixo que Rochester deixara o seu calendario de amigables, e p\u00faxoo na mesma Divisi\u00f3n Oeste na que estaba Minneapolis. Dos dous mellores equipos do baloncesto profesional, tan s\u00f3 un deles pod\u00eda xogar as Finais da liga. Minneapolis, con Mikan, foi case sempre un pouco mellor nos playoffs que os Royals. Co seu pequeno pavill\u00f3n e o seu agora limitado calendario, os Royals foron baixando o seu nivel, \u00e1 vez que Harrison mantivo ao equipo nun nivel alto, que nunca baixou do segundo posto na s\u00faa divisi\u00f3n entre 1945 e 1954. Pasou moito tempo nos anos 1950 buscando un comprador para o equipo, a medida que as d\u00e9bedas aumentaban.\nOs Royals ga\u00f1aron o t\u00edtulo da NBA na tempada 1950-51 ga\u00f1ando aos New York Knickerbockers por 4-3. \u00c9 o \u00fanico campionato da NBA da historia da franqu\u00eda ata hoxe. Pero a vitoria non fixo que a franqu\u00eda aumentara os seus beneficios. O equipo cambiou por completo en 1955, con tan s\u00f3 Wanzer quedando no equipo, e o equipo pasou a xogar no Rochester Memorial, un pavill\u00f3n m\u00e1is grande. Agora cun equipo perdedor cheo de rookies, os Royals segu\u00edan sen ter beneficios. Ao mesmo tempo, a NBA met\u00edalle presa a Harrison para vender ou recolocar o equipo nunha cidade m\u00e1is grande. A tempada 1956-57 foi a \u00faltima dos Royals en Rochester.\nA estancia de 12 anos dos Royals en Rochester contou coa presenza de nove futuros membros do Basketball Hall of Fame, un membro do Pro Football Hall of Fame e un membro do Paseo da Fama de Hollywood: Al Cervi, Bob Davies, Alex Hannum, Les Harrison, Red Holzman, Arnie Risen, Maurice Stokes, Jack Twyman, Bobby Wanzer, Otto Graham, e Chuck Connors.\nCincinnati.\nEn abril de 1957, os Royals foron trasladados a Cincinnati, Ohio, polos irm\u00e1ns Harrison. Este movemento seguiu a un gran recibimento nun partido da tempada regular xogado no Cincinnati Gardens o 1 de febreiro de 1957. O cambio de cidade d\u00edxose que foi suxerido por Jack Twyman e Dave Piontek, que foron dous dos moitos xogadores do equipo dos novos Royals nesa rexi\u00f3n. Cincinnati, que ti\u00f1a unha gran base universitaria de baloncesto, e non ti\u00f1a franqu\u00eda da NFL coa cal competir, foi considerada como a mellor opci\u00f3n polos Harrison. O nome dos Royals continuou en Cincinnati, a mi\u00fado co\u00f1ecida coma \"Queen City\".\nDurante o primeiro draft da NBA do equipo en Cincinnati, o equipo adquiriu a Clyde Lovellette e ao base George King. Constru\u00edron un equipo con Maurice Stokes e Twyman para producir un futuro candidato ao t\u00edtulo na primeira tempada do equipo en Cincinnati. A lesi\u00f3n de Marshall e a perda da estrela Si Green por ir ao servizo militar levou ao equipo a empatar na segunda praza da Divisi\u00f3n Oeste da NBA durante a segunda parte da tempada 1957-58.\nNo final da tempada, Maurice Stokes golpeouse na cabeza ao caer tras capturar un rebote. Tras o primeiro partido nos playoffs tres d\u00edas m\u00e1is tarde, a lesi\u00f3n na cabeza de Stokes agravouse debido \u00e1 presi\u00f3n da cabina do avi\u00f3n durante o voo de volta a Cincinnati para o segundo partido. Foi hospitalizado permanentemente, unha traxedia que impactou moito ao equipo. Stokes, un gran talento que pod\u00eda xogar de pivote, de aleiro ou de base, foi 2\u00ba na NBA en rebotes e 3\u00ba en asistencias, algo que tan s\u00f3 fixo Wilt Chamberlain nunha tempada enteira. Sen Stokes, o equipo veuse abaixo.\nO membro do All-Star Twyman chegou a un gran nivel nas seguintes d\u00faas tempadas en Cincinnati, e o equipo fixo d\u00faas tempadas de 19 vitorias. O equipo da tempada 1958-59 contaba principalmente con cinco rookies, con Lovellette, King e outro xogadores clave deixando o equipo tras a tr\u00e1xica lesi\u00f3n de Stokes. Os Harrison, baixo presi\u00f3n para vender o equipo, o venderon a un grupo local liderado por Thomas Woods. O feito de que Stokes fora simplemente botado polo equipo e polos novos donos enfureceu a moitos.\nJack Twyman reuniu fondos para o tratamento m\u00e9dico de Stokes, e axudou ao seu compa\u00f1eiro ata o seu falecemento en abril de 1970. A pel\u00edcula \"Maurie\" de 1973 contou a s\u00faa historia, protagonizada por Bernie Casey e Bo Svenson.\nTwyman foi o segundo xogador da NBA na historia en facer 30 partidos por partido nunha tempada enteira da NBA. Twyman e Stokes foron m\u00e1is tarde inclu\u00eddos no Hall of Fame.\nEn 1960, o equipo puido fichar \u00e1 estrela local Oscar Robertson. Robertson liderou a un equipo no que tam\u00e9n estaban Twyman, Wayne Embry, Bob Boozer, Bucky Bockhorn, Tom Hawkins e Adrian Smith nas tres seguintes tempadas. Os Royals cambiaron a s\u00faa sorte con Robertson e ascenderon a ser candidatos ao t\u00edtulo. Unha disputa entre propietarios botou por terra as posibilidades de playoff cando o novo propietario Louis Jacobs contratou un circo para o Cincinnati Gardens na semana das series de playoffs contra os campi\u00f3ns Boston Celtics. Os Royals tiveron que usar a casa do equipo da Universidade de Xavier, Schmidt Field House.\nA finais de 1963, outra estrela local, Jerry Lucas, chegou ao equipo. Os Royals conseguiron a segunda mellor marca da NBA. De 1963 a 1966, os Royals loitaron contra Boston e os Philadelphia 76ers, pero caeron das s\u00faas esperanzas polo t\u00edtulo. As estrelas do equipo durante os anos 60 foron Oscar Robertson e Jerry Lucas. Robertson conseguiu \u00e9xito individual, promediando un triplo-dobre na tempada 1961-62 e ga\u00f1ando o MVP na 1963-64. Robertson liderou a liga en anotaci\u00f3n e en asistencias cada tempada. Lucas foi Rookie do Ano en 1964, liderou a liga en lanzamento, e conseguiu 20 rebotes por partido durante tres tempadas. Os dous foron elixidos no primeiro equipo All-NBA en varias ocasi\u00f3ns.\nEn 1966, o equipo foi vendido aos irm\u00e1ns Jacobs, Max e Jeremy. Nesa mesma tempada, os Royals comezaron a xogar alg\u00fans dos seus partidos coma locais en sitios neutrais coma Cleveland (ata que os Cleveland Cavaliers comezaron a xogar en 1970), Dayton ou Columbus, feito que se produciu no resto da estancia dos Royals en Cincinnati.\nO novo adestrador Bob Cousy, un leal Boston Celtic, traspasou a Lucas en 1969. Robertson foi tam\u00e9n traspasado en 1970, aos Milwaukee Bucks, onde ga\u00f1ou inmediatamente o t\u00edtulo da NBA. A franqu\u00eda abandonou Cincinnati pouco m\u00e1is tarde, na tempada 1972-73, e o seu destino foi Kansas City, Missouri.\nXogadores.\nMembros do Basketball Hall of Fame.\nNotas:"}
{"id": "123723", "revid": "98629", "url": "https://gl.wikipedia.org/wiki?curid=123723", "title": "Babeldaob", "text": "Babeldaob (tam\u00e9n chamada Babelthuap) \u00e9 a illa m\u00e1is grande da naci\u00f3n insular da Rep\u00fablica de Palau. Est\u00e1 na oeste das illas Carolinas e na segunda illa m\u00e1is grande da rexi\u00f3n de Micronesia de Ocean\u00eda. A capital de Palau, Ngerulmud, est\u00e1 situada en Babeldaob, no estado de Melekeok.\nBabeldaob \u00e9 unha das illas poboadas m\u00e1is subdesenvolvidas do Oc\u00e9ano Pac\u00edfico. A superficie de Babeldaob, , sup\u00f3n m\u00e1is do 70% da superficie terrestre de toda a Rep\u00fablica de Palau. Ten preto do 30% da poboaci\u00f3n do pa\u00eds, con preto de 5.000 persoas vivindo nela.\nXeograf\u00eda.\nBabeldaob at\u00f3pase ao nord\u00e9s da illa de Koror e a s\u00faa parte norte cont\u00e9n o sitio da nova capital nacional, Ngerulmud. O extremo sur da illa est\u00e1 no estado de Airai, o segundo estado m\u00e1is poboado de Palau. O Aeroporto de Airai na illa \u00e9 o principal aeroporto da naci\u00f3n.\nA ponte Koror-Babeldaob une a illa Babeldaob en Airai coa illa Koror.\nA diferenza da maior\u00eda das illas de Palau, Babeldaob \u00e9 monta\u00f1osa. Cont\u00e9n o punto m\u00e1is alto de Palau, o - de altura Monte Ngerchelchuus. A costa oriental de Babeldaob ten moitas praias de area, en particular ao norte desde Melekeok ata Ngaraard, e a costa occidental da illa ten un litoral con moitos bosques de mangleiros.\nDos 16 estados de Palau, Babeldaob comprende 10, que son:\nHistoria.\nO primeiro avistamento de Babeldaob, Koror e Peleliu rexistrado polos europeos foi pola expedici\u00f3n espa\u00f1ola de Ruy L\u00f3pez de Villalobos a finais de xaneiro de 1543. Logo foron trazados como \"Los Arrecifes\" '(en espa\u00f1ol). En novembro e decembro de 1710 estas tres illas foron de novo visitadas e exploradas pola expedici\u00f3n misioneira espa\u00f1ola comandada por Sarxento Maior Francisco Padilla a bordo do patache \"Sant\u00edsima Trinidad\". Dous anos despois foron explorados polo mi\u00fado pola expedici\u00f3n do oficial naval espa\u00f1ol Bernardo de Egoy. Pertenceu as Indias Orientais espa\u00f1olas desde 1686 ata 1899.\nComo consecuencia da Guerra hispano-estadounidense, Espa\u00f1a vendeu Palau (inclu\u00eddo Babeldaob), as Carolinas e as Marianas do Norte (excepto Guam) ao Imperio alem\u00e1n por 17 mill\u00f3ns marca de ouro de conformidade co Tratado alem\u00e1n-espa\u00f1ol (1899). As illas recentemente adquiridas administr\u00e1ronse desde Nova Guinea alem\u00e1. Babeldaob foi o destino ao que os 426 membros da tribo Sokehs foron desterrados polas autoridades coloniais tras a Rebeli\u00f3n de Sokehs na illa de Sokehs e Pohnpei.\nNos primeiros meses da primeira guerra mundial, Xap\u00f3n Imperial ocupou todas as illas alem\u00e1s ao norte do ecuador. Como Potencia mandataria da Liga das Naci\u00f3ns despois da guerra, o Xap\u00f3n devolveu aos Sokehs a Pohnpei en etapas entre 1917 e 1927.\nDurante a segunda gerra mundial, a gornici\u00f3n xaponesa en Babeldaob estaba composta por 21.449 homes do ex\u00e9rcito imperial xapon\u00e9s baixo o mando do tenente xeneral Sadae Inoue e 8.286 homes da mari\u00f1a imperial xaponesa baixo o mando do vicealmirante Kenmi Itoh. Babeldaob foi ignorada pola Forzas aliadas durante a guerra."}
{"id": "123730", "revid": "1131", "url": "https://gl.wikipedia.org/wiki?curid=123730", "title": "Galer\u00eda de imaxes de margaridas de Galicia", "text": "Margaridas de Galicia"}
{"id": "123741", "revid": "23204", "url": "https://gl.wikipedia.org/wiki?curid=123741", "title": "Escudo de Espa\u00f1a", "text": "O escudo de Espa\u00f1a \u00e9 o s\u00edmbolo her\u00e1ldico que representa o Reino de Espa\u00f1a. Como s\u00edmbolo institucional est\u00e1 regulado e \u00e9 usado polo Goberno e instituci\u00f3ns derivadas. O Xefe de Goberno e ministerios utilizan o mesmo s\u00edmbolo, mentres que o rei Filipe VI ostenta outro escudo tam\u00e9n regulado oficialmente.\nO escudo de Espa\u00f1a r\u00e9xese pola Lei 33/1981 (sancionada o 5 de outubro), que o brasona nos termos pertinentes.\nModelo oficial do escudo.\n\u00c1 lei que lexislou o bras\u00f3n acompa\u00f1aron con celeridade dous Reais Decretos.\nO Real Decreto 2964/1981 de 18 de decembro que establece o modelo oficial do escudo de Espa\u00f1a, o seu uso e tama\u00f1o.\nCromatismo do modelo oficial do escudo.\nO Real Decreto 2267/1982 de 3 de setembro no que se fai a especificaci\u00f3n t\u00e9cnica das s\u00faas cores. Estas cores est\u00e1n definidas nos sistemas internacionais CIELAB e CIE-1931. O \"Manual de Imagen Institucional\" da administraci\u00f3n estatal establece que a forma \"preferente\" de reproduci\u00f3n do escudo cando se faga a cor, sexa \"cunha gama de oito cores que deber\u00e1 aplicarse nunha formulaci\u00f3n ou outra, dependendo do medio ou soporte que se utilice\".\nElementos e cuarteis do escudo.\n Timbre: a Coroa real simboliza a soberan\u00eda nacional.\n As columnas: as columnas de H\u00e9rcules, incorporadas no escudo por Carlos I, flanquean o escudo e soportan o lema: \"Plus Ultra\" (M\u00e1is Al\u00e1). As columnas est\u00e1n coroadas polas coroas imperial do Sacro Imperio Romano Xerm\u00e1nico e real espa\u00f1ola respectivamente, que representan o pasado hist\u00f3rico como imperio e reino do pa\u00eds.\n Primeiro cuartel: armas do Reino de Castela.\n Segundo cuartel: armas do Reino de Le\u00f3n.\n Terceiro cuartel: armas da Coroa de Arag\u00f3n.\n Cuarto cuartel: armas do Reino de Navarra.\n Entado: armas do Reino cristi\u00e1n de Granada.\n Escus\u00f3n: armas da Casa de Borb\u00f3n en Espa\u00f1a.\nHistoria do Escudo.\nO primeiro dos escudos considerado como escudo de Espa\u00f1a \u00e9 o elixido por Fernando II de Arag\u00f3n e Isabel I de Castela como armas com\u00fans en 1475, coa aguia de San Xo\u00e1n como soporte. Neste escudo quedaban representadas as d\u00faas maiores entidades pol\u00edticas existentes na Pen\u00ednsula Ib\u00e9rica a finais do s\u00e9culo XV: as coroas de Castela e Arag\u00f3n, .\nComo resultado da pol\u00edtica de alianzas matrimoniais dos Reis Cat\u00f3licos, trala morte de Fernando en 1516, herda as Coroas de Castela e Arag\u00f3n o seu neto Carlos de Habsburgo. As s\u00faas armas engaden \u00e1s de Castela, Le\u00f3n, Arag\u00f3n, D\u00faas Sicilias e Granada, presentes no escudo anterior, as de Austria, Borgo\u00f1a antigo, Borgo\u00f1a moderno, Brabante, Flandres e Tirol. Tam\u00e9n incorporou as columnas de H\u00e9rcules coa lenda \"Plus Ultra\" en representaci\u00f3n do Imperio ultramarino, e rodea o escudo co colar do V\u00e9laro de Ouro como soberano da Orde.\nTras ser coroado Emperador en 1519, timbra o escudo coa coroa imperial e acola a aguia bic\u00e9fala do Sacro Imperio Romano-Xerm\u00e1nico. A partir de 1520 engade ao cuartel de Arag\u00f3n e Sicilia outro coas armas de Xerusal\u00e9n, Hungr\u00eda e Navarra.\nOs seus sucesores descargan o escudo de ornamentos externos, substitu\u00edndo a coroa imperial pola real aberta, pero mantendo o V\u00e9laro.\nEn 1580 Filipe II de Espa\u00f1a incorporou as armas de Portugal, que se mantiveron at\u00e9 a independencia portuguesa en 1668.\nCoa chegada da dinast\u00eda dos Borb\u00f3ns trala Guerra de Sucesi\u00f3n, Filipe V mant\u00e9n os elementos do anterior escudo, pero cambia o dese\u00f1o e distribuci\u00f3n, engadindo os lises da Casa de Borb\u00f3n, coa bordura en goles (usada polos Duques de Anjou) para distinguirse dos franceses. Con frecuencia o escudo adopta forma ovalada ou redondeada, seguindo a moda francesa. O dese\u00f1o da coroa modern\u00edzase, adoptando a forma actual, de oito flor\u00f3ns, reservando a de catro para o pr\u00edncipe de Asturias.\nCarlos III levou a cabo unha importante reforma no escudo en 1761. Amais de introducir as armas dos Ducados de Parma-Farnesio e Toscana-M\u00e9dicis en representaci\u00f3n da s\u00faa herdanza italiana, substitu\u00edu o Colar da Orde do Esp\u00edrito Santo (introducido por Filipe V) polo da Orde de Carlos III, creada por el mesmo, mantendo o V\u00e9laro de Ouro. A nova dinast\u00eda concede maior preeminencia \u00e1 Coroa de Castela, ocupando as armas de Castela e Le\u00f3n a posici\u00f3n central no escudo.\nXos\u00e9 I dividiu o escudo en seis cuarteis (Castela, Le\u00f3n, Arag\u00f3n, Navarra, Granada e as Indias), representado por d\u00faas esferas terrestres flanqueadas polas columnas de H\u00e9rcules, e engadiu sobre o todo un escus\u00f3n de azur coa aguia dos Bonaparte en ouro.\nFernando VII recuperou o escudo completo de Carlos III, pero mantendo a forma exterior de Xos\u00e9 Bonaparte.\nTrala revoluci\u00f3n de 1868 o Goberno Provisional do xeneral Serrano solicitou un informe \u00e1 Real Academia da Historia para a elaboraci\u00f3n dun novo escudo de car\u00e1cter nacional, xa que at\u00e9 ent\u00f3n se utilizara o escudo de armas dos monarcas. Nel non figuraron os cuarteis alleos a Espa\u00f1a que correspond\u00edan con antigos dominios da Corona, e reintegra o escudo de Navarra que Fernando VII retirara. Elimin\u00e1ronse as armas de N\u00e1poles-Sicilia, Austria, Brabante, Flandres, Tirol, Parma, Toscana e as antigas e modernas de Borgo\u00f1a. Tam\u00e9n desapareceu o escus\u00f3n central da dinast\u00eda reinante e os colares das ordes do V\u00e9laro de Ouro e de Carlos III e a Cruz de Borgo\u00f1a. A coroa real foi substitu\u00edda por unha mural (para non prexulgar a forma pol\u00edtica do Estado). Recuper\u00e1ronse as columnas de H\u00e9rcules.\nDurante a II Rep\u00fablica mant\u00edvose este escudo, pero sen a coroa que cingu\u00eda o le\u00f3n do segundo cuartel.\nBaixo o reinado de Amadeu de Savoia recuperouse a coroa real e incorporouse o bras\u00f3n da Casa de Savoia.\nDurante a Restauraci\u00f3n borb\u00f3nica recuperouse o seu escus\u00f3n na parte central do escudo, as\u00ed como as antigas armas reais desaparecidas en 1868. Durante este per\u00edodo os adornos exteriores foron diversos, dando lugar a numerosas versi\u00f3ns.\nDurante o franquismo recuperouse o dese\u00f1o dos Reis Cat\u00f3licos, substitu\u00edndo o cuartel de D\u00faas Sicilias polo de Navarra. Incorpor\u00e1ronse as columnas de H\u00e9rcules e a cinta co lema \"Plus Ultra\", e a divisa de \"Tanto Monta\" usada polos Reis Cat\u00f3licos foi substitu\u00edda por \"Una, Grande y Libre\". Existen dous modelos oficiais: o de 1938 (aprobado o 2 de febreiro de 1938 na zona nacional) e o de 1945 (aprobado o 11 de outubro de 1945). O 21 de xaneiro de 1977 aprobouse un novo, cun bras\u00f3n semellante ao dos Reis Cat\u00f3licos."}
{"id": "123742", "revid": "1131", "url": "https://gl.wikipedia.org/wiki?curid=123742", "title": "Galer\u00eda de imaxes de petr\u00f3glifos de Mogor", "text": "Os petr\u00f3glifos de Mogor, co\u00f1ecidos popularmente como labirintos de Mogor son unha estaci\u00f3n rupestre situada no lugar de Monte, na parroquia de Mogor, no concello de Mar\u00edn, provincia de Pontevedra."}
{"id": "123743", "revid": "89787", "url": "https://gl.wikipedia.org/wiki?curid=123743", "title": "Econom\u00eda do Reino Unido", "text": "O Reino Unido \u00e9 unha das principais naci\u00f3ns industriais e comerciais do mundo. En termos do seu produto interior bruto (PIB), \u00e9 o quinto no mundo logo dos Estados Unidos, o Xap\u00f3n, Alema\u00f1a e a China. Durante a d\u00e9cada pasada, o goberno privatizou considerablemente as s\u00faas empresas e contivo o crecemento dos gastos en benestar social.\nA s\u00faa agricultura \u00e9 bastante modernizada e atende 60% das necesidades de alimentos do pa\u00eds con menos de 2% da forza de traballo total. Os seus principais produtos son cereais, sementes oleaxinosas, patacas, legumes, gando, ovellas, creaci\u00f3n de aves e peixes. O pa\u00eds ten grandes reservas de carb\u00f3n, petr\u00f3leo e gas natural, por\u00e9n, as s\u00faas reservas de petr\u00f3leo e gas est\u00e1n diminu\u00edndo, e o pa\u00eds tornouse o 2005 un importador de combustibles. A produci\u00f3n destes combustibles representa hoxe uns 4% do PIB. Actualmente os servizos, en particular os servizos bancarios, de seguro e os de investimento son os principais compo\u00f1entes do PIB."}
{"id": "123745", "revid": "89787", "url": "https://gl.wikipedia.org/wiki?curid=123745", "title": "Slipknot", "text": "Slipknot \u00e9 un grupo estadounidense de heavy metal formado en 1995 en Des Moines (Iowa). As influencias do grupo incl\u00faen entre outros x\u00e9neros o death metal, o thrash metal e o heavy metal, a\u00ednda que adoitan ser catalogados dentro do metal alternativo e o nu metal. O percusionista Shawn Crahan e o bater\u00eda Joey Jordison fundaron o grupo en setembro de 1995, e tras varios cambios de membros nos seus primeiros anos, o grupo estivo composto de nove membros durante m\u00e1is dunha d\u00e9cada: Corey Taylor, Mick Thomson, Jim Root, Paul Gray, Craig Jones, Sid Wilson, Shawn Crahan, Chris Fehn e Joey Jordison. Gray faleceu o 24 de maio de 2010, sendo substitu\u00eddo ata 2014 por Donnie Steele. Jordison deixou o grupo o 12 de decembro de 2013. Steele sa\u00edu do grupo durante a gravaci\u00f3n de \"\", e o grupo pasou a realizar unha xira cos m\u00fasicos Alessandro Venturella no baixo e Jay Weinberg na bater\u00eda.\nO grupo destaca pola s\u00faa imaxe particular, o seu estilo agresivo de m\u00fasica e as s\u00faas ca\u00f3ticas e enerx\u00e9ticas actuaci\u00f3ns en directo. Publicaron cinco \u00e1lbums de estudio: \"Slipknot\" (1999), \"Iowa\" (2001), ' (2004), \"All Hope Is Gone\" (2008) que debutou na posici\u00f3n n\u00famero 1 na lista Billboard 200, e ' (2014). No seu conxunto, Slipknot leva vendidos m\u00e1is de 20 mill\u00f3ns de discos en todo o mundo, acadando varias certificaci\u00f3ns de platino e ouro nos seus \u00e1lbums. No 2006 ga\u00f1aron o Grammy \u00e1 mellor actuaci\u00f3n de metal polo sinxelo \"Before I Forget\". O grupo publicou tam\u00e9n un \u00e1lbum de directo titulado \"\", un recompilatorio titulado \"Antennas to Hell\", e catro DVD de directo.\nHistoria.\nPrimeiros anos (1995-1998).\nSlipknot formouse en Des Moines, Iowa en setembro de 1995 baixo o nome de \"The Pale Ones\" con Shawn Crahan na bater\u00eda, Anders Colsefini como vocalista, Paul Gray como baixista e Donnie Steele coma guitarrista. Joey Jordison integrouse ao grupo pouco tempo despois, ocupando o posto de bater\u00eda, pasando Crahan a ocuparse da percusi\u00f3n. Seguidamente contrataron a Josh Brainard coma guitarrista, e Colsefini converteuse no segundo percusionista mant\u00e9ndose no posto de vocalista.\nA s\u00faa primeira actuaci\u00f3n, baixo o nome de \"Meld\", foi o 4 de decembro de 1995 en Des Moines. Nesas mesmas datas Jordison propuxo substitu\u00ed-lo nome do grupo por \"Slipknot\", sacado do t\u00edtulo dun tema composto por el para o que ser\u00eda a primeira demo do grupo, titulada \"Mate.Feed.Kill.Repeat\". O grupo comezou a experimentar coa s\u00faa imaxe empregando maquillaxe grotesca, chegando finalmente ao uso de m\u00e1scaras.\nComezaron a gravar material no \"SR Audio\", un estudio local da s\u00faa cidade. Sen presuposto para a gravaci\u00f3n, v\u00edronse obrigados a financiar eles mesmos o proxecto, que chegou a un custo estimado de 40\u00a0000 $. En febreiro de 1996, o guitarrista Donnie Steele abandonou o grupo debido \u00e1s s\u00faas crenzas relixiosas, sendo substitu\u00eddo por Craig Jones durante as gravaci\u00f3ns do grupo. Comezaron a empregar samples nas s\u00faas gravaci\u00f3ns, ao que se adicar\u00eda Craig Jones nos directos, polo que Mick Thomson entrou no grupo coma novo guitarrista. Publicaron a s\u00faa primeira demo titulada \"Mate. Feed. Kill. Repeat.\" o 31 de outubro de 1996, coincidindo coa festividade de Halloween.\nA distribuci\u00f3n da demo entre as discogr\u00e1ficas locais incrementou a popularidade do grupo nas estaci\u00f3ns de radio da zona, pero sen que o grupo chegara a conseguir ning\u00fan contrato. De volta ao estudio para gravar novo material, o grupo buscou inclu\u00edr voces m\u00e1is mel\u00f3dicas nos seus temas, polo que contrataron a Corey Taylor coma vocalista, pertencente ao grupo, tam\u00e9n de Des Moines, Stone Sour. Colsefini pasou a ocuparse da percusi\u00f3n e os coros, pero anunciou o seu abandono do grupo pouco tempo despois. O seu lugar foi ocupado por Greg Welts, que ser\u00eda posteriormente expulsado do grupo por motivos non declarados. Debido a estes cambios, Chris Fehn entrou no grupo e converteuse no novo percusionista. A finais de 1997 asign\u00e1ronse a cada un dos membros un n\u00famero e comezaron a usar disfraces nas s\u00faas actuaci\u00f3ns.\nA comezos de 1998 publicaron outra demo enviada a varios selos discogr\u00e1ficos, medrando o interese polo grupo entre elas, e facendo que o produtor Ross Robinson accedese a traballar con eles. Contrataron a DJ Sid Wilson, que demostrara forte interese pola banda. Trala chegada de Robinson comezaron a chegarlles as ofertas de varias compa\u00f1\u00edas discogr\u00e1ficas, e finalmente o 8 de xullo de 1998 o grupo firmou un contrato con Roadrunner Records.\n\"Slipknot\" e o salto \u00e1 fama (1998-2001).\nA finais de 1998 os nove membros de Slipknot volveron ao estudio para gravar novo material, pero pouco tempo despois Brainard decidir\u00eda abandonar o grupo. Jim Root incorporouse a eles e o grupo volveu ao traballo na gravaci\u00f3n do seu primeiro \u00e1lbum de estudio.\nO traballo no seu \u00e1lbum rematou a comezos de 1999, o que permitiu ao grupo formar parte da xira Ozzfest en 1999. A xira axudou a aumenta-la popularidade do grupo, e o seu primeiro \u00e1lbum, \"Slipknot, \"foi publicado o 29 de xu\u00f1o de 1999, seguido de dous sinxelos, \"Wait and Bleed\" e \"Spit It Out\". A comezos de 2000 \"Slipknot\" foi certificado coma disco de platino, sendo o primeiro publicado por Roadrunner Records en acadar esa distinci\u00f3n.\n\"Iowa\" e primeira par\u00e9ntese (2001-2003).\nA comezos de 2001 o grupo comezou a gravaci\u00f3n do seu segundo \u00e1lbum nos estudios \"Sound City\" e \"Sound Image\" nos \u00c1nxeles, a\u00ednda que comezaron a xurdir conflitos entre os membros do grupo debido \u00e1s extensivas xiras e horarios de gravaci\u00f3n. Por\u00e9n, remataron a gravaci\u00f3n do disco en febreiro dese ano, embarc\u00e1ndose na xira Iowa World Tour. O \u00e1lbum, titulado \"Iowa\", foi publicado o 28 de agosto de 2001, chegando ao n\u00famero tres da lista \"Billboard\". Do \u00e1lbum sacaron tres sinxelos, \"The Heretic Anthem\" (sinxelo promocional), \"Left Behind\" e \"My Plague\", este \u00faltimo facendo unha aparici\u00f3n na Banda sonora orixinal do filme \"Resident Evil\".\nNo 2002 Slipknot fixo a s\u00faa primeira e \u00fanica aparici\u00f3n nun filme, tocando a canci\u00f3n \"I Am Hated\" nunha escena de \"Rollerball\". A publicaci\u00f3n do \u00e1lbum e a promoci\u00f3n do mesmo tiveron como resultado locais completos de p\u00fablico nas s\u00faas actuaci\u00f3ns en varios pa\u00edses. Non obstante, a mediados de 2002, o grupo separouse temporalmente por primeira vez na s\u00faa historia debido aos conflitos internos, e varios dos membros centr\u00e1ronse en proxectos paralelos. Corey Taylor e Jim Root retomaron a actividade co seu grupo Stone Sour, Joey Jordison creou o grupo Murderdolls, Shawn Crahan fundou To My Surprise, e Sid Wilson seguiu en solitario baixo o alcume de \"DJ Starscream\". Isto fixo que o futuro de Slipknot non estivese claro e apareceron especulaci\u00f3ns e d\u00fabidas sobre a separaci\u00f3n do grupo. A\u00ednda con todo isto, o 22 de novembro de 2002 publicouse o segundo DVD do grupo, titulado \"Disasterpieces\".\n\"Vol. 3: (The Subliminal Verses)\" e segunda par\u00e9ntese (2003-2007).\nO grupo reuniuse de novo a mediados do 2003 nos estudios The Mansion nos \u00c1nxeles para comezar a traballar no que ser\u00eda o seu terceiro \u00e1lbum xunto co produtor Rick Rubin. A comezos de 2004 ti\u00f1an rematado o traballo no \u00e1lbum e comezaron a xira \"The Subliminal Verses World Tour\" en marzo dese mesmo ano. ' foi publicado o 24 de maio de 2004, chegando ao n\u00famero dous da lista \"Billboard\". Do \u00e1lbum sa\u00edron seis sinxelos: \"Duality\", \"Vermilion\", \"Vermilion, Pt. 2\", \"Before I Forget\", \"The Nameless\" e \"The Blister Exists\". Slipknot gravou o seu primeiro \u00e1lbum de directos ' durante a xira do seu terceiro \u00e1lbum. Publicado o 1 de novembro de 2005, chegou a estar no posto 17 da lista \"Billboard\". A s\u00faa xira continuou durante todo o 2004 ata finais de 2005, xusto antes dunha nova separaci\u00f3n temporal do grupo.\nEn 2005 varios dos membros de Slipknot participaron no \"Roadrunner United: The All-Star Sessions\", un \u00e1lbum colaborativo de varios artistas contratados por Roadrunner Records. No 2006 Slipknot ga\u00f1ou o seu primeiro e \u00fanico Grammy, levando o Grammy \u00e1 mellor actuaci\u00f3n de metal polo sinxelo \"Before I Forget\". O 5 de decembro de 2006, Slipknot publicou o seu terceiro DVD \"\". Nunha nova separaci\u00f3n temporal do grupo, varios dos membros volveron a centrarse nos seus proxectos paralelos: Corey Taylor e Jim Root volveron ao grupo Stone Sour, Joey Jordison produciu o \u00e1lbum \"Fire Up the Blades\" do grupo 3 Inches of Blood, Shawn Crahan fundou Dirty Little Rabbits e Sid Wilson retornou en solitario coma DJ Starscream de novo.\n\"All Hope Is Gone\", terceira pausa e morte de Gray (2008-2010).\nA gravaci\u00f3n do seu seguinte disco comezou no Sound Farm Studio en Jamaica, Iowa, co produtor Dave Fortman en febreiro de 2008. Tras rematar a gravaci\u00f3n o grupo comezou a xira All Hope Is Gone World Tour o 9 de xullo de 2008. O cuarto \u00e1lbum de Slipknot foi titulado \"All Hope Is Gone\", e publicouse o 20 de agosto de 2008, entrando no primeiro posto da lista \"Billboard\".\nSacaron cinco sinxelos do \u00e1lbum: \"All Hope Is Gone\", \"Psychosocial\", \"Dead Memories\", \"Sulfur\" e \"Snuff\". Ao finalizar as xiras o 31 de outubro dese mesmo ano, o grupo volveu entrar nunha pausa temporal, dutante a cal os membros do grupo volveron a retomar proxectos persoais. Corey Taylor fundou o grupo Junk Beer Kidnap Band e retomou a actividade con Stone Sour xunto a Jim Root. Shawn Crahan continuou o traballo co seu grupo Dirty Little Rabbits. Joey Jordison retornou \u00e1 Murderdolls e converteuse no bater\u00eda permanente de Rob Zombie. Chris Fehn pasou a ser o baixista do grupo de metalcore Will Haven e Sid Wilson foundou o grupo Sid.\nNo 2008 o grupo fundou unha li\u00f1a de roupa chamada \"Tattered and Torn\" en colaboraci\u00f3n coa compa\u00f1\u00eda Bravado. O nome procede dunha canci\u00f3n do grupo inclu\u00edda no seu primeiro \u00e1lbum \"Slipknot\" publicado no 1999 e na s\u00faa demo \"Mate. Feed. Kill. Repeat.\" de 1996. As primeiras pezas desta li\u00f1a de roupa foron camisetas e suadoiros, que se puxeron \u00e1 venda a finais de xullo de 2008 nas tendas \"Hot Topic\" de Norteam\u00e9rica e na s\u00faa p\u00e1xina web. O grupo ten reco\u00f1ecido que o merchandising \u00e9 a s\u00faa maior fonte de ingresos.\nEn 2010 Paul Gray ti\u00f1a planeada unha xira co supergrupo Hail!, pero o 24 de maio dese ano foi atopado morto nun hotel de Urbandale, Iowa. As circunstancias da s\u00faa morte foron desco\u00f1ecidas inicialmente, xa que a autopsia inicial non indicou causas violentas pero tampouco determinou a causa concreta do falecemento. Ao d\u00eda seguinte da s\u00faa morte, os demais membros do grupo deron unha conferencia de prensa sen as s\u00faas m\u00e1scaras xunto \u00e1 vi\u00fava e o irm\u00e1n de Paul Gray, expresando os seus sentimentos sobre o ocorrido. O 21 de xu\u00f1o confirmouse que a causa do falecemento fora unha sobredose accidental de morfina e fentanil, un substituto sint\u00e9tico da morfina.\n\"Antennas to Hell\" e \"Knotfest\" (2010-2012).\nO grupo reuniuse de novo en 2011 para facer varias xiras por Europa. Foron cabezas de cartel no Sonisphere e o Rock in Rio xunto a Iron Maiden e Metallica. Donnie Steele substitu\u00edu a Paul Gray nestes concertos, a\u00ednda que nas actuaci\u00f3ns apareceu agochado detr\u00e1s de Joey Jordison. Os membros do grupo confirmaron en declaraci\u00f3ns \u00e1 prensa que completar\u00edan e publicar\u00edan o seu quinto \u00e1lbum de estudio sen ter plans para substitu\u00edr a Paul Gray.\nNo 2012 Slipknot actuou no Mayhem Festival e o 29 de maio dese ano Roadrunner Records publicou un v\u00eddeo promocional na s\u00faa web titulado \"Antennas to Hell\". Ese mesmo d\u00eda Corey Taylor revelou en Twitter que Slipknot publicar\u00eda un \u00e1lbum de grandes \u00e9xitos o 17 de xu\u00f1o de 2012.\nO grupo organizou o seu primeiro festival anual de m\u00fasica, chamado \"Knotfest\", que tivo lugar o 17 de agosto de 2012 en Pacific Junction, Iowa, e o 18 de agosto do mesmo ano en Somerset, Wisconsin. No festival actuaron ademais outros grupos coma Deftones, Lamb of God ou Serj Tankian. O 14 de xu\u00f1o de 2013 Slipknot actuou de novo no Download Festival, perante unha audiencia de 90\u00a0000 persoas.\n\".5: The Gray Chapter\" (dende 2013).\nA produci\u00f3n do quinto \u00e1lbum de estudio do grupo comezou a finais de 2013. Corey Taylor describiuno coma un \u00e1lbum \"moi escuro\" e unha mestura entre \"Iowa\" e \"\". Jim Root non participou nunha xira de Stone Sour en xaneiro para escribir novo material para Slipknot. O 12 de decembro de 2013 Slipknot anunciou na s\u00faa web oficial que o bater\u00eda Joey Jordison deixara o grupo, tras 18 anos, citando motivos persoais, ao que Jordison respondeu m\u00e1is tarde, por medio da s\u00faa p\u00e1xina oficial de Facebook, afirmando que el non fora quen tomara a decisi\u00f3n de deixa-lo grupo.\nEn xullo de 2014 o grupo comezou a promocionar o seu seguinte disco na s\u00faa web e nas redes sociais por medio de mensaxes cr\u00edpticas e imaxiner\u00eda sanguenta. O primeiro sinxelo do \u00e1lbum, \"The Negative One\", foi publicado o 1 de agosto dese ano xunto cun v\u00eddeo musical dirixido por Shawn Crahan, no que non aparec\u00eda ning\u00fan dos membros do grupo. O 24 de agosto Slipknot publicou un novo sinxelo titulado \"The Devil In I\" e confirmou que o t\u00edtulo do \u00e1lbum ser\u00eda \"\", que ser\u00eda publicado o 18 de outubro dese mesmo ano. Esta data foi mudada ao 17 de outubro para os Pa\u00edses Baixos e Australia, o 20 de outubro para o Reino Unido e o 21 de outubro para o resto do mundo. Slipknot comezou unha xira por Norteam\u00e9rica o 25 de outubro na segunda iteraci\u00f3n do Knotfest. A xira, alcumada \"Prepare for Hell\", foi feita xunto a Korn e King 810. O grupo ademais confirmou a s\u00faa asistencia ao Soundwave en Australia no 2015.\nSlipknot incorporou a un novo baixista e un novo bater\u00eda para substitu\u00edr a Paul Gray e Joey Jordison, con Shawn Crahan sendo o encargado de dese\u00f1ar unha m\u00e1scara nova para ambos, diferenci\u00e1ndoos as\u00ed do resto dos membros do grupo. O v\u00eddeo oficial de \"The Devil In I\" foi publicado o 12 de setembro, incrementando as especulaci\u00f3ns sobre as identidades do bater\u00eda e o baixista, pero os seus nomes non foron revelados oficialmente. O 3 de decembro un t\u00e9cnico da xira de Slipknot publicou unha fotograf\u00eda nas redes sociais que confirmaba ao baixista Alessandro Venturella e ao bater\u00eda Jay Weinberg coma membros da xira. O sinxelo \"The Negative One\" foi nomeado ao Grammy \u00e1 mellor actuaci\u00f3n de metal de 2014 na 57\u00aa edici\u00f3n dos Premios Grammy.\nO 11 de marzo de 2015, non estando de xira, o guitarrista Mick Thomson foi hospitalizado tras unha pelexa dom\u00e9stica co seu irm\u00e1n na que \u00e1mbolos dous recibiron feridas por arma branca, graves pero non letais. O 2 de agosto de 2015 durante un concerto en Hartford, Connecticut, o grupo tivo que deter a actuaci\u00f3n cando o m\u00fasico Alessandro Venturella tivo que ser trasladado de emerxencia ao hospital. O grupo continuou a actuaci\u00f3n 20 minutos despois sen o baixista, e posteriormente o grupo informou aos medios de comunicaci\u00f3n que Venturella fora hospitalizado tras desmaiarse debido a unha deshidrataci\u00f3n extrema. Nos seguintes concertos Venturella tocou dende o \"backstage\", volvendo \u00e1 fronte do escenario o 8 de agosto nunha actuaci\u00f3n en Toronto.\nEstilo e tem\u00e1tica.\nSlipknot toma influencias dunha gran variedade de estilos e grupos, m\u00e1is notablemente de grupos de hard rock e heavy metal coma Faith No More, Kiss, Black Sabbath, Helmet, Slayer, Fear Factory, Godflesh, Skinny Puppy, Neurosis, Judas Priest, Metallica, White Zombie, Led Zeppelin e Beastie Boys. Os medios adoitan inclu\u00edlos entre os pioneiros da \"New Wave of American Heavy Metal\", recibindo comparaci\u00f3ns con grupos como Pantera, Machine Head, Hatebreed, Life of Agony e Prong. Tam\u00e9n se lles considera dentro do x\u00e9nero do nu metal, a\u00ednda que os membros do grupo prefiren distanciarse doutras bandas do x\u00e9nero coma Korn ou Limp Bizkit, indicando que esta asociaci\u00f3n \u00e9 unha simple coincidencia no tempo da s\u00faa emerxencia.\nO seu son caracter\u00edzase por tons baixos de guitarra, unha gran secci\u00f3n de percusi\u00f3n, samples e t\u00e1boas de mesturas. O seu estilo vocal incl\u00fae voces guturais, gritos, coros e canto mel\u00f3dico ocasional. As s\u00faas letras xeralmente seguen unha tonalidade agresiva, explorando tem\u00e1ticas que incl\u00faen a escuridade, o nihilismo, odio, ira ou psicopat\u00edas. No \u00e1lbum \"All Hope is Gone\" o grupo achegouse m\u00e1is ao groove metal e o heavy metal m\u00e1is tradicional, con influencias do thrash metal e death metal. O grupo tam\u00e9n est\u00e1 considerado dentro do x\u00e9nero do metal alternativo.\nAs s\u00faas actuaci\u00f3ns en directo son co\u00f1ecidas por ser enerx\u00e9ticas e ca\u00f3ticas. As primeiras actuaci\u00f3ns do grupo incluso chegaron a inclu\u00edr actos cualificados coma extemos, cos membros do grupo l\u00e1nzandose ao p\u00fablico dende grandes alturas e prend\u00e9ndose lume os uns aos outros. Non obstante, nas s\u00faas actuaci\u00f3ns m\u00e1is recentes tenden a non realizar este tipo de feitos tan extremos. Slipknot emprega configuraci\u00f3ns moi elaboradas dos palcos nas s\u00faas actuaci\u00f3ns, inclu\u00edndo elementos pirot\u00e9cnicos, plataformas elevadas, elementos hidr\u00e1ulicos e grandes monitores entre outros elementos esc\u00e9nicos. Alistair Lawrence de \"Kerrang!\" indicou nunha cr\u00edtica que \"a coreograf\u00eda ca\u00f3tica ten demasiadas facetas para describir por completo\", mentres que \"NME\" describiu unha das s\u00faas actuaci\u00f3ns coma unha \"escena de caos\".\nImaxe e identidades.\nSlipkot \u00e9 co\u00f1ecido pola s\u00faa imaxe impactante, xa que os membros do grupo levan uniformes iguais, te\u00f1en m\u00e1scaras \u00fanicas para cada un e identif\u00edcanse cun n\u00famero asignado a cada un deles. A idea orixinal das m\u00e1scaras nas s\u00faas actuaci\u00f3ns atrib\u00faese habitualmente a unha m\u00e1scara de pallaso que Shawn Crahan adoitaba levar nas primeiras actuaci\u00f3ns dos comezos do grupo. O concepto evolucionou a partir de a\u00ed, e dende 1997 o grupo decidiu que cada membro levar\u00eda unha m\u00e1scara individual e os uniformes iguais entre eles. Varios membros do grupo tam\u00e9n te\u00f1en declarado que levar as m\u00e1scaras axudoulles a manter a privacidade.\nOs uniformes e m\u00e1scaras foron cambiando ao longo da carreira do grupo con cada publicaci\u00f3n dun novo disco. Os cambios nas m\u00e1scaras non foron dr\u00e1sticos, sen\u00f3n que foron seguindo o mesmo estilo orixinal de cada un pero con novos elementos engadidos.\nControversias.\nAlgunhas das letras das canci\u00f3ns de Slipknot foron relacionadas con incidentes violentos e criminais. No 2003, dous rapaces de San Bernardino (California), acoitelaron e mataron a outro, alegando que a culpa do crime foran as letras da canci\u00f3n \"Disasterpiece\". Noutro incidente, no 2006 en Kansas City, as letras da canci\u00f3n \"Surfacing\" foron atopadas nunha tumba dun cemiterio que fora roubada.\nMushroomhead, outro grupo de heavy metal estadounidense, acusou a Slipknot de roubarlles a imaxe, debido \u00e1s semellanzas de \u00e1mbolos dous grupos, particularmente no uso das m\u00e1scaras. A\u00ednda que Slipknot admitiu estas semellanzas, mantiveron que simplemente era unha coincidencia, xa que os dous grupos comezaran na mesma \u00e9poca sen co\u00f1ecemento mutuo.\nNa cultura popular.\nSlipknot aparece mencionado no tema \"Vatican Broadside\" do grupo ingl\u00e9s de indie rock Half Man Half Biscuit no seu EP de 2001 Editor's Recommendation. No videoxogo World of Warcraft existe un personaxe non xogador chamado Gravis Slipknot, que cando ataca ao xogador amosa a frase \"Sa\u00fados, desafortunado aventureiro. S\u00f3 che pido que agardes un momento...e SANGRES!\" facendo referencia ao tema \"Wait and Bleed\" do grupo.\nPremios e nomeamentos.\nSlipknot foi nomeado a oito Premios Grammy, e ga\u00f1ou un deles:"}
{"id": "123746", "revid": "1131", "url": "https://gl.wikipedia.org/wiki?curid=123746", "title": "Galer\u00eda de imaxes de cans de Galicia", "text": "Galer\u00eda de imaxes de cans de Galiza."}
{"id": "123771", "revid": "1131", "url": "https://gl.wikipedia.org/wiki?curid=123771", "title": "Galer\u00eda de imaxes de Aquis Originis", "text": "Galer\u00eda de imaxes de Aquis Originis (termas en Lobios)."}
{"id": "123774", "revid": "1131", "url": "https://gl.wikipedia.org/wiki?curid=123774", "title": "Galer\u00eda de imaxes da igrexa de Santiago de Allariz", "text": "Igrexa de Santiago, Allariz."}
{"id": "123775", "revid": "1131", "url": "https://gl.wikipedia.org/wiki?curid=123775", "title": "Galer\u00eda de imaxes da igrexa de Santo Estevo de Allariz", "text": "Imaxes da Igrexa de Santo Estevo, no concello de Allariz."}
{"id": "123776", "revid": "1131", "url": "https://gl.wikipedia.org/wiki?curid=123776", "title": "Galer\u00eda de imaxes de Ribela, A Estrada", "text": "Santa Mari\u00f1a de Ribela \u00e9 unha parroquia que se localiza no concello da Estrada."}
{"id": "123804", "revid": "197", "url": "https://gl.wikipedia.org/wiki?curid=123804", "title": "Mosteiro de Santa Cristina de Ribas de Sil", "text": "O mosteiro de Santa Cristina de Ribas de Sil \u00e9 unha construci\u00f3n cristi\u00e1 medieval, situada a car\u00f3n do r\u00edo Sil.\nSituaci\u00f3n.\nAt\u00f3pase no souto de Meril\u00e1n, na aba do monte Varona, no lugar de Castro, pertencente \u00e1 parroquia de Caxide (Parada de Sil).\nHistoria.\nAs orixes da comunidade mon\u00e1stica de Santa Cristina son imprecisas. As primeiras menci\u00f3ns est\u00e1n documentadas cara a finais do s\u00e9culo X, malia que non se conservan restos arquitect\u00f3nicos ou epigr\u00e1ficos do edificio orixinal prerrom\u00e1nico. Como noutros centros mon\u00e1sticos fundados ao abeiro das ribeiras do curso final do r\u00edo Sil, zona na que se conservan restos de antigos asentamentos relixiosos de car\u00e1cter asc\u00e9tico, posiblemente foi inicialmente unha ermida, transform\u00e1ndose posteriormente nun cenobio.\nO couto xurisdicional do mosteiro chegaba at\u00e9 o cumio de Cabeza de Meda, con dominio sobre un amplo tramo do r\u00edo Sil. As caracter\u00edsticas propias do espazo xeogr\u00e1fico do dominio condicionaron as bases econ\u00f3micas e os fundamentos da vida material do mosteiro. O terreo \u00e9 escarpado e sit\u00faase a certa altitude, o que impide a agricultura, se ben permite a explotaci\u00f3n de produtos como os casti\u00f1eiros ou a vide, as\u00ed como o aproveitamento dos recursos fluviais. A menci\u00f3n na documentaci\u00f3n medieval da existencia de numerosas granxas e centros de recolecci\u00f3n das colleitas, onde se recib\u00edan as rendas e d\u00e9cimos, evidencian a bonanza econ\u00f3mica do mosteiro, iniciada no s\u00e9culo XII coas cartas de aforamento de cesi\u00f3n de terras e propiedades ao campesi\u00f1ado a cambio do pago de rendas, ao tempo que o mosteiro recibe a concesi\u00f3n de importantes privilexios reais e a protecci\u00f3n papal.\nLogo de varios s\u00e9culos de decadencia, en 1508 pasou a depender en calidade de priorado do mosteiro de Santo Estevo de Ribas de Sil. O seu declive culminou en 1835 coa desamortizaci\u00f3n, pasando a ser destinado a granxa de labor.\nDescrici\u00f3n.\nEst\u00e1 formado polo templo rom\u00e1nico e unha serie de dependencias distribu\u00eddas en torno ao patio claustral.\nA igrexa \u00e9 representativa da evoluci\u00f3n das tendencias e cambios estil\u00edsticos de finais do s\u00e9culo XII e principios do XIII, sendo un bo expo\u00f1ente do esplendor arquitect\u00f3nico do rom\u00e1nico galego e da importancia da labor escult\u00f3rica dos mestres medievais que nel traballaron. Ten unha \u00fanica nave, con cruceiro destacado e tres \u00e1bsidas semicirculares no testeiro. O primitivo corpo rom\u00e1nico da nave (probablemente destru\u00eddo) foi substitu\u00eddo por unha nave m\u00e1is estreita no primeiro terzo do s\u00e9culo XIII, co cambio de estilo cara ao g\u00f3tico.\nA alta torre do campanario conforma un elemento arquitect\u00f3nico protog\u00f3tico singular, integrada na cuberta norte do claustro e rematada en forma piramidal.\nCons\u00e9rvase unha talla manierista de San Pedro feita por Xo\u00e1n de Anx\u00e9s a finais do s\u00e9culo XVI, e retablos barrocos. A retirada destes barrocos en 1990 durante a restauraci\u00f3n do templo destapou pinturas murais de mediados do s\u00e9culo XVI.\nO resto das dependencias do mosteiro conforman coa igrexa a t\u00edpica disposici\u00f3n da orde de San Bieito, en \u00e1ngulo recto, pervivindo a primitiva portada rom\u00e1nica que d\u00e1 entrada ao claustro.\nOs espazos medievales do mosteiro, constitu\u00eddos polas distintas estancias com\u00fans comunicadas polo claustro, desapareceron en \u00e9poca moderna, como parte da reforma do edificio emprendida no s\u00e9culo XVI trala incorporaci\u00f3n a Santo Estevo, e foron substitu\u00eddos por dous funcionais corredores cubertos e dispostos en \u00e1ngulos sen pechar. Na dependencia anexa \u00e1 igrexa, habilitada para sancrist\u00eda, cons\u00e9rvanse pinturas murais do s\u00e9culo XVIII, coa representaci\u00f3n dos escudos da orde de Calatrava e de Santo Estevo, que se suman \u00e1s do interior da igrexa, de notorio sabor popular."}
{"id": "123806", "revid": "98629", "url": "https://gl.wikipedia.org/wiki?curid=123806", "title": "Angaur", "text": "Angaur ou Ngeaur \u00e9 unha illa e estado de Palau, localizada ao suroeste da illa de Peleliu. Ten unha \u00e1rea de 8 km\u00b2 e unha poboaci\u00f3n de 119 habitantes S\u00f3 existen d\u00faas localidades: Ngaramasch, o seu capital, situada ao oeste; e Rois, situada ao leste.\nEntre 1909 e 1954, explotouse unha mina de fosfato. Do 17 ao 30 de setembro de 1944 a illa foi escenario da batalla de Angaur durante a segunda guerra mundial.\nOs idiomas oficiais son o ingl\u00e9s, o xapon\u00e9s e o angaur.\n\u00c9 un lugar moi popular para o surf. No 2003, o Congreso Nacional de Palau legalizou o xogo de casino na illa. Angaur \u00e9 accesible por barco ou por avi\u00f3n. Exist\u00eda unha estaci\u00f3n da Mari\u00f1a dos Estados Unidos. Entre outras atracci\u00f3ns est\u00e1n o cemiterio de avi\u00f3ns e de barcos que foron destru\u00eddos na segunda guerra mundial, un monumento memorial budista que honra aos xaponeses ca\u00eddos en combate e un pequeno templo xinto\u00edsta xapon\u00e9s."}
{"id": "123807", "revid": "98629", "url": "https://gl.wikipedia.org/wiki?curid=123807", "title": "Chelbacheb", "text": "As Illas Chelbacheb (tam\u00e9n co\u00f1ecidas como Illas Roca) son un pequeno arquip\u00e9lago de 200 a 300 illas de pedra calcaria, cunha superficie total de e unha altura m\u00e1xima de 207 m. en Palau, entre as illas de Koror e Peleliu. As illas est\u00e1n formadas dun arrecife de coral parcialmente emerxido e est\u00e1n deshabitadas, pero son famosas polas s\u00faas praias e bosques tropicais e pola peculiar forma na maior\u00eda das illas. As illas foron declaradas Patrimonio da Humanidade da UNESCO en 2012.\nXeograf\u00eda.\nAs illas Chelbacheb est\u00e1n pouco poboadas e son famosas polas s\u00faas praias, as lagoas azuis e as peculiares formas de paraugas de moitas das propias illas. Moitas das illas presentan unha forma parecida a un cogomelo cunha base m\u00e1is estreita na muesca intermareal. A sangr\u00eda procede da erosi\u00f3n e da densa comunidade de esponxas, bivalvos, quit\u00f3ns, lapas, ourizos e outros que pastan principalmente con algas.\nO arquip\u00e9lago div\u00eddese en sete grupos distribu\u00eddos de norte a sur."}
{"id": "123810", "revid": "56817", "url": "https://gl.wikipedia.org/wiki?curid=123810", "title": "Atol Kayangel", "text": "Kayangel \u00e9 un pequeno atol de Palau, 24 km ao norte de Koror. Ten unha extensi\u00f3n de 2,6 km de longo e 1,3\u00a0km de ancho; deste atol forma un dos dezaseis estados do pa\u00eds. A superficie terrestre \u00e9 duns 1,4\u00a0km\u00b2. Existe unha lagoa no centro e est\u00e1 conformado por tres illas; a illa principal, unha pequena illa cun campamento e un pequeno illote. \u00c9 habitado por aproximadamente 138 persoas (en 2000).\nAo redor de 25 grandes columnas de coral poden ser identificados nas fotograf\u00edas a\u00e9reas. No lado oeste do atol esta unha pequena apertura a trav\u00e9s da cal os barcos poden pasar a trav\u00e9s da lagoa.\nKayangel ten catro illas boscosas ao longo da zona oriental e meridional Riffkranzes, das que s\u00f3 a illa no nord\u00e9s Kayangel (Ngajangel) esta habitada. As outras illas no atol, inclu\u00edndo Ngeriungs, Ngerebelas e Orak non est\u00e1n habitadas.\nAs \u00fanicas fontes de enerx\u00eda ve\u00f1en de paneis solares e de xeradores persoais. Existe unha pequena escola e un almac\u00e9n xeral. O acceso \u00e1 illa \u00e9 por lancha r\u00e1pida e toma d\u00faas horas o traxecto.\nO estado consta de tres atois: Kayangel, Ngaruangel e Velasco Reef."}
{"id": "123811", "revid": "98629", "url": "https://gl.wikipedia.org/wiki?curid=123811", "title": "Econom\u00eda de Ghana", "text": "A econom\u00eda de Ghana se fortaleceu grazas a unha s\u00f3lida xesti\u00f3n durante un cuarto de s\u00e9culo, a un ambiente de negocios competitivo e a reduci\u00f3ns persistentes nos niveis de pobreza. Ghana \u00e9 un dos pa\u00edses m\u00e1is ricos da \u00c1frica tropical, e a s\u00faa econom\u00eda se basea na extracci\u00f3n de recursos naturais e na agricultura. Os principais \u00edtens exportados son o ouro, madeira e cacao. A moeda do pa\u00eds \u00e9 o Cedi.\nAgricultura.\nA principal fonte de ingresos dos agricultores \u00e9 o cacao e os seus produtos derivados, que normalmente adoitan consistir en dous terzos da cant\u00eda total das exportaci\u00f3ns, a madeira, o aceite de palma, o coco e outros produtos de palmeira, o karit\u00e9, do que se extrae graxa comestible, e o caf\u00e9. Ademais destes produtos tradicionais, Ghana incorporou \u00e1 s\u00faa agricultura novos produtos con \u00e9xito, como anan\u00e1s, anacardio, pementa negra, i\u00f1ame, mandioca, banana, millo, arroz, cacahuete, feix\u00f3n e sorgo. Tam\u00e9n disp\u00f3n de aves de curral e de carne.\nPract\u00edcase a minar\u00eda \u2014 principalmente de ouro, diamantes, manganeso e bauxita\u2014 O \u00fanico pozo petrol\u00edfero que hab\u00eda abandonouse tras producir 3.5 mill\u00f3ns de barr\u00eds (560 000 m\u00b2) durante sete anos, pero hai indicios da presenza de gas natural.\nIndustria.\nA industria de Ghana est\u00e1 relativamente avanzada se se compara con outros pa\u00edses africanos. As industrias m\u00e1is importantes son as das \u00e1reas dos t\u00e9xtiles, de aceiro, pneum\u00e1ticos, a refinar\u00eda de petr\u00f3leo, o mo\u00eddo de fari\u00f1a, a destilar\u00eda, o tabaco, e a montaxe de coches, cami\u00f3ns e autobuses.\nServizos.\nO sector de servizos responde por 50% do PIB do pa\u00eds. O turismo pasou a ser unha das fontes de ingresos m\u00e1is saudables (terceira en 1997); e o goberno de Ghana puxo moito \u00e9nfase en apoiar o crecemento do turismo."}
{"id": "123814", "revid": "1131", "url": "https://gl.wikipedia.org/wiki?curid=123814", "title": "Galer\u00eda de imaxes de Adina, Sanxenxo", "text": "Adina, Sanxenxo."}
{"id": "123815", "revid": "158", "url": "https://gl.wikipedia.org/wiki?curid=123815", "title": "\u00c1frica occidental", "text": ""}
{"id": "123818", "revid": "5312", "url": "https://gl.wikipedia.org/wiki?curid=123818", "title": "\u00c1ngela Molina", "text": "\u00c1ngela Molina Tejedor, nada en Madrid o 5 de outubro de 1955, \u00e9 unha actriz espa\u00f1ola. Pertence a unha co\u00f1ecida saga de artistas, os inicios cinematogr\u00e1ficos de \u00c1ngela Molina, que incl\u00faen traballos para Luis Bu\u00f1uel ou para Manuel Guti\u00e9rrez Arag\u00f3n, convert\u00e9rona nunha das actrices m\u00e1is representativas da etapa que se co\u00f1ece como a da Transici\u00f3n espa\u00f1ola. A s\u00faa not\u00e1bel presenza internacional permitiulle rodar en Italia, Francia ou Latinoam\u00e9rica, as\u00ed como superar o centenar de filmes e atesourar premios como o David de Donatello da Academia italiana ou a Cuncha de Prata do Festival de San Sebasti\u00e1n.\nBiograf\u00eda.\nFoi a terceira dos oito fillos do cantante e actor Antonio Molina. Os seus irm\u00e1ns Paula, Miguel, M\u00f3nica e Noel, as\u00ed como a s\u00faa filla Olivia, tam\u00e9n se dedican \u00e1 interpretaci\u00f3n e \u00e1 m\u00fasica.\nInicios.\nEstudou ballet cl\u00e1sico, danza espa\u00f1ola e Arte Dram\u00e1tica na Escola Superior de Madrid. Traballou no circo en Francia e foi profesora de baile cl\u00e1sico espa\u00f1ol antes de aparecer na s\u00faa primeira pel\u00edcula, \"No matar\u00e1s\" (C\u00e9sar F. Ardav\u00edn, 1974), a ra\u00edz dunha reportaxe fotogr\u00e1fica publicada en \"Fotogramas\".\nCoa chegada da Transici\u00f3n e o tir\u00f3n comercial do destape, do que axi\u00f1a se desvinculou, enfocou a s\u00faa carreira cara a produci\u00f3ns con certa calidade e compromiso, decote de tem\u00e1tica social, pol\u00edtica ou hist\u00f3rica, motivada polo pensamento que acompa\u00f1a cada gui\u00f3n.\nEn 1976 rexeitou protagonizar \"Cambio de sexo\", de Vicente Aranda, asumindo papeis relevantes en \"La ciutat cremada\", de Antoni Ribas e \"Las largas vacaciones del 36\", de Jaime Camino. Un ano antes fora proposta para o papel que interpreta Alicia S\u00e1nchez en \"Furtivos\", de Jos\u00e9 Luis Borau, con quen m\u00e1is tarde traballou en \"La sabina\" (1979).\nLuis Bu\u00f1uel elixiuna en 1977 para protagonizar, xunto a Fernando Rey, \"Ese oscuro objeto del deseo\", pel\u00edcula que lle deu renome internacional e lle abriu as portas do cine europeo. Nela comparte personaxe coa actriz francesa Carole Bouquet e exhibe un temperamento vivo e enigm\u00e1tico combinado co seu aspecto doce e suave. Bu\u00f1uel afirmou dela que pos\u00fae \u00abo rostro dunha virxe pag\u00e1\u00bb, afianzando as\u00ed o mito de muller instintiva e pasional que conserva na s\u00faa mirada certo primitivismo.\nConsolidaci\u00f3n e reco\u00f1ecemento.\nDurante a d\u00e9cada de 1980 converteuse en rostro habitual da grande pantalla, reafirmando a s\u00faa presenza en Espa\u00f1a e ampli\u00e1ndoa a Francia e Italia, con incursi\u00f3ns no cine alem\u00e1n e norteamericano. Fala varios idiomas, polo que non adoita necesitar ser dobrada. Interv\u00e9n en \"Operaci\u00f3n Ogro\", de Gillo Pontecorvo; en \"Bearn o la sala de las mu\u00f1ecas\", de Jaime Ch\u00e1varri, aparece en \"La Bella Otero\" nunha coproduci\u00f3n hispano-italiana e roda \u00e1s ordes de Jaime de Armi\u00f1\u00e1n, Luigi Comencini, Ricardo Franco, Marco Bellocchio, Bigas Luna e Lina Wertm\u00fcller.\nUnha frut\u00edfera colaboraci\u00f3n co director c\u00e1ntabro Manuel Guti\u00e9rrez Arag\u00f3n afianza a s\u00faa carreira e afonda no seu potencial dram\u00e1tico mediante papeis principais en \"Camada negra\", \"El coraz\u00f3n del bosque\", \"Demonios en el jard\u00edn\" e \"La mitad del cielo\", obras que compo\u00f1en un retrato aleg\u00f3rico da Espa\u00f1a ominosa do franquismo e nas que a ideolox\u00eda, o n\u00facleo familiar e a presenza feminina cobran especial importancia. \u00abEsas pel\u00edculas marcaron mi alma y mi forma de trabajar\u00bb, dixo m\u00e1is tarde a actriz.\nEn 1985 recibe o Gran Premio da Cr\u00edtica de Nova York, e ao ano seguinte conv\u00e9rtese na primeira actriz estranxeira en recibir un \"David di Donatello\" da academia italiana de cine. Tam\u00e9n en 1986 consegue con \"La mitad del cielo\" a Cuncha de Prata \u00e1 mellor actriz no Festival de Cine de Donostia e \u00e9 nomeada na I edici\u00f3n dos Premios Goya.\nArtista multidisciplinar.\nNesta \u00e9poca proba sorte no mundo da canci\u00f3n, co disco \"Con las defensas rotas\" (1986) que incl\u00fae un dueto con Georges Moustaki na canci\u00f3n \"Muertos de amor\". Por\u00e9n, foi nas d\u00e7uas partes de \"Las cosas del querer\" (Jaime Ch\u00e1varri, 1989 e 1995), onde desenvolveu con \u00e9xito a s\u00faa faceta musical, dando vida a un personaxe moi querido na s\u00faa carreira. Pouco antes roda \"Esquilache\", de Josefina Molina, que protagoniza Fernando Fern\u00e1n G\u00f3mez.\nConsiderada unha das actrices espa\u00f1olas mellor pagadas canda a Ana Bel\u00e9n e Victoria Abril, espaza os seus traballos nacionais a partir de 1990, coincidindo coa s\u00faa negativa a protagonizar a versi\u00f3n de Bigas Luna de \"Las edades de Lul\u00fa\" -polo escabroso dalgunhas escenas-, e especialmente co agravamento da enfermidade e morte de Antonio Molina en 1992. Destaca en \"Sandino\", de Miguel Litt\u00edn, que narra a vida do l\u00edder revolucionario nicaraguano Augusto C\u00e9sar Sandino, e en \"El hombre que perdi\u00f3 su sombra\", de Alain Tanner, xunto a Francisco Rabal. Traballa tam\u00e9n con Marcello Mastroianni e aparece en \"\", superproduci\u00f3n de Ridley Scott que protagoniza G\u00e9rard Depardieu. Con Viggo Mortensen roda \"Gimlet\" en 1995.\nDebuta con Pedro Almod\u00f3var en \"Carne tr\u00e9mula\" (1997), un traballo que non se afasta de todo da moza sensual dos seus inicios, pero aproxim\u00e1ndose xa \u00e1 muller madura, marcada polas pegadas da vida, que representa nos \u00faltimos anos. A rodaxe con Almod\u00f3var supuxo certas dificultades para a actriz, que volveu saborear o reco\u00f1ecemento profesional. Conseguiu o seu cuarto Fotograma de Prata e logrou unha cuarta candidatura ao Premio Goya.\nTeatro.\nPosteriormente protagonizou a comedia televisiva \"Hermanas\" e ofreceu un variado rexistro en proxectos moi dispares, decote independentes e comprometidos, tanto espa\u00f1ois como estranxeiros. Destacan \"El mar\", \"Punto de mira (One of the Hollywood Ten)\", \"Sagitario\", \"Al sur de Granada\", \"Los Borgia\" e \"La caja\".\nEn 2002 debuta no teatro no Festival de Teatro Cl\u00e1sico de M\u00e9rida con \"Troya, siglo XXI\". En 2005 encarna \u00e1 sedutora \"Mrs. Robinson\" en \"El Graduado\", montaxe dirixida por Andr\u00e9s Lima, onde tam\u00e9n act\u00faa a s\u00faa filla Olivia, cun papel antag\u00f3nico. Regresa tres anos despois aos escenarios con \"La dama del mar\", adaptaci\u00f3n de Susan Sontag do texto de Henrik Ibsen para Robert Wilson.\nEn 2007 estrea \"El destino de Nunik\", cr\u00f3nica do xenocidio armenio a cargo de Paolo e Vittorio Taviani que protagoniza xunto a Paz Vega. Tras colaborar en d\u00e7uas pel\u00edculas de Giuseppe Tornatore, repite con Almod\u00f3var en \"Los abrazos rotos\", dando vida \u00e1 nai de Pen\u00e9lope Cruz.\nEn reco\u00f1ecemento \u00e1 s\u00faa extensa carreira cinematogr\u00e1fica recibiu en 2002 o primeiro Premio M\u00e1laga do Festival de Cine Espa\u00f1ol de M\u00e1laga, e inaugura un mon\u00f3lito na s\u00faa honra no Paseo de Antonio Banderas da cidade andaluza.\n\u00c1ngela Molina ten tres fillos da s\u00faa primeira uni\u00f3n co fot\u00f3grafo e realizador franc\u00e9s Herv\u00e9 Tirmarche, e dous (a \u00faltima nada en 2003) co seu actual marido, Leo Blakstad."}
{"id": "123833", "revid": "1131", "url": "https://gl.wikipedia.org/wiki?curid=123833", "title": "Galer\u00eda de imaxes da praia da Lanzada, O Grove", "text": "A praia da Lanzada est\u00e1 situada nos concellos do Grove e de Sanxenxo"}
{"id": "123878", "revid": "56817", "url": "https://gl.wikipedia.org/wiki?curid=123878", "title": "Kayangel", "text": "Kayangel \u00e9 o nome de tres lugares de Palau:"}
{"id": "123880", "revid": "85894", "url": "https://gl.wikipedia.org/wiki?curid=123880", "title": "Panxaquent", "text": "Panxaquent (en taxico \u041f\u0430\u043d\u04b7\u0430\u043a\u0435\u043d\u0442; en persa \u067e\u0646\u062c\u06a9\u0646\u062a; en ruso \u041f\u0435\u043d\u0434\u0436\u0438\u043a\u0435\u043d\u0442), (pode que apareza escrito Panjakent ou Panjikent, pero estas formas son calcos doutras linguas) \u00e9 unha cidade na provincia de Sogdiana (Sughd), Taxiquist\u00e1n sobre o r\u00edo Zeravx\u00e1n (Zeravshan), con 33.000 habitantes segundo o censo do ano 2000.\nNome.\nPanxaquent capital do Distrito do mesmo nome na provincia de Sogdiana (Sughd), do taxico \u041f\u0430\u043d\u04b7\u0430\u043a\u0435\u043d\u0442 e este do persa \u067e\u0646\u062c\u06a9\u0646\u062a (\"Panjakent\"). Pode aparecer coma a denominaci\u00f3n rusa \"Panjikent\" que v\u00e9n do uzbeko.\nAs ru\u00ednas da cidade de Panxaquent at\u00f3panse na periferia da cidade que conserva o seu nome actual no Taxiquist\u00e1n, a uns 10\u00a0km ao oeste da actual fronteira entre o Taxiquist\u00e1n e o Uzbekist\u00e1n, bastante pr\u00f3xima \u00e1 c\u00e9lebre cidade hoxe uzbeka de Samarcanda (58,5\u00a0km ao leste da mesma), co seu centro na marxe esquerda (sur) do mesmo r\u00edo que atravesa a Samarcanda: o r\u00edo Kara, no estreito val do mesmo r\u00edo ao p\u00e9 do somonte setentrional dos montes Zeravx\u00e1n (montes Zeravshan). As coordenadas xeogr\u00e1ficas de Panxaquent son: e a s\u00faa posici\u00f3n respecto \u00e1 principal cidade de Taxiquist\u00e1n, Duxamb\u00e9, \u00e9 de 144\u00a0km en li\u00f1a recta ao NO, pero as rutas terrestres son moito m\u00e1is prolongadas debido a que diversas cordilleiras separan a Panxaquent de Duxamb\u00e9.\nNota Bene: A denominaci\u00f3n m\u00e1is frecuente que aparecen en moitas enciclopedias \u00e9 \"Panjikand\" (en uzbeko) a\u00ednda que en taxico \u00e9 m\u00e1is usual a forma Panjakent, e desta lingua pois por tradici\u00f3n e cultura taxico-persa \u00e9 de onde se toma a palabra en galego."}
{"id": "123881", "revid": "25871", "url": "https://gl.wikipedia.org/wiki?curid=123881", "title": "Enfermidade de Minamata", "text": "A enfermidade de Minamata \u00e9 unha s\u00edndrome neurol\u00f3xica grave e permanente causada por un envelenamento por mercurio. Os s\u00edntomas incl\u00faen ataxia, alteraci\u00f3n sensorial nas mans e nos p\u00e9s, deterioraci\u00f3n da vista e da audici\u00f3n, debilidade e, en casos extremos, par\u00e1lise e morte.\nHistoria e caracter\u00edsticas.\nA enfermidade de Minamata ch\u00e1mase as\u00ed porque a cidade de Minamata (no Xap\u00f3n) foi o centro dun envelenamento por metilmercurio nos anos 1950. En 1956 morreron corenta e seis persoas.\nEntre 1953 e 1965 houbo 111 v\u00edtimas e m\u00e1is de 400 casos con problemas neurol\u00f3xicos. Tam\u00e9n se deron casos de nais que non presentaban ning\u00fan s\u00edntoma, mais que deron \u00e1 luz meni\u00f1os gravemente afectados.\nEn 1968, o goberno xapon\u00e9s anunciou oficialmente que a causa da enfermidade era a inxesti\u00f3n de peixe e de marisco contaminado de mercurio que vertera a empresa petroqu\u00edmica Chisso. Calc\u00falase que entre 1932 e 1968, ano en que cambiou o proceso de s\u00edntese por outro menos contaminante, vert\u00e9ronse na ba\u00eda 81 toneladas de mercurio.\nAs v\u00edtimas non foron indemnizadas at\u00e9 1996. O caso constit\u00fae un dos chamados \"catro grandes procesos\" da responsabilidade ambiental no Xap\u00f3n. A s\u00faa caracter\u00edstica m\u00e1is importante radica na admisi\u00f3n do uso da proba epidemiol\u00f3xica como proba do nexo causal entre o consumo dos alimentos contaminados e a enfermidade.\nEn 2001 hab\u00eda diagnosticados case 3.000 casos da enfermidade de Minamata, e 2.265 viviran na costa do Mar de Yatsushiro. Os pacientes poden solicitar compensaci\u00f3ns econ\u00f3micas e axudas para os gastos m\u00e9dicos. Para reducir a preocupaci\u00f3n da poboaci\u00f3n, o goberno xapon\u00e9s tam\u00e9n ofrece exames m\u00e9dicos aos habitantes da \u00e1rea afectada.\nA reportaxe gr\u00e1fica de W. Eugene Smith atraeu a atenci\u00f3n do mundo pola enfermidade."}
{"id": "123892", "revid": "1131", "url": "https://gl.wikipedia.org/wiki?curid=123892", "title": "Galer\u00eda de imaxes de elecci\u00f3ns de Galicia", "text": "Galer\u00eda de imaxes de elecci\u00f3ns de Galicia."}
{"id": "123899", "revid": "1131", "url": "https://gl.wikipedia.org/wiki?curid=123899", "title": "Galer\u00eda de imaxes de incendios en Galicia", "text": "Incendios en Galicia"}
{"id": "123915", "revid": "98629", "url": "https://gl.wikipedia.org/wiki?curid=123915", "title": "90210", "text": "90210 \u00e9 unha serie de televisi\u00f3n estadounidense ideado por Rob Thomas, Jeff Judah e Gabe Sachs. \u00c9 a cuarta serie da franqu\u00eda \"Beverly Hills, 90210\" creada por Darren Star. Est\u00e1 producida por CBS Television Studios para The CW Television Network que comezou a emitila nos Estados Unidos \u00f3 tempo que no Canad\u00e1 pola Global Television Network, o 2 de setembro de 2008. Emitiuse unha tempada de 24 episodios e en agosto de 2009 confirmouse que renovou por unha tempada m\u00e1is de 22 episodios.\nSinopse.\nA serie desenv\u00f3lvese arredor da familia Wilson, xunto con outros estudantes ricos no ficticio West Beverly Hills High, onde Annie Wilson (Shenae Grimes) e Dixon Wilson (Tristan Wilds) se establecen cando seu pai, Harry Wilson (Rob Estes), chega desde Kansas coa s\u00faa familia para coidar da s\u00faa nai, a antiga estrela da televisi\u00f3n Tabitha Wilson (Jessica Walter), que ten problemas coa bebida. Annie e Dixon loitan por asentar as s\u00faas vidas mentres fan novos amigos. En \"90210\" participan actores da serie orixinal e tam\u00e9n actores convidados como Jennie Garth, Shannen Doherty, Tori Spelling e Joe E. Tata."}
