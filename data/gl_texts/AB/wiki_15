{"id": "90622", "revid": "85894", "url": "https://gl.wikipedia.org/wiki?curid=90622", "title": "Sant Antoni de Portmany", "text": "Sant Antoni de Portmany \u00e9 un concello espa\u00f1ol situado na illa de Eivissa, no arquip\u00e9lago das Illas Baleares. Corresponde ao antigo cuart\u00f3n de Portmany, un dos catro cuart\u00f3ns en que Xaime I dividiu a illa no s\u00e9culo XIII. O nome Portmany deriva do lat\u00edn \"portus magnus\", \"porto grande\".\nActualmente \u00e9 un dos principais centros tur\u00edsticos da illa de Eivissa. O n\u00facleo principal sit\u00faase a 15\u00a0km da capital, e conta cun gran porto ao fondo dunha ba\u00eda, que permite o tr\u00e1fico mar\u00edtimo de pasaxeiros e mercador\u00edas coa pen\u00ednsula.\nXeograf\u00eda.\nO concello limita ao norte e oeste co mar Mediterr\u00e1neo, ao leste con Sant Joan de Labritja e Santa Eul\u00e0ria des Riu, e ao sur con Eivissa e Sant Josep de sa Talaia. A\u00ednda que o relevo da illa non \u00e9 moi accidentado, no concello de Sant Antoni de Portmany at\u00f3panse formaci\u00f3ns monta\u00f1osas como o Puig d'en Jaume (226 m), a Serra des Puig (241 m) e a Serra Llarga (254 m).\nDemograf\u00eda.\nTi\u00f1a en 2016 unha poboaci\u00f3n de 24.478 habitantes, a maior parte deles concentrados na capital municipal, Sant Antoni de Portmany. Hai outras catro entidades de poboaci\u00f3n no concello: Buscastell, Sant Mateu d'Albarca, Sant Rafel de sa Creu e Santa Agn\u00e8s de Corona.\nPol\u00edtica.\nA repartici\u00f3n de escanos quedou deste xeito:"}
{"id": "90623", "revid": "1131", "url": "https://gl.wikipedia.org/wiki?curid=90623", "title": "Sant Josep de sa Talaia", "text": "Sant Josep de sa Talaia \u00e9 un concello da illa de Eivissa, no arquip\u00e9lago das Illas Baleares. Ti\u00f1a unha poboaci\u00f3n de 24.691 habitantes en 2012. \u00c9 o concello m\u00e1is meridional da illa e nel at\u00f3pase o aeroporto.\nHistoria.\nO municipio corresponde co antigo Quart\u00f3 de ses Salines que correspondeu a Guillem de Montgr\u00ed no repartimento da illa despois da conquista de 1235. A zona era chamada polos musulmanes \"Algarb\".\nNo Decreto de Nova Planta de 1716 supr\u00edmense os organismos territoriais e toda a illa pasa ao novo Concello de Eivisa.\nNas Cortes de C\u00e1diz en 1812 reorgan\u00edzase o territorio e cr\u00e9ase o municipio de San Jos\u00e9 Obrero. Coa Lei 3/1986, de normalizaci\u00f3n ling\u00fc\u00edstica das Illas Baleares, recup\u00e9rase a topon\u00edmia na s\u00faa forma catal\u00e1, vixente actualmente.\nXeograf\u00eda.\nO monte m\u00e1is alto da illa \u00e9 Sa Talaia de Sant Josep, de 475 m de altitude. Tam\u00e9n \u00e9 o concello con m\u00e1is praias da illa, con 84\u00a0km de costa desde a vila de Eivisa ata a vila de Sant Antoni de Portmany na zona de po\u00f1ente. Tam\u00e9n atopamos o Parque Natural de ses Salines e o de Cala d'Hort.\nOrganizaci\u00f3n territorial.\nNo ano 2000 o concello recupera a divisi\u00f3n tradicional en parroquias e \"v\u00e9ndes\":\nDemograf\u00eda.\nEvoluci\u00f3n da poboaci\u00f3n de Sant Josep de sa Talaia dende o ano 1950 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "90624", "revid": "1131", "url": "https://gl.wikipedia.org/wiki?curid=90624", "title": "Sant Joan de Labritja", "text": "Sant Joan de Labritja \u00e9 un concello da illa de Eivissa, no arquip\u00e9lago das Illas Baleares. Est\u00e9ndese por unha \u00e1rea de 121.66\u00a0km\u00b2 onde no ano 2007 viv\u00edan 5.198 habitantes.\nDemograf\u00eda.\nEvoluci\u00f3n da poboaci\u00f3n de Sant Joan de Labritja dende o ano 1950 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "90625", "revid": "1131", "url": "https://gl.wikipedia.org/wiki?curid=90625", "title": "Santa Eul\u00e0ria des Riu", "text": "Santa Eul\u00e0ria des Riu \u00e9 un concello situado na zona oriental da illa de Eivisa, no arquip\u00e9lago das Illas Baleares. \u00c9 o segundo concello m\u00e1is poboado da illa con 34.946 habitantes (2012), por detr\u00e1s da vila de Eivisa.\nHistoria.\nNa \u00e9poca musulm\u00e1 a zona cham\u00e1base \"Xarc\". Coa conquista aragonesa modificouse a divisi\u00f3n da illa en cuartos similares \u00e1 organizaci\u00f3n municipal actual. O cuarto de Santa Eul\u00e0ria correspondeu ao infante Pedro de Portugal, se\u00f1or feudal de Guillem de Montgr\u00ed, bispo de Tarragona, o cal ti\u00f1a os dereitos reais de conquista. O rei de Arag\u00f3n Xaime I adquiriu os dereitos de Pedro de Portugal, pasando a chamarse \u00abQuart\u00f3 del Rei\u00bb. Isto provocou alg\u00fans problemas xur\u00eddicos xa que o rei, en Eivisa, era se\u00f1or feudal do bispo de Tarragona o cal, \u00e1 s\u00faa vez, era vasalo do rei de Arag\u00f3n.\nA localidade xurdiu arredor da igrexa na cima do Puig de Missa. A igrexa actual \u00e9 do s\u00e9culo XVI as\u00ed como a torre anexa desde a que se pod\u00eda defender con artiller\u00eda toda a comarca.\nXeograf\u00eda.\nO termo municipal comprende, ademais da parroquia de Santa Eul\u00e0ria des Riu, as de Sant Carles e Santa Gertrudis, e tam\u00e9n a parroquia de Nostra Senyora de Jes\u00fas e el Puig d'en Valls.\nO nome de Santa Eul\u00e0ria prov\u00e9n da igrexa que constru\u00edron inmediatamente despois da conquista. Ademais, ten o \u00fanico r\u00edo da illa, importante na \u00e9poca polo regad\u00edo da horta e polos mu\u00ed\u00f1os fari\u00f1eiros.\nDemograf\u00eda.\nEvoluci\u00f3n da poboaci\u00f3n de Santa Eul\u00e0ria des Riu dende o ano 1950:\nPoboaci\u00f3n por entidades:\nPol\u00edtica.\nA repartici\u00f3n de escanos nas d\u00faas \u00faltimas lexislaturas quedou deste xeito:"}
{"id": "90627", "revid": "85894", "url": "https://gl.wikipedia.org/wiki?curid=90627", "title": "Imo, San Xo\u00e1n de La\u00ed\u00f1o, Dodro", "text": "Imo \u00e9 un lugar da parroquia de San Xo\u00e1n de La\u00ed\u00f1o, no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 347 habitantes (180 homes e 167 mulleres).\nEntre o patrimonio da aldea destaca o petr\u00f3glifo de Bouza Abad\u00edn, da idade de bronce."}
{"id": "90629", "revid": "23204", "url": "https://gl.wikipedia.org/wiki?curid=90629", "title": "Igrexa et\u00edope tewahedo", "text": "A Igrexa et\u00edope tewahedo \u00e9 unha Igrexa non caldedoniana de confesi\u00f3n monofisita, cuxas orixes rem\u00f3ntanse aos primeiros s\u00e9culos do cristianismo. Conta con arredor de 40 mill\u00f3ns de fieis.\nHistoria.\nOrixes.\nNo libro do Novo Testamento, os Feitos dos Ap\u00f3stolos, c\u00f3ntase que certo eunuco pertencente \u00e1 Ra\u00ed\u00f1a Candace de Etiop\u00eda que fora a Xerusal\u00e9n render culto ao Deus dos Israelitas foi bautizado por Filipe. A tradici\u00f3n et\u00edope afirma que volveu \u00e1 s\u00faa terra e al\u00ed predicou o cristianismo. Xo\u00e1n Cris\u00f3stomo menciona os et\u00edopes como presentes na Cidade Santa o d\u00eda de Pentecoste. Existen tam\u00e9n lendas de que os propios ap\u00f3stolos Mateu e Bartolomeu predicaron entre os et\u00edopes. Estes son indicios de que o cristianismo en Etiop\u00eda ten unhas ra\u00edces moi fondas que, se cadra, rem\u00f3ntanse \u00e1s primeir\u00edsimas comunidades xudeu-cristi\u00e1s sen influencias de Paulo de Tarso que fixeron pervivir na nova relixi\u00f3n a s\u00faa compo\u00f1ente xud\u00eda (d\u00eda do s\u00e1bado, circuncisi\u00f3n, non comer carne de porco etc).\nSexa como for, a historia oficial do cristianismo fai nacer a nova fe, segundo o relato de Rufino, da viaxe do fil\u00f3sofo de Tiro Meropio, que recalou cara o 330 nas costas africanas na s\u00faa viaxe mar\u00edtima \u00e1 India e foi asasinado xunto con toda tripulaci\u00f3n. S\u00f3 se salvaron Frumencio e Edesio, dous rapaces cristi\u00e1ns que foron levados onda o rei de Axum. Os dous mozos souberon ga\u00f1arse a confianza do monarca e acadaron importantes postos na Corte et\u00edope.\nCando finou o rei, este deixou como herdeiro un infante baixo a rexencia da ra\u00ed\u00f1a. Pouco antes dera liberdade a Frumencio e a Edesio para volveren ao seu pa\u00eds. A ra\u00ed\u00f1a pregoulles que ficasen como educadores do rei neno e lle axudasen a administrar os asuntos do goberno. As\u00ed o fixeron, convertendo ao cristianismo ao seu educando e favorecendo a nova fe no pa\u00eds. Cumprida a s\u00faa misi\u00f3n, Edesio tornou a Tiro e Frumencio partiu para Alexandr\u00eda onde pediu ao patriarca Atanasio de Alexandr\u00eda un bispo para Etiop\u00eda. Atanasio decidiu que o primeiro bispo et\u00edope fose o propio Frumencio.\nExiste unha carta do Emperador de Roma ariano Constancio datada no 350 onde prev\u00e9n ao rei Ezana de Axum fronte \u00e1s crenzas, para el her\u00e9ticas, de Frumencio. Existen as\u00ed mesmo moedas do rei Ezana onde a simbolox\u00eda pag\u00e1 \u00e9 substitu\u00edda pola cruz. A\u00ednda hoxe os et\u00edopes denominan a Frumencio como \"Abba Salama Kassate Berhan\" (pai da paz e revelador da luz)\nS\u00e9culo V.\nA finais do s\u00e9culo V chegan a Etiop\u00eda os chamados \"nove santos\", probablemente monofisitas que fux\u00edan da persecuci\u00f3n de Bizancio contra o monofisismo. Estes, talvez pertencentes \u00e1 Igrexa sir\u00edaca, realizaron un labor misioneiro e de pulo da vida do monacato. Traduciron ao ge\u00b4ez os Evanxeos. Esta lingua segue a ser a lingua lit\u00farxica da Igrexa et\u00edope a pesar de non ser xa falada polo pobo.\nCo cristianismo floreceu a arquitectura relixiosa e a m\u00fasica lit\u00farxica. A Iared, un disc\u00edpulo dos nove santos, atrib\u00faenselle os himnos espirituais que son a base da m\u00fasica relixiosa do pa\u00eds. Existiu tam\u00e9n unha escola po\u00e9tica que acadou graos de excelencia literaria e que serviu para adestrar intelectualmente non s\u00f3 figuras relixiosas sen\u00f3n tam\u00e9n pol\u00edticas, inclu\u00eddos os propios reis.\nExpansi\u00f3n do islam.\nCoa expansi\u00f3n do islam a partir do s\u00e9culo VII, Etiop\u00eda perdeu a vinculaci\u00f3n directa co mundo cristi\u00e1n, o que explica as pervivencias do cristianismo primitivo. O \u00fanico contacto permitido foi coa Igrexa Ortodoxa Copta, baixo o dominio musulm\u00e1n en Exipto e de fe xa definitivamente tam\u00e9n monofisita, que nomeaba ao \"abuna\" ou xefe da Igrexa et\u00edope.\nS\u00e9culo XIII.\nNo s\u00e9culo XIII houbo un renacer do monacato e das obras teol\u00f3xicas como o \"Libro da Luz\". A continuada presenza de monxes et\u00edopes no Santo Sepulcro de Xerusal\u00e9n probablemente contribu\u00edu a alimentar na \u00e9poca das Cruzadas en occidente a lenda dun espl\u00e9ndido reino cristi\u00e1n en \u00c1frica, a lendaria terra do \"Preste Xo\u00e1n\". Foron arriscados franciscanos os primeiros en tomar contacto co esquecido reino cristi\u00e1n. Isto permitiu participar \u00e1 Igrexa et\u00edope no concilio pretendidamente ecum\u00e9nico de Florencia onde a delegaci\u00f3n fixo acto formal de submisi\u00f3n \u00e1 unidade cat\u00f3lica (1144), feito que non tivo consecuencias pr\u00e1cticas.\nEspecialmente devotos foron os reis da dinast\u00eda Zagwe. A Yemahrane Christos, a Lalibela e a Nakuto Laab d\u00e9beselles exemplos da m\u00e1is belida arquitectura relixiosa da historia da humanidade.\nContactos con Portugal e o patriarca galego.\nA Igrexa Et\u00edope conseguira durante s\u00e9culos manter a s\u00faa independencia e ser o alicerce da independencia do seu pa\u00eds, pero en 1559 esta situaci\u00f3n viuse seriamente ameazada polo caudillo musulm\u00e1n Ahman Ibn-Ibrahim al-Gazi, alcumado Gran (zurdo). Este tentou apoderarse do pa\u00eds destru\u00edndo igrexas, obras literarias cristi\u00e1s, reliquias etc. Ser\u00e1 a axuda dos portugueses ao mando de Cristovo de Gama e seu irm\u00e1n Estevo, fillos de Vasco da Gama, a que resolver\u00eda a s\u00edtuaci\u00f3n; Cristovo, a costa da s\u00faa vida, logrou derrotar \u00e1s tropas musulm\u00e1s. Nesta altura e polo seu v\u00ednculo \u00e1 corte de Lisboa o m\u00e9dico cirurxi\u00e1n galego Jo\u00e3o Bermudes foi designado \"Patriarca das Indias Orientais,\" logo \"Patriarca de Etiop\u00eda\", Por\u00e9n, o rei Gelawdewos 'Asnaf Sagad' (\u1308\u120b\u12cd\u12f4\u12ce\u1235) perguntou se o patriarca galego fora confirmado polo papa de Roma e pouco despois foi substitu\u00eddo por Jo\u00e3o Nunes Barreto.\nExpulsi\u00f3n dos xesu\u00edtas no s\u00e9culo XVII.\nOutra ameaza foi a dogm\u00e1tica, da man dos xesu\u00edtas quen dirixidos por Pedro P\u00e1ez converteron ao rei e conseguiron que este decretase a crenza romana nas d\u00faas naturezas de Xes\u00fas de Nazaret. Os dirixentes da Igrexa et\u00edope, especialmente os monxes, levant\u00e1ronse e foron duramente reprimidos. Os xesu\u00edtas iniciaron coa protecci\u00f3n real un duro labor de latinizaci\u00f3n contraria \u00e1 tradici\u00f3n e espiritualidade et\u00edopes. O propio rei renunciou \u00e1 poligamia, tolerada a\u00ednda que non xustificada pola Igrexa et\u00edope. A revolta social espallouse por todo o pa\u00eds ata o punto que o rei Susenyos tivo que abdicar en 1632 e o seu fillo Fasilides expulsou aos xesu\u00edtas do seu territorio.\nS\u00e9culo XX.\nEtiop\u00eda foi a \u00fanico territorio africano en non ser colonizado polas potencias occidentais. Por\u00e9n, en 1935, Mussolini intentou a conquista do pa\u00eds. Os fascistas italianos tentaron convencer aos xerarcas eclesi\u00e1sticos para que fosen favorables \u00e1 ocupaci\u00f3n. Pero toda a Igrexa se puxo en contra dos invasores e o propio Abbuna Petros pagou coa s\u00faa vida asasinado polos italianos en Addis Abeba.\nHaile Selassi\u00e9 conseguiu que o xefe da igrexa non fose designado polo patriarcado de Alexandr\u00eda. As\u00ed, en 1951 o superior dos monxes de Etiop\u00eda Gabra Giorgis tomou o t\u00edtulo de metropolitano de toda a naci\u00f3n.\nCando o coronel Megistu impuxo unha ditadura socialista, a Igrexa sufriu unha importante persecuci\u00f3n. Entre os desaparecidos figura o propio patriarca Tewoflos.\nPor raz\u00f3ns pol\u00edticas, en 1993 a Igrexa eritrea ortodoxa acadou un status independente seguindo o ronsel da independencia civil da nova naci\u00f3n para o cal apelaron con \u00e9xito ao Papa copto Shenouda III.\nOrganizaci\u00f3n.\nA Igrexa et\u00edope \u00e9 hoxe en d\u00eda unha Igrexa autoc\u00e9fala e consid\u00e9rase apost\u00f3lica porque a trav\u00e9s do episcopado e dende a designaci\u00f3n polo patriarca da Alexandr\u00eda do primeiro abuna, mantense unha li\u00f1a de continuidade ininterrompida ata as orixes mesmas do cristianismo. Existen bispos, presb\u00edteros e di\u00e1conos. Os presb\u00edteros e os di\u00e1conos poden casar. Estes en distintos graos reciben o sacramento da Orde a trav\u00e9s da imposici\u00f3n das mans por un bispo.\nA xerarqu\u00eda non se considera unha clase separada do pobo. Os laicos participan tam\u00e9n do \u00fanico sacerdocio de Cristo. O que existen son diferentes dons ou carismas ao servizo da Igrexa, e a trav\u00e9s da Igrexa, ao servizo do mundo. O patriarca representa a unidade en Cristo de toda a Igrexa e os bispos encarnan o mesmo nas s\u00faas dioceses.\nExiste unha clase chamada DEPTERA, constitu\u00edda polos cantores, que con himnos e danzas dotan de beleza e alegr\u00eda as celebraci\u00f3ns lit\u00farxicas. Propiamente non forman parte da xerarqu\u00eda, pero constit\u00faen un grupo cunha formaci\u00f3n e funci\u00f3n espec\u00edficas.\nDogma.\nA expresi\u00f3n en Ge\u00b4hez \"tewahedo\" significa \"dous nun\" e aplica este concepto a \u00fanica natureza do Verbo encarnado en Xesucristo. Este \u00e9 verdadeiro Deus e verdadeiro home, pero non existen d\u00faas naturezas tal como afirma a Igrexa Ortodoxa e a Igrexa Cat\u00f3lica sen\u00f3n unha \u00fanica natureza humanodivina. Non hai dualidade en Cristo. Rexeitan, xa que logo, o Concilio de Calcedonia ao igual que o fan a Igrexa ortodoxa copta, a Igrexa ortodoxa sir\u00edaca e a Igrexa apost\u00f3lica armenia. Para eles o Concilio de Calcedonia traizoa o Concilio de \u00c9feso e a doutrina dos Pais da Igrexa, en particular a de Cirilo de Alexandr\u00eda.\nA Igrexa et\u00edope entende que os anatemas lanzado sobre os autores do Concilio de Calcedonia non poden ser levantados pois estes te\u00f1en sido observados durante mil cincocentos anos polos santos pais da Igrexa et\u00edope e consignados nos textos lit\u00farxicos e nos hinos.\nCanon b\u00edblico.\nA Biblia et\u00edope cont\u00e9n alg\u00fans libros m\u00e1is que as demais Igrexas: o Libro de Enoch, o Libro dos xubileus, o Segundo Libro de Esdras e o Terceiro Libro dos Macabeos. As s\u00faas escrituras son unha traduci\u00f3n ao Ge\u00b4hez dos textos orixinais gregos e arameos que se remonta aos nove santos que consolidaron e espallaron o cristianismo no pa\u00eds."}
{"id": "90630", "revid": "69139", "url": "https://gl.wikipedia.org/wiki?curid=90630", "title": "Framboeseiro", "text": "O framboeseiro (Rubus idaeus) \u00e9 unha planta rubideira que medra particularmente en claros de bosques ou prados, en especial onde o lume ou os cortes de \u00e1rbores deixaron un espazo aberto para que medre esta colonizadora oportunista. \u00c9 de f\u00e1cil cultivo e ten tendencia a se estender a menos que se mante\u00f1a baixo control. Prefire solos profundos e acedos, pois os calcarios producen clorose.\nCaracter\u00edsticas.\nO seu froito \u00e9 a framboesa, unha polidrupa de sabor forte e doce, vermella, que sae durante o ver\u00e1n tard\u00edo ou o outono temper\u00e1n. Esta froita do bosque \u00e9 parecida \u00e1 amora pero m\u00e1is pequena e branda.\nA framboesa negra (\"Rubus occidentalis\") e a framboesa azul (\"Rubus leucodermis\") son ori\u00fandas de Am\u00e9rica. En Asia (desde India at\u00e9 China) existen ao redor de 180 tipos de framboesas a\u00ednda non catalogados.\nActualmente existen dous cruzamentos de \"R. idaeus\" con especies americanas \"R. occidentalis\". Destes cruzamentos obtiv\u00e9ronse diferentes variedades para mellorar a produci\u00f3n de froito, que chega \u00e1s d\u00faas colleitas anuais (floraci\u00f3n de primavera e estival).\nEntre outros nutrientes, estas froitas conte\u00f1en cantidades consider\u00e1beis de \u00e1cido el\u00e1xico, unha substancia que segundo os actuais estudos, poder\u00eda ser beneficiosa na quimioprevenci\u00f3n de certos tipos de cancro. As framboesas escuras (negras e azuis) conte\u00f1en cantidades consider\u00e1beis de antocianina -como o \u00e1cido el\u00e1xico, un biofenol- que se aplica contra os radicais libres de os\u00edxeno que provocan a dexeneraci\u00f3n de c\u00e9lulas e dos \u00f3rganos en mam\u00edferos e humanos. Estudos da Ohio State University dirixidos polo Prof. Gary Stoner levaron \u00e1 presentaci\u00f3n dunha solicitude de patente nos Estados Unidos respecto dos usos do \u00e1cido el\u00e1xico e a antocianina para combater a dexeneraci\u00f3n de \u00f3rganos e de diferentes tipos de cancro."}
{"id": "90631", "revid": "1131", "url": "https://gl.wikipedia.org/wiki?curid=90631", "title": "Eliseo Alonso Rodr\u00edguez", "text": ""}
{"id": "90632", "revid": "27155", "url": "https://gl.wikipedia.org/wiki?curid=90632", "title": "\u00c1cido el\u00e1xico", "text": "O \u00e1cido el\u00e1xico (/ \u0283 /) \u00e9 un polifenol, que protexe a moitas plantas contra a luz ultravioleta, virus, bacterias e parasitos. O AE est\u00e1 presente nas plantas como elaxitanin, o que se activa baixo tensi\u00f3ns a \u00e1cido el\u00e1xico.\nO \u00e1cido el\u00e1xico (ingl\u00e9s: \"Ellagic acid\", alem\u00e1n: \"Ellags\u00e4ure\") ten a f\u00f3rmula sumaria C14H6O8. O n\u00famero CAS-es 476-66-4.\nSegundo estudos no Xap\u00f3n, Alema\u00f1a e os Estados Unidos de Am\u00e9rica, os elaxitan\u00edns comidos de plantas por mam\u00edferos e humanos activan as s\u00faas propiedades protectoras no corpo, combatendo inflamaci\u00f3ns cr\u00f3nicas (reuma, artrite), colesterol, radicais libres de os\u00edxeno (per\u00f3xidos, super\u00f3xidos) e certos tipos de cancro.\nFontes de elaxitaninos/\u00e1cido el\u00e1xico son varias noces e froitas, en especial as framboesas. As s\u00faas variedades escuras nas alturas de Colombia e M\u00e9xico son extremamente ricos en AE."}
{"id": "90633", "revid": "1131", "url": "https://gl.wikipedia.org/wiki?curid=90633", "title": "El Cubillo de Uceda", "text": "El Cubillo de Uceda \u00e9 un concello da provincia de Guadalaxara, na comunidade aut\u00f3noma de Castela-A Mancha.\nEst\u00e9ndese por unha \u00e1rea de 32.25\u00a0km\u00b2 e unha poboaci\u00f3n de 161 habitantes.\nDemograf\u00eda.\nEvoluci\u00f3n da poboaci\u00f3n de El Cubillo de Uceda\nPol\u00edtica.\nRepartici\u00f3n dos escanos do concello de El Cubillo de Uceda:"}
{"id": "90635", "revid": "880", "url": "https://gl.wikipedia.org/wiki?curid=90635", "title": "Rubus idaeus", "text": ""}
{"id": "90636", "revid": "94208", "url": "https://gl.wikipedia.org/wiki?curid=90636", "title": "Ciclo de Carnot", "text": "O Ciclo de Carnot \u00e9 un ciclo termodin\u00e1mico executado pola M\u00e1quina de Carnot, idealizada polo enxe\u00f1eiro franc\u00e9s Sadi Carnot e que ten funcionamento apenas te\u00f3rico (a\u00ednda non foi pos\u00edbel criar unha M\u00e1quina de Carnot).\nFuncionando entre d\u00faas transformaci\u00f3ns isot\u00e9rmicas e d\u00faas adiab\u00e1ticas alternadamente, \u00e9 o ciclo que presenta menor transmisi\u00f3n de calor para o foco fr\u00edo e \u00f3 polo tanto o que ten o maior rendemento.\nO rendemento da m\u00e1quina en porcentaxe \u00e9 igual a:\nformula_1\nOnde:\nformula_2 = Temperatura da fonte fr\u00eda (en Kelvin)\nformula_3 = Temperatura da fonte quente (en Kelvin)\nA posibilidade de interconversi\u00f3n entre calor e traballo pos\u00fae restrici\u00f3ns para as chamadas m\u00e1quinas t\u00e9rmicas. O Segundo Principio da Termodin\u00e1mica, elaborado en 1824 por Sadi Carnot, \u00e9 enunciado da seguinte forma:\n\"Para haber conversi\u00f3n continua de calor en traballo, un sistema debe realizar ciclos entre fontes quentes e fr\u00edas, continuamente. En cada ciclo, \u00e9 retirada unha certa cantidade de calor da fonte quente (enerx\u00eda \u00fatil), que \u00e9 parcialmente convertida en traballo, sendo o restante rexeitado para a fonte fr\u00eda (enerx\u00eda disipada)\"\nO rendemento dunha m\u00e1quina t\u00e9rmica \u00e9 dada polo cociente do traballo pola enerx\u00eda \u00fatil, onde o traballo \u00e9 definido pola diferenza da enerx\u00eda \u00fatil pola enerx\u00eda disipada.\nRendemento da M\u00e1quina (r)\nformula_4\nRendemento da M\u00e1quina en % (r)\nformula_5\nTraballo (w)\nformula_6\nonde:\nformula_7 \u00e9 o rendemento;\nformula_8 \u00e9 a enerx\u00eda \u00fatil;\nformula_9 \u00e9 o traballo;\nformula_10 \u00e9 a enerx\u00eda disipada;\nO Ciclo de Carnot demostra que o maior rendemento pos\u00edbel para unha m\u00e1quina t\u00e9rmica \u00e9 o dunha m\u00e1quina que realizase un ciclo de d\u00faas transformaci\u00f3ns adiab\u00e1ticas e d\u00faas transformaci\u00f3ns isot\u00e9rmicas, alternadas entre si, de acordo co esquema:\n1) proceso isot\u00e9rmico revers\u00edbel, no cal a calor \u00e9 trasladada do, ou para o reservatorio de alta temperatura;\n2) proceso adiab\u00e1tico revers\u00edbel, no cal a temperatura do flu\u00eddo de traballo dun reservatorio a alta temperatura dimin\u00fae at\u00e9 o outro;\n3) proceso isot\u00e9rmico revers\u00edbel, cuxa calor \u00e9 trasladado do, ou para o reservatorio de menor temperatura;\n4) proceso adiab\u00e1tico revers\u00edbel, en que a temperatura do flu\u00eddo de traballo vai aumentando desde o reservatorio (a baixa temperatura) at\u00e9 o outro."}
{"id": "90637", "revid": "23204", "url": "https://gl.wikipedia.org/wiki?curid=90637", "title": "Louis Renault", "text": "Louis Renault, nado en Autun o 21 de maio de 1843 e finado en Barbizon o 8 de febreiro de 1918, foi un xurista e educador franc\u00e9s. En 1907, xunto con Ernesto Teodoro Moneta, ga\u00f1ou o Premio Nobel da Paz.\nTraxectoria.\nEntre o 1868 e 1873, Louis Renault foi profesor de Dereito romano e Dereito comercial na Universidade de Dijon. Desde 1873 e ata a s\u00faa morte foi profesor na Universidade de Par\u00eds, convert\u00e9ndose en profesor de Dereito internacional en 1881. En 1890 o Ministerio de Relaci\u00f3ns Exteriores creou especialmente para el o posto de xurisconsulto. Como tal, participou en diversas conferencias internacionais demostrando gran capacidade, destacando as d\u00faas conferencias da Haia en 1899 e 1907, as\u00ed como a conferencia naval de Londres de 1908 e 1909."}
{"id": "90638", "revid": "8354", "url": "https://gl.wikipedia.org/wiki?curid=90638", "title": "Isaac Hayes", "text": "Isaac Lee Hayes, Jr. (1942-2008) foi un m\u00fasico, cantor, compositor e produtor musical estadounidense, dos x\u00e9neros soul e funk. Hayes foi un dos principais nomes da gravadora \"Stax\", especializada nestes x\u00e9neros.\nDentre os seus principais traballos est\u00e1n \"Hot Buttered Soul\" (1969), \"Black Moses\" (1971) e \"Shaft\" (1972)."}
{"id": "90642", "revid": "1131", "url": "https://gl.wikipedia.org/wiki?curid=90642", "title": "Cameixa, Bobor\u00e1s", "text": "San Marti\u00f1o de Cameixa \u00e9 unha parroquia que se localiza no concello de Bobor\u00e1s. Segundo o padr\u00f3n municipal de 2007 ti\u00f1a 316 habitantes (159 homes e 157 mulleres), distribu\u00eddos en 16 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2000 cando ti\u00f1a 349 habitantes.\nXentilicio.\nO seu xentilicio \u00e9 cameixeiro.\nPatrimonio.\nA igrexa de San Marti\u00f1o de Cameixa mestura varios estilos, destacando a \u00e1bsida rom\u00e1nica, o reloxo de Sol e os canzorros situados baixo o beiril."}
{"id": "90643", "revid": "5863", "url": "https://gl.wikipedia.org/wiki?curid=90643", "title": "Casa de Lobeira", "text": "A casa de Lobeira foi unha casa nobiliaria galega orixinaria do alfoz de Muros ou da Serra de Outes no s\u00e9culo XIV. Vasco da Ponte consid\u00e9raa unha das m\u00e1is antigas de Galiza:"}
{"id": "90644", "revid": "22570", "url": "https://gl.wikipedia.org/wiki?curid=90644", "title": "Casa de Meira", "text": "A casa de Meira foi unha casa nobiliaria galega do s\u00e9culo XIV. As s\u00faas terras eran en Fragoso e Meira, foi integrada posteriormente nas casas de Andrade e Valadares."}
{"id": "90645", "revid": "745", "url": "https://gl.wikipedia.org/wiki?curid=90645", "title": "Casa de Lemos", "text": ""}
{"id": "90647", "revid": "5863", "url": "https://gl.wikipedia.org/wiki?curid=90647", "title": "Casa de Altamira", "text": "A casa de Altamira foi unha casa nobiliaria galega, vencellada \u00e1 familia dos Moscoso. Ti\u00f1an a casa matriz nas Torres de Altamira, no actual concello de Bri\u00f3n.\nOs Moscosos eran unha familia de fidalgos compostel\u00e1ns do s\u00e9culo XIV, que con Roi S\u00e1nchez de Moscoso se converten en se\u00f1ores de Altamira, e despois con Lope S\u00e1nchez de Moscoso (1468-1504) en condes de Altamira.\nFoi \u00e1 Grandeza de Espa\u00f1a o 31 de outubro de 1613 polo rei Filipe III a favor de Lope de Moscoso Osorio, V conde de Altamira."}
{"id": "90648", "revid": "197", "url": "https://gl.wikipedia.org/wiki?curid=90648", "title": "Casa de Sarmiento", "text": "Os Sarmiento foron unha familia castel\u00e1 estabelecida en Galiza desde o s\u00e9culo XV.\nHistoria.\nOs Sarmiento pertencen ao numeroso grupo de nobres que recibiron t\u00edtulos e terras en Galiza do rei Henrique II, que concedeu moitos favores a quen o apoiaba (de a\u00ed o seu sobrenome \"das Merc\u00e9s\"). Ti\u00f1an o t\u00edtulo de Adelantado Mayor del Reino e pasaron a ser condes de Ribadavia e Ortigueira. Pese a estar arraigados na Galiza, seguiron vencellados aos seus intereses e alianzas castel\u00e1s, loitando xunto cos Z\u00fa\u00f1iga de Monterrei contra os Ulloa e Soutomaior. Contra o s\u00e9culo XVI-XVII reclamaban a s\u00faa orixe nun suposto pr\u00edncipe suevo chamado \"Sardamiro\"."}
{"id": "90649", "revid": "745", "url": "https://gl.wikipedia.org/wiki?curid=90649", "title": "Adelantado Mayor del Reino", "text": ""}
{"id": "90650", "revid": "98629", "url": "https://gl.wikipedia.org/wiki?curid=90650", "title": "Charles Albert Gobat", "text": "Charles Albert Gobat, nado o 21 de maio de 1843 e finado o 16 de marzo de 1914, foi un avogado, administrador educativo e pol\u00edtico su\u00edzo, que recibiu, xunto co \u00c9lie Ducommun, o Premio Nobel da Paz de 1902, pola s\u00faa lideranza na Oficina Internacional pola Paz, a m\u00e1is antiga federaci\u00f3n pola paz do mundo.\nTraxectoria.\nGobat naceu en 1843 en Tramelan, Su\u00edza. Era fillo dun pastor protestante e sobri\u00f1o de Samuel Gobat, un misioneiro que se tornou bispo de Xerusal\u00e9n. Educouse nas Universidades de Basilea, Heidelberg, Berna e Par\u00eds. Recebiu o doutoramento en dereito da Universidade de Heidelberg o 1867.\nRecibiu aclamaci\u00f3n polo seu traballo \"R\u00e9publique de Berne et la France pendant les guerres de religion\", publicado o 1891 e tam\u00e9n por \"Histoire de la Suisse racont\u00e9e au peuple\" de 1900.\nAs\u00ed mesmo, foi un forte defensor da lingua internacional esperanto e tam\u00e9n do ido."}
{"id": "90660", "revid": "1131", "url": "https://gl.wikipedia.org/wiki?curid=90660", "title": "Manuel Mar\u00eda Puga Parga", "text": "Manuel Mar\u00eda Puga y Parga, co\u00f1ecido como Picadillo, nado en Santiago de Compostela en 1874 e finado na Coru\u00f1a o 30 de setembro de 1918, foi un escritor, gastr\u00f3nomo e pol\u00edtico galego.\nTraxectoria.\nFillo de Luciano Puga Blanco, naceu en Santiago por estar o seu pai desprazado nesta cidade, e foi bautizado o 23 de abril de 1874 en San Fiz de Solovio, mais marchou moi novo \u00e1 Coru\u00f1a.\nEstudou dereito na Universidade de Santiago de Compostela e presentou a s\u00faa tese de grao \"Fueros Nobiliaros\" en 1895. Grazas a Antonio C\u00e1novas del Castillo, amigo do seu pai, conseguiu ser nomeado a un posto para o que non era necesario opositar na Direcci\u00f3n Xeral de Penais. Descontento co ambiente pol\u00edtico e con saudades da terra volveu a Galiza onde casou con Mar\u00eda del Carmen Ram\u00f3n e foi xu\u00edz en Arteixo. Comezou a escribir no xornal \"El Noroeste\", co pseud\u00f3nimo de Picadillo, chegando a ser tan popular que en 1913 escribiu o artigo \"Quiero ser concejal\" e comezou unha campa\u00f1a para ser elixido concelleiro, facendo o 14 de outubro dese ano un chamamento: \"Alocuci\u00f3n a las vendedoras de la plaza de abastos\":\nConseguiu ser nomeado candidato e sa\u00edr electo, tomando posesi\u00f3n do cargo o 1 de xaneiro de 1914, e cando o alcalde Javier Ozores Pedrosa dimitiu, foi designado alcalde en outubro de 1915, a\u00ednda que por pouco tempo: co cambio de goberno foi deposto en s\u00f3 dous meses. Volveu ser alcalde co ascenso ao poder do coru\u00f1\u00e9s Eduardo Dato en xullo de 1917. A s\u00faa actuaci\u00f3n durante a folga xeral do 13 de agosto de 1917 levouno a ser destitu\u00eddo na semana seguinte e a recibir unha homenaxe de 6.000 obreiros sindicados e un pergameo asinado polas 27 sociedades obreiras coru\u00f1esas.\nEscribiu numerosos libros de gastronom\u00eda, inclu\u00edndo \"La cocina pr\u00e1ctica\" en 1905, que tivo un grande \u00e9xito, e moitos outros libros de coci\u00f1a as\u00ed como numerosos artigos; foi enormemente popular no seu tempo como persoa e escritor, caracterizado polo sentido do humor e a defensa da vida popular tanto a nivel culinario, reivindicando o bacallau, as sardi\u00f1as e o lac\u00f3n con grelos fronte \u00e1s copias da coci\u00f1a francesa de moda na \u00e9poca, dicindo que unha das maiores experiencias da s\u00faa vida fora unha caldeirada comida nun barco de pesca. Non s\u00f3 aplicaba o humor \u00e1 coci\u00f1a sen\u00f3n tam\u00e9n \u00e1 pol\u00edtica e a si mesmo. Como exemplo, descr\u00edbese as\u00ed na s\u00faa nenez no seu libro \"Mi historia pol\u00edtica\":\nEste peso excesivo (dise que chegou aos 275 quilos) era moi co\u00f1ecido. Como conta Luis Ant\u00f3n del Olmet, xacando veu un circo \u00e1 Coru\u00f1a anunciando a presenza dun home alem\u00e1n como o m\u00e1is gordo do mundo, mais a xente que o \u00eda ver sa\u00eda decepcionada: Manolo Puga era m\u00e1is gordo.\nObras.\nEn 1993 f\u00edxose unha traduci\u00f3n \u00f3 galego dalgunhas das s\u00faas obras no libro \"A coci\u00f1a popular galega e algunhas receitas para a Coresma\", publicado por Edici\u00f3ns Xerais de Galicia, traducido por Mar\u00eda Dolores Torres Par\u00eds, e con pr\u00f3logo de Xos\u00e9 Cerme\u00f1o."}
{"id": "90662", "revid": "865", "url": "https://gl.wikipedia.org/wiki?curid=90662", "title": "K2 (grupo musical)", "text": "K2 (ou Kee Marcello's K2) \u00e9 unha banda de Hard Rock formada polo guitarrista de Europe Kee Marcello, o baixista e ex Klatuu King Diamond e o bater\u00eda Snowy Shaw no 2003."}
{"id": "90663", "revid": "2635", "url": "https://gl.wikipedia.org/wiki?curid=90663", "title": "Juan Bautista Aznar", "text": ""}
{"id": "90667", "revid": "85894", "url": "https://gl.wikipedia.org/wiki?curid=90667", "title": "Alb\u00e1n, Sarria", "text": "Santa Mar\u00eda de Alb\u00e1n \u00e9 unha parroquia rural do concello de Sarria na provincia de Lugo, na comarca de Sarria. Segundo o Instituto Galego de Estat\u00edstica no ano 2007 ti\u00f1a 22 habitantes (13 homes e 9 mulleres) distribu\u00eddos en 3 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 24 habitantes.\nPatrimonio.\nA s\u00faa igrexa parroquial foi constru\u00edda a mediados do s\u00e9culo XII en estilo rom\u00e1nico."}
{"id": "90668", "revid": "98629", "url": "https://gl.wikipedia.org/wiki?curid=90668", "title": "Escudo de Portugal", "text": "O escudo de Portugal bas\u00e9ase nos bras\u00f3ns dos seus antigos monarcas. Foi adoptado oficialmente o 30 de xu\u00f1o de 1911, xunto \u00e1 bandeira. Est\u00e1 formado por un campo de prata, cinco escus\u00f3ns de azur, postos en cruz, cargados cada un de cinco bezantes de prata, colocados en aspa, e unha bordura de goles cargada de sete castelos de ouro, tres en xefe, dous en flanco e dous cara \u00e1 punta, todo iso asentado sobre unha esfera armilar en ouro e avivada de sabre.\nCaracter\u00edsticas.\nSignificado dos s\u00edmbolos e cores:"}
{"id": "90669", "revid": "85894", "url": "https://gl.wikipedia.org/wiki?curid=90669", "title": "Santalla de Arxemil, Sarria", "text": "Santalla de Arxemil \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 51 habitantes (22 homes e 29 mulleres) distribu\u00eddos en 8 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 68 habitantes.\nToponimia.\nO top\u00f3nimo Santalla \u00e9 unha variante de Santa Baia ou Santa Eulalia (m\u00e1rtir cristi\u00e1 do s\u00e9culo III) e Arxemil pode significar as terras de , antrop\u00f3nimo g\u00f3tico."}
{"id": "90670", "revid": "1131", "url": "https://gl.wikipedia.org/wiki?curid=90670", "title": "Belante, Sarria", "text": "Santa Mar\u00eda de Belante \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 78 habitantes (40 homes e 38 mulleres) distribu\u00eddos en 6 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 85 habitantes.\nPatrimonio.\nA s\u00faa igrexa parroquial foi constru\u00edda na segunda metade do s\u00e9culo XII en estilo rom\u00e1nico."}
{"id": "90671", "revid": "25871", "url": "https://gl.wikipedia.org/wiki?curid=90671", "title": "Corvelle, Sarria", "text": "Santa Mar\u00eda de Corvelle \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2010 ti\u00f1a 114 habitantes (55 homes e 59 mulleres) distribu\u00eddos en 9 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 137 habitantes.\nPatrimonio.\nA igrexa parroquial de Santa Mar\u00eda de Corvelle \u00e9 de estilo rom\u00e1nico."}
{"id": "90672", "revid": "25871", "url": "https://gl.wikipedia.org/wiki?curid=90672", "title": "Lier, Sarria", "text": "Santa Mar\u00eda de Lier \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 63 habitantes (32 homes e 31 mulleres) distribu\u00eddos en 3 entidades de poboaci\u00f3n, o que sup\u00f3n un aumento en relaci\u00f3n ao ano 2003 cando ti\u00f1a 53 habitantes."}
{"id": "90673", "revid": "85894", "url": "https://gl.wikipedia.org/wiki?curid=90673", "title": "O Cami\u00f1o, Sarria", "text": "San Mamede do Cami\u00f1o \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 16 habitantes (9 homes e 7 mulleres) distribu\u00eddos en 3 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 17 habitantes."}
{"id": "90674", "revid": "5863", "url": "https://gl.wikipedia.org/wiki?curid=90674", "title": "A Chanca, Sarria", "text": "San Mamede da Chanca \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 54 habitantes (28 homes e 26 mulleres) distribu\u00eddos en 10 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 58 habitantes.\nPatrimonio.\nNo lugar da Chanca est\u00e1 o Castro da Chanca, poboado castrexo."}
{"id": "90675", "revid": "25871", "url": "https://gl.wikipedia.org/wiki?curid=90675", "title": "Calvor, Sarria", "text": "Santo Estevo de Calvor \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 86 habitantes (38 homes e 48 mulleres) distribu\u00eddos en 5 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 98 habitantes.\nPatrimonio.\nAdemais da s\u00faa igrexa parroquial, existen d\u00faas capelas na honra da Asunci\u00f3n e a Virxe do Cami\u00f1o."}
{"id": "90676", "revid": "85894", "url": "https://gl.wikipedia.org/wiki?curid=90676", "title": "Lousadela, Sarria", "text": "Santo Estevo de Lousadela \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 101 habitantes (45 homes e 56 mulleres) distribu\u00eddos en 4 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 109 habitantes."}
{"id": "90677", "revid": "85894", "url": "https://gl.wikipedia.org/wiki?curid=90677", "title": "Castelo dos Infantes, Sarria", "text": "Santiago de Castelo dos Infantes \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 44 habitantes (20 homes e 24 mulleres) nunha soa entidade de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 50 habitantes.\nLendas.\nSegundo a lenda, nun castelo de Castelo dos Infantes viv\u00eda un nobre que tivo que ir \u00e1 guerra co islam cando a s\u00faa dona estaba embarazada. Chegado o momento do parto, a dona tivo sete meni\u00f1os, o que a asustou en extremo. T\u00e9\u00f1ase presente a crenza en que os partos m\u00faltiples se achacaban a manter relaci\u00f3ns sexuais con varios homes.\nPara evitar problemas co seu home, ordenou a unha criada que os matara, a todos menos \u00f3 primox\u00e9nito, deix\u00e1ndoos nunha cesta aboiando no r\u00edo. Cando a criada \u00eda facelo aparec\u00e9uselle un cabaleiro preguntando qu\u00e9 ti\u00f1a na cesta, \u00f3 que contestou dicindo que eran varios cadelos. O cabaleiro insistiu e a criada terminou cont\u00e1ndolle a verdade. Ent\u00f3n, o cabaleiro tomou os meni\u00f1os e confiounos a un figalgo amigo seu, esixiendo \u00e1 criada que non contase o sucedido.\nPasados os anos, o rapaz que quedara na casa alcanzou a maior\u00eda de idade e a nai celebrou unha festa no seu honor. Pero durante a celebraci\u00f3n entran no palacio os seis irm\u00e1ns. A nai reco\u00f1eceunos e, co asombro, morre."}
{"id": "90678", "revid": "1131", "url": "https://gl.wikipedia.org/wiki?curid=90678", "title": "Farb\u00e1n, Sarria", "text": "Santiago de Farb\u00e1n \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 150 habitantes (75 homes e 75 mulleres) distribu\u00eddos en 10 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 156 habitantes."}
{"id": "90684", "revid": "1131", "url": "https://gl.wikipedia.org/wiki?curid=90684", "title": "Biville, Sarria", "text": "San Miguel de Biville \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 61 habitantes (35 homes e 26 mulleres) distribu\u00eddos en 7 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 63 habitantes.\nPatrimonio.\nA s\u00faa igrexa parroquial foi constru\u00edda a mediados do s\u00e9culo XII en estilo rom\u00e1nico."}
{"id": "90685", "revid": "5863", "url": "https://gl.wikipedia.org/wiki?curid=90685", "title": "Goi\u00e1n, Sarria", "text": "San Miguel de Goi\u00e1n \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 111 habitantes (60 homes e 51 mulleres) distribu\u00eddos en 8 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 113 habitantes."}
{"id": "90686", "revid": "22570", "url": "https://gl.wikipedia.org/wiki?curid=90686", "title": "Louseiro, Sarria", "text": "San Marti\u00f1o de Louseiro \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 103 habitantes (50 homes e 53 mulleres) distribu\u00eddos en 8 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 118 habitantes."}
{"id": "90687", "revid": "85894", "url": "https://gl.wikipedia.org/wiki?curid=90687", "title": "Loureiro, Sarria", "text": "San Marti\u00f1o de Loureiro \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 104 habitantes (51 homes e 53 mulleres) distribu\u00eddos en 4 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 114 habitantes.\nPatrimonio.\nNesta parroquia est\u00e1n a necr\u00f3pole de Santa Mari\u00f1a e a Torre de Vilar, declaradas Ben de Interese Cultural en 2006 e 1994 respectivamente."}
{"id": "90688", "revid": "85894", "url": "https://gl.wikipedia.org/wiki?curid=90688", "title": "Fontao, Sarria", "text": "San Marti\u00f1o de Fontao \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 111 habitantes (56 homes e 55 mulleres) distribu\u00eddos en 4 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 114 habitantes."}
{"id": "90689", "revid": "785", "url": "https://gl.wikipedia.org/wiki?curid=90689", "title": "Chorente, Sarria", "text": "San Xuli\u00e1n de Chorente \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 464 habitantes (222 homes e 242 mulleres) distribu\u00eddos en 9 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 493 habitantes.\nEn 2021 ti\u00f1a 364 habitantes, 190 mulleres e 174 homes, segundo o INE.\nNa parroquia de Chorente naceu a pol\u00edtica do BNG Ana Pont\u00f3n.\nToponimia.\nSegundo Nicandro Ares o nome de \"Chorente\" deriva do antrop\u00f3nimo , que ser\u00eda o seu posuidor, nome de persoa moi usado por cristi\u00e1ns e pag\u00e1ns. E vir\u00eda de , florecente.\nEconom\u00eda.\nDestaca a f\u00e1brica de cemento de Cementos del Noroeste no Oural.\nPatrimonio.\nA igrexa parroquial ten a fachada en estilo rom\u00e1nico, sendo o resto unha construci\u00f3n do s\u00e9culo XVIII. Hai d\u00faas capelas na honra de san Marcos e santo Antonio."}
{"id": "90690", "revid": "5863", "url": "https://gl.wikipedia.org/wiki?curid=90690", "title": "Frades, Sarria", "text": "San Xuli\u00e1n de Frades \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 13 habitantes (7 homes e 6 mulleres) distribu\u00eddos nunha soa entidade de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 15 habitantes."}
{"id": "90692", "revid": "839", "url": "https://gl.wikipedia.org/wiki?curid=90692", "title": "Eduard Djabeevich Kokoity", "text": ""}
{"id": "90693", "revid": "98629", "url": "https://gl.wikipedia.org/wiki?curid=90693", "title": "Conflito de Osetia do Sur de 2008", "text": "O conflito de Osetia do Sur de 2008 foi un conflito militar que comezou o 7 de agosto de 2008, no que estiveron implicadas por unha banda Osetia do Sur, Rusia e Abkhazia e pola outra Xeorxia. O conflito armado comezou en Osetia do Sur, coa Batalla de Tskhinvali, e posteriormente os enfrontamentos estend\u00e9ronse a Xeorxia e ao mar Negro.\nCausas do conflito.\nAs ra\u00edces do conflito.\nO conflito entre Osetia do Sur (xuridicamente parte de Xeorxia, mais non \"de facto\") e Xeorxia af\u00fandense nas pol\u00edticas de delimitaci\u00f3n territorial levadas a cabo nos primeiros anos da URSS por parte do Comisario de Lenin para as Nacionalidades, Iosif Stalin quen dividiu o territorio de Osetia e integrou unha parte na RSS de Xeorxia e outra na RSSF de Rusia.\nCoa entrada en crise da URSS comezan movementos nacionais at\u00e9 ent\u00f3n dormidos entre as xentes da Uni\u00f3n Sovi\u00e9tica, e no 10 de novembro de 1989 o Congreso de Deputados Populares da rexi\u00f3n aut\u00f3noma suroseta proclama a s\u00faa conversi\u00f3n en Rep\u00fablica Aut\u00f3noma dentro de Xeorxia. En 1990 os deputados proclaman a soberan\u00eda e creaci\u00f3n da Rep\u00fablica de Osetia do Sur.\nO 5 de xaneiro de 1991 destacamentos da Garda Nacional entran en Tskhinvali e causan diversas atrocidades \u00f3 enfrontarse ao ex\u00e9rcito oseto, dando comezo a unha guerra que en dous anos causou uns 1.800 mortos e o \u00e9xodo de 4.000 persoas. A guerra rematou cun acordo entre Eduard Shevardnadze e Boris Eltsin o 24 de xu\u00f1o de 1992 e o 14 de xullo deste ano comezou unha operaci\u00f3n de paz, na que se creaba unha forza de paz composta por xeorxianos, rusos e osetos.\nCausas recentes.\nA tensi\u00f3n na rexi\u00f3n comezou co cumio da OTAN en abril de 2008 en Bucarest, onde se estableceu o visto e prace para o ingreso na alianza de Xeorxia e Ucra\u00edna, sen concretar o calendario. Tam\u00e9n Xeorxia ti\u00f1a af\u00e1n de rematar rapidamente coa independencia das rep\u00fablicas de Osetia do Sur e Abkhazia, para as\u00ed poder entrar na OTAN.\nA reacci\u00f3n de Rusia, que ver\u00eda reducida a s\u00faa esfera de poder, foi estreitar lazos coas rep\u00fablicas independentistas, cousa que xa fixera antes cando Estados Unidos reco\u00f1eceu a Cosova como estado independente. O mesmo mes de abril houbo unha escalada da tensi\u00f3n co suposto derrubamento dun avi\u00f3n esp\u00eda non tripulado sobre Osetia do Sur, denunciado por Xeorxia e negado por Rusia. Con posterioridade hai outros incidentes a\u00e9reos, as\u00ed como acusaci\u00f3ns cruzadas de provocaci\u00f3n.\nNos \u00faltimos anos, ademais, ten medrado a importancia estrat\u00e9xica da zona, na ruta do transporte enerx\u00e9tico, rivalizando Rusia e occidente por aumentar a s\u00faa influencia nela.\nOsetia do Sur pretende unirse a Osetia do Norte, na Federaci\u00f3n Rusa. No referendo de independencia de Osetia do Sur de 2006 votou o 99% da xente a favor da independencia, sendo a participaci\u00f3n dun 95,2% Pola s\u00faa banda, a restauraci\u00f3n do control xeorxiano de Osetia do Sur e Abkhazia (onde hai un problema semellante) ten sido unha das metas dos presidente xeorxiano Mikheil Saakashvili dende a Revoluci\u00f3n Rosa. Saakashvili propuxo un novo acordo de paz, no cal Osetia do Sur ter\u00eda unha grande autonom\u00eda dentro dun estado federal, pero os l\u00edderes osetos continuaron a demandar a independencia.\nO conflito.\nAntes do 7 de agosto.\nO 1 de agosto comezaron combates breves pero intensos entre soldados de Xeorxia e de Osetia do Sur que causaron a morte de seis persoas e feriron a outras vinte e unha, durando os combates at\u00e9 o 2 de agosto de ma\u00f1\u00e1. Dende cada bando acusaban ao contrario de ter comezado eles. Xa este 2 de agosto o goberno presidido por Eduard Kokoiti comezou a prepara a evacuaci\u00f3n de cativos, mulleres e enfermos da capital e arredores da mesma. O 3 de agosto o Goberno Ruso permitiu a evacuaci\u00f3n de cidad\u00e1ns de Osetia do Sur a Rusia, e no primeiro d\u00eda marcharon un total de 22 autobuses caragados de persoas\nOs combates espor\u00e1dicos continuaron nos d\u00edas seguintes. O 6 de agosto, Xeorxia dixo ter perdido un APC e que tres soldados xeorxianos foran feridos. Catro persoas morreron nesa noite. A poboaci\u00f3n de Osetia dos Sur continuou coa evacuaci\u00f3n e Xeorxia desprazou tanques, artiller\u00eda e tropas \u00e1 fronteira.\nD\u00edas 7 e 8: o ataque de Xeorxia.\nA noite do d\u00eda 7 de agosto de 2008, quinta feira, Xeorxia lanzou unha operaci\u00f3n militar contra a capital de Osetia do Sur co obxectivo de rematar coa independencia da pequena rep\u00fablica, crebando as\u00ed os acordos de alto o fogo de 1992. O ataque produciuse poucas horas despois de os dous lados acordaren comezar negociaci\u00f3ns ao d\u00eda seguinte. A cidade de Tskhinvali, capital de Osetia do Sur, foi cercada por tropas xeorxianas. Coa oposici\u00f3n das forzas surosetos, os xeorxianos avanzaron e ao remate do d\u00eda 8 de agosto controlaron unha parte significativa da cidade. \u00c1s 04:45 (00:45 UTC), o Ministro Xeorxiano para a Reintegraci\u00f3n Temuri Yakobashvili anunciou que Tskhinvali estaba case rodeada, e que Xeorxia controlaba dous terzos do territorio suroseto. O resultado da ofensiva inicial xeorxiana foi de m\u00e1is de 1.600 civ\u00eds mortos.\n\u00c1s 00:53 do 8 de agosto (hora local, 20:53 7 de agosto UTC), as forzas xeorxianas comezaron a bombardear a cidade, inclu\u00edda a ruta pola que eran evacuados os refuxiados, e \u00e1s tres da madrugada hora local (a unha da madrugada na UE), as columnas de soldados xa rodearan a capital e se dirix\u00edan cara ao centro da cidade. Os bombardeos foron levados a cabo por avi\u00f3s Sukhoi Su-25 xeorxianos. Unha canle de televisi\u00f3n rusa afirmou pouco despois que xa hab\u00eda quince mortos. O Ministerio de Exteriores ruso sinalou que \"a falta de compromiso do Goberno de Tbilisi, o que deber\u00eda facer reconsiderar \u00e1 OTAN a s\u00faa decisi\u00f3n de admitir a Xeorxia na organizaci\u00f3n\", e exhortou a Xeorxia a p\u00f3r fin \u00e1 s\u00faa actividade en Osetia do Sur: \"Non se conseguir\u00e1 resolver o problema pola forza. \u00c9 un axioma que as autoridades xeorxianas deben comprender dunha vez\".\nD\u00eda 8: Rusia invol\u00facrase no conflito.\nO 8 de agosto Xeorxia afirmou que tropas rusas estaban a entrar polo paso de Roki para reforzar a defensa suroseto, feito confirmado por fontes rusas ao afirmar que as s\u00faas tropas chegaran \u00e1 capital oseta. As mesmas fontes afirmaban que avi\u00f3ns rusos bombardearan o 8 de agosto posici\u00f3ns tanto en Gori como preto de Kareli.\nO mesmo d\u00eda fontes xeorxianas afirmaron que os avi\u00f3ns rusos atacaran a base a\u00e9rea militar de Vaziani, preto de Tiflis, Rusia trasladaba a guerra ao territorio de Xeorxia. Xeorxia anunciou un cesamento do fogo de tres horas, entre as 11:00 e 14:00 do 8 de agosto para evacuar aos feridos, e reclamou a intervenci\u00f3n dos Estados Unidos, \u00e1 par que anunciaba que retirar\u00eda 1.000 dos 2.000 soldados que ten despregados en Iraq para reforzar as tropas que combaten aos rusos.\nO Ministro de Reintegraci\u00f3n de Xeorxia afirmou que controlaban totalmente a capital, Tskhinvali, dando un ultimato at\u00e9 as 16:00 do 8 de agosto para que os osetos depuxeran as armas, baixo promesa de amnist\u00eda. Os combates continuaron e non se levou a efecto a tregua.\nMentres, en Abcazia, o goberno abcazo despregou \u00e1s s\u00faas tropas ao longo da fronteira con Xeorxia, en palabras do l\u00edder abcazo, Serguei Bagapsh: \"O que ocorre hoxe en Osetia do Sur, ma\u00f1\u00e1 pode ocorrer en Abcazia. As\u00ed non podemos seguir\".\n\u00c1s 06:27 UTC, Reuters informou de que dous cazas rusos bombardearan posici\u00f3ns de artilleir\u00eda xeorxiana preto de Gori. O goberno de Xeorxia informou de que cando menos morreran 60 civ\u00eds en Gori. \u00c1s 07:41 UTC, Lenta.Ru informou que unidades da 76a Divisi\u00f3n Aerotransportada de Pskov traslad\u00e1ranse a Tskhinvali. Segundo o comandante Igor Konashenkov foron trasladadas para reforzar \u00e1s forzas de terra de Osetia na capital.\nD\u00eda 9: Escalada.\nO ex\u00e9rcito ruso entrou en Osetia do Sur e ocupa outeiros preto da capital suroseta, Tskhinvali, bombardeando posici\u00f3ns xeorxianas; e ao mesmo tempo blindados rusos entraban en Tskhinvali.\nMentres Rusia afirma que enviar\u00e1 \u00e1 Mari\u00f1a \u00e1s costas abcazas do Mar Negro, pois prev\u00edase unha nova frento al\u00ed.\nMentres, Rusia e Xeorxia acus\u00e1banse mutuamente de crimes de guerra e xenocidio en Osetia do Sur, o Parlamento de Xeorxia declarou o estado de guerra e R\u00fasia, logo de botar aos xeorxianos de Tskhinvali, cercou a cidade xeorxiana de Gori, preto da capital suroseta.\nD\u00eda 11.\nRusia descartou manter conversas de paz con Xeorxia antes de que esta se retirase de Osetia do Sur e asinase un documento legalmente vencellante renunciando ao emprego da forza contra Osetia do Sur e Abcasia.\u00c1 noite, paracaidistas rusos despregados en Abcasia int\u00e9rnanse en territorio xeorxiano para destru\u00edr bases militares dende as que Xeorxia poder\u00eda enviar reforzos \u00e1s s\u00faas tropas despregadas en Osetia do Sur. A cidade de Gori foi bombardeada polos rusos, mentres os militares e a maior parte dos residentes civ\u00eds fux\u00edan.\nD\u00eda 12.\nO presidente ruso Medvedev dixo que ordenara rematar coas operaci\u00f3ns militares en Xeorxia. M\u00e1is tarde, Medvedev aprobou un plan de paz de seis puntos xunto ao presidente de quenda da Uni\u00f3n Europea, Nicolas Sarkozy, en Moscova. \u00c1mbalas d\u00faas partes quedaron en asinalo o 17.As tropas rusas chegaron ao porto de Poti e tomaron posici\u00f3ns nel."}
{"id": "90694", "revid": "25871", "url": "https://gl.wikipedia.org/wiki?curid=90694", "title": "Ferreiros, Sarria", "text": "San Sadurni\u00f1o de Ferreiros \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 158 habitantes (79 homes e 79 mulleres) distribu\u00eddos en 9 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 187 habitantes.\nPor aqu\u00ed discorre o Rally San Froil\u00e1n. Coincidindo coas festas patronais de San Sadurni\u00f1o cel\u00e9brase o FerreirosFest. Na parroquia rodouse parte do filme \"Romasanta. A caza da besta\" (Paco Plaza, 2004)."}
{"id": "90695", "revid": "5863", "url": "https://gl.wikipedia.org/wiki?curid=90695", "title": "San Sadurni\u00f1o de Froi\u00e1n, Sarria", "text": "San Sadurni\u00f1o de Froi\u00e1n \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 104 habitantes (58 homes e 46 mulleres) distribu\u00eddos en 6 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 125 habitantes."}
{"id": "90696", "revid": "22570", "url": "https://gl.wikipedia.org/wiki?curid=90696", "title": "Betote, Sarria", "text": "San Vicenzo de Betote \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 107 habitantes (57 homes e 50 mulleres) distribu\u00eddos en 5 entidades de poboaci\u00f3n, o que sup\u00f3n un aumento en relaci\u00f3n ao ano 2003 cando ti\u00f1a 103 habitantes.\nPatrimonio.\nA s\u00faa igrexa parroquial foi constru\u00edda na segunda metade do s\u00e9culo XII en estilo rom\u00e1nico."}
{"id": "90697", "revid": "5863", "url": "https://gl.wikipedia.org/wiki?curid=90697", "title": "Cesar, Sarria", "text": "San Salvador de Cesar \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 79 habitantes (40 homes e 39 mulleres) distribu\u00eddos en 3 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 88 habitantes.\nPatrimonio.\nAdemais, da s\u00faa igrexa parroquial, existe unha ermida consagrada \u00e1 Virxe dos Remedios que celebra unha concorrida romar\u00eda o 8 de setembro."}
{"id": "90698", "revid": "85894", "url": "https://gl.wikipedia.org/wiki?curid=90698", "title": "Fafi\u00e1n, Sarria", "text": "San Xo\u00e1n de Fafi\u00e1n \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 81 habitantes (43 homes e 38 mulleres) distribu\u00eddos en 3 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 84 habitantes."}
{"id": "90699", "revid": "85894", "url": "https://gl.wikipedia.org/wiki?curid=90699", "title": "San Pedro de Froi\u00e1n, Sarria", "text": "San Pedro de Froi\u00e1n \u00e9 unha parroquia rural do concello de Sarria na provincia de Lugo. Segundo o IGE no ano 2021 ti\u00f1a 105 habitantes (55 homes e 50 mulleres) distribu\u00eddos en 8 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 160 habitantes."}
{"id": "90701", "revid": "25871", "url": "https://gl.wikipedia.org/wiki?curid=90701", "title": "San Vicenzo de Froi\u00e1n, Sarria", "text": "San Vicenzo de Froi\u00e1n \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 57 habitantes (26 homes e 31 mulleres) distribu\u00eddos en 4 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 68 habitantes."}
{"id": "90703", "revid": "5863", "url": "https://gl.wikipedia.org/wiki?curid=90703", "title": "Alborada (Buenos Aires)", "text": "Alborada \u00e9 unha revista publicada en Buenos Aires dende 1925.\nHistoria e caracter\u00edsticas.\nSubtitulada \"\u00d3rgano de la Sociedad Agraria y Cultural Hijos del Partido de Corcubi\u00f3n\", apareceu o 25 de agosto de 1925. Cambiou o seu subt\u00edtulo por \"\u00d3rgano de la Asociaci\u00f3n Ben\u00e9fica Cultural del Partido de Corcubi\u00f3n\", despois por \"Revista Cultural e informativa de la Asociaci\u00f3n Ben\u00e9fica Cultural del Partido de Corcubi\u00f3n\" (n\u00fameros 66-74), \"\u00d3rgano y propiedad de la Asociaci\u00f3n Ben\u00e9fica Cultural del Partido de Corcubi\u00f3n\" (n\u00fameros 118-161), \"Publicaci\u00f3n de la Asociaci\u00f3n Ben\u00e9fica, Cultural del Partido de Corcubi\u00f3n\" (n\u00famero 172) e \"Revista de la Asociaci\u00f3n Ben\u00e9fica Cultural del Partido de Corcubi\u00f3n\" a partir do n\u00famero 185. Foron os seus directores Casto M. Insua, Antonio D\u00edaz Novo, M. Gonz\u00e1lez, Gervasio Paz Lest\u00f3n e Manuel Conde Gonz\u00e1lez. Tivo unha periodicidade variable, foi semanal, trimestral, semestral e anual. Os seus contidos centr\u00e1banse especialmente en novas relacionadas coa Asociaci\u00f3n dos emigrantes de Corcubi\u00f3n e sobre a comarca de Fisterra, inclu\u00edndo tam\u00e9n creaci\u00f3n literaria ou notas sociais. Entre os seus colaboradores figuraron Ant\u00f3n Zapata, Jos\u00e9 Campos N\u00fa\u00f1ez, Florencio Delgado, Lu\u00eds Amado Carballo, Salvador Mosteiro Pena e Jes\u00fas Bal y Gay.\nNa d\u00e9cada dos corenta a n\u00f3mina de colaboradores agrandouse coa afluencia de exiliados galegos e con textos enviados desde Galicia. Agora escriben: Eduardo Blanco Amor, Lu\u00eds Manteiga, Ant\u00f3n Alonso R\u00edos, \u00c1nxel Sevillano, Manuel Garc\u00eda Barros, Ram\u00f3n Rey Baltar, Florencio Delgado, Xos\u00e9 Conde Fern\u00e1ndez, Avelino D\u00edaz, Ricardo Carballo Calero, Xos\u00e9 Neira Vilas ou Rodolfo Prada, entre outros."}
{"id": "90710", "revid": "98629", "url": "https://gl.wikipedia.org/wiki?curid=90710", "title": "Tanga", "text": "O tanga \u00e9 unha peza de roupa interior que substit\u00fae \u00e1 braga ou calz\u00f3n, cuxa parte traseira vai dunha delgada corda ata unha tira dun a dous cent\u00edmetros, que se une \u00e1 cintura a trav\u00e9s dun tri\u00e1ngulo ou dun T, deixando ao descuberto ambas n\u00e1degas.\nDescrici\u00f3n.\nConsiste nunha peza estreita de tea, coiro ou sat\u00e9n que cobre ou sost\u00e9n os xenitais, pasa entre as n\u00e1degas, e \u00fanese a unha pretina ao redor das cadeiras medante un simple cord\u00f3n (tanga f\u00edo dental). Unha tanga pode ser usada por homes e mulleres. Tam\u00e9n se pode usar como traxe de ba\u00f1o, onde pode servir como parte inferior do bikini, pero p\u00f3dese usar s\u00f3 como un monokini ou traxe de ba\u00f1o en topless. Os tangas tam\u00e9n poden ser usados por bailarines Strippers ou gog\u00f3s. Como roupa interior, p\u00f3dese usar unha tanga no canto de bragas para evitar a creaci\u00f3n dunha li\u00f1a de braga visible, ou slips para mellorar o atractivo sexual.\nO tanga \"brasileiro\" \u00e9 outro tipo intermedio que cobre un pouco m\u00e1is que o tanga e menos que a braga. Estes son os dous tipos principais de tangas dos cales existen multitude de variantes e estilos.\nEtimolox\u00eda.\nA versi\u00f3n m\u00e1is estendida \u00e9 que procede do nome da peza triangular, elaborada con fibras vexetais, que as ind\u00edxenas tup\u00ed brasileiras coloc\u00e1banse para taparse a zona xenital, a\u00ednda que hai outras versi\u00f3ns m\u00e1is dubidosas que apuntan a unha orixe africana e unha abreviatura de Tanganica, pois al\u00ed os homes e as mulleres tam\u00e9n utilizaban unha peza similar..\nHistoria.\nCrese que a tanga, do mesmo xeito que o seu probable predecesor o taparrabos, \u00e9 unha das primeiras formas de vestimenta humana e tam\u00e9n se cre que foi usada principalmente ou exclusivamente por homes. P\u00e9nsase que probablemente a tanga desenvolveuse orixinalmente para protexer, soster ou ocultar os xenitais masculinos. O taparrabos \u00e9 probablemente a forma m\u00e1is antiga de roupa utilizada pola humanidade, xa que se orixinou nos climas m\u00e1is c\u00e1lidos da \u00c1frica subsahariana onde a roupa se usaba por primeira vez hai case 75.000 anos. Moitos pobos tribais, como alg\u00fans dos khoisan do sur de \u00c1frica, levaron tangas durante moitos s\u00e9culos. Do mesmo xeito que o fundoshi xapon\u00e9s, estas primeiras pezas foron feitas pensando nos xenitais masculinos.\nSegundo alg\u00fans historiadores da moda, a primeira aparici\u00f3n p\u00fablica da tanga nos Estados Unidos foi na Feira Mundial de Nova York de 1939. Isto resultou de que Fiorello LaGuardia, o alcalde da cidade de Nova York, ordenou aos bailar\u00edns espidos da cidade que se tapasen. O bikini orixinal de Jacques Heim e Louis R\u00e9ard de 1946 (que introduciron o termo \"bikini\") ti\u00f1a un culotte cunha tanga nas costas. Foi reinventada no Brasil polo xenov\u00e9s Carlos Ficcardi en 1974, e comezada a comercializar polo dese\u00f1ador de moda Rudi Gerneich, que a mediados da d\u00e9cada de 1960 creou o primeiro traxe de ba\u00f1o en topless, ao que chamou monokini, cando comercializou un bikini tanga en resposta a unha prohibici\u00f3n de tomar o sol espido no Concello de Los \u00c1ngeles.\nAs actitudes cara ao uso de tangas var\u00edan xeograficamente e entre as sociedades, como \u00e9 habitual coas roupas moi reveladoras. Antes da s\u00faa entrada na moda dominante, as tangas eran usadas principalmente por bailar\u00edns ex\u00f3ticos. No mundo occidental moderno, as tangas son m\u00e1is comunmente comercializados para as mulleres, pero son usados \u200b\u200bpor ambos sexos. Durante a d\u00e9cada de 1980, estrelas do pop como Cher e Madonna usaban tangas no escenario. A finais da d\u00e9cada de 1980, o estilo (para as mulleres) abrira o seu cami\u00f1o na maior parte do mundo occidental; a roupa interior tanga f\u00edxose m\u00e1is popular durante a d\u00e9cada de 1990 debido a programas de televisi\u00f3n como: \"Baywatch\", onde moitas mulleres foron gravadas usando traxes de ba\u00f1o de tanga.\nNa d\u00e9cada de 1990, a tanga comezou a ga\u00f1ar m\u00e1is popularidade nos Estados Unidos como roupa interior (e, en menor medida, como roupa de ba\u00f1o), especialmente entre mulleres, pero tam\u00e9n entre homes. Nos Estados Unidos e Europa, o uso de tangas por parte dos homes estivo limitado principalmente ao calz\u00f3n de baile, a roupa de pose para os culturistas e o taparrabos dos strippers masculinos. As tangas para homes est\u00e1n agora m\u00e1is dispo\u00f1ibles e \u00fasanse habitualmente como roupa interior ou roupa de ba\u00f1o para o d\u00eda a d\u00eda, con grandes vendas polo mi\u00fado, e marcas de moda populares como Calvin Klein que venden tangas para homes. As tangas non son comercializadas con tanta forza aos homes como \u00e1s mulleres, por\u00e9n, en Europa, as tangas foron habituais durante moitos anos m\u00e1is, tanto como roupa interior como de ba\u00f1o.\nNa d\u00e9cada de 2000, algunhas persoas usaban tangas con pantal\u00f3ns de talle baixo e expo\u00f1\u00e9ndoas deliberadamente sobre a parte superior dos seus pantal\u00f3ns, producindo un efecto co\u00f1ecido popularmente como cola de balea. Isto levou a moitos dese\u00f1os de tangas destinados a ser usados \u200b\u200bdeste xeito, a estar adornados con xoias e motivos na parte traseira. A principios da d\u00e9cada de 2000, as tangas constitu\u00edan o 31% do mercado de roupa interior feminina. Non obstante, a finais da d\u00e9cada de 2000, a exposici\u00f3n dunha tanga por riba dos pantal\u00f3ns f\u00edxose menos popular e a tendencia virouse cara ao uso de tangas m\u00e1is baixas que apenas se aprecian por riba dos pantal\u00f3ns, ag\u00e1s cando se dobra ou se agachan.\nOs estudos de mercado en 2011 situaron o n\u00famero de mulleres francesas que usan tangas como o seu estilo de roupa interior preferido nun 25%, un 5\u00a0% menos que en 2008. En 2016, as vendas de tangas no Reino Unido estaban en descenso con Marks &amp; Spencer, un importante vendedor polo mi\u00fado de lencer\u00eda do Reino Unido, informou de que representaban menos do 10% das bragas vendidas. Existen moitas raz\u00f3ns polas que a xente pode optar por usar roupa interior tanga ou roupa de ba\u00f1o, como a prevenci\u00f3n da li\u00f1a visible das bragas, prevenci\u00f3n de que a roupa interior \"se suba\" polo que non hai que tirar da roupa interior en p\u00fablico, confort, conciencia da moda inclu\u00edda a sensaci\u00f3n de ser m\u00e1is adulto, e minimizaci\u00f3n das li\u00f1as de bronceado."}
{"id": "90711", "revid": "89787", "url": "https://gl.wikipedia.org/wiki?curid=90711", "title": "A Gaita Gallega (revista)", "text": "A Gaita Gallega, subtitulada Repinica mui\u00f1eiras, alboradas e fandangos unha vez \u00f3 mes, foi unha publicaci\u00f3n mensual galega, fundada por Manuel Lugr\u00eds Freire e Ram\u00f3n Armada Teixeiro, editada na Habana dende o 5 de santiago de 1885 ata o 18 de decembro de 1887. Reapareceu o 20 de santiago de 1889 ata decembro dese mesmo ano como suplemento de \"El Eco de Galicia\", revista dirixida por Waldo \u00c1lvarez Insua.\nHistoria e caracter\u00edsticas.\n\u00c9 a primeira revista da emigraci\u00f3n escrita integramente en lingua galega. Os seus fundadores foron Roque d\u00b4as Mari\u00f1as (pseud\u00f3nimo de Manuel Lugr\u00eds Freire) e Chum\u00edn de C\u00e9ltegos (Ram\u00f3n Armada Teixeiro). Lugr\u00eds estivo vinculado a esta empresa s\u00f3 nos primeiros n\u00fameros. Nos seus catro anos de vida edit\u00e1ronse 20 n\u00fameros ordinarios e un especial sobre a morte de Rosal\u00eda de Castro.\nPublicou fragmentos do \"Catecismo do labrego\" e numerosos artigos de costumes.\nInclu\u00edu textos, entre outros, de Antonio de la Iglesia, Marcial Valladares N\u00fa\u00f1ez, Francisco Lourido S\u00e1nchez, Manuel Amor Meil\u00e1n, Lisardo Barreiro, Rosal\u00eda, Manuel Curros Enr\u00edquez, Valent\u00edn Lamas Carvajal, Alberto Camino, Andr\u00e9s Muruais, Juan Barcia Caballero, Francisco A\u00f1\u00f3n, Enrique Labarta Pose, Eduardo Pondal, Nicomedes Pastor D\u00edaz, Rogelio Civeira, Alberto Garc\u00eda Ferreiro, Jos\u00e9 Garc\u00eda Mosquera, Francisco Mar\u00eda de la Iglesia, Benito Losada Astray, Adolfo Mosquera, Roque Pesqueira Crespo, Xo\u00e1n Manuel Pintos, Eladio Rodr\u00edguez Gonz\u00e1lez, Francisco Romero Blanco, Javier Valcarce Ocampo, Juan Manuel Rodr\u00edguez de Cea e Secundino Cora Garc\u00eda."}
{"id": "90713", "revid": "2635", "url": "https://gl.wikipedia.org/wiki?curid=90713", "title": "Rep\u00fablica dos Sete Pa\u00edses Baixos Unidos", "text": ""}
{"id": "90714", "revid": "125162", "url": "https://gl.wikipedia.org/wiki?curid=90714", "title": "Pornograf\u00eda", "text": " \nA pornograf\u00eda \u00e9 o conxunto de materiais, imaxes, v\u00eddeos ou reproduci\u00f3ns da realizaci\u00f3n de actos sexuais co fin de provocar a excitaci\u00f3n sexual do receptor, etimoloxicamente procede do grego: \u03c0\u03bf\u03c1\u03bd\u03bf\u03b3\u03c1\u03b1\u03c6\u00ed\u03b1, \"porne\" \u00e9 \"prostituta\" e \"graf\u00eda\", \"descrici\u00f3n\", \u00e9 dicir, \"descrici\u00f3n dunha prostituta\". Designa en orixe, xa que logo, a descrici\u00f3n das prostitutas e, por extensi\u00f3n, das actividades propias do seu traballo. Hai que dicir, con todo, que o termo \u00e9 de aparici\u00f3n moi recente pois na Antiga Grecia nunca se usou a palabra \"pornograf\u00eda\".\nA pornograf\u00eda manif\u00e9stase principalmente a trav\u00e9s de tres medios: o cine, a fotograf\u00eda e a literatura, a\u00ednda que tam\u00e9n admite representaci\u00f3ns a trav\u00e9s doutros medios como as revistas pornogr\u00e1ficas, a escultura, a pintura, e inclusive o son (tel\u00e9fono er\u00f3tico), ou o c\u00f3mic.\n \nHistoria.\nA pornograf\u00eda emerxeu como un x\u00e9nero espec\u00edfico entre o s\u00e9culo XVIII e o XIX en relaci\u00f3n coa nova literatura er\u00f3tica de mediados do XVIII e da fotograf\u00eda no XIX. Poucos anos despois de que Daguerre inventase o seu daguerrotipo xa se fac\u00edan as primeiras fotos de espidos e as primeiras fotos de parellas no momento do coito. En Gran Breta\u00f1a existe unha fotograf\u00eda tomada cara ao ano 1890 que mostra unha muller realizando sexo oral a un home, no que ser\u00eda a \"primeira foto pornogr\u00e1fica nun pa\u00eds anglosax\u00f3n\". A invenci\u00f3n do cinemat\u00f3grafo ampliou a\u00ednda m\u00e1is as produci\u00f3n de pornograf\u00eda, sobre todo logo da segunda guerra mundial. Nos Estados Unidos, a chamada \"revoluci\u00f3n sexual\" dos anos sesenta permitiu que temas de sexualidade se tratasen m\u00e1is abertamente. Unha consecuencia indirecta destes cambios sociais foi o aumento na produci\u00f3n gr\u00e1fica de material de contido er\u00f3tico. De feito, en 1959 o posterior prol\u00edfico realizador Russ Meyer roda a s\u00faa primeira pel\u00edcula \"O Inmoral Sr.Teas\", que marcar\u00eda o inicio da carreira de explotaci\u00f3n do espido feminino no cine, sen alcanzar a\u00ednda a explicitude do actual porno; a estas pel\u00edculas de corte er\u00f3tico denomin\u00e1ballas \"nudies\". Durante o seu posterior desenvolvemento, na d\u00e9cada de 1970 realiz\u00e1ronse unha serie de pel\u00edculas, algunhas con notable \u00e9xito comercial, entre elas, \"Garganta Profunda\" (Deep Throat), \"Taboo\" e \"Inside Jennifer Wells\".\nNa d\u00e9cada de 1980 chegou ao p\u00fablico a trav\u00e9s de v\u00eddeos. Coa difusi\u00f3n masiva do v\u00eddeo, mill\u00f3ns de persoas en todo o mundo puideron ver pel\u00edculas porno na privacidade dos seus fogares, sen ter que asistir a un cine porno, o que resultaba algo embarazoso. As estrelas pornogr\u00e1ficas como Cicciolina ou Rocco Siffredi fix\u00e9ronse populares e amplamente co\u00f1ecidas. Co xurdimento de Internet, o porno alcanzou unha expansi\u00f3n a\u00ednda moito maior.As pel\u00edculas de Jean Yves Lle Castel, Rocco Siffredi e Cristoph Clark marcan un antes e un despois na historia do cine pornogr\u00e1fico.\nTipos de pornograf\u00eda.\nA\u00ednda que poden realizarse varias clasificaci\u00f3ns segundo os participantes, a tem\u00e1tica ou as posturas, unha forma moi estendida de agrupar os x\u00e9neros pornogr\u00e1ficos \u00e9 de menos a m\u00e1is expl\u00edcito (xa sexan as posturas de pouse ou as acci\u00f3ns representadas). Deste xeito estar\u00edan:\nPorno suave.\n\u00c9 o x\u00e9nero pornogr\u00e1fico no que as escenas de sexo non se mostran de forma expl\u00edcita. No cine e a televisi\u00f3n, en particular, non incl\u00fae primeiros planos de xenitais (masculinos nin femininos) e tampouco mostra en detalle penetraci\u00f3ns e felaci\u00f3ns. Os actores ou modelos adoitan tapar unha parte dos seus corpos. Os homes non ensinan penes nin test\u00edculos; no caso das mulleres, adm\u00edtese o espido de corpo enteiro co que s\u00f3 quedar\u00eda f\u00f3ra unha exposici\u00f3n frontal de vaxina ou ano. Este x\u00e9nero practic\u00e1rono e practican moitas mulleres e homes m\u00e1is ou menos famosos como Demi Moore na pel\u00edcula Striptease. Tam\u00e9n se emprega na publicidade, a\u00ednda que este uso foi criticado por organizaci\u00f3ns feministas.\n\"Mediumcore\" ou pornograf\u00eda convencional.\n\u00c9 aquela onde os modelos ensinan a totalidade do corpo en posturas m\u00e1is ou menos provocativas.\nAs famosas revistas Playboy ou Penthouse son quizais os exemplos m\u00e1is co\u00f1ecidos deste tipo de pornograf\u00eda. A pesar de existir clasificaci\u00f3ns que as colocan no apartado anterior.\nPorno duro.\n\u00c9 o x\u00e9nero pornogr\u00e1fico m\u00e1is extremo, pois mostra explicitamente o acto sexual, xa sexa vaxinal, anal ou oral, ou con aparellos ou calquera outro tipo de utensilios.\nEste tipo de pornograf\u00eda subdiv\u00eddese segundo a orientaci\u00f3n sexual: heterosexual, homosexual (masculino ou feminino), e bisexual. As primeiras pel\u00edculas pornogr\u00e1ficas e a gran maior\u00eda das pel\u00edcdulas actuais son heterosexuais, a pel\u00edculas gais son as segundas m\u00e1is vendidas e producidas. Existe tam\u00e9n a variante do x\u00e9nero transexual e a zoofilia.\nCanles de difusi\u00f3n.\nLiteratura.\nO sexo e o erotismo acompa\u00f1aron o nacemento da literatura, a sexualidade e as s\u00faas manifestaci\u00f3ns directas ou indirectas, son parte integrante da literatura e non se confinan ao x\u00e9nero espec\u00edfico er\u00f3tico ou pornogr\u00e1fico, que como tal existe e que abrangue historias e relatos reais ou de ficci\u00f3n de relaci\u00f3ns sexuais humanas e que pretenden espertar a libido do lector, e que se presenta coa forma de novelas, relatos, memorias, poes\u00eda ou manuais sexuais. Unha feitura com\u00fan do x\u00e9nero son as fantas\u00edas sexuais sobre temas como a prostituci\u00f3n, orx\u00edas, homosexualidade, sadomasoquismo e moitos outros temas tab\u00fa e fetiches, que se poden expresar nunha linguaxe m\u00e1is ou menos expl\u00edcita. Como o resto da literatura ata a invenci\u00f3n da imprenta, a s\u00faa circulaci\u00f3n estivo restrinxida a un moi limitado grupo de lectores, e a partir do s\u00e9culo XV coa imprenta comezou a achegarse ao gran p\u00fablico, a\u00ednda que o alfabetismo a\u00ednda era minoritario, ao tempo que tomaron forma a censura e as restrici\u00f3ns legais para a publicaci\u00f3n de obras obscenas., isto provocou que moito do material se publicase de xeito clandestino.. Para a consolidaci\u00f3n da novela pornogr\u00e1fica e a diversificaci\u00f3n das s\u00faas opci\u00f3ns formais foi fundamental a aparici\u00f3n no s\u00e9culo XVIII da ficci\u00f3n libertina francesa, que ten o seu m\u00e1ximo expo\u00f1ente no marqu\u00e9s de Sade e na novela \"Fanny Hill\" de John Cleland, considerada a primeira pornograf\u00eda en usar a forma de novela\nArte.\nNa arte paleol\u00edtica xa se rexistran pinturas e figuras con caracter\u00edsticas sexuais esaxeradas, caso das venus paleol\u00edticas, ou a figuri\u00f1a co\u00f1ecida como Adonis de Zschernitz, que suxire un acto sexual e que poder\u00eda ser a m\u00e1is antiga estatua pornogr\u00e1fica, e case todas as civilizaci\u00f3ns representaron escenas de natureza sexual que asociaban con forzas sobrenaturais e que estaba integrado no seu sistema relixioso, con significados espirituais espec\u00edficos en relixi\u00f3ns como hindu\u00edsmo, budismo ou tao\u00edsmo ; ou os antigos gregos e romanos que produciron moita arte e decoraci\u00f3n er\u00f3tica, en gran parte integrada coas s\u00faas crenzas relixiosas e pr\u00e1cticas culturais.\nAudiovisual.\nA invenci\u00f3n do cinema co remate do s\u00e9culo XIX trouxo consigo a aparici\u00f3n dunha industria audiovisual, no que a pornograf\u00eda se foi facendo un oco, a pesar de ser considerado obsceno e dos intentos por suprimilo, quedando reducida durante moito tempo a unha distribuci\u00f3n marxinal e reducida, proxect\u00e1ndose en casas ou en clubs privados e posteriormente en cines nocturnos, s\u00f3 a partir da d\u00e9cada de 1970 comezou a regularizarse a s\u00faa distribuci\u00f3n co establecemento das salas X, e na d\u00e9cada de 1980 a pornograf\u00eda en v\u00eddeo acadou unha ampla distribuci\u00f3n. O ascenso de internet a finais de 1990 e comezos de 2000 mudou o xeito no que a pornograf\u00eda, e en especial o audiovisual pornogr\u00e1fico , se distribu\u00eda e complicou a censura que alg\u00fans r\u00e9ximes establec\u00edan \u00e1 difusi\u00f3n da pornograf\u00eda.\nConformada como unha industria multimillonaria, e con 11.000 t\u00edtulos novos en DVD cada ano a comezos do s\u00e9culo XX , con filmes distribu\u00eddos por medio de venda ou alugamento dos DVD, por internet, por canles de pago para adultos por cable ou sat\u00e9lite e en salas para adultos; pero xa para 2012 a ampla oferta de contido pirata por internet e competencia de m\u00faltiples p\u00e1xinas web con contidos de baixo custo fixo que a industria pornogr\u00e1fica tornase m\u00e1is pequena e menos rendible.\nOs actores que participan en pel\u00edculas pornogr\u00e1ficas deben ser maiores de idade (18 anos, por regra xeral), e en pa\u00edses como os Estados Unidos, as restrici\u00f3ns que se autoimpuxeron as compa\u00f1\u00edas obrigan os actores a someterse a exames m\u00e9dicos regularmente a fin de detectar enfermidades de transmisi\u00f3n sexual, sobre todo SIDA. Neste pa\u00eds existen unha rede de salas espec\u00edficas para todas as pel\u00edculas onde apareza a rexi\u00f3n pubiana, que \u00e9 o l\u00edmite marcado pola s\u00faa lexislaci\u00f3n para catalogar a unha pel\u00edcula como pornogr\u00e1fica\nRevistas.\nTradicionalmente a forma m\u00e1is difundida das pornograf\u00eda son revistas con fotograf\u00edas que retrataban mulleres que desenvolven actos sexuais expl\u00edcitos, como masturbaci\u00f3n ou relaci\u00f3ns heterosexuais ou l\u00e9sbicas, mentres que as imaxes de actos homosexuais entre homes quedan restrinxidas a publicaci\u00f3ns dirixidas \u00e1 comunidade gai. \u00c9 un mercado que a pesar da competencia de internet conta con centos de publicaci\u00f3ns en todo o mundo, con revistas co\u00f1ecidas como Playboy, Penthouse, Hustler, Private e moitas outras. Tam\u00e9n ten un notable \u00e9xito comercial a banda dese\u00f1ada pornogr\u00e1fica, con autores gr\u00e1ficos que en pa\u00edses como Italia ou o Xap\u00f3n contan cun amplo reco\u00f1ecemento como \u00e9 o caso dos italianos Guido Crepax, Milo Manara ou Giovanna Casotto.\nLegalidade.\nA situaci\u00f3n legal da pornograf\u00eda depende de cada pa\u00eds e do tipo de material. A maior\u00eda dos pa\u00edses permiten cando menos algunha forma de pornograf\u00eda, nalg\u00fans pa\u00edses o porno suave p\u00f3dese vender en calquera tenda ou em\u00edtese sen problemas na televisi\u00f3n. O porno duro adoita ter alg\u00fan tipo de regulaci\u00f3n. A produci\u00f3n, venda e posesi\u00f3n de pornograf\u00eda infantil \u00e9 ilegal en case todos os pa\u00edses, e alg\u00fans pa\u00edses te\u00f1en restrici\u00f3ns na pornograf\u00eda con violencia, como \u00e9 o caso da pornograf\u00eda que simula violaci\u00f3n, ou da pornograf\u00eda que representa sexo entre humanos e animais, ou \u00e1mbalas d\u00faas\nNa maior\u00eda dos pa\u00edses o acceso ao material pornogr\u00e1fico est\u00e1 restrinxido aos maiores de idade, limit\u00e1ndose a idade da entrada en sex shops ou canles de televisi\u00f3n porno; mesmo a distribuci\u00f3n de pornograf\u00eda a menores \u00e9 con frecuencia ilegal, pero a aparici\u00f3n da pornograf\u00eda por internet complicou o cumprimento das leis."}
{"id": "90717", "revid": "43749", "url": "https://gl.wikipedia.org/wiki?curid=90717", "title": "Siam", "text": ""}
{"id": "90718", "revid": "23204", "url": "https://gl.wikipedia.org/wiki?curid=90718", "title": "Lu\u00eds XIV de Francia", "text": "Lu\u00eds XIV de Borb\u00f3n (en franc\u00e9s \"Louis XIV\"), nado en Saint-Germain-en-Laye o 5 de setembro de 1638 e finado en Versalles o 1 de setembro de 1715, foi rei de Francia e de Navarra dende o 14 de maio de 1643 at\u00e9 a s\u00faa morte con case 77 anos de idade e 72 de reinado. Cando era menor de idade, unha revolta da nobreza francesa e do Parlamento de Par\u00eds puxo en perigo o seu trono. A\u00ednda que a revolta foi sufocada polo 1\u00ba ministro o cardeal Mazarino, cando Lu\u00eds XIV accedeu ao trono decidiu reforzar a autoridade mon\u00e1rquica.\nCo\u00f1ecido como o Rei Sol (\"le Roi Soleil\") ou Lu\u00eds o Grande (\"Louis le Grand\"), foi o primox\u00e9nito e sucesor de Lu\u00eds XIII e de Ana de Austria (filla do rei Filipe III de Espa\u00f1a). Lu\u00eds XIV incrementou o poder e a influencia francesa en Europa, combatendo en tres grandes guerras: a guerra de Holanda, a guerra dos Nove Anos e a guerra de Sucesi\u00f3n espa\u00f1ola.\nBaixo o seu mandato, Francia non s\u00f3 conseguiu o poder pol\u00edtico e militar, sen\u00f3n tam\u00e9n o dominio cultural con personaxes coma Moli\u00e8re, Racine, Boileau, La Fontaine, Lully, Rigaud, Le Brun e Le N\u00f4tre. Estes logros culturais contribu\u00edron ao prestixio de Francia, do seu pobo, da s\u00faa lingua e do seu rei. Lu\u00eds XIV, un dos m\u00e1is destacados reis da historia francesa, conseguiu crear un r\u00e9xime absolutista e centralizado, at\u00e9 o punto de que o seu reinado \u00e9 considerado o prototipo da monarqu\u00eda absoluta na Europa. A frase \"L'\u00c9tat, c'est moi\" (\"O estado son eu\") atrib\u00faeselle frecuentemente, a\u00ednda que \u00e9 considerada polos historiadores como unha imprecisi\u00f3n hist\u00f3rica (se se fai caso \u00e1s datas, Lu\u00eds ter\u00eda cinco anos cando o dixo), sendo m\u00e1is probable que a devandita frase fose forxada polos seus inimigos pol\u00edticos para resaltaren unha visi\u00f3n estereotipada do absolutismo pol\u00edtico que Lu\u00eds representaba. En contraposici\u00f3n a esa cita ap\u00f3crifa, Lu\u00eds XIV dixo antes de morrer a causa das queimaduras do Sol, algo moi com\u00fan na s\u00faa \u00e9poca: \"Je m'en vais, mais l'\u00c9tat demeurera toujours.\" (\"Marcho, mais o Estado sempre permanecer\u00e1\").\nInfancia e ascenso ao trono.\nO nacemento de Lu\u00eds, en Saint-Germain-en-Laye no ano 1638, foi recibido como un don divino polos seus pais: Lu\u00eds XIII e Ana de Austria, os cales non tiveran descendencia en vinte e tres anos; por iso foi bautizado como \"Louis-Dieudonn\u00e9\" (\"Dieudonn\u00e9\" significa \"dado por Deus\"); \u00e1 parte outorg\u00e1ronselle os t\u00edtulos de \"premier fils de France\" (\"Primeiro Fillo de Francia\") ademais do m\u00e1is tradicional de \"Delf\u00edn de Viennois\". Lu\u00eds XIV provi\u00f1a dun ambiente multicultural xa que os seus av\u00f3s paternos, Henrique IV de Francia e Mar\u00eda de M\u00e9dicis, eran navarro e italiana respectivamente e os seus av\u00f3s maternos, Filipe III de Espa\u00f1a e Margarida de Austria, eran Habsburgos, el espa\u00f1ol e ela austr\u00edaca.\nLu\u00eds XIII e Ana tiveron o seu segundo fillo, Filipe d'Anjou que posteriormente ser\u00eda Filipe I, Duque de Orle\u00e1ns no ano 1640.\nLu\u00eds XIII non se fiaba da habilidade da s\u00faa esposa para gobernar Francia trala s\u00faa morte, polo que decretou que un consello rexente gobernase no nome do seu fillo durante a s\u00faa minor\u00eda de idade, para reducir as\u00ed o poder da Ra\u00ed\u00f1a Nai durante a rexencia. De feito, trala morte de Lu\u00eds XIII e o ascenso ao trono, con cinco anos, de Lu\u00eds XIV o 14 de maio de 1643, Ana anulou o testamento de Lu\u00eds XIII no Parlamento, rompeu co consello e quedou como \u00fanica rexente. Durante a s\u00faa rexencia, confiou o poder ao seu primeiro ministro, o italiano Cardeal Mazarino, ao que a maior\u00eda dos c\u00edrculos pol\u00edticos franceses desprezaban pola s\u00faa orixe non francesa.\nAo finalizar a guerra dos Trinta Anos, no ano 1648, comezou unha guerra civil francesa co\u00f1ecida como a Fronda. Mazarino continuou coas pol\u00edticas de centralizaci\u00f3n emprendidas polo seu predecesor, Richelieu, aumentando as\u00ed o poder real a expensas da nobreza. En 1648, intentou impo\u00f1er un imposto aos membros do Parlamento, o cal estaba constitu\u00eddo, principalmente, por membros da nobreza e altos cargos eclesi\u00e1sticos. Os membros do Parlamento non s\u00f3 rexeitaron o imposto, sen\u00f3n que tam\u00e9n ordenaron a queima de t\u00f3dolos editos financeiros de Mazarino. Nunha ocasi\u00f3n na que o cardeal ordenou arrestar alg\u00fans dos membros do Parlamento, Par\u00eds estalou en insurrecci\u00f3n. Un grupo de parisienses molestos irrompeu no palacio real demandando ver o rei. Tras seren conducidos \u00e1 alcoba real, ficaron mirando para Lu\u00eds XIV, o cal se fac\u00eda o durmido, e marcharon tranquilamente. Debido ao perigo que corr\u00eda a familia real e a monarqu\u00eda, Ana fuxiu de Par\u00eds co rei e os seus cortes\u00e1ns. Pouco tempo despois, a sinatura da Paz de Westfalia permitiu ao ex\u00e9rcito franc\u00e9s volver a axudar a Lu\u00eds XIV e \u00e1 s\u00faa corte real. Xa en xaneiro de 1649 comezou o asedio da rebelde Par\u00eds. A subsecuente Paz de Rueil rematou co conflito, cando menos temporalmente.\nA segunda Fronda comezou ao rematar a primeira Fronda (\"Fronde Parlementaire\"), en 1650. Nobres de todo rango, dende princesas de Sangue Real e curm\u00e1ns do rei, como Gast\u00f3n, duque de Orle\u00e1ns, a s\u00faa filla, Ana Mar\u00eda Lu\u00edsa de Orle\u00e1ns e Montpensier, Lu\u00eds II de Borb\u00f3n-Cond\u00e9 e Armando de Borb\u00f3n-Conti, a nobres de longa li\u00f1axe como Fran\u00e7ois VI, Duque da Rochefoucauld, Fr\u00e9d\u00e9ric Maurice de La Tour d'Auvergne, o seu irm\u00e1n, Turenne e Marie de Rohan-Montbazon, incluso nobres de descendencia real lex\u00edtima como Henrique II de Orle\u00e1ns e Francisco de Vend\u00f4me, participaron na rebeli\u00f3n contra o poder real. Incluso o clero ti\u00f1a representaci\u00f3n na rebeli\u00f3n na persoa de Jean-Fran\u00e7ois Paul de Gondi. Como resultado a estes d\u00edas tumultuosos, nos que se di que a Ra\u00ed\u00f1a Nai tivo que vender as s\u00faas xoias para alimentar aos seus fillos, Lu\u00eds XIV desenvolveu unha gran desconfianza da nobreza.\nFin da guerra e reinado persoal.\nNamentres, a guerra coa Espa\u00f1a continuaba. Os franceses recibiron apoio militar de Inglaterra, dirixido por Oliver Cromwell. A alianza anglo-francesa venceu en 1658 na Batalla das Dunas. O resultado da guerra foi o Tratado dos Pireneos que fixou a fronteira entre a Espa\u00f1a e m\u00e1is a Francia nos Pireneos, cedendo a Espa\u00f1a varias provincias e cidades \u00e1 Francia nos Pa\u00edses Baixos espa\u00f1ois e no Rosell\u00f3n. Este tratado cambiou a balanza de poder, Lu\u00eds XIV casou coa filla de Filipe IV de Espa\u00f1a: Mar\u00eda Tareixa de Austria e Borb\u00f3n. O matrimonio celebrouse o 9 de xu\u00f1o de 1660.\nGuerra nos Pa\u00edses Baixos.\nTrala morte de Filipe IV de Espa\u00f1a, t\u00edo e sogro de Lu\u00eds XIV, en 1665, o seu fillo (da s\u00faa segunda esposa) ascendeu ao trono como Carlos II de Espa\u00f1a. Lu\u00eds XIV reclamou o territorio de Brabante, nos Pa\u00edses Baixos, gobernados at\u00e9 ent\u00f3n polo rei de Espa\u00f1a, que deb\u00edan ser \"devoltos\" \u00e1 s\u00faa esposa, Mar\u00eda Tareixa, medio irm\u00e1 m\u00e1is vella de Carlos II (filla do primeiro matrimonio do pai de \u00e1mbolos dous). Lu\u00eds argumentou que os costumes de Brabante non permit\u00edan que un fillo sufrise prexu\u00edzos polas consecuencias de que o seu pai volvese casar, polo que ti\u00f1a prioridade sobre os fillos dos seguintes matrimonios \u00e1 hora de herdar. Estas reclamaci\u00f3ns dar\u00edan p\u00e9 \u00e1 guerra de Devoluci\u00f3n de 1667, na cal Lu\u00eds participou persoalmente.\nOs problemas internos da Rep\u00fablica dos Sete Pa\u00edses Baixos Unidos beneficiaron os intereses de Lu\u00eds nos Pa\u00edses Baixos. O pol\u00edtico m\u00e1is importante do momento nas Provincias Unidas, Johan de Witt, tem\u00eda que o mozo Guillerme III, Pr\u00edncipe de Orange, se fixese co poder nas Provincias Unidas. De Witt pensaba que unha guerra naval contra Francia se poder\u00eda levar, mais non unha guerra terrestre, que permitir\u00eda a intervenci\u00f3n de Guillerme III, deix\u00e1ndolle co poder. As\u00ed, coas Provincias Unidas divididas nun conflito interno entre os seguidores de De Witt e os de Guillerme de Orange, xunto coas refregas entre ingleses e holandeses, Francia non tivo ningunha dificultade en conquistar Flandres e o Franco Condado. Ante a velocidade do triunfo franc\u00e9s, as Provincias Unidas un\u00edronse a Inglaterra e Suecia nunha Tripla Alianza no ano 1668. A formaci\u00f3n da Tripla Alianza pu\u00f1a a Lu\u00eds XIV ante o problema de verse no medio dunha guerra de maiores dimensi\u00f3ns, polo que aceptou firmar a paz no Tratado de Aquisgr\u00e1n, polo cal a Francia se quedaba co control de Flandres, pero devolv\u00eda o Franco Condado \u00e1 Espa\u00f1a.A Tripla Alianza non durou moito. En 1670, Carlos II de Inglaterra, atra\u00eddo por subornos franceses, asinou en segredo o Tratado de Dover, convert\u00e9ndose en aliado franc\u00e9s. \u00c1mbolos dous reinos declararon a guerra \u00e1s Provincias Unidas en 1672. A r\u00e1pida invasi\u00f3n e ocupaci\u00f3n da pr\u00e1ctica totalidade dos Pa\u00edses Baixos, salvo \u00c1msterdan, provocou un golpe de estado contra De Witt, o que lle permitiu a Guillerme III facerse co poder. Guillerme III aliouse coa Espa\u00f1a e o Sacro Imperio, e, tras dous anos de loita en 1674, asinou un tratado de paz coa Inglaterra forzando aos ingleses a se retiraren dos Pa\u00edses Baixos. Guillerme incluso chegou a casar con Mar\u00eda II de Inglaterra, sobri\u00f1a de Carlos II de Inglaterra. Por\u00e9n, e a pesar destes movementos diplom\u00e1ticos, a guerra continuou con grandes vitorias francesas sobre as forzas da coalici\u00f3n opo\u00f1ente. De feito, as naci\u00f3ns implicadas, extenuadas pola guerra, comezaron a negociar unha paz, chegando no 1678 \u00e1 Paz de Nimega. No devandito tratado Lu\u00eds XIV, malia devolver todo o territorio holand\u00e9s capturado, ga\u00f1ou a posesi\u00f3n de m\u00e1is cidades e retivo o Franco Condado, que fora invadido en poucas semanas.\nO tratado de Nimega incrementou a\u00ednda m\u00e1is a influencia francesa en Europa, pero non satisfixo a Lu\u00eds XIV. O rei despediu o seu ministro de asuntos exteriores, Simon Arnauld de Pomponne, no ano 1679, porque consideraba a s\u00faa actitude demasiado comprometida cos aliados. Lu\u00eds XIV continuou agrandando o seu ex\u00e9rcito, a\u00ednda que en vez de conseguir as s\u00faas reclamaci\u00f3ns territoriais polas armas, f\u00edxoo por medio de xu\u00edzos. Debido \u00e1s redacci\u00f3ns ambiguas dos tratados da \u00e9poca, Lu\u00eds conseguiu reclamar que os territorios que se lle cederan nos tratados asinados previamente, deb\u00edanse ceder xunto coas dependencias e terras que tivesen pertencido a eses territorios formalmente. A anexi\u00f3n destes territorios ti\u00f1a o obxectivo de proporcionar \u00e1 Francia unha fronteira m\u00e1is defendible. Lu\u00eds tam\u00e9n desexaba a cidade de Estrasburgo, unha localizaci\u00f3n estrat\u00e9xica. Estrasburgo estaba situada na Alsacia, territorio que non se lle cedera a Lu\u00eds na Paz de Westfalia. Por\u00e9n, Lu\u00eds XIV ocupar\u00edao en 1681, usando pretextos legais.\nDominaci\u00f3n na d\u00e9cada de 1680.\nNa d\u00e9cada de 1680 o poder franc\u00e9s sobre Europa, baixo o mandato de Lu\u00eds XIV, aumentara enormemente. A xesti\u00f3n econ\u00f3mica dun dos ministros m\u00e1is famosos de Lu\u00eds, Jean-Baptiste Colbert, morto en 1683, produciu un gran cambio na tesourar\u00eda real; os ingresos da coroa triplic\u00e1ronse so a s\u00faa supervisi\u00f3n. Os pr\u00edncipes europeos comezaron a imitar o modelo franc\u00e9s en t\u00f3dolos seus aspectos. As colonias francesas no estranxeiro multiplic\u00e1ronse, tanto na Am\u00e9rica como na \u00c1frica ou na Asia, inici\u00e1ndose relaci\u00f3ns diplom\u00e1ticas con naci\u00f3ns como Siam e Persia. Por exemplo, o explorador Ren\u00e9 Robert Cavelier de La Salle reclamou para a Francia, no 1682, a cunca do R\u00edo Mississippi, nome\u00e1ndoa \"\"Luisiana\" en honor de Lu\u00eds XIV. Incluso os xesu\u00edtas franceses ti\u00f1an presenza na corte Manch\u00fa na China.\nNun intento de aumentar m\u00e1is o seu dominio na Europa, Lu\u00eds XIV reforzou o galicanismo, unha doutrina que limitaba o poder papal en Francia. Ademais, Lu\u00eds XIV tomou medidas para diminu\u00edr a influencia e o poder da nobreza e o clero. Estas medidas inclu\u00edan conservar o control sobre o segundo estado (a nobreza), empregando a t\u00e1ctica de manter a alta nobreza na corte do palacio de Versalles, conseguindo as\u00ed que os nobres quedasen a meirande parte do ano baixo a vixilancia de Lu\u00eds XIV, e non nos seus territorios, onde pod\u00edan planear rebeli\u00f3ns e insurrecci\u00f3ns. Al\u00e9n disto, mant\u00e9ndose preto do rei era o \u00fanico xeito posible para poder ga\u00f1ar favores reais, como pensi\u00f3ns e privilexios necesarios para a posici\u00f3n social. Lu\u00eds divert\u00eda a estes visitantes permanentes con festas extravagantes e outras distracci\u00f3ns, feito que contribu\u00eda notablemente ao control real sobre unha nobreza pouco disciplinada.\nNo apartado da diminuci\u00f3n da influencia nobiliaria, Lu\u00eds seguiu o traballo emprendido polos Cardeais Richelieu e Mazarino. Trala experiencia da Fronda, Lu\u00eds cr\u00eda que o \u00fanico xeito de manter o seu poder era colocar plebeos ou, cando menos, membros da nova aristocracia nos cargos importantes. A devandita pol\u00edtica base\u00e1base na idea de que Lu\u00eds poder\u00eda reducir a un plebeo que tivese unha grande influencia polo seu cargo tan s\u00f3 con despedilo, cousa que non poder\u00eda facer coa influencia dun gran nobre. Por iso, Lu\u00eds adicou a toda a grande aristocracia no posto de cortes\u00e1ns, \u00e1 vez que nomeaba ministros a plebeos e novos arist\u00f3cratas. Como cortes\u00e1ns, o poder da nobreza diminu\u00edu notablemente. Esa falta de poder vese reflectida na ausencia de rebeli\u00f3ns, como a Fronda, tras Lu\u00eds XIV. De feito, esta vitoria da coroa sobre a nobreza asegurou que non houbese ningunha guerra civil importante en Francia, at\u00e9 a \u2018\u2019Revoluci\u00f3n\u2019\u2019 e a \u2018\u2019Era Napole\u00f3nica\u2019\u2019.\nLu\u00eds XIV converteu o palacio de Versalles, orixinariamente nun refuxio de caza constru\u00eddo polo seu pai, nun espectacular palacio real. O 6 de maio de 1682 mudouse oficialmente al\u00f3 con toda a s\u00faa corte. Lu\u00eds ti\u00f1a varias raz\u00f3ns para crear un palacio extravagante de tanta opulencia e mudar para al\u00e1 a residencia da monarqu\u00eda. A afirmaci\u00f3n, con todo, de que odiaba Par\u00eds \u00e9 imprecisa porque Lu\u00eds non deixou de embelecer a s\u00faa capital con monumentos, mentres a melloraba e a desenvolv\u00eda. Versalles cumpr\u00eda como o sitio admirable e sorprendente para os asuntos de estado e para recibir os mandatarios estranxeiros, onde a atenci\u00f3n non se divid\u00eda entre a capital e a xente, sen\u00f3n que reca\u00eda totalmente sobre o rei. A vida da corte centr\u00e1base na grandeza. Os cortes\u00e1ns rode\u00e1banse de vidas luxosas, vestidos con gran magnificencia, sempre asistindo a ceas, representaci\u00f3ns, celebraci\u00f3ns etc. De feito, moitos nobres v\u00edronse na obriga de deixaren toda a s\u00faa influencia ou a dependeren totalmente dos subsidios e subvenci\u00f3ns reais para poder manter o custoso estilo de vida versall\u00e9s. Esta situaci\u00f3n fixo que os nobres deixasen de tentar retomar o poder, o que poder\u00eda resultar en potenciais problemas para a coroa, centr\u00e1ndose, por\u00e9n, en competiren por seren invitados a cear na mesa do rei ou polo privilexio de levaren unha candea cando o rei se retiraba aos seus apousentos.\nA unificaci\u00f3n nacional: O galicanismo.\nA continuaci\u00f3n, Lu\u00eds XIV intentou incrementar o seu control sobre a Igrexa. Convocou unha asemblea do Clero (\"Assembl\u00e9e du Clerg\u00e9\") en novembro de 1681. Trala s\u00faa disoluci\u00f3n en xu\u00f1o de 1682, a asemblea aceptara a Declaraci\u00f3n do Clero Franc\u00e9s. O poder real incrementouse, en detrimento do poder papal. Entre outras medidas, o Papa non pod\u00eda enviar legados papais sen o consentimento de Lu\u00eds; os susoditos legados, ademais, s\u00f3 pod\u00edan exercer a s\u00faa funci\u00f3n tras outra aprobaci\u00f3n unha vez entrasen en Francia. Os bispos non pod\u00edan abandonar o pa\u00eds sen aprobaci\u00f3n real; ning\u00fan axente gobernamental pod\u00eda ser excomungado polos seus actos en misi\u00f3n oficial; e non se pod\u00eda apelar ao Papa sen a aprobaci\u00f3n do rei. O rei obtivo o poder de promulgar leis eclesi\u00e1sticas e t\u00f3dalas regras papais eran inv\u00e1lidas en territorio franc\u00e9s sen o consentimento real. A Declaraci\u00f3n, con todo, non foi aceptada polo Papa, por raz\u00f3ns claramente obvias.\nA unificaci\u00f3n nacional: A revogaci\u00f3n.\nA esposa de Lu\u00eds XIV, Mar\u00eda Tareixa, morreu no ano 1683. Lu\u00eds non se mantivo fiel a ela por moito tempo tralo seu matrimonio de 1660: entre as s\u00faas amantes estaba Lu\u00edsa de La Valli\u00e8re, Fran\u00e7oise Ath\u00e9na\u00efs de Rochechouart de Mortemart, Madame de Montespan e Mar\u00eda Anx\u00e9lica de Fontanges. As\u00ed e todo, mant\u00edvose m\u00e1is fiel no seu segundo matrimonio, con Madame de Maintenon. O matrimonio morgan\u00e1tico entre Lu\u00eds XIV e Madame de Maintenon tivo lugar, probablemente, a finais de 1685.\nMadame de Maintenon, antes protestante, convert\u00e9rase ao catolicismo. Antes cr\u00edase que, ademais, participara moi activamente na persecuci\u00f3n dos protestantes, e que instara a Lu\u00eds XIV a revogar o Edicto de Nantes, o cal proporcionaba algo de liberdade relixiosa aos Hugonotes (os membros da protestante Igrexa reformada). Por\u00e9n, esta implicaci\u00f3n de Madame de Maintenon cuesti\u00f3nase actualmente. O mesmo Lu\u00eds XIV estaba de acordo co plan, posto que, como o resto de Europa, cat\u00f3lica ou protestante, cr\u00eda que para manter a unidade nacional, deb\u00eda antes conseguir a unidade relixiosa; no seu caso unha unidade baixo o catolicismo. Esta idea estaba definida no principio \"cuius regio, eius religio\"\", pol\u00edtica relixiosa en vixencia dende o seu establecemento na Paz de Augsburgo de 1555. De feito, xa comezara a persecuci\u00f3n dos hugonotes.\nA Liga de Augsburgo.\nA revogaci\u00f3n do Edicto de Nantes tivo grandes consecuencias pol\u00edticas e diplom\u00e1ticas, principalmente nos pa\u00edses protestantes, nos cales dita revogaci\u00f3n contribu\u00edu a crear un crecente sentimento contra Francia. En 1686, dirixentes tanto cat\u00f3licos como protestantes fundaron a Liga de Augsburgo, un pacto defensivo para protexer a zona del Rin, pero que era realidade unha alianza ofensiva contra Francia. A alianza inclu\u00eda entre os seus membros ao Emperador do Sacro Imperio e varios dos gobernantes dos estados alem\u00e1ns que formaban parte do Imperio, principalmente o Palatinado, Baviera e Brandeburgo. As Provincias Unidas, Espa\u00f1a e Suecia tam\u00e9n se uniron \u00e1 Liga.\nLuis XIV mandou \u00e1s s\u00faas tropas ao Palatinado en 1688, debido a que o ultimato que lle propuxo aos pr\u00edncipes xerm\u00e1nicos, polo cal estes deb\u00edan ratificar a Tregua de Ratisbona (confirmando as\u00ed a posesi\u00f3n de Lu\u00eds dos territorios anexionados nesa tregua) as\u00ed como reco\u00f1ecer publicamente o dereito das reclamaci\u00f3ns da s\u00faa cu\u00f1ada, expirou. Aparentemente, o ex\u00e9rcito de Lu\u00eds XIV ti\u00f1a como ordes apoiar militarmente as reclamaci\u00f3ns territoriais da s\u00faa cu\u00f1ada, Elizabeth Charlotte duquesa de Orleans, no Palatinado. Por\u00e9n, a invasi\u00f3n ti\u00f1a outro prop\u00f3sito, o de forzar o Palatinado para que abandonase a Liga, conseguindo as\u00ed debilitala.\nAs acci\u00f3ns francesas uniron aos pr\u00edncipes no bando do Emperador. Lu\u00eds esperaba que Inglaterra, gobernada polo cat\u00f3lico Xacobe II, se mantivera neutral no conflito, pero a \"Revoluci\u00f3n Gloriosa\" inglesa derrocou a Xacobe, que foi substitu\u00eddo no trono pola s\u00faa filla Mar\u00eda II, que gobernou xunto co seu marido Guillerme III (Pr\u00edncipe de Orange). Debido \u00e1 inimizade que xurdiu entre Lu\u00eds e Guillerme na guerra en Holanda, este decidiu unirse \u00e1 Liga, a cal pasou a denominarse dende ese momento Grande Alianza.\nAs campa\u00f1as da co\u00f1ecida como guerra dos Nove Anos (1688\u20131697) estiveron dominadas, polo xeral, polas tropas francesas. As forzas Imperiais resultaron pouco efectivas, xa que a maior\u00eda do seu ex\u00e9rcito segu\u00eda a enfrontarse ao otom\u00e1n. En pouco tempo Francia conseguiu unha gran cantidade de vitorias, desde Flandres, no norte, ata o val do Rin, no leste Italia. Ao mesmo tempo, Lu\u00eds XIV apoiou a Xacobe II no seu intento de recuperar o trono brit\u00e1nico, pero este non tivo \u00e9xito. Este feito provocou que Inglaterra puidese entrar con m\u00e1is forza no conflito continental. No obstante, a pesar do tama\u00f1o da coalici\u00f3n rival, os franceses derrotaron o ex\u00e9rcito aliado na Batalla de Fleurus, as\u00ed como na Batalla de Steenkerque (1692) e na Batalla de Neerwinden (27 de xullo de 1693). Baixo a supervisi\u00f3n persoal do rei, as tropas francesas capturaron Mons en 1691 e a fortaleza de Namur, no ano 1692. Por\u00e9n, a vitoria naval francesa na Batalla de Beachy Head en 1690 foi contrarrestada pola vitoria angloholandesa na Batalla da Hogue en 1692. A guerra durou a\u00ednda catro anos m\u00e1is, ata que o Duque de Savoia firmou un acordo de paz, ali\u00e1ndose as\u00ed cos franceses no ano 1696, reforzando os ex\u00e9rcitos franceses e facilitando a captura de Mil\u00e1n e Barcelona.\nA guerra dos Nove Anos rematou en 1697 co Tratado de Ryswick. Luis XIV devolveu Luxemburgo e outros territorios dos que se apoderara na guerra holandesa de 1679, pero conservou Estrasburgo. Tam\u00e9n adquiriu \"de iure\" a posesi\u00f3n de Hait\u00ed as\u00ed como a devoluci\u00f3n dos territorios de Pondicherry e Acadia. Lu\u00eds, por outra banda, tivo que reco\u00f1ecer o reinado de Guillerme III e Mar\u00eda II como soberanos de Gran Breta\u00f1a e Irlanda; de igual modo renunciou \u00e1s s\u00faas reclamaci\u00f3ns sobre o Palatinado. Espa\u00f1a recuperou Catalu\u00f1a e outros territorios perdidos, tanto na guerra dos Nove Anos coma noutras anteriores, nos Pa\u00edses Baixos. Lu\u00eds tam\u00e9n devolveu neste tratado a Lorena ao seu duque, pero baixo a condici\u00f3n de permitir a libre circulaci\u00f3n francesa no seu territorio."}
{"id": "90719", "revid": "5863", "url": "https://gl.wikipedia.org/wiki?curid=90719", "title": "Vilar, Sarria", "text": "Santa Mar\u00eda de Vilar \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 133 habitantes (61 homes e 72 mulleres) distribu\u00eddos en 8 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 140 habitantes."}
{"id": "90720", "revid": "85894", "url": "https://gl.wikipedia.org/wiki?curid=90720", "title": "Vilamaior, Sarria", "text": "Santa Mar\u00eda de Vilamaior \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 131 habitantes (67 homes e 64 mulleres) distribu\u00eddos en 7 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 140 habitantes."}
{"id": "90722", "revid": "5863", "url": "https://gl.wikipedia.org/wiki?curid=90722", "title": "Maside, Sarria", "text": "San Pedro de Maside \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 99 habitantes (57 homes e 42 mulleres) distribu\u00eddos en 12 entidades de poboaci\u00f3n, sen cambios en relaci\u00f3n ao ano 2003 en canto ao n\u00famero de habitantes."}
{"id": "90723", "revid": "25871", "url": "https://gl.wikipedia.org/wiki?curid=90723", "title": "Santo Estevo do Mato, Sarria", "text": "Santo Estevo do Mato \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 47 habitantes (23 homes e 24 mulleres) distribu\u00eddos en 2 entidades de poboaci\u00f3n, sen cambios en relaci\u00f3n ao ano 2003 en canto ao n\u00famero de habitantes."}
{"id": "90724", "revid": "85894", "url": "https://gl.wikipedia.org/wiki?curid=90724", "title": "Santo Andr\u00e9 de Paradela, Sarria", "text": "Santo Andr\u00e9 de Paradela \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2021 ti\u00f1a 46 habitantes (25 homes e 21 mulleres) nunha soa entidade de poboaci\u00f3n, o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 64 habitantes."}
{"id": "90725", "revid": "5863", "url": "https://gl.wikipedia.org/wiki?curid=90725", "title": "San Salvador da Pena, Sarria", "text": "San Salvador da Pena \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 27 habitantes (15 homes e 12 mulleres) distribu\u00eddos nunha entidade de poboaci\u00f3n, sen cambios en relaci\u00f3n ao ano 2003 en canto ao n\u00famero de habitantes."}
{"id": "90726", "revid": "5863", "url": "https://gl.wikipedia.org/wiki?curid=90726", "title": "O Mato, Sarria", "text": "San Salvador do Mato \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 65 habitantes (27 homes e 38 mulleres) distribu\u00eddos en 3 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 70 habitantes."}
{"id": "90727", "revid": "1410", "url": "https://gl.wikipedia.org/wiki?curid=90727", "title": "A Pinza, Sarria", "text": "San Salvador da Pinza \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 53 habitantes (27 homes e 26 mulleres) distribu\u00eddos en 9 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 58 habitantes."}
{"id": "90728", "revid": "22570", "url": "https://gl.wikipedia.org/wiki?curid=90728", "title": "Vilar de Sarria, Sarria", "text": "San Salvador de Vilar de Sarria \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2010 ti\u00f1a 360 habitantes (186 homes e 174 mulleres) distribu\u00eddos en 14 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 394 habitantes."}
{"id": "90729", "revid": "5863", "url": "https://gl.wikipedia.org/wiki?curid=90729", "title": "Meixente, Sarria", "text": "San Xuli\u00e1n de Meixente \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 87 habitantes (43 homes e 44 mulleres) distribu\u00eddos en 11 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 99 habitantes."}
{"id": "90730", "revid": "85894", "url": "https://gl.wikipedia.org/wiki?curid=90730", "title": "San Xuli\u00e1n da Veiga, Sarria", "text": "San Xuli\u00e1n da Veiga \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 154 habitantes (76 homes e 78 mulleres) distribu\u00eddos en 6 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 173 habitantes."}
{"id": "90731", "revid": "98629", "url": "https://gl.wikipedia.org/wiki?curid=90731", "title": "Manuel Fern\u00e1ndez Soto", "text": "Manuel Fern\u00e1ndez Soto, co\u00f1ecido como Coronel Benito ou Souti\u00f1o, nado en Mugardos en 1902 e finado en Penacova (B\u00f3veda) o 22 de xu\u00f1o de 1949, foi un militar, pol\u00edtico e guerrilleiro antifranquista galego.\nTraxectoria.\nMari\u00f1eiro do acoirazado Jaime I cando se produciu o golpe de Estado do 18 de xullo de 1936, ao ano seguinte afiliouse ao PCE. Ao final da guerra civil estivo no campo de concentraci\u00f3n de Bicerta (Tunisia). Despois marchou \u00e1 Uni\u00f3n Sovi\u00e9tica e loitou na segunda guerra mundial. Trasladouse \u00e1 Arxentina e a finais de 1945 volveu a Galicia para formar parte da direcci\u00f3n da guerrilla e do PCE. Logo da ca\u00edda da direcci\u00f3n guerrilleira en Galicia en xullo de 1948 asumiu a tarefa da reorganizaci\u00f3n da guerrilla sobre a base das consignas comunistas e iniciou un proceso de militarizaci\u00f3n, o que o levou a enfrontamentos cos enlaces e a rede de apoios, mesmo con acusaci\u00f3ns de ser un infiltrado. Pouco despois de asumir formalmente a xefatura da guerrilla e a secretar\u00eda xeral do Comit\u00e9 Rexional do PCE en marzo de 1949 foi denunciado por Francisco Cano Rom\u00e1n, un garda civil infiltrado no seo da guerrilla, morrendo o 22 de xu\u00f1o de 1949 a mans da Garda Civil en Penacova, na parroquia de Remesar (B\u00f3veda), xunto con Bernardo \u00c1lvarez Trabajo; un terceiro compo\u00f1ente do grupo, El\u00edas L\u00f3pez Armesto, resultou malferido e morreu d\u00edas despois. Foi substitu\u00eddo na secretar\u00eda do Comit\u00e9 Rexional por Jos\u00e9 Sevil."}
{"id": "90732", "revid": "85894", "url": "https://gl.wikipedia.org/wiki?curid=90732", "title": "San Fiz de Reim\u00f3ndez, Sarria", "text": "San Pedro Fiz de Reim\u00f3ndez \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 126 habitantes (63 homes e 63 mulleres) distribu\u00eddos en 8 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 129 habitantes."}
{"id": "90733", "revid": "25871", "url": "https://gl.wikipedia.org/wiki?curid=90733", "title": "San Fiz de Vilapedre, Sarria", "text": "San Fiz de Vilapedre \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 56 habitantes (27 homes e 29 mulleres) distribu\u00eddos en 5 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 64 habitantes."}
{"id": "90734", "revid": "1131", "url": "https://gl.wikipedia.org/wiki?curid=90734", "title": "A Veiga, Sarria", "text": "Santiago da Veiga \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 204 habitantes (93 homes e 111 mulleres) distribu\u00eddos en 5 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 229 habitantes."}
{"id": "90735", "revid": "25871", "url": "https://gl.wikipedia.org/wiki?curid=90735", "title": "Nespereira, Sarria", "text": "Santiago de Nespereira \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2022 ti\u00f1a 106 habitantes (54 homes e 52 mulleres) distribu\u00eddos en 9 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 137 habitantes."}
{"id": "90736", "revid": "5863", "url": "https://gl.wikipedia.org/wiki?curid=90736", "title": "A Pena, Sarria", "text": "Santa Mar\u00eda da Pena \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 39 habitantes (19 homes e 20 mulleres) distribu\u00eddos en 3 entidades de poboaci\u00f3n, sen cambios en relaci\u00f3n ao ano 2003 en canto ao n\u00famero de habitantes."}
{"id": "90737", "revid": "1888", "url": "https://gl.wikipedia.org/wiki?curid=90737", "title": "Denominaci\u00f3n", "text": "Denominaci\u00f3n pode referirse a unha denominaci\u00f3n de orixe, entre as que destacan:\nPode utilizarse tam\u00e9n co significado de:"}
{"id": "90738", "revid": "5863", "url": "https://gl.wikipedia.org/wiki?curid=90738", "title": "Orto\u00e1, Sarria", "text": "Santa Mar\u00eda de Orto\u00e1 \u00e9 unha parroquia rural do concello de Sarria na provincia de Lugo na comarca de Sarria. Segundo o Instituto Galego de Estat\u00edstica en 2007 ti\u00f1a 80 habitantes (46 homes e 34 mulleres), dous m\u00e1is ca en 2003. Ten dez entidades de poboaci\u00f3n."}
{"id": "90739", "revid": "1410", "url": "https://gl.wikipedia.org/wiki?curid=90739", "title": "San Miguel de Vilapedre, Sarria", "text": "San Miguel de Vilapedre \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 140 habitantes (72 homes e 68 mulleres) distribu\u00eddos en 11 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 153 habitantes."}
{"id": "90740", "revid": "1410", "url": "https://gl.wikipedia.org/wiki?curid=90740", "title": "Pi\u00f1eira, Sarria", "text": "San Miguel de Pi\u00f1eira \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 156 habitantes (72 homes e 84 mulleres) distribu\u00eddos en 12 entidades de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 167 habitantes."}
{"id": "90741", "revid": "85894", "url": "https://gl.wikipedia.org/wiki?curid=90741", "title": "Requeixo, Sarria", "text": "San Marti\u00f1o de Requeixo \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 96 habitantes (54 homes e 42 mulleres) distribu\u00eddos en 4 entidades de poboaci\u00f3n, o que sup\u00f3n un aumento en relaci\u00f3n ao ano 2003 cando ti\u00f1a 94 habitantes."}
{"id": "90742", "revid": "25871", "url": "https://gl.wikipedia.org/wiki?curid=90742", "title": "Santo Antol\u00edn, Sarria", "text": "Santa Eufemia de Santo Antol\u00edn \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 34 habitantes (19 homes e 15 mulleres) distribu\u00eddos en 3 entidades de poboaci\u00f3n, o que sup\u00f3n un aumento en relaci\u00f3n ao ano 2003 cando ti\u00f1a 33 habitantes."}
{"id": "90743", "revid": "5863", "url": "https://gl.wikipedia.org/wiki?curid=90743", "title": "Rub\u00edn, Sarria", "text": "Santa Mari\u00f1a de Rub\u00edn \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 32 habitantes (19 homes e 13 mulleres) nunha soa entidade de poboaci\u00f3n, o que sup\u00f3n unha diminuci\u00f3n en relaci\u00f3n ao ano 2003 cando ti\u00f1a 39 habitantes."}
{"id": "90744", "revid": "5863", "url": "https://gl.wikipedia.org/wiki?curid=90744", "title": "Seteventos, Sarria", "text": "San Pedro de Seteventos \u00e9 unha parroquia rural do concello de Sarria na provincia de Lugo. Segundo o Instituto Galego de Estat\u00edstica en 2010 ti\u00f1a 92 habitantes (52 homes e 40 mulleres) -13 menos ca en 2003-, distribu\u00eddos en 4 entidades de poboaci\u00f3n."}
{"id": "90745", "revid": "1131", "url": "https://gl.wikipedia.org/wiki?curid=90745", "title": "Sarria, Sarria", "text": "Sarria \u00e9 o n\u00facleo urbano e a capital municipal do concello de Sarria na provincia de Lugo. Segundo o Instituto Galego de Estat\u00edstica no ano 2007 ti\u00f1a 8.234 habitantes (3.957 homes e 4.277 mulleres) distribu\u00eddos en 3 parroquias ou barrios urbanos, o que sup\u00f3n un aumento en relaci\u00f3n ao ano 2003 cando ti\u00f1a 7.570 habitantes.\nAs parroquias do n\u00facleo urbano de Sarria son San Salvador, Santa Mari\u00f1a e A Nosa Se\u00f1ora do Rosario."}
{"id": "90747", "revid": "624", "url": "https://gl.wikipedia.org/wiki?curid=90747", "title": "Linguas iranianas orientais", "text": ""}
{"id": "90759", "revid": "1131", "url": "https://gl.wikipedia.org/wiki?curid=90759", "title": "Sant Joan", "text": "Sant Joan \u00e9 un concello das Illas Baleares. Est\u00e9ndese por unha \u00e1rea de 38.54\u00a0km\u00b2 onde no ano 2007 viv\u00edan 1.866 habitantes. At\u00f3pase na illa de Mallorca.\nDemograf\u00eda.\nEvoluci\u00f3n da poboaci\u00f3n de Sant Joan dende a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "90760", "revid": "1131", "url": "https://gl.wikipedia.org/wiki?curid=90760", "title": "Sant Llu\u00eds", "text": "Sant Llu\u00eds \u00e9 un concello espa\u00f1ol situado na illa de Menorca, nas Illas Baleares. Est\u00e9ndese por unha \u00e1rea de 34,75\u00a0km\u00b2 onde no ano 2020 viv\u00edan 6\u00a0735 habitantes. A vila difer\u00e9nciase do resto de poboaci\u00f3ns menorquinas en que foi fundada polos franceses, durante o seu breve dominio da illa, no s\u00e9culo XVIII.\nEtimolox\u00eda.\nO nome do concello p\u00faxose en honra do rei Lu\u00eds XV de Francia, que reinaba na \u00e9poca da s\u00faa fundaci\u00f3n.\nHistoria.\nFundaci\u00f3n.\nSant Llu\u00eds \u00e9 unha das vilas m\u00e1is novas da illa. Foi fundada durante a breve estancia dos franceses en Menorca durante o s\u00e9culo XVIII na zona antes co\u00f1ecida como Garriga de Binifadet, ao sueste da illa. En honra ao rei franc\u00e9s Lu\u00eds XV (e para deixar constancia da s\u00faa dominaci\u00f3n) fundouse a vila. O 18 de abril de 1756, Domingo de Resurrecci\u00f3n, na praia de Santandria desembarcaron doce mil soldados franceses ao servizo do mariscal de Francia Duque de Richelieu, transportado nunha frota polo Almirante Galisson\u00e8re. A expedici\u00f3n militar finalizou co asentamento do castelo de San Filipe e a rendici\u00f3n dos brit\u00e1nicos. A idea de crear unha nova vila veu de agrupar os casar\u00edos que se atopaban esparexidos pola zona sueste da xeograf\u00eda menorquina, despois dos seus intentos errados doutros proxectos como o castelo de San Filipe de Ma\u00f3. \nO inicio das obras da vila deuse coa construci\u00f3n da igrexa no centro en 1761 con protestas dos propietarios das terras da Garriga, que reclamaban os seus dereitos como propietarios aos capataces franceses. Constru\u00eduse a igrexa en honra ao rei franc\u00e9s Lu\u00eds IX. Ao ano seguinte, a corte francesa autorizou ao gobernador da illa, o conde de Lannion, a parcelaci\u00f3n dos terreos adxacentes \u00e1 igrexa para a construci\u00f3n de vivendas. A vila constru\u00eduse ao estilo neocl\u00e1sico da \u00e9pico, un trazado ortogonal, inclu\u00edndo os nomes das r\u00faas (actualmente os nomes cons\u00e9rvanse en lembranza da fundaci\u00f3n francesa).\nOs franceses non puideron ver acabada a s\u00faa obra, xa que polo Tratado de Par\u00eds de 1763 tiveron que entregar a illa aos brit\u00e1nicos, que volveron a a dominala. No s\u00e9culo XIX, Menorca volveu formar parte de Espa\u00f1a polo Tratado de Amiens de 1802, polo que os brit\u00e1nicos devolv\u00edan a illa \u00e1 coroa espa\u00f1ola. Sant Llu\u00eds estivo unido administrativamente a Ma\u00f3, ag\u00e1s en per\u00edodos constitucionais do s\u00e9culo XIX. Foi o 7 de xu\u00f1o de 1904 cando pasou a ser un municipio de seu.\nPrimeira metade do s\u00e9culo XX.\nDurante a primeira metade do s\u00e9culo XX, Menorca estivo \u00e1 marxe dos acontecementos mundiais, as\u00ed como da primeira guerra mundial e a segunda guerra mundial. Pero a guerra civil espa\u00f1ola afectou a toda Menorca, que se mantivo fiel \u00e1 Rep\u00fablica e recibiu bombardeos das forzas italianas. Sant Llu\u00eds non estivo \u00e1 marxe de tood isto. Moitas persoas que viviron a \u00e9poca lembran con medo aqueles anos, sobre todo pola represi\u00f3n durante toda a ditadura. Durante aos anos seguintes, as\u00ed como ocorreu en toda Espa\u00f1a, Sant Llu\u00eds tivo grandes problemas para subsistir. No per\u00edodo anterior \u00e1 guerra civil, as\u00ed como nos anos posteriores a esta, a principal actividade econ\u00f3mica era o campo. A agricultura e a gandar\u00eda foron as principais actividades da vila e os seus arredores, sobre todo para o consumo local. \nDemocracia e actualidade.\nCoa instauraci\u00f3n da democracia en Espa\u00f1a, Menorca tivo un gran pulo econ\u00f3mico coa entrada do turismo \u00e1 illa. Ata daquela, a diferenza das outras illas do arquip\u00e9lago balear, Menorca por ser un lugar estrat\u00e9xico militar, t\u00ed\u00f1ao prohibido durante a ditadura. Sant Llu\u00eds beneficiouse moito disto. A expansi\u00f3n das urbanizaci\u00f3ns como Punta Prima, S'Algar, Binib\u00e8quer Vell e Binissaf\u00faller, as\u00ed como as vilas pesqueiras xa existentes como Alcalfar durante os \u00faltimos anos do franquismo e os anos seguintes, fixeron da vila e os seus arredores un punto tur\u00edstico moi importante e cun gran potencial. Hoxe en d\u00eda Sant Llu\u00eds est\u00e1 en constante crecemento demogr\u00e1fico e estrutural. A s\u00faa oferta tur\u00edstica e cultural \u00e9 moi ampla.\nDemograf\u00eda.\nEvoluci\u00f3n da poboaci\u00f3n de Sant Llu\u00eds dende a d\u00e9cada dos 50 ata agora:\nGoberno e administraci\u00f3n.\nO pleno do concello est\u00e1 constitu\u00eddo por 13 concelleiros e est\u00e1 presidido pola alcaldesa Carolina Marqu\u00e8s Portella do PSOE (4 concelleiros). O resto de concellar\u00edas oc\u00fapanas Volem Sant Llu\u00eds (3), o PP (4), Proposta per les Illes (1) e Cidad\u00e1ns-Partido da Cidadan\u00eda (1)."}
{"id": "90761", "revid": "1131", "url": "https://gl.wikipedia.org/wiki?curid=90761", "title": "Sencelles", "text": "Sencelles \u00e9 un concello das Illas Baleares. Est\u00e9ndese por unha \u00e1rea de 52.86\u00a0km\u00b2 onde no ano 2007 viv\u00edan 2.903 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Sencelles dende a d\u00e9cada dos 50 ata agora:\n \nPol\u00edtica.\nA repartici\u00f3n de escanos quedou deste xeito:"}
{"id": "90762", "revid": "1131", "url": "https://gl.wikipedia.org/wiki?curid=90762", "title": "Santa Eug\u00e8nia", "text": "Santa Eug\u00e8nia \u00e9 un concello das Illas Baleares. Est\u00e9ndese por unha \u00e1rea de 20.25\u00a0km\u00b2 onde no ano 2007 viv\u00edan 1.489 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Santa Eug\u00e8nia dende a d\u00e9cada dos 50 ata agora:\nPol\u00edtica.\nO repartimento de escanos quedou deste xeito:"}
{"id": "90763", "revid": "1131", "url": "https://gl.wikipedia.org/wiki?curid=90763", "title": "Santa Margalida", "text": "Santa Margalida \u00e9 un concello das Illas Baleares. Est\u00e9ndese por unha \u00e1rea de 86.51\u00a0km\u00b2 onde no ano 2007 viv\u00edan 10.608 habitantes. Enc\u00f3ntrase na illa de Mallorca.\nDemograf\u00eda.\nEvoluci\u00f3n da poboaci\u00f3n de Santa Margalida dende a d\u00e9cada dos 50 ata agora:\nPol\u00edtica.\nO repartimento de escanos quedou deste xeito:"}
{"id": "90764", "revid": "1027913", "url": "https://gl.wikipedia.org/wiki?curid=90764", "title": "Santa Mar\u00eda del Cam\u00ed", "text": ""}
{"id": "90765", "revid": "98629", "url": "https://gl.wikipedia.org/wiki?curid=90765", "title": "Xeograf\u00eda de Naruto", "text": "A serie de manga e anime \"Naruto\" transcorre nun universo ficticio no cal hai gran cantidade de \"Pa\u00edses\" e \"Aldeas Ninja\".\nOs pa\u00edses est\u00e1n dirixidos por \"Se\u00f1ores Feudais\" (Daimy\u014d, ao estilo do Xap\u00f3n medieval). O \u00fanico que establece as relaci\u00f3ns entre eles son os potenciais b\u00e9licos e os tratados de paz e alianzas, que non sempre son tidos en conta. A pesar desta organizaci\u00f3n pol\u00edtica, mostr\u00e1ronse a mi\u00fado obxectos coti\u00e1ns actuais, como cines, c\u00e1maras de seguridade, e sistemas m\u00e9dicos modernos. Ademais, apareceron ordenadores e videoxogos.\nAs ou son aldeas que serven como forza militar do pa\u00eds en que se atopan. Mante\u00f1en a econom\u00eda do pa\u00eds onde se atopan grazas aos seus ingresos, di\u00f1eiro que cobra por realizar as misi\u00f3ns que se lles encargan. As aldeas adestran ninjas desde moi novos para poder usalos nas misi\u00f3ns, e facer que os seus pa\u00edses sexan competitivos no contexto das demais naci\u00f3ns. As cinco principais aldeas est\u00e1n dirixidas por Kages (literalmente, sombra), os ninjas m\u00e1is fortes de todos.\nOs cinco grandes pa\u00edses.\nDos pa\u00edses do universo de Naruto, cinco son os m\u00e1is poderosos e influentes, os cales coinciden cos cinco elementos da serie. Cada un est\u00e1 rexido por un Kage.\nPa\u00eds da Terra.\nO apenas apareceu na serie. S\u00e1bese que est\u00e1 cheo de monta\u00f1as e covas, e que est\u00e1 orientado cara ao elemento \"terra\". Non son aliados do Pa\u00eds do Lume, como se menciona no Kakashi Gaiden. Nela est\u00e1 a \"Aldea Oculta entre as Rocas\".Este pa\u00eds at\u00f3pase ao nordeste do Pa\u00eds do Lume, limita co Pa\u00eds da Choiva polo sur e polo sueste co Pa\u00eds da Fervenza e o Pa\u00eds da Herba, ademais presenta costas polo leste.\nPa\u00eds do Lume.\nO \u00e9 onde est\u00e1 a Aldea Oculta de Konoha, o fogar da maior parte dos protagonistas de Naruto.\nPreto da aldea at\u00f3pase o \"Bosque da Morte\", onde tivo lugar a segunda proba do exame de ch\u016bnin\nO Pa\u00eds do Lume at\u00f3pase aproximadamente no centro da xeograf\u00eda do mundo de Naruto, limitando ao norte co Pa\u00eds do Campo do Arroz e o Pa\u00eds da Fervenza, ao noroeste l\u00edmita co Pa\u00eds da Herba e o Pa\u00eds da Choiva, ao oeste e suroeste co Pa\u00eds do R\u00edo, ao sur presenta costas, e ao leste tam\u00e9n a\u00ednda que limita con alg\u00fans pa\u00edses. Este pa\u00eds presenta unha pen\u00ednsula ao sueste, \u00e1 cal pertence a parte norte a outro pa\u00eds.\nVal do Fin.\nTr\u00e1tase dun par de estatuas xigantes que bordean unha gran fervenza, as cales representan a Shodaime(primeiro Hokage da Aldea Oculta de Konoha) e Madara Uchiha. Al\u00ed tivo lugar un combate entre ambos, do cal Madara sa\u00edu derrotado. M\u00e1is tarde, Naruto Uzumaki e Sasuke Uchiha loitaron al\u00ed tam\u00e9n, ao final da primeira parte da serie. Este val at\u00f3pase nos l\u00edmites do Pa\u00eds do Campo do Arroz e o Pa\u00eds do Lume, de feito \u00e9 unha fronteira natural.\nPa\u00eds do Raio.\nO apareceu moi pouco na serie. Nel at\u00f3pase a Aldea Oculta das Nubes. Este sit\u00faase ao nordeste do Pa\u00eds do Lume, e consiste nunha gran pen\u00ednsula a cal l\u00edmita polo suroeste con outro pa\u00eds, o resto son costas.\nPa\u00eds da auga.\nO c\u00e9ntrase no elemento \"auga\". A n\u00e9boa \u00e9 com\u00fan neste lugar, as\u00ed como os lagos. Nalg\u00fans lugares, como onde naceu Haku, o clima \u00e9 m\u00e1is fr\u00edo, e nieva a mi\u00fado. \u00c9 unha pequena illa que se atopa ao leste das costas do Pa\u00eds do Lume.\nNeste pa\u00eds est\u00e1 a Aldea Oculta da N\u00e9boa. Zabuza Momochi intentou dar un golpe de estado, pero fallou e tivo que fuxir. \u00c9 a naci\u00f3n m\u00e1is pequena, motivo polo que o adestramento dos seus ninjas \u00e9 o m\u00e1is duro de todos.\nPa\u00eds do Vento.\nO \u00e9 unha rexi\u00f3n abatida e seca, pero tam\u00e9n o fogar dalg\u00fans dos m\u00e1is poderosos ninjas, que pertencen \u00e1 Aldea Oculta da Area. Este pa\u00eds at\u00f3pase ao oeste do Pa\u00eds do Lume, limitando polo norte co Pa\u00eds da Choiva e polo leste co Pa\u00eds do R\u00edo.\nO Se\u00f1or Feudal decidiu reducir o n\u00famero de efectivos, e transferir a maior parte das misi\u00f3ns \u00e1 Aldea Oculta de Konoha, polo que o cuarto Kazekage tivo que tomar medidas desesperadas.\nAs cinco grandes aldeas.\nAldea Oculta das Rocas.\nA , at\u00f3pase no Pa\u00eds da Terra. O seu l\u00edder \u00e9 o \"Tsuchikage\". Resulta l\u00f3xico pensar que os seus ninjas especial\u00edzanse en t\u00e9cnicas do elemento \"terra\". Como se mostra no Kakashi Gaiden, no pasado estivo en guerra coa Aldea Oculta de Konoha. Deidara, de Akatsuki, prov\u00e9n de al\u00ed.\nAldea Oculta de Konoha.\nA , ou Aldea Oculta de Konoha, nome m\u00e1is com\u00fan entre os fans, at\u00f3pase no Pa\u00eds do Lume, e o seu l\u00edder \u00e9 o Hokage.\nAldea Oculta das Nubes.\nA at\u00f3pase no Pa\u00eds do Raio. O seu l\u00edder \u00e9 o \"Raikage\". No pasado estivo en guerra coa Aldea Oculta de Konoha, pero durante os tratados de paz, un dos seus ninjas intentou capturar a Hinata Hy\u016bga, e isto provocou un incidente que acabou coa morte do pai de Neji Hy\u016bga. Non se sabe moito m\u00e1is, a\u00ednda que se pode supor que os seus ninjas especial\u00edzanse en t\u00e9cnicas baseadas na electricidade. Yugito Nii, a jinch\u016briki co Bij\u016b de dous colas proced\u00eda de al\u00ed, e mencionou que era a segunda persoa m\u00e1is forte da aldea posiblemente o m\u00e1is forte seria o jinchiriki de oito colas un home do pa\u00eds do raio de pel escura que pos\u00fae oito espadas.Pero loxicamente a priemera persoa mais poderosa \u00e9 o Raikage\nAldea Oculta da N\u00e9boa.\nA , at\u00f3pase no Pa\u00eds da auga, e o seu l\u00edder \u00e9 o \"Mizukage\". Os seus ninjas son especialistas en t\u00e9cnicas de auga, a\u00ednda que parece que todos eles levan espadas, como se mostra nalgunhas ocasi\u00f3ns. No pasado, o exame para alcanzar o rango de genin era certamente inhumano: obrig\u00e1base a estudantes que foran amigos a loitar a matar. Isto acabouse o ano en que Zabuza Momochi, un mozo que nin sequera estivera na academia, volveuse tolo e matou a todos os do seu ano el s\u00f3.\nNesta aldea hab\u00eda un grupo chamado \"Os Sete Espadachines da N\u00e9boa\", entre os cales estaban Zabuza Momochi e Kisame Hoshigaki, as\u00ed como Raiga Kurosuki, que aparece nunha das sagas de recheo do anime. Cada un deles leva unha espada moi grande ou \u00fanica. Os tres membros co\u00f1ecidos renegaron da aldea, e a identidade dos outros a\u00ednda est\u00e1 por desvelar.\nNesta aldea viviron os membros do \"clan Kaguya\", que posu\u00eda unha t\u00e9cnica de li\u00f1a sucesoria que lles permit\u00eda controlar os seus propios \u00f3sos. Foi aniquilado cando atacaron \u00e1 s\u00faa propia aldea. Eran amantes da guerra e o combate que buscaban o fragor da batalla a\u00ednda que f\u00f3ra entre os seus compatriotas. O seu \u00fanico sobrevivente foi Kimimaro, que se unir\u00eda a Orochimaru e perecer\u00eda igualmente anos despois ao servizo deste.\nP\u00e9nsase que Madara Uchiha \u00e9 o \"kage\" desta aldea tras ser chamado \"Mizukage\" por Kisame no cap\u00edtulo 404 do manga de Naruto.\nAldea Oculta da Area.\nA , at\u00f3pase no Pa\u00eds do Vento, e o seu l\u00edder \u00e9 o \"Kazekage\". Gaara prov\u00e9n deste lugar, e dise que o Shukaku orixinouse al\u00ed, sendo o esp\u00edrito corrupto dun monxe encerrado nunha teteira. O Akatsuki Sasori proced\u00eda desta aldea tam\u00e9n. Nestes momentos esta aldea \u00e9 unha un aliada de Konoha."}
{"id": "90766", "revid": "43749", "url": "https://gl.wikipedia.org/wiki?curid=90766", "title": "Africa do Sur", "text": ""}
{"id": "90767", "revid": "17467", "url": "https://gl.wikipedia.org/wiki?curid=90767", "title": "ARI Macedonia", "text": ""}
{"id": "90774", "revid": "85894", "url": "https://gl.wikipedia.org/wiki?curid=90774", "title": "Nagasaki", "text": "Nagasaki(\u9577\u5d0e\u5e02, \u306a\u304c\u3055\u304d\u3057, Nagasaki-shi) \u00e9 unha cidade xaponesa, capital e a maior poboaci\u00f3n da prefectura de Nagasaki, situada sobre a costa suroeste da illa de Ky\u016bsh\u016b. Cara ao ano 2009 a cidade ti\u00f1a unha poboaci\u00f3n estimada de 444.271 habitantes e unha densidade de 1.090 persoas por km\u00b2. A s\u00faa superficie total \u00e9 de 406,40\u00a0km\u00b2. O concello de Nagasaki limita cos concellos de Saikai, de Togitsu, de Nagayo e de Isahaya.\nHistoria.\nFoi fundada en 1500 por navegantes portugueses. Orixinalmente foi unha vila porto de pouca importancia at\u00e9 a chegada de exploradores portugueses a mediados do s\u00e9culo XVI, cando unha embarcaci\u00f3n portuguesa accidentalmente encallou na prefectura de Kagoshima en 1542. O misioneiro xesu\u00edta San Francisco Javier arribou noutra parte do territorio en 1549, convertendo a varios daimyo (se\u00f1ores feudais).\nA pequena vila porto converteuse rapidamente nunha cidade portuaria diversa pola cal ingresaron moitos produtos importados de Portugal (como o tabaco, o pan, a tempura, o biscoito de Castela, e novos estilos de vestimenta). Moitos destes produtos foron asimilados \u00e1 cultura popular xaponesa. Os portugueses tam\u00e9n trouxeron consigo moitos produtos de orixe chin\u00e9s.\nEn 1587 a prosperidade de Nagasaki foi ameazada cando o Hideyoshi Toyotomi subiu ao poder. Preocupado pola grande influencia cristi\u00e1 no sur do Xap\u00f3n, ordenou a expulsi\u00f3n de todos os misioneiros. As xesu\u00edtas hab\u00edan xa adquirido control administrativo parcial sobre Nagasaki, e a cidade regresou ent\u00f3n ao control imperial. Cristi\u00e1ns tanto xaponeses como estranxeiros foron perseguidos e Hideyoshi crucificou a 26 cristi\u00e1ns en Nagasaki o 5 de febreiro de 1597 para previr calquera intento de usurpaci\u00f3n do seu poder, entre eles San Pablo Miki (ver o artigo Os 26 m\u00e1rtires do Xap\u00f3n). Os mercadores portugueses, con todo, non foron perturbados, e as\u00ed a cidade continuou o seu desenvolvemento.\nCando o shogun Tokugawa Ieyasu sobe ao poder aproximadamente vinte anos m\u00e1is tarde, as condici\u00f3ns non melloraron demasiado. O cristianismo foi prohibido por completo no ano 1614 e todos os misioneiros foron deportados, as\u00ed como aqueles xaponeses que non renunciasen ao cristianismo. Seguiulle a isto unha brutal campa\u00f1a de persecuci\u00f3n, resultando en miles de mortos ou torturados en Nagasaki e outras partes do Xap\u00f3n. Ao comezo os cristi\u00e1ns opuxeron resistencia, chegando en 1637 a formarse unha insurrecci\u00f3n de m\u00e1is de 40.000 cristi\u00e1ns, os cales tomaron o castelo Hara. O shogun enviou 120.000 soldados para aniquilar a rebeli\u00f3n, dando fin as\u00ed ao breve \"s\u00e9culo cristi\u00e1n\" no Xap\u00f3n. Os poucos cristi\u00e1ns en sobrevivir terminaron os seus d\u00edas escondidos e perseguidos.\nOs holandeses introduc\u00edronse no Xap\u00f3n silenciosamente para esta \u00e9poca, a pesar da decisi\u00f3n oficial do shogunato de terminar definitivamente toda influencia estranxeira no pa\u00eds. Os holandeses demostraron que llo seu interese era exclusivamente comercial e probaron a s\u00faa palabra durante a rebeli\u00f3n Shimabara disparando contra os cristi\u00e1ns e a favor do shogun. En 1641 foilles outorgado Dejima, unha illa artificial na ba\u00eda de Nagasaki, como base de operaci\u00f3ns. Desde esta data at\u00e9 1855 o contacto do Xap\u00f3n co exterior limitouse exclusivamente a Nagasaki. En 1720 levantouse a prohibici\u00f3n sobre os libros holandeses, creando as\u00ed unha gran vaga migratoria interna cara a Nagasaki de estudosos das ciencias e artes europeas.\nLogo de que o comodoro estadounidense Matthew Perry chegase ao Xap\u00f3n en 1853 o shogun decidiu abrir as portas do pa\u00eds novamente. Nagasaki converteuse en porto libre en 1859 e a modernizaci\u00f3n comezou en 1868. Coa restauraci\u00f3n Meiji, Nagasaki converteuse rapidamente para asumir certo dominio econ\u00f3mico. A s\u00faa principal industria foi a construci\u00f3n de embarcaci\u00f3ns.\nBranco at\u00f3mico alternativo.\nO 9 de agosto de 1945 lanzouse sobre ela a segunda bomba at\u00f3mica. O bombardeiro estadounidense \"Bockscar\", en busca de estaleiros, en cambio atopou a f\u00e1brica de armas Mitsubishi. Sobre este obxectivo deixou caer a bomba at\u00f3mica \"Fat Man\", a segunda bomba at\u00f3mica en ser detonada sobre Xap\u00f3n e m\u00e1is poderosa que a de *Hiroshima. (ver Hiroshima para un relato da primeira explosi\u00f3n).\nInicialmente a branco era Niigata, pero estaba a chover; cambiouse a Kokura, pero hab\u00eda n\u00e9boa espesa e non se puido situar, e a falta de combustible e coa misi\u00f3n en perigo Sweeney decidiuse finalmente polo \u00faltimo branco alternativo, por Nagasaki, o Great Artist, actuando como avi\u00f3n meteorol\u00f3xico informou que exist\u00eda un claro visible entre as nubes, o Bockscar s\u00f3 ti\u00f1a combustible para unha soa pasada. Ao chegar o avi\u00f3n atopou un pechado teito de nubes, ti\u00f1a que tomar unha decisi\u00f3n ou a lanzaba ou volv\u00eda, decidiuse o bombardeo por radar.\nEfectos do bombardeo.\nA pesar de que a bomba fallou por unha distancia considerable, non perdoou e a\u00ednda puido arrasar case a metade da cidade ao caer a un costado do val de Urakami, onde se emprazaba a cidade. 75.000 dos 240.000 habitantes de Nagasaki morreron instantaneamente, seguidos pola morte dunha suma equivalente por enfermidades e feridas. Est\u00edmase que a suma total de mortos foi de bastante m\u00e1is de 140.000 persoas entre civ\u00eds e militares.\nO terreo onde se atopa a cidade \u00e9 moi monta\u00f1oso e isto delimitou os efectos das ondas expansivas da explosi\u00f3n inicial. De todos os xeitos a destruci\u00f3n, o caos e o horror foi similar ao de Hiroshima. Foi tal a estupefacci\u00f3n dos cuarteis militares e o grao de shock tanto de civ\u00eds como militares que en Nagasaki non se inspeccionou at\u00e9 despois dunha semana, cando a cidade era xa un osario silencioso. Os que lograron sobrevivir m\u00e1is al\u00f3 do radio de acci\u00f3n da bomba tiveron que asistir \u00e1s ondas de feridos na s\u00faa maior\u00eda graves.\nConsecuencias posteriores.\nXap\u00f3n rendeuse 5 d\u00edas despois desta destruci\u00f3n. Tras a guerra a cidade foi reconstru\u00edda, a\u00ednda que amplamente modificada. Constru\u00edronse novos templos e igrexas, xa que a presenza cristi\u00e1 nunca desapareceu e mesmo ga\u00f1ou unha grande adherencia durante a guerra. Alg\u00fans dos cascallos foron deixados intactos en memoria e levant\u00e1ronse novas edificaci\u00f3ns co mesmo obxectivo, como o museo da bomba at\u00f3mica. Nagasaki \u00e9 a\u00ednda unha cidade portuaria cunha rica industria naval e \u00e9 ademais un forte exemplo de perseveranza e paz."}
{"id": "90775", "revid": "98629", "url": "https://gl.wikipedia.org/wiki?curid=90775", "title": "D\u00eda da Independencia", "text": "O d\u00eda da independencia \u00e9 un evento anual que conmemora o aniversario da independencia ou a conversi\u00f3n dunha naci\u00f3n en estado, normalmente despois de deixar de ser un grupo ou parte doutra naci\u00f3n ou estado, ou m\u00e1is raramente despois do fin dunha ocupaci\u00f3n militar. Moitos pa\u00edses conmemoran a s\u00faa independencia dun imperio colonial."}
{"id": "90776", "revid": "1410", "url": "https://gl.wikipedia.org/wiki?curid=90776", "title": "Marcelino Fern\u00e1ndez Villanueva", "text": "Marcelino Fern\u00e1ndez Villanueva, co\u00f1ecido como Gafas, nado en Olloniego (Oviedo) o 10 de marzo de 1914 e finado na Arxentina o 3 de xu\u00f1o de 1999, foi un militar republicano e guerrilleiro antifranquista asturiano que actuou en Galicia.\nTraxectoria.\nDe profesi\u00f3n mineiro, era militante do PSOE e da UGT. En 1934 pasou tres meses en prisi\u00f3n por unha liorta cun falanxista; tras sa\u00edr da cadea participou na folga xeral revolucionaria de 1934, nun asalto a un cuartel de Garda Civil. Logo da fin do movemento revolucionario quedou preso, perdendo a visi\u00f3n dun ollo durante as torturas que sufriu. Sa\u00edu da prisi\u00f3n en xullo de 1936 tras unha amnist\u00eda, durante a Guerra Civil foi capit\u00e1n na milicia socialista e comisario do ex\u00e9rcito republicano, loitando en Bilbao e Asturias e ascendendo a comandante.\nLogo do remate da guerra estivo entobado en Asturias ata que a Garda Civil descubriu o seu acubillo na s\u00faa localidade natal, conseguindo escapar da celada; en represi\u00f3n a Garda Civil matou quince dos seus veci\u00f1os e familiares. En 1939 intentou fuxir a Portugal por Galicia pero diante a imposibilidade de chegar a Porto volveron a Asturias. En xullo de 1940 tentou de novo a escapada por Portugal xunto a un numeroso grupo de compa\u00f1eiros asturianos pero foron interceptados pola Garda Republicana, optaron por refuxiarse en Casaio, organizando un grupo guerrilleiro na Serra do Eixe e no Bierzo xunto aos guerrilleiros bercianos e galegos participou na fundaci\u00f3n da Federaci\u00f3n de Guerrillas de Le\u00f3n-Galicia, formando parte da s\u00faa direcci\u00f3n e xefe do Estado Maior en 1944.\nA finais de 1946 con Manuel Gir\u00f3n Baz\u00e1n, Marcelino de la Parra e Enrique Oviedo Blanco traslad\u00e1ronse a Lugo para intentar dialogar cos dirixentes comunistas e solucionar os problemas das alianzas. Co\u00f1eceu a Manuel Castro Tellado, responsable da III Agrupaci\u00f3n Guerrilleira e a outros compa\u00f1eiros. Logo de contactar cos comunistas da IV Agrupaci\u00f3n programaron unha reuni\u00f3n en Meira. O d\u00eda da reuni\u00f3n, 13 de xaneiro de 1947, Gafas e Castro Tellado foron sorprendidos pola Garda Civil, Castro Tellado morreu no enfrontamento e Gafas logrou fuxir logo de ferir a dous axentes. Non puido establecer contacto cos comunistas en Lugo.\nEn 1947 actuou en Mondo\u00f1edo e Lourenz\u00e1 ata que enfermou dos ollos e foi atendido por un oftalm\u00f3logo enviado pola guerrilla asturiana. En marzo de 1948 convocouse un pleno da guerrilla para resolver as diferenzas entre comunistas e non comunistas. A li\u00f1a de Gafas ga\u00f1ou por ampla maior\u00eda. O 25 de xu\u00f1o de 1948 foron asasinados Lu\u00eds Trigo Chao e a s\u00faa compa\u00f1eira Antonia D\u00edaz P\u00e9rez en Vilanova de Lourenz\u00e1, Marcelino, agochado nunha casa pr\u00f3xima, logrou escapar.\nMarchou para Asturias co obxectivo de chegar a Francia, embarcando en outubro de 1948 xunto a un numeroso grupo de asturianos en Luanco e estableceuse definitivamente na Arxentina."}
{"id": "90781", "revid": "22570", "url": "https://gl.wikipedia.org/wiki?curid=90781", "title": "Lista de linguas de Rusia", "text": "Esta \u00e9 unha lista das linguas faladas na Federaci\u00f3n Rusa. Algunhas delas te\u00f1en m\u00e1is falantes noutros pa\u00edses, ou mesmo status oficial neles.\nLingua oficial.\nO ruso \u00e9 a \u00fanica lingua oficial en todo o territorio da Federaci\u00f3n."}
{"id": "90782", "revid": "839", "url": "https://gl.wikipedia.org/wiki?curid=90782", "title": "Baskir", "text": ""}
{"id": "90786", "revid": "12452", "url": "https://gl.wikipedia.org/wiki?curid=90786", "title": "Cascos azuis", "text": ""}
{"id": "90788", "revid": "98629", "url": "https://gl.wikipedia.org/wiki?curid=90788", "title": "Bandeira de Taxiquist\u00e1n", "text": "A bandeira de Taxiquist\u00e1n foi adoptada o 24 de novembro de 1992 trala independencia acadada por dito pa\u00eds, sendo a derradeira das ex Rep\u00fablicas Sovi\u00e9ticas en adoptar emblemas propios trala disoluci\u00f3n da Uni\u00f3n Sovi\u00e9tica.\nA bandeira, de proporci\u00f3n 1:2, est\u00e1 composta por tres franxas horizontais de cores vermella, branca e verde tendo os anchos unha relaci\u00f3n 2:3:2. No centro da franxa central branca at\u00f3pase un emblema de cor dourada composto por unha coroa estilizada rodeada de sete estrelas de cinco puntas en forma de semic\u00edrculo.\nA cor vermella representa a unidade da naci\u00f3n, a branca as plantaci\u00f3ns de algod\u00f3n e a neve das monta\u00f1as, e a verde \u00e1 natureza do pa\u00eds e as s\u00faas vales.\nA bandeira actual \u00e9 similar \u00e1 bandeira da anterior Rep\u00fablica Socialista Sovi\u00e9tica de Taxiquist\u00e1n, dese\u00f1ada en 1952 composta polo fondo vermello co s\u00edmbolo da fouce e o martelo (igual ca bandeira da Uni\u00f3n Sovi\u00e9tica) e unha franxa branca e unha franxa verde de menor tama\u00f1o localizadas sobre a metade inferior da tea. O s\u00edmbolo comunista foi eliminado da bandeira en 1991 trala independencia taxica e mant\u00edvose o dese\u00f1o ata a adopci\u00f3n da actual bandeira.\nAnteriormente, a RSS de Taxiquist\u00e1n usou outros emblemas, todos compostos co tradicional fondo vermello e no \u00e1ngulo superior esquerdo diversos lemas, que inclu\u00edan tanto a fouce e o martelo coma o nome do estado en taxico o en ruso (\"\u0420\u0421\u0421 \u0422\u043e\u04b7\u0438\u043a\u0438\u0441\u0442\u043e\u043d\" e \"\u0422\u0430\u0434\u0436\u0438\u043a\u0441\u043a\u0430\u044f CCP\", respectivamente) en cor dourada."}
{"id": "90789", "revid": "6360551", "url": "https://gl.wikipedia.org/wiki?curid=90789", "title": "Himno Nacional de Taxiquist\u00e1n", "text": "Surudi milli (\u0421\u0443\u0440\u0443\u0434\u0438 \u043c\u0438\u043b\u043b\u04e3) \u00e9 o himno nacional de Taxiquist\u00e1n, adoptado oficialmente en 1991. \"Surudi milli\" quere dicir \"himno nacional\", o nome real do poema \u00e9 \u0414\u0438\u0451\u0440\u0438 \u0430\u0440\u04b7\u043c\u0430\u043d\u0434\u0438 \u043c\u043e (\"A nosa Patria nobre\"). A letra foi escrita por Gulnazar Keldi (20 de setembro de 1945, en Taxiquist\u00e1n) e a m\u00fasica composta por Suleim\u00f3n Alex\u00e1ndrobich Yudak\u00f3v (\u0421\u043e\u043b\u043e\u043c\u043e\u0301\u043d \u0410\u043b\u0435\u043a\u0441\u0430\u0301\u043d\u0434\u0440\u043e\u0432\u0438\u0447 \u042e\u0434\u0430\u043a\u043e\u0301\u0432)(1916, Kokand (\u041a\u043e\u043a\u0430\u043d\u0434) \u2014 1990, Taxquent), autor da mesma melod\u00eda do Himno da RSS de Taxiquist\u00e1n.\nLetra taxica en escritura perso-ar\u00e1biga.\nNota: A escritura perso-ar\u00e1biga foi usada no pasado antes da Revoluci\u00f3n Rusa no que se introduce a escrita latina e en 1930 o alfabeto cir\u00edlico. A escrita perso-ar\u00e1biga segue ser usada en Afganist\u00e1n pola poboaci\u00f3n taxica que vive principalmente no norte deste pa\u00eds.\n\u062f\u06cc\u0627\u0631 \u0627\u0631\u062c\u0645\u0646\u062f \u0645\u0627\n\u0628\u0647 \u0628\u062e\u062a \u0645\u0627 \u0633\u0631 \u0639\u0632\u06cc\u0632 \u062a\u0648 \u0628\u0644\u0646\u062f \u0628\u0627\u062f\n\u0633\u0639\u0627\u062f\u062a \u062a\u0648\u060c \u062f\u0648\u0644\u062a \u062a\u0648 \u0628\u06cc\u200c\u06af\u0632\u0646\u062f \u0628\u0627\u062f\n\u0632 \u062f\u0648\u0631\u06cc \u0632\u0645\u0627\u0646\u0647\u200c\u0647\u0627 \u0631\u0633\u06cc\u062f\u0647\u200c\u0627\u0645\n\u0628\u0647 \u0632\u06cc\u0631 \u067e\u0631\u0686\u0645 \u062a\u0648 \u0635\u0641 \u0643\u0634\u06cc\u062f\u0647\u200c\u0627\u0645\n\u0643\u0634\u06cc\u062f\u0647\u200c\u0627\u0645\n\u0632\u0646\u062f\u0647 \u0628\u0627\u0634\u060c \u0627\u06cc \u0648\u0637\u0646\n\u062a\u0627\u062c\u06cc\u0643\u0633\u062a\u0627\u0646 \u0622\u0632\u0627\u062f \u0645\u0646\n\u0628\u0631\u0627\u06cc \u0646\u0646\u06af \u0646\u0627\u0645 \u0645\u0627\n\u062a\u0648 \u0627\u0632 \u0627\u0645\u06cc\u062f \u0631\u0641\u062a\u06af\u0627\u0646 \u0645\u0627 \u0646\u0634\u0627\u0646\u0647\u200c\u0627\u06cc\n\u062a\u0648 \u0628\u0647\u0631 \u0648\u0627\u0631\u062b\u0627\u0646 \u062c\u0647\u0627\u0646 \u062c\u0627\u0648\u062f\u0627\u0646\u0647\u200c\u0627\u06cc\n\u062e\u0632\u0627\u0646 \u0646\u0645\u06cc\u200c\u0631\u0633\u062f \u0628\u0647 \u0646\u0648\u0628\u0647\u0627\u0631 \u062a\u0648\n\u0643\u0647 \u0645\u0632\u0631\u0639 \u0648\u0641\u0627 \u0628\u0648\u062f \u0643\u0646\u0627\u0631 \u062a\u0648\n\u0643\u0646\u0627\u0631 \u062a\u0648\n\u0632\u0646\u062f\u0647 \u0628\u0627\u0634\u060c \u0627\u06cc \u0648\u0637\u0646\n\u062a\u0627\u062c\u06cc\u0643\u0633\u062a\u0627\u0646 \u0622\u0632\u0627\u062f \u0645\u0646\n\u062a\u0648 \u0645\u0627\u062f\u0631 \u06cc\u06af\u0627\u0646\u0647\u200c\u0627\u06cc\n\u0628\u0647 \u0643\u0648\u06cc \u062a\u0648 \u0628\u0648\u062f \u0628\u0647\u0627\u06cc \u062e\u0627\u0646\u062f\u0627\u0646 \u0645\u0627\n\u0645\u0631\u0627\u0645 \u062a\u0648 \u0628\u0648\u062f \u0645\u0631\u0627\u0645 \u062c\u0633\u0645 \u0648 \u062c\u0627\u0646 \u0645\u0627\n\u0632 \u062a\u0648 \u0633\u0639\u0627\u062f\u062a \u0627\u0628\u062f \u0646\u0635\u06cc\u0628 \u0645\u0627\u0633\u062a\n\u062a\u0648 \u0647\u0633\u062a\u06cc \u0648 \u0647\u0645\u0647 \u062c\u0647\u0627\u0646 \u062d\u0628\u06cc\u0628 \u0645\u0627\u0633\u062a\n\u062d\u0628\u06cc\u0628 \u0645\u0627\u0633\u062a\n\u0632\u0646\u062f\u0647 \u0628\u0627\u0634\u060c \u0627\u06cc \u0648\u0637\u0646\n\u062a\u0627\u062c\u06cc\u0643\u0633\u062a\u0627\u0646 \u0622\u0632\u0627\u062f \u0645\u0646\nTransliteraci\u00f3n latina.\nNota:Para a s\u00faa pronunciaci\u00f3n v\u00e9xase \"alfabeto taxico\".\nTojikistoni ozodi man!\nTojikistoni ozodi man!\nTojikistoni ozodi man!"}
{"id": "90790", "revid": "900068", "url": "https://gl.wikipedia.org/wiki?curid=90790", "title": "Provincia de Sugd", "text": ""}
{"id": "90796", "revid": "5863", "url": "https://gl.wikipedia.org/wiki?curid=90796", "title": "Fidalgu\u00eda", "text": "A fidalgu\u00eda, isto \u00e9, o conxunto dos fidalgos, constitu\u00eda o estamento m\u00e1is baixo da nobreza na Coroa de Castela (equivalente aos infanz\u00f3ns na Coroa de Arag\u00f3n).\nO concepto de fidalgu\u00eda cambiou moito co tempo e dentro do reino, as\u00ed todos os vascos, c\u00e1ntabros e at\u00e9 un 80% dos asturianos eran fidalgos mentres que en Galiza, no catastro de Ensenada s\u00f3 aparec\u00edan 10935 fidalgos, menos do 3% da poboaci\u00f3n, concentrados maioritariamente na provincia de Lugo \nFidalgu\u00eda en Galicia.\nA formaci\u00f3n da fidalgu\u00eda caracter\u00edstica de Galiza tivo lugar no s\u00e9culo XVI ligada ao fen\u00f3meno dos foros: escudeiros, cregos e funcionarios invest\u00edan os seus capitais para convert\u00e9rense en arrendatarios dos dereitos dos mosteiros, que posu\u00edan a maior\u00eda da terra en Galiza. Desta maneira, os fidalgos exerceron durante catro s\u00e9culos como intermediarios, cobr\u00e1ndolles aos labregos e d\u00e1ndolle parte ao clero. O fen\u00f3meno de acumulaci\u00f3n foi relativamente r\u00e1pido e non exento de coacci\u00f3ns.\nEsta transferencia de capitais vese no feito de que, segundo salienta Juan E. Gelabert, en Santiago en 1588 o 13% da riqueza pertenc\u00eda aos fidalgos e o 39% aos mercadores, mentres que en 1635 o repartimento era 43%-10%. Estes primeiros foreiros engrandeceron os seus patrimonios, estabeleceron morgados e procuraron por todos os medios pos\u00edbeis a obtenci\u00f3n dunha carta de fidalgu\u00eda que confirmaba o seu ascenso social e os exim\u00eda de pagaren tributos directos.\nEsta clase fidalga comezou a desaparecer coa desamortizaci\u00f3n e desapareceu definitivamente coa redenci\u00f3n dos foros."}
{"id": "90806", "revid": "85894", "url": "https://gl.wikipedia.org/wiki?curid=90806", "title": "O Sobreiro, Xust\u00e1ns, Ponte Caldelas", "text": "O Sobreiro \u00e9 un lugar da parroquia de Xust\u00e1ns, no concello pontevedr\u00e9s de Ponte Caldelas, na comarca de Pontevedra. Segundo o IGE, en 2022 ti\u00f1a 111 habitantes (49 homes e 62 mulleres).\nCh\u00e9gase a trav\u00e9s da PO-206 que comunica A Reigosa con Taboadelo e Ponte Sampaio.\nEconom\u00eda.\nA maior parte da poboaci\u00f3n ded\u00edcase \u00f3 sector primario, pero tam\u00e9n hai xente empregada no pr\u00f3ximo pol\u00edgono industrial do Campi\u00f1o. Tam\u00e9n hai algunha pequena empresa.\nPatrimonio.\nNo coraz\u00f3n da aldea est\u00e1 a igrexa parroquial de San Marti\u00f1o de Xust\u00e1ns, do s\u00e9culo XVIII, co cemiterio anexo. Ao lado dela, na antiga casa reitoral, est\u00e1 a escola p\u00fablica unitaria de educaci\u00f3n infantil. Hai tam\u00e9n un pequeno parque."}
{"id": "90808", "revid": "2635", "url": "https://gl.wikipedia.org/wiki?curid=90808", "title": "Rang\u00fan", "text": ""}
{"id": "90809", "revid": "98629", "url": "https://gl.wikipedia.org/wiki?curid=90809", "title": "Sagitta", "text": "Sagitta ou Frecha, \u00e9 unha das tres constelaci\u00f3ns m\u00e1is pequenas, despois de Equuleus e Crux. At\u00f3pase dentro do per\u00edmetro do Tri\u00e1ngulo de Ver\u00e1n, o grande asterismo formado por Deneb (\u03b1 Cygni), Vega (\u03b1 Lyrae) e Altair (\u03b1 Aquilae). Localizada non moi \u00f3 norte do ecuador, esta constelaci\u00f3n \u00e9 visible dende calquera parte da Terra excepto no C\u00edrculo Polar Ant\u00e1rtico.\nHistoria.\nNo pasado \"A Farsa\" (Sham) designaba a toda a constelaci\u00f3n no canto de s\u00f3 a \u03b1 Sge. Esta constelaci\u00f3n \u00e9 un dos casos onde Johann Bayer errou \u00f3 nomea-la estrela m\u00e1is brillante nun simple \"status\" \u03b3. Outro exemplo do mesmo tipo de erro d\u00e1se na constelaci\u00f3n Saxitario.\nMitolox\u00eda.\nOs antigos hebreos, persas, \u00e1rabes, gregos e romanos xa consideraron que este grupo de estrelas era unha frecha.\nSegundo Erat\u00f3stenes, era a frecha que Apolo utilizou para matar \u00f3s Ciclopes, en vinganza porque o seu fillo Asclepio fora matado. Apolo despois escondeu a frecha no pa\u00eds dos hiperb\u00f3reos e recuperouna despois de que Zeus o tivese perdoado por este acto unha vez que Apolo rematara de servir \u00f3 rei Admeto.\n\u00c9 lembrada coma a tradicional frecha coa que H\u00e9rcules matou a aguia (Aquila) de X\u00fapiter que devoraba a perpetuidade \u00f3 f\u00edgado de Prometheus. A frecha at\u00f3pase un pouco abaixo da Aguia. Alg\u00fans ven a frecha apuntando \u00f3 leste e outros o oeste. En concordancia coa historia de Aquila, esta deber\u00eda apuntar \u00f3 oeste, ameazando \u00e1 Aguia. Outro pensaban que a frecha era o disparo efectuado por H\u00e9rcules contra os paxaros de Est\u00ednfalo (6\u00aa tarefa) que ti\u00f1an plumas, pico e garras de aceiro, e viv\u00edan de carne humana nas marismas de Arcadia. Algunhas veces tam\u00e9n \u00e9 tomada por unha frecha de Cupido."}
{"id": "90812", "revid": "23204", "url": "https://gl.wikipedia.org/wiki?curid=90812", "title": "Nick Drake", "text": "Nicholas Rodney Drake, nado en Rang\u00fan (Birmania) o 19 de xu\u00f1o de 1948 e finado en Tanworth-in-Arden (Reino Unido) o 25 de novembro de 1974, foi un cantante e m\u00fasico ingl\u00e9s co\u00f1ecido polas s\u00faas canci\u00f3ns ac\u00fasticas e outonais. O seu instrumento habitual era a guitarra, a\u00ednda que tam\u00e9n tocou o piano, o clarinete, e o saxof\u00f3n. Malia non acadar un p\u00fablico amplo en vida, a s\u00faa obra medrou incesantemente en altura, at\u00e9 o punto de que hoxe en d\u00eda est\u00e1 considerado un dos cantautores ingleses m\u00e1is influentes dos \u00faltimos 50 anos.\nTraxectoria.\nDrake asinou un contrato co selo Island Records aos vinte anos, sa\u00edndo o seu \u00e1lbum de debut \"Five Leaves Left\" no ano 1969. Contra 1972 gravara dous discos m\u00e1is, pero inicialmente ning\u00fan vendeu m\u00e1is de cinco mil copias, feito que xunto coa s\u00faa renuncia a tocar en directo ou a ser entrevistado contribu\u00edu \u00e1 falta de \u00e9xito comercial. A pesar disto, foi quen de xuntar un grupo leal de xente que apostara pola s\u00faa m\u00fasica. Un deles foi o seu representante, Joe Boyd, quen puxera unha cl\u00e1usula no contrato con Island Records para asegurar que os discos de Nick nunca fosen descatalogados.\nDrake sufriu de depresi\u00f3n e insomnio ao longo de toda a s\u00faa vida, que a mi\u00fado reflectiu nas s\u00faas letras. En 1972, tras completar o seu terceiro \u00e1lbum, \"Pink Moon\", deixou de dar concertos e de gravar, retir\u00e1ndose \u00e1 casa dos seus pais na rural Warwickshire. O 25 de novembro de 1974, Drake morreu dunha sobredose de amitriptilina, antidepresivo que lle fora prescrito.\nA mediados dos anos setenta o interese pola m\u00fasica de Drake era residual, e non foi at\u00e9 o ano 1979 que a s\u00faa obra foi de novo examinada trala edici\u00f3n do \u00e1lbum retrospectivo \"Fruit Tree\". A mediados dos oitenta, Drake era unha influencia reco\u00f1ecida por artistas como Robert Smith ou Peter Buck. En 1985, The Dream Academy entrou nas listas brit\u00e1nicas e estadounidenses con \"Life in a Northern Town\", canci\u00f3n adicada a Drake. A comezos dos noventa, Nick Drake chegou a representar para a prensa musical brit\u00e1nica certo tipo de m\u00fasico \"rom\u00e1ntico maldito\", sendo citado habitualmente por artistas como Kate Bush, Paul Weller ou The Black Crowes.\nA primeira biograf\u00eda de Drake foi escrita en 1997, e foi seguida en 1998 polo documental \"A Stranger Amongst Us\". No 2000, Volkswagen inclu\u00edu nun anuncio publicitario a canci\u00f3n que d\u00e1 nome ao disco \"Pink Moon\", e nun mes Drake vendeu m\u00e1is discos dos que vendera nos trinta anos anteriores.\nPrimeiros anos.\nInfancia.\nNicholas Rodney Drake naceu o 19 de xu\u00f1o de 1948, no seo dunha familia inglesa de clase media-alta que viv\u00eda en Rang\u00fan, Birmania. O seu pai, Rodney (1908\u20131988), traslad\u00e1rase al\u00ed a comezos dos anos trinta para traballar como enxe\u00f1eiro na compa\u00f1\u00eda Bombay Burmah Trading Corporation. En 1934, Rodney co\u00f1eceu \u00e1 filla dun membro s\u00e9nior do Servizo Civil Indio (unha especie de alto funcionariado do goberno hind\u00fa baixo a administraci\u00f3n brit\u00e1nica), Mary Lloyd (1916\u20131993), familiarmente Molly. Rodney prop\u00faxoselle en 1936, a\u00ednda que a parella tivo que agardar un ano at\u00e9 que Molly cumprise os vinte e un anos e a s\u00faa familia lle deixase casar. En 1950, regresan a Warwickshire para vivir nunha granxa de Far Leys. Drake ti\u00f1a unha irm\u00e1 m\u00e1is vella, Gabrielle, que m\u00e1is tarde ser\u00eda unha exitosa actriz. Os seus pais ti\u00f1an inclinaci\u00f3ns cara \u00e1 m\u00fasica, e \u00e1mbolos dous compuxeron algunha obra. En concreto, as gravaci\u00f3ns das canci\u00f3ns de Molly, que sa\u00edron \u00e1 luz trala s\u00faa morte, te\u00f1en unha perspectiva e son dun ton similar ao traballo posterior do seu fillo. Nai e fillo comparten unha fr\u00e1xil forma de cantar, e tanto Gabrielle como o bi\u00f3grafo Trevor Dann remarcaron un paralelismo nas s\u00faas obras musicais no tocante ao sentido das preocupaci\u00f3ns e do fatalismo. Animado por Molly, Drake aprendeu a tocar o piano a unha idade temper\u00e1, e comezou a compo\u00f1er canci\u00f3ns, que gravar\u00eda nun magnet\u00f3fono de bobina aberta que ela gardou no sal\u00f3n familiar.\nEn 1957, Drake foi matriculado na escola de primaria Eagle House, un internado no condado ingl\u00e9s de Berkshire. Cinco anos despois, pasou \u00e1 escola de secundaria Marlborough College, no condado de Wiltshire, onde foran o seu pai, av\u00f3 e bisav\u00f3. Desenvolveu un grande interese polo deporte, chegando a ser un habelencioso velocista (a s\u00faa marca das 100 iardas segue en p\u00e9) e capit\u00e1n do equipo de rugby da escola por un tempo. Os seus compa\u00f1eiros daquel ent\u00f3n l\u00e9mbrano seguro de si mesmo, \u00e1s veces cun aire distante. O seu pai Rodney dic\u00eda: \"nun dos seus informes [o director do colexio] dixo que ningu\u00e9n semellaba co\u00f1ecelo ben.\"\nDrake tocou o piano na orquestra da escola, e aprendeu a tocar o clarinete e m\u00e1is o saxof\u00f3n. En 1964 ou 1965 formou unha banda, \"The Perfumed Gardeners\", con catro compa\u00f1eiros da escola. Con Drake ao piano e ocasionalmente ao saxof\u00f3n alto e \u00e1s voces, o grupo tocaba versi\u00f3ns de temas do selo Pye e est\u00e1ndares de jazz, as\u00ed como temas dos Yardbirds ou de Manfred Mann. A formaci\u00f3n inclu\u00edu brevemente a Chris de Burgh, pero axi\u00f1a o desbotaron ao notar nel un gusto \"demasiado pop\". O rendemento acad\u00e9mico de Drake comezou a empeorar, e a\u00ednda que adiantara un ano en Eagle House, en Marlborough comezou a descoidar os seus estudos en favor da m\u00fasica. En 1963 superou sete dos Niveis Ordinarios (O-Levels) que forman parte do Certificado Xeral de Educaci\u00f3n (General Certificate of Education, GCE) da secundaria brit\u00e1nica, o cal rebaixaba as expectativas dos seus profesores, ao non pasar a \"F\u00edsica e Qu\u00edmica\". En 1965, Drake pagou 13 libras pola s\u00faa primeira guitarra ac\u00fastica, experimentando decontado coas t\u00e9cnicas de afinaci\u00f3n aberta.\nUniversidade.\nEn 1966, foille outorgada unha bolsa para estudar Literatura Inglesa no Fitzwilliam College da Universidade de Cambridge. Aprazou a s\u00faa incorporaci\u00f3n para pasar seis meses en Francia, dende febreiro do 1967, na Universidade de Aix-Marsella. Estando en Aix, comezou a tocar a guitarra en serio, e para ga\u00f1ar cartos a mi\u00fado tocar\u00eda na r\u00faa con amigos no centro da cidade. Drake comezou a fumar c\u00e1nnabis, e aquela primavera viaxou cos amigos a Marrocos, pois, segundo o seu compa\u00f1eiro de viaxe Richard Charkin, \"al\u00ed era onde se consegu\u00eda o mellor haxix.\" Probablemente Drake probou o LSD por vez primeira en Aix, e as letras que escribiu neste per\u00edodo - en concreto a da canci\u00f3n \"Clothes of Sand\" - suxiren certo interese polos alucin\u00f3xenos.\nTras volver a Inglaterra, mudouse ao piso da s\u00faa irm\u00e1 en Hampstead (Londres), antes de matricularse ese outubro en Cambridge. Aos seus titores pareceulles un estudante brillante, a\u00ednda que pouco entusiasta e sen ganas de aplicarse nos estudos. Dann remarca que el tivo dificultades para conectar co profesorado e cos seus compa\u00f1eiros, e sinala que as fotos oficiais da matr\u00edcula revelan un estudante esquivo e indiferente. Na Universidade de Cambridge p\u00fa\u00f1ase especial \u00e9nfase en apoiar os seus equipos de rugby e cr\u00edcket, pero daquela Drake perdera xa o interese por facer deporte, preferindo ficar na s\u00faa habitaci\u00f3n fumando c\u00e1nnabis, e tocando e escoitando m\u00fasica. Segundo o seu compa\u00f1eiro Brian Wells: \"eles eran os cabr\u00f3ns do rugby e n\u00f3s a xente guai que fumaba haxix.\" En setembro de 1967, co\u00f1eceu a Robert Kirby, un estudante de m\u00fasica que orquestrar\u00eda moitos dos arranxos de corda e de vento con instrumentos de madeira nos dous primeiros discos de Drake. Naquel intre, Drake descubrira xa as escenas brit\u00e1nica e americana de m\u00fasica folk, e fora influenciado por artistas como Bob Dylan, Josh White e Phil Ochs. Comezou actuando en clubs e cafeter\u00edas de Londres, e en febreiro de 1968, mentres fac\u00eda de entrante a Country Joe and the Fish no edificio The Roundhouse de Camden Town, impresionou a Ashley Hutchings, baixista de Fairport Convention. Hutchings lembra que ficara abraiado coa habilidade de Drake como guitarrista, mais tam\u00e9n \"coa imaxe. Semellaba unha estrela. Semellaba marabilloso, parec\u00eda que med\u00eda 7 p\u00e9s.\"\nHutchings presentoulle a Drake o produtor estadounidense de 25 anos Joe Boyd, dono da compa\u00f1\u00eda de produci\u00f3n e \"management\" Witchseason Productions. Daquela, Witchseason editaba discos baixo licenza do selo Island, e Boyd era unha figura importante e respectada na escena folk brit\u00e1nica por ser o home que descubrira Fairport Convention e o que deu a co\u00f1ecer a John Martyn e a The Incredible String Band ao p\u00fablico xeral. Entre el e Drake estableceuse un forte v\u00ednculo, e o produtor foi como un mentor para Drake ao longo da s\u00faa carreira. Unha maqueta nun catro pistas, gravada na primavera de 1968 no cuarto universitario de Drake, levou a Boyd a ofrecerlle un contrato de management, produci\u00f3n e publicaci\u00f3n, e a iniciar o traballo do \u00e1lbum de debut. Segundo Boyd: \"Neses d\u00edas a xente non ti\u00f1a casetes\u2014el tr\u00f3uxome unha cinta de magnet\u00f3fono de bovina aberta que gravara na casa. Na metade da primeira canci\u00f3n sent\u00edn que aquilo era moi especial. Chameino por tel\u00e9fono, el regresou, falamos, e eu d\u00edxenlle, \"Gustar\u00edame facer un disco\". El tatexou, \"Oh ben, si, de acordo\". Nick era un home de poucas palabras.\" Nunha entrevista feita en 2004, Paul Wheeler, amigo de Drake, lembraba o entusiasmo que lle causara esta posible grande oportunidade, e recordaba que o cantante xa decidira que non rematar\u00eda o terceiro ano en Cambridge.\n\"Five Leaves Left\".\nDrake comezou a gravar o seu \u00e1lbum de debut \"Five Leaves Left\" en 1968, con Boyd como produtor. As sesi\u00f3ns tiveron lugar no estudio Sound Techniques, en Londres, con Drake faltando a clase para poder viaxar en tren \u00e1 capital. Inspirado pola produci\u00f3n de John Simon do primeiro disco de Leonard Cohen, Boyd tratou de gravar a voz de Drake cun estilo similar, pr\u00f3ximo e \u00edntimo, \"sen o brillo da reverberaci\u00f3n pop\". Tam\u00e9n procurou inclu\u00edr arranxos de corda similares aos de John Simon, \"sen que soasen excesivos...nin cursis\". Como apoio, Boyd recrutou a xente da escena folk rock londiniense, como o guitarrista de Fairport Convention Richard Thompson e o baixista Danny Thompson do grupo Pentangle. Contratou a John Wood como enxe\u00f1eiro de son, e contou con Richard Hewson para facer os arranxos de corda.\nO comezo da gravaci\u00f3n non foi ben; as sesi\u00f3ns foron irregulares e \u00e1s presas, lev\u00e1ndose a cabo durante os tempos mortos da produci\u00f3n do disco \"Unhalfbricking\" de Fairport Convention. Xurdiu tensi\u00f3n entre o artista e o produtor en canto a que direcci\u00f3n deber\u00eda tomar o \u00e1lbum\u2014Boyd defend\u00eda o enfoque de George Martin de \"empregar o estudio como un instrumento\", mentres que Drake prefer\u00eda un son menos tratado. Dann remarca que nas gravaci\u00f3ns non oficiais tomadas das sesi\u00f3ns Drake semellaba \"tenso e ansioso\", e sinala varios intentos de instrumentaci\u00f3n errados de Boyd. Ambos os dous estaban descontentos coa contribuci\u00f3n de Hewson, que lles parec\u00eda que soaba demasiado corrente para as canci\u00f3ns de Drake. Drake suxeriu substitu\u00edlo polo seu amigo da universidade Robert Kirby, a\u00ednda que Boyd era esc\u00e9ptico en empregar un estudante de m\u00fasica afeccionado e sen experiencia en gravaci\u00f3ns. De t\u00f3dolos xeitos, convenceuno a inusitada persistencia de Drake, e accedeu a po\u00f1elo a proba. Kirby amos\u00e1ralle previamente a Drake alg\u00fans arranxos para as s\u00faas canci\u00f3ns, e finalmente fixo unha adaptaci\u00f3n para cuarteto de m\u00fasica de c\u00e1mara a maiores que repercutiu no son final do disco. De todos modos, Kirby non se sent\u00eda con suficiente confianza para os arranxos do tema central do \u00e1lbum \"River Man\", e Boyd viuse na obriga de estirar o presuposto de Witchseason para contratar o veterano compositor Harry Robinson, ao que lle pediron que emulase o ton de Delius e Ravel.\nAlgunhas dificultades na posproduci\u00f3n atrasaron varios meses a sa\u00edda do disco, que unha vez no mercado foi pobremente comercializado e promovido. As recensi\u00f3ns na prensa musical foron escasas e pouco entusiastas. En xullo, a \"Melody Maker\" refer\u00edase ao disco como \"po\u00e9tico\" e \"interesante\"; na \"New Musical Express\" l\u00edase en outubro que non hab\u00eda nel \"suficiente variedade como para facelo entretido\". Recibiu pouco apoio radiof\u00f3nico excepto por parte de John Peel na BBC, que pu\u00f1a canci\u00f3ns de cando en vez. Drake estaba descontento coa funda do disco, na que aparec\u00edan canci\u00f3ns en orde incorrecta e se reproduc\u00edan estrofas que foran omitidas na versi\u00f3n gravada. A s\u00faa decepci\u00f3n co resultado final int\u00faese nun comentario da s\u00faa irm\u00e1 Gabrielle nunha entrevista: \"Era moi reservado. Eu sab\u00eda que estaba facendo un disco pero non souben en que etapa estaba at\u00e9 que entrou no meu cuarto e dixo, \"Aqu\u00ed o tes.\" Lanzouno \u00e1 cama e marchou!\"\nLondres.\n\"Bryter Layter\".\nDrake abandonou os seus estudos en Cambridge xusto nove meses antes da s\u00faa graduaci\u00f3n, e no outono de 1969 trasladouse a Londres para concentrarse na s\u00faa carreira como m\u00fasico. O seu pai escrib\u00edralle longas cartas, lembr\u00e1ndolle as desvantaxes de deixar os estudos en Cambridge, argument\u00e1ndolle que o t\u00edtulo universitario ser\u00eda para el como unha rede de seguridade; a resposta de Drake era que unha rede de seguridade era a \u00fanica cousa que non quer\u00eda ter.\" Drake pasou os seus primeiros meses na capital indo dun lado a outro, de cando en vez paraba no piso da s\u00faa irm\u00e1 en Kensington, pero normalmente durm\u00eda en sof\u00e1s ou no chan de pisos de amigos. Finalmente, nun intento de que tivese un sitio estable e cun tel\u00e9fono de contacto, Boyd pagoulle unha habitaci\u00f3n en Belsize Park, en Camden.\nEn agosto, Drake gravou tres canci\u00f3ns en solitario para o programa de John Peel na BBC. Dous meses despois, fixo de entrante a Fairport Convention no Royal Festival Hall de Londres, e con posterioridade fixo d\u00faas actuaci\u00f3ns en clubs de m\u00fasica folk de Birmingham e Hull. Lembrando a s\u00faa actuaci\u00f3n en Hull, o cantante folk Michael Chapman comentou: \"Aos folkis non lles gustou; eles quer\u00edan canci\u00f3ns con retrouso. Non entenderan o concepto en absoluto. El non dixo unha palabra en toda a noite. De feito foi bastante doloroso de velo. Non sei o que esperaba o p\u00fablico, quero dicir que deber\u00edan saber que non ouvir\u00edan canci\u00f3ns para cantaren a coro nun concerto de Nick Drake!\" Esta experiencia reforzou a decisi\u00f3n de Drake de deixar de actuar en p\u00fablico; os poucos concertos que fixo nesta \u00e9poca foron en xeral breves, inc\u00f3modos, e pouco multitudinarios. Rara vez dirixiase cara ao p\u00fablico, e como tocaba algunhas canci\u00f3ns en tonalidades diferentes, paraba a mi\u00fado entre canci\u00f3ns para afinar a s\u00faa guitarra.\nO segundo \u00e1lbum de Drake ti\u00f1a por t\u00edtulo \"Bryter Layter\" e foi editado en 1970. Tam\u00e9n producido por Boyd e con Wood coma enxe\u00f1eiro de son, o disco ti\u00f1a un ton m\u00e1is optimista, e achegado ao jazz. Decepcionado polo pouco \u00e9xito comercial do seu debut, Drake afastouse do seu son pastoral, e aceptou as propostas do seu produtor de inclu\u00edr pistas de baixo e bater\u00eda nas gravaci\u00f3ns. \"Era un son m\u00e1is pop, supo\u00f1o\", dixo Boyd m\u00e1is tarde, \"Eu imaxineino como m\u00e1is comercial.\" Como o seu predecesor, o \u00e1lbum contaba coa colaboraci\u00f3n de m\u00fasicos de Fairport Convention, as\u00ed como coa participaci\u00f3n de John Cale en d\u00faas canci\u00f3ns: \"Northern Sky\" e \"Fly\". Segundo Trevor Dann, a\u00ednda que algunhas secci\u00f3ns de \"Northern Sky\" soan moito ao estilo de Cale, este foi o tema de Drake que m\u00e1is potencial ti\u00f1a para entrar nas listas. Na s\u00faa biograf\u00eda de 1999, Cale admitiu que nesta \u00e9poca consum\u00eda hero\u00edna, e o seu amigo Brian Wells comezou a sospeitar que Drake tam\u00e9n a tomaba. Tanto Boyd como Wood confiaban en que o disco ter\u00eda \u00e9xito comercial, pero s\u00f3 se venderon menos de 3.000 copias. As recesi\u00f3ns de novo non eran un\u00e1nimes: mentres que \"Record Mirror\" louvaba a Drake como a un \"belo guitarrista\u2014de perfecta temporizaci\u00f3n e limpeza, acompa\u00f1ado de suaves e belos arranxos\", \"Melody Maker\" describiu o disco como \"unha torpe mestura de folk e c\u00f3ctel jazz\".\nPouco despois do lanzamento, Boyd vendeu Witchseason ao selo Island Records, e marchou aos \u00c1nxeles para traballar coa produtora Warner Brothers no desenvolvemento de bandas sonoras de pel\u00edculas. A perda do seu mentor, e as poucas vendas do seu disco levaron de novo a Drake a un estado de depresi\u00f3n. A s\u00faa actitude en Londres cambiara: non era feliz vivindo s\u00f3, e estaba visiblemente nervioso e inc\u00f3modo nunha serie de concertos nos primeiros anos 70. En xu\u00f1o, Drake fixo unha das s\u00faas \u00faltimas aparici\u00f3ns no Ewell Technical College de Londres. Ralph McTell, que tam\u00e9n tocou aquela noite lembra que \"Nick estaba monosil\u00e1bico. Naquel concerto estivo moi t\u00edmido. Algo horrible debeu pasar. Estaba tocando, \"Fruit Tree\", e marchou do escenario no medio da canci\u00f3n.\" A s\u00faa frustraci\u00f3n converteuse en depresi\u00f3n, e en 1971 Drake foi convencido pola s\u00faa familia para que visitase un psiquiatra no St Thomas's Hospital de Londres. F\u00f3ronlle prescritos unha serie de antidepresivos, mais sent\u00edase inc\u00f3modo e avergo\u00f1ado de tomalos, tratando de ocult\u00e1rllelo aos seus amigos. Sab\u00eda o suficiente sobre drogas como para sentirse preocupado polos efectos secundarios e pola reacci\u00f3n co consumo habitual de c\u00e1nnabis.\n\"Pink Moon\".\nNo selo Island eran entusiastas co feito de que Drake promovera \"Bryter Layter\" a trav\u00e9s de entrevistas coa prensa, sesi\u00f3ns de radio e actuaci\u00f3ns en directo. Drake, quen por estas datas fumaba segundo Kirby \"cantidades incribles\" de c\u00e1nnabis e amosaba \"os primeiros sinais de psicose\", rexeitou o plan. No inverno de 1970, ill\u00e1rase dos demais en Londres. Decepcionado coa acollida a \"Bryter Layter\", tornouse introspectivo, apart\u00e1ndose da familia e dos amigos. Rara vez deixaba o seu piso, s\u00f3 para ocasionalmente facer un concerto ou para mercar drogas. \"Esta foi unha \u00e9poca moi mala,\" lembraba a s\u00faa irm\u00e1 Gabrielle Drake, \"unha vez el me dixo que todo comezara a ir mal dende ese tempo en adiante.\"\nA\u00ednda que Island nin esperaba nin quer\u00eda un terceiro \u00e1lbum, en outubro de 1971 Drake pediulle a Wood comezar a traballar no que ser\u00eda o \u00faltimo disco que publicar\u00eda. As sesi\u00f3ns tiveron lugar en d\u00faas noites, con s\u00f3 Drake e o enxe\u00f1eiro de son presentes no estudio. As canci\u00f3ns de \"Pink Moon\" son curtas, e as once pistas do \u00e1lbum duran s\u00f3 28 minutos, unha duraci\u00f3n descrita por Wood como \"xusto o axeitado. Ningu\u00e9n querer\u00eda que fose m\u00e1is longo.\" Drake tivera amosado o seu descontento co son de \"Bryter Layter\", e pensaba que os arranxos de corda, saxo e metais desembocaran nun son que era \"demasiado completo, demasiado elaborado\". Drake aparece sen acompa\u00f1amentos en \"Pink Moon\", salvo unha sinxela superimposici\u00f3n de piano no tema que d\u00e1 t\u00edtulo ao \u00e1lbum. \"Ti\u00f1a a determinaci\u00f3n de facer un disco moi cru e nu\", lembra Wood con posterioridade. \"En definitiva quer\u00eda que fose de seu por riba de todo. E penso que, dalg\u00fan xeito, \"Pink Moon\" se parece m\u00e1is a Nick c\u00f3s outros dous discos.\"\nTras finalizar o \u00e1lbum, Drake entregou o m\u00e1ster da gravaci\u00f3n nun mostrador do edificio de oficinas do selo Island. Depositouno no mostrador da recepci\u00f3n, e marchou sen falar con ningu\u00e9n. As cintas quedaron al\u00ed a fin de semana, pasando desapercibidas at\u00e9 a semana seguinte. Un anuncio do \u00e1lbum na revista \"Melody Maker\" do mes de febreiro titul\u00e1base \"Pink Moon - o \u00faltimo disco de Nick Drake: o primeiro que soubemos del foi cando xa estaba rematado.\" De \"Pink Moon\" vend\u00e9ronse menos copias que de calquera dos seus predecesores, a pesar de que recibira algunhas cr\u00edticas favorables. Na revista \"Zigzag\", Connor McKnight escribiu, \"Nick Drake \u00e9 un artista que nunca finxe. O \u00e1lbum non fai ningunha concesi\u00f3n \u00e1 teor\u00eda de que a finalidade da m\u00fasica ha de ser a evasi\u00f3n. Simplemente tr\u00e1tase da visi\u00f3n da vida por parte dun m\u00fasico nun momento, e un non pode pedir m\u00e1is que iso.\"\nChris Blackwell, fundador de Island Records, sent\u00eda que \"Pink Moon\" ti\u00f1a potencial para achegar a Drake ao gran p\u00fablico; por\u00e9n o seu persoal estaba desilusionado pola desgana do artista por comprometerse a calquera actividade de promoci\u00f3n. O representante de A&amp;R Muff Winwood lembra \"tirarse do pelo\" de frustraci\u00f3n, e admite que a pesar do apoio entusiasta de Blackwell, \"o resto de n\u00f3s ter\u00edamolo botado.\" De todos os xeitos, trala insistencia de Boyd, Drake aceptou unha entrevista con Jerry Gilbert, de \"Sounds Magazine\". Na \u00fanica entrevista de Drake publicada nunca, o \"t\u00edmido e introvertido cantante folk\" falou da s\u00faa aversi\u00f3n \u00e1s actuaci\u00f3ns en directo, e pouco m\u00e1is. Desanimado e convencido de que ser\u00eda incapaz de escribir outra vez, Drake decidiu retirarse da m\u00fasica. Xogou coa idea de comezar unha carreira diferente, considerando incluso ingresar no Ex\u00e9rcito.\nRegreso ao fogar.\n\u00daltimos anos.\nNos meses seguintes \u00e1 publicaci\u00f3n de \"Pink Moon\", Drake tornouse cada vez m\u00e1is distante cos seus achegados. Volveu vivir na casa dos seus pais en Far Leys, e a\u00ednda que lle molestaba a regresi\u00f3n, aceptaba que era preciso pola s\u00faa enfermidade. \"Non me gusta estar con isto en casa\", d\u00edxolle \u00e1 s\u00faa nai, \"mais non o podo soportar en ning\u00fan outro lugar.\" A s\u00faa volta foi a mi\u00fado dif\u00edcil para a s\u00faa familia; como dic\u00eda a s\u00faa irm\u00e1 Gabrielle, \"os bos d\u00edas na casa dos meus pais eran bos d\u00edas para Nick, e os malos eran malos para Nick. E en realidade arredor de iso xiraban as s\u00faas vidas.\"\nTivo unha existencia frugal. A s\u00faa \u00fanica fonte de ingresos era o anticipo de 20 libras semanais que recib\u00eda do selo Island. Era pobre at\u00e9 o punto de non poderse permitir mercar un novo par de zapatos. A mi\u00fado desaparec\u00eda varios d\u00edas, \u00e1s veces present\u00e1ndose sen avisar nas casas de amigos, pouco comunicativo e retra\u00eddo. Robert Kirby describe unha t\u00edpica visita do xeito seguinte: \"Pod\u00eda chegar e non falar, sentar, escoitar m\u00fasica, fumar, beber, durmir al\u00ed toda a noite, e dous ou tres d\u00edas despois xa non estaba, f\u00f3rase. E tres meses despois regresaba.\"\nRefer\u00edndose a este per\u00edodo, John Martyn (quen en 1973 escribiu a canci\u00f3n que titulaba o seu \u00e1lbum \"Solid Air\" adicada e sobre Drake) describiuno como a persoa m\u00e1is retra\u00edda que nunca co\u00f1ecera. En ocasi\u00f3ns coller\u00eda emprestado o coche da s\u00faa nai e conducir\u00eda durante horas sen rumbo, at\u00e9 esgotar a gasolina, e chamar\u00eda os seus pais pedindo que o recollesen. Lembran os seus amigos at\u00e9 que punto cambiara o seu aspecto. Durante per\u00edodos especialmente duros da s\u00faa enfermidade, non quer\u00eda lavar o pelo ou cortar as u\u00f1as. A comezos de 1972, Drake sufriu unha crise nerviosa, e mantiv\u00e9rono hospitalizado durante 5 semanas.\nEn febreiro de 1974, Drake contactou de novo con John Wood, dic\u00edndolle que estaba preparado para comezar a traballar nun cuarto \u00e1lbum. Boyd estaba nese momento en Inglaterra, e aceptou levar a cabo a gravaci\u00f3n. Esta sesi\u00f3n inicial foi seguida por outras gravaci\u00f3ns en xullo. Na s\u00faa autobiograf\u00eda de 2006, o produtor lembra que lle deixara perplexo o enfado e a amargura de Drake: \"[Dixo que] eu lle dixera que era un xenio, e outros estaban de acordo. Por que non era el famoso e rico? Esta rabia debeu estar agrand\u00e1ndose tras ese exterior inexpresivo durante anos.\" Tanto Boyd como Wood notaran un claro empeoramento na interpretaci\u00f3n de Drake. Segundo Boyd: \"Era arrepiante. Realmente daba medo. Era tan... estaba en tal mala forma que era incapaz de cantar e tocar a guitarra \u00e1 vez. Comezamos coas guitarras por debaixo e superimpuxemos a voz. Fixemos todo nun d\u00eda, comezamos pola tarde e rematamos ao cabo da medianoite\u2014para eses catro temas.\" Con todo, o retorno ao estudio Sound Techniques devolveulle a alegr\u00eda a Drake; a s\u00faa nai lembrar\u00eda m\u00e1is tarde, \"estabamos encantados pensando que Nick era feliz porque non houbera rastro de felicidade na vida de Nick en anos.\"\nMorte.\nNo outono de 1974, Drake deixou de recibir o ingreso semanal que Island lle fac\u00eda, e por mor da s\u00faa enfermidade estar\u00eda en contacto s\u00f3 cos poucos amigos m\u00e1is achegados. Intentou permanecer en contacto con Sophia Ryde, a quen co\u00f1ecera en Londres en 1968. Ryde foi descrita polos bi\u00f3grafos de Drake como \"o m\u00e1is achegado\" a unha noiva que tivera na s\u00faa vida, a\u00ednda que ela agora prefire chamalo \"mellor amiga\". Nunha entrevista no 2005, Ryde revelou que unha semana antes de morrer, ela tentara de rematar a relaci\u00f3n: \"Eu non pod\u00eda con el. Pedinlle tempo. E nunca o volv\u00edn ver.\" Dun xeito similar \u00e1 relaci\u00f3n que Drake tivera anteriormente coa cantante folk Linda Thompson, Drake e Ryde nunca consumaron a relaci\u00f3n.\nNas primeiras horas do 25 de novembro de 1974, Nick Drake morre no fogar en Far Leys dunha sobredose de antidepresivos (amitriptilina). Deit\u00e1rase cedo a noite anterior, tras pasar a tarde de visita a un amigo. Ao amencer sa\u00edu da s\u00faa habitaci\u00f3n e entrou na coci\u00f1a. A s\u00faa familia estaba afeita a escoitalo facendo iso a mi\u00fado, pero desta vez, el non fixera ning\u00fan ru\u00eddo. Eles supuxeron que estar\u00eda tomando unha cunca de cereais. Pouco despois volveu \u00e1 s\u00faa habitaci\u00f3n, e tomou algunhas pastillas \"para axudarlle a durmir\". Drake ti\u00f1a o seu propio horario; con frecuencia ti\u00f1a dificultades para durmir, e \u00e1s veces estaba esperto toda a noite tocando e escoitando m\u00fasica, e durm\u00edndose tarde at\u00e9 a ma\u00f1\u00e1 seguinte. Lembrando os feitos daquela noite, a s\u00faa nai dixo m\u00e1is tarde: \"Nunca adoitaba molestalo para nada. Pero eran sobre as 12 do mediod\u00eda, e entrei na s\u00faa habitaci\u00f3n, porque semellaba realmente hora de que se levantase. E estaba deitado na cama. O primeiro que vin foron as s\u00faas longas pernas.\" Non houbo nota de suicidio, a\u00ednda que preto da s\u00faa cama atopouse unha carta dirixida a Ryde.\nNa investigaci\u00f3n levada a cabo ese mes de decembro, o xu\u00edz de instruci\u00f3n estableceu que a morte fora resultado dun \"agudo envelenamento por amitriptilina\u2014autoadministrada no transcurso dunha depresi\u00f3n\", establecendo o veredicto de suicidio. A\u00ednda que o suicidio foi posto en d\u00fabida por alg\u00fans membros da s\u00faa familia, en xeral p\u00e9nsase que accidentalmente ou non, naquel momento Drake renunciara ao mundo. Rodney describiu a morte do seu fillo como estra\u00f1a e inesperada; a\u00ednda as\u00ed, nunha entrevista en 1979 admitiu que sempre estiveran preocupados de que Nick estivese tan deprimido, e que acostumaban agochar aspirinas, pastillas e cousas polo estilo.\" Boyd dixo que prefer\u00eda pensar que a sobredose fora accidental. El lembraba que os pais de Drake dixeran que o seu \u00e1nimo nas semanas precedentes era moi positivo, e que ti\u00f1a plans de regresar a Londres a reiniciar a s\u00faa carreira musical. Boyd cre que a este per\u00edodo de lixeireza lle seguiu unha nova \"ca\u00edda na desesperaci\u00f3n\". Tendo en conta que Drake puido tomar unha alta dose dos seus antidepresivos para recuperar o optimismo, el prefire imaxinar a Drake \"lanz\u00e1ndose \u00e1 desesperada sobre a vida que se rende dun xeito calculado \u00e1 morte\". En 1975, o xornalista da \"NME\" Nick Kent comenta a iron\u00eda da morte de Drake xusto nun momento en que comezara a recuperar certo \"equilibrio persoal\". Pola s\u00faa banda, Gabrielle Drake dixo que prefer\u00eda pensar que Drake se suicidara, \"no sentido de que prefiro que morrese porque el as\u00ed o quer\u00eda a que fose por culpa dun tr\u00e1xico erro. Iso ser\u00eda terrible...\"\nO 2 de decembro de 1974, tras unha cerimonia na Igrexa de St Mary Magdalene en Tanworth-in-Arden, Drake foi incinerado no crematorio de Solihull, e as s\u00faas cinzas foron enterradas baixo un carballo no cemiterio contiguo \u00e1 Igrexa de St Mary. Asistiron ao funeral arredor de cincuenta persoas, inclu\u00edndo amigos de Marlborough, Aix, Cambridge, Londres, Witchseason e Tanworth. En referencia \u00e1 tendencia de Drake a non mesturar amizades, Brian Wells comentou m\u00e1is tarde que moitos dos asistentes se co\u00f1eceran por primeira vez esa ma\u00f1\u00e1. Molly lembra que \"moitos dos seus amigos vi\u00f1eron. A moitos deles non os co\u00f1eciamos.\""}
{"id": "90835", "revid": "2269", "url": "https://gl.wikipedia.org/wiki?curid=90835", "title": "Academia de Belas Artes de San Fernando", "text": ""}
{"id": "90838", "revid": "839", "url": "https://gl.wikipedia.org/wiki?curid=90838", "title": "Manuel Chaves Gonz\u00e1lez", "text": ""}
{"id": "90839", "revid": "43749", "url": "https://gl.wikipedia.org/wiki?curid=90839", "title": "Rep\u00fablica Arxentina", "text": ""}
{"id": "90840", "revid": "839", "url": "https://gl.wikipedia.org/wiki?curid=90840", "title": "Artur Mas i Gavarr\u00f3", "text": ""}
{"id": "90841", "revid": "10599", "url": "https://gl.wikipedia.org/wiki?curid=90841", "title": "Provincia de Guadalajara", "text": ""}
{"id": "90847", "revid": "1131", "url": "https://gl.wikipedia.org/wiki?curid=90847", "title": "Palacio de La Magdalena", "text": "O Palacio de La Magdalena est\u00e1 sito na pen\u00ednsula de La Magdalena, en Santander, Cantabria (Espa\u00f1a) e foi constru\u00eddo entre os anos 1909 e 1911, por subscrici\u00f3n popular, como residencia de ver\u00e1n da familia do rei Afonso XIII ata o ano 1931 (cando se proclama a Segunda Rep\u00fablica Espa\u00f1ola). Dese\u00f1ado polos arquitectos Javier Gonz\u00e1lez Riancho e Gonzalo Bringas Veiga, foi amoblado en 1913, cando foi inaugurado. En 1914 engad\u00edronse as cuadras, de estilo ingl\u00e9s con tellados puntiagudos de vertentes pronunciadas, entramados de madeira etc.\nTr\u00e1tase dunha obra ecl\u00e9ctica, que combina influencias inglesas, con abundancia de chemineas, formas das vent\u00e1s, as\u00ed como achegas de estilo franc\u00e9s, como a escalinata de dobre tramo da escaleira principal, a asimetr\u00eda dos corpos do edificio e tam\u00e9n algunhas pinceladas rexionalistas.\nO edificio consta de d\u00faas entradas, unha ao Norte para carruaxes, con p\u00f3rtico, e outra ao Sur, que \u00e9 a principal, con dous torre\u00f3ns de planta octogonal e unha escalinata de tramos dobres . O palacio \u00e9 de pedra de cachoter\u00eda con cubertas de lousa. No interior destacan os sal\u00f3ns de recepci\u00f3n conservando alg\u00fans cadros de interese, de autores como Benedito, Sorolla, Sotomayor etc.\nDende 1932 organiza os cursos de ver\u00e1n da Universidade Internacional Men\u00e9ndez Pelayo."}
{"id": "90851", "revid": "23204", "url": "https://gl.wikipedia.org/wiki?curid=90851", "title": "Clyde Tombaugh", "text": "Clyde William Tombaugh, nado en 1906 e finado en 1997, foi un astr\u00f3nomo norteamericano, m\u00e1is co\u00f1ecido pola s\u00faa descuberta do planeta anano Plut\u00f3n, en 1930. Tam\u00e9n foi o descubridor de moitos asteroides e axudou na investigaci\u00f3n de Ovnis.\nTraxectoria.\nNado en Streator, Illinois, a s\u00faa familia mudouse pouco despois para Kansas. Tombaugh constru\u00edu o seu propio telescopio e enviaba bosquexos das s\u00faas descubertas \u00f3 Observatorio Lowell. Grazas a isto tivo unha oferta de emprego. Tombaugh traballou no Observatorio Lowell de 1929 ata o 1945.\nDespois de descubrir Plut\u00f3n, Tombaugh recibiu a graduaci\u00f3n en astronom\u00eda nas universidades de Kansas e de Arizona. Traballou tam\u00e9n no campo dos m\u00edsiles de White Sands, e deu clases na Universidade Estatal de Novo M\u00e9xico de 1955 ata a s\u00faa xubilaci\u00f3n, en 1973."}
{"id": "90852", "revid": "23204", "url": "https://gl.wikipedia.org/wiki?curid=90852", "title": "Lista de linguas iranias", "text": "Familia irania:\nGrupo oriental.\nSubgrupo de linguas iranias orientais meridionais.\nNeste subgrupo at\u00f3panse as linguas do Pamir e o past\u00fan.\n\u2020, A lingua vanx\u00ed (vandj\u012b), era falada na val de Vanch, arredor dos anos 20 do s\u00e9culo pasado foi substitu\u00eddo polo taxico. E a lingua sargulam\u00ed (sarghulam\u012b) fal\u00e1base na val de Sar Ghul\u00e1m ou na val de Zardew no Afganist\u00e1n, pero desta lingua s\u00f3 se conservan 3 palabras."}
{"id": "90854", "revid": "158", "url": "https://gl.wikipedia.org/wiki?curid=90854", "title": "Guitarrista", "text": ""}
{"id": "90855", "revid": "1131", "url": "https://gl.wikipedia.org/wiki?curid=90855", "title": "Scorpius", "text": "Scorpius ou Escorpi\u00f3n (s\u00edmbolo , ), \u00e9 unha das 88 constelaci\u00f3ns. Antigamente esta constelaci\u00f3n represent\u00e1base unida \u00e1 que hoxe en d\u00eda se co\u00f1ece coma Libra (que non exist\u00eda, crese que foron os romanos os que a inseriron antes que ningunha outra civilizaci\u00f3n). As estrelas que hoxe en d\u00eda se co\u00f1ecen coma alfa e beta Librae representaban as pinzas sur e norte do escorpi\u00f3n, o que lles deu o seu nome actual:\nRepresentado deste xeito, o escorpi\u00f3n colgaba apracible e equilibradamente sobre a ecl\u00edptica.\nEstrelas principais.\nA estrela nun tempo designada coma \u03b3 Sco (que est\u00e1 dentro das fronteiras de Libra) \u00e9 hoxe en d\u00eda co\u00f1ecida coma \u03c3 Lib. Hai que ter en conta que en tempos da Grecia cl\u00e1sica, a constelaci\u00f3n de Libra estaba totalmente dentro de Scorpius (de feito Libra vi\u00f1a sendo o par de pinzas de Scorpius).\n\u03bb Sco e \u03c5 Sco, as d\u00faas estrelas \u00f3 final da cola do escorpi\u00f3n que aparecen moi pechadas entre si, son chamadas moitas veces \"Ollos de Gato\".\nObxectos notables do espazo profundo.\nEntre os obxectos do 'espazo profundo' que conten Scorpius destacan os c\u00famulos globulares M4 e M80: s\u00f3 o primeiro deles \u00e9 visible con prism\u00e1ticos. Fotograficamente pode observarse unha complexa rede de 'nubes estelares' \u00f3 redor de Antares que se estende ata \u03c1 Ophiuchi.\nMitolox\u00eda.\nA orixe da constelaci\u00f3n at\u00f3pase na lenda de Ori\u00f3n. Segundo unha das versi\u00f3ns, Ori\u00f3n o cazador sacouse os ollos nun arrebato de celos, e mentres vagaba cego polo mundo pisou un escorpi\u00f3n que lle trabou co seu aguill\u00f3n, provoc\u00e1ndolle a morte. Os deuses elevaron a Ori\u00f3n e \u00f3 escorpi\u00f3n \u00f3s ceos coloc\u00e1ndoos en extremos opostos da b\u00f3veda celeste, de xeito que cando Escorpio sae polo horizonte, Ori\u00f3n ocultase fuxindo do animal que lle causara a morte.\nUnha versi\u00f3n m\u00e1is ampla suxire que Orion tentou violar a Artemis (a Lua), posto que esta atop\u00e1base cazando no medio do bosque cando foi vista polo xigante Orion e Artemis no seu af\u00e1n de defenderse reclamou a axuda dun escorpi\u00f3n, este picou \u00f3 xigante mortalmente e liberouna, raz\u00f3n pola cal Artemis, a deusa, colocouno no firmamento."}
{"id": "90871", "revid": "5863", "url": "https://gl.wikipedia.org/wiki?curid=90871", "title": "Leandro Pita Romero", "text": "Leandro Pita Romero, nado en Ortigueira o 22 de novembro de 1898 e finado en Buenos Aires o 25 de xu\u00f1o de 1985, foi un pol\u00edtico, diplom\u00e1tico, xornalista e escritor galego.\nTraxectoria.\nFillo do avogado agrarista Leandro Pita S\u00e1nchez-Boado, fundador da Federaci\u00f3n Agraria, estudou na Coru\u00f1a a carreira de maxisterio e, posteriormente, ingresou na Facultade de Dereito de Santiago de Compostela, obtendo o t\u00edtulo de avogado en 1917. Nese tempo, comezou a exercer o xornalismo, escribindo en prestixiosos diarios de Madrid e outras cidades, como \"Nuevo Heraldo\", \"El Liberal\", \"El Norte de Castilla\", \"El Sol\" e \"Noticiero Sevillano\".\nTam\u00e9n por esa \u00e9poca formou parte das Irmandades da Fala da Coru\u00f1a. A trav\u00e9s do seu pai relacionouse con Manuel Portela Valladares, co que traballou durante unha tempada como secretario pol\u00edtico. Ao producirse o golpe de estado do xeneral Miguel Primo de Rivera en 1923, Pita Romero regresou \u00e1 Coru\u00f1a onde comeza a escribir en \"El Noroeste\" e posteriormente en \"El Orz\u00e1n\", do que foi director.\nEn 1924 escribiu en castel\u00e1n unha pequena novela, \"El anarquista\", traducida por Leandro Carr\u00e9 Alvarellos ao galego como \"O anarquista\".\nEn 1926, Leandro Pita f\u00edxose cargo da presidencia da Federaci\u00f3n Agraria de Ortigueira e en 1927 foi electo presidente da Asociaci\u00f3n Provincial de Gandeiros e vogal da Asociaci\u00f3n General de Ganaderos de Espa\u00f1a, formando parte do Partido Agrario Republicano Autonomista. A s\u00faa relaci\u00f3n coa xente do agro converteuno nun home popular no medio rural da provincia da Coru\u00f1a. Coa ca\u00edda da monarqu\u00eda e a instauraci\u00f3n da Rep\u00fablica, o 14 de abril de 1931, Leandro Pita Romero formou parte da gran fronte electoral impulsada en Galicia por Santiago Casares Quiroga, que se denominou Federaci\u00f3n Republicana Gallega. Por esta coalici\u00f3n presentouse nas elecci\u00f3ns a Cortes Constitu\u00edntes do 28 de xu\u00f1o de 1931, logrando un acta de deputado con 43.181 votos. Nas elecci\u00f3ns de 1933, en representaci\u00f3n do Partido Republicano Gallego, obtivo 82.916 votos.\nDurante o chamado bienio negro (1933-1935) Pita Romero distanciouse de Casares e incorporouse ao goberno de centro dereita do Partido Republicano Radical encabezado por Diego Mart\u00ednez Barrio e con Alejandro Lerroux como ministro de Mari\u00f1a. O 8 de outubro de 1933, conv\u00e9rtese no ministro m\u00e1is novo da Segunda Rep\u00fablica ao ocupar a carteira de Mari\u00f1a, \u00e1 fronte da cal estivo apenas dous meses. Coa vitoria electoral da dereita, en novembro de 1933, Lerroux formou goberno o 16 de decembro dese ano, nomeando a Pita Romero ministro de Estado, equivalente a ministro de Relaci\u00f3ns Exteriores.\nEn 1934 deixou este cargo para converterse en ministro sen carteira. Durante esta etapa representa a Espa\u00f1a en Europa, sendo nomeado ministro plenipotenciario e primeiro embaixador da Rep\u00fablica ante o Vaticano, onde estableceu relaci\u00f3ns amigables co ent\u00f3n secretario de Estado, cardeal Pacelli, quen se converteu logo no Papa P\u00edo XII.\nNas elecci\u00f3ns de febreiro de 1936 presentouse polo Partido de Centro de Portela Valladres, pero non resultou elixido deputado. Co triunfo do Fronte Popular, deixou o seu cargo de embaixador, volvendo vivir na Coru\u00f1a. Nesta cidade sorprendeuno o golpe de Estado do 18 de xullo de 1936. A pesar de ser un pol\u00edtico moderado e un cat\u00f3lico practicante, foi ameazado polos golpistas. Marchou a Ortigueira e volveu a Coru\u00f1a. Logo do fusilamento de Jos\u00e9 Antonio Primo de Rivera, as ameazas recrud\u00e9cense e grazas \u00e1 axuda de Pedro Barri\u00e9 de la Maza marcha a Portugal en novembro de 1936. Logo dunha estancia de varios meses en Lisboa, exiliouse na Arxentina en marzo de 1937. Neste pa\u00eds, traballou como xornalista e avogado, escribindo nalg\u00fans dos mellores diarios e revistas dese tempo, como \"La Prensa\", \"El Mundo\", \"Cr\u00edtica\", \"La Capital\", \"La Atl\u00e1ntida\" e \"Leopl\u00e1n\".\nNon regresou a Espa\u00f1a ata 1960, fac\u00e9ndoo regularmente a partir de ent\u00f3n, a\u00ednda que nunca de forma definitiva."}
{"id": "90876", "revid": "785", "url": "https://gl.wikipedia.org/wiki?curid=90876", "title": "Froila", "text": "Froila pode referirse a:"}
{"id": "90877", "revid": "1131", "url": "https://gl.wikipedia.org/wiki?curid=90877", "title": "Froila, Conde de Galiza", "text": "Froila, conde de Galiza (en lat\u00edn: \"Froilane Gallicie comite\"), tam\u00e9n co\u00f1ecido como Froila Verm\u00fadez ou Froila Xem\u00fandiz, nado contra 845 e finado probabelmente en 866, foi un nobre galego que se proclamou rei de Galiza nese 866, destronando efemeramente a Afonso III.\nTraxectoria.\nAparece como conde de Lugo a comezos da d\u00e9cada de 860. \u00c9 pos\u00edbel que estivese casado cunha filla de Ordo\u00f1o I, feito que lle poder\u00eda outorgar certa lexitimidade para acceder ao trono, tal como anteriormente acontecera con Silo e Nepociano. Deste xeito, no ano 866, ap\u00f3s a morte do devandito Ordo\u00f1o I e a suba ao trono do seu fillo Afonso III, rebelouse contra o novo rei, proclam\u00e1ndose as\u00ed rei de Galiza; atacou Oviedo e obrigou o rei a retirarse a \u00c1raba. Non se te\u00f1en moitas noticias do seu reinado, que, en calquera caso, foi moi breve, na segunda metade do ano, e a\u00ednda que alg\u00fans historiadores o denominan Froila II, en xeral \u00e9 exclu\u00eddo das cronolox\u00edas do reino de Oviedo. Co\u00f1\u00e9cese, as\u00ed e todo, que se fixo con Carcac\u00eda (Padr\u00f3n), a cal foi devolta polo propio Afonso III \u00e1 diocese de Iria en xaneiro do ano seguinte, cando Froila xa finara. Rei a t\u00f3dolos efectos, s\u00f3 o seu asasinato por parte de partidarios de Afonso permitiu ao deposto rei recuperar o trono.\nAlg\u00fans autores dic\u00edan que proced\u00eda da li\u00f1axe do rei Vermudo, a\u00ednda que este dato non \u00e9 considerado prob\u00e1bel. De feito, semella que o seu apelido era na realidade \"Xem\u00fandiz\" no canto de \"Verm\u00fadez\", produto este \u00faltimo dunha lectura errada."}
{"id": "90879", "revid": "839", "url": "https://gl.wikipedia.org/wiki?curid=90879", "title": "Asemblea Francesa", "text": ""}
{"id": "90889", "revid": "89787", "url": "https://gl.wikipedia.org/wiki?curid=90889", "title": "Lista de condes de Galicia", "text": "Conde de Galiza foi un t\u00edtulo que se empregou no Reino de Galiza durante a Idade Media, desde o s\u00e9culo IX at\u00e9 o XIII. Usado en diferentes circunstancias e mediante diversas f\u00f3rmulas, tivo significados mut\u00e1beis, podendo facer referencia, nunha primeira etapa, a grandes magnates que eran lugartenentes do rei ou, m\u00e1is serodiamente, \u00e1 cabeza vis\u00edbel da nobreza galega.\nS\u00e9culos IX-XI.\nAp\u00f3s a finalizaci\u00f3n do longo reinado de Afonso II no ano 842, a converxencia de intereses entre a aristocracia galega e Ramiro I, a cal lle permitira depor a Nepociano polas armas e acceder ao trono, fixo que a relaci\u00f3n entre os magnates e os reis fose un pouco m\u00e1is lonxe mediante a adquisici\u00f3n por parte dos arist\u00f3cratas da condici\u00f3n de funcionarios reais. Deste xeito, os magnates, que eran os que rex\u00edan nos seus propios dominios, comezaron a se denominar condes (\"comites\"), unha titulaci\u00f3n que supu\u00f1a unha elevada posici\u00f3n social e outorgaba un car\u00e1cter non-rexio. Non era nesta altura un t\u00edtulo nobiliario; sen\u00f3n a expresi\u00f3n do cargo de xefe militar ao mando de ex\u00e9rcitos propios. Segundo a serie recompilada en 1795 por Juan Francisco Masdeu, o primeiro co\u00f1ecido ser\u00eda o conde Pedro, mencionado na Cr\u00f3nica Albeldense facendo fronte a un ataque normando so o reinado de Ordo\u00f1o I (850-866) e identificado por alg\u00fans autores con Pedro Theon.\nS\u00e9culos XI-XIII.\nEn 1073 Rodrigo Ov\u00e9quiz, conde de Lugo, rebelouse contra o rei Afonso VI e autoproclamouse conde de Galiza.\nCondado de Galiza.\nXa contra 1087, no medio dunha rebeli\u00f3n liderada por Rodrigo Ov\u00e9quiz e apoiada polo bispo de Santiago, Diego P\u00e1ez, cuxo obxectivo era repor o rei Garc\u00eda II e casalo cunha filla de Guillerme o Conquistador, Afonso VI creou o condado de Galiza e cedeuno \u00f3 seu xenro Raimundo. Adicionalmente, arredor da s\u00faa figura creouse unha estrutura administrativa propia dun monarca (con chanceler, mordomo e meiri\u00f1o mor propios), de xeito que atinxiu elevad\u00edsimas cotas de poder, empregando f\u00f3rmulas propias da realeza e suplantando a autoridade do rei. As\u00ed, o conde borgo\u00f1\u00f3n gobernou o territorio galego con total autonom\u00eda, como se fose un aut\u00e9ntico principado feudal ou mesmo unha especie de vicerreinado. Os seus dominios como conde de Galiza chegaban at\u00e9 Zamora e Salamanca, onde exerc\u00eda igualmente a s\u00faa autoridade.\nCasa de Trava.\nCoa morte de Raimundo, o seu principal valedor e cabeza da nobreza galega, Pedro Froilaz de Trava, converteuse no seu sucesor.\nOs Vela.\nAdemais da predominante Casa de Trava, os descendentes do conde Vela Ov\u00e9quiz (\u20201085), irm\u00e1n de Rodrigo Ov\u00e9quiz, que son co\u00f1ecidos como os Vela, tam\u00e9n se denominaron condes de Galiza.\nOutros.\nOutros magnates tam\u00e9n aparecen nalg\u00fan momento como condes de Galiza.\nS\u00e9culo XIV.\nAp\u00f3s a morte de Rodrigo G\u00f3mez sen sucesi\u00f3n, a nobreza galega ficou sen unha cabeza vis\u00edbel. Pedro Fern\u00e1ndez de Castro, se\u00f1or da casa de Lemos, que foi pertegueiro mor de Santiago, encomendeiro do bispado de Lugo e adiantado mor de Galiza, entre outros, \u00e9 considerado o sucesor por mor das altas cotas de poder que atinxiu, malia que nunca empregou o t\u00edtulo de conde de Galiza. O seu fillo, que ademais foi conde de Lemos, Trast\u00e1mara e Sarria, seguiu encabezando o poder pol\u00edtico galego."}
{"id": "90890", "revid": "85894", "url": "https://gl.wikipedia.org/wiki?curid=90890", "title": "Ares, Ares, Ares", "text": "Ares \u00e9 unha vila da parroquia de San Xos\u00e9 de Ares no concello de Ares na provincia da Coru\u00f1a. Segundo o Instituto Galego de Estat\u00edstica en 2007 ti\u00f1a 3707 (1867 homes e 1840 mulleres), 291 m\u00e1is ca en 2003.\n\u00c9 a capital do concello."}
{"id": "90891", "revid": "85894", "url": "https://gl.wikipedia.org/wiki?curid=90891", "title": "Lubre, Ares, Ares", "text": "Lubre \u00e9 un lugar da parroquia de San Xos\u00e9 de Ares no concello de Ares na provincia da Coru\u00f1a. Ti\u00f1a 178 habitantes no ano 2007 segundo datos do Instituto Galego de Estat\u00edstica dos cales eran 84 homes e 94 mulleres, o que sup\u00f3n un aumento con relaci\u00f3n ao ano 2003 cando ti\u00f1a 174 habitantes."}
{"id": "90892", "revid": "85894", "url": "https://gl.wikipedia.org/wiki?curid=90892", "title": "Besoxo, Ares, Ares", "text": "Besoxo \u00e9 un lugar da parroquia de San Xos\u00e9 de Ares no concello de Ares na provincia da Coru\u00f1a. Ti\u00f1a 37 habitantes no ano 2007 segundo datos do Instituto Galego de Estat\u00edstica dos cales eran 20 homes e 17 mulleres, o que sup\u00f3n un aumento con relaci\u00f3n ao ano 2003 cando ti\u00f1a 21 habitantes."}
{"id": "90893", "revid": "85894", "url": "https://gl.wikipedia.org/wiki?curid=90893", "title": "Maiobre, Ares, Ares", "text": "Maiobre \u00e9 un lugar da parroquia de San Xos\u00e9 de Ares no concello de Ares na provincia da Coru\u00f1a. Ti\u00f1a 65 habitantes no ano 2007 segundo datos do Instituto Galego de Estat\u00edstica dos cales eran 27 homes e 38 mulleres, o que sup\u00f3n un aumento con relaci\u00f3n ao ano 2003 cando ti\u00f1a 59 habitantes."}
{"id": "90894", "revid": "85894", "url": "https://gl.wikipedia.org/wiki?curid=90894", "title": "O Outeiro, Ares, Ares", "text": "O Outeiro \u00e9 un lugar da parroquia de San Xos\u00e9 de Ares no concello de Ares na provincia da Coru\u00f1a. Ti\u00f1a 46 habitantes no ano 2007 segundo datos do Instituto Galego de Estat\u00edstica dos cales eran 24 homes e 22 mulleres, o que sup\u00f3n unha diminuci\u00f3n con relaci\u00f3n ao ano 2003 cando ti\u00f1a 49 habitantes.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "90895", "revid": "85894", "url": "https://gl.wikipedia.org/wiki?curid=90895", "title": "Pedr\u00f3s, Ares, Ares", "text": "Pedr\u00f3s \u00e9 un lugar da parroquia de San Xos\u00e9 de Ares no concello de Ares na provincia da Coru\u00f1a. Segundo o Instituto Galego de Estat\u00edstica en 2007 ti\u00f1a 137 habitantes (73 homes e 64 mulleres), oito m\u00e1is ca en 2003."}
{"id": "90896", "revid": "85894", "url": "https://gl.wikipedia.org/wiki?curid=90896", "title": "Maci\u00f1eiras, Ares, Ares", "text": "Maci\u00f1eiras \u00e9 un lugar da parroquia de San Xos\u00e9 de Ares no concello de Ares na provincia da Coru\u00f1a. Segundo o Instituto Galego de Estat\u00edstica en 2007 ti\u00f1a dous habitantes (un home e unha muller), se ben en 2003 estivera despoboado."}
{"id": "90897", "revid": "85894", "url": "https://gl.wikipedia.org/wiki?curid=90897", "title": "Curm\u00e1, Caamouco, Ares", "text": "Curm\u00e1 \u00e9 un lugar da parroquia de San Vicente de Caamouco no concello de Ares na provincia da Coru\u00f1a. Ti\u00f1a 31 habitantes no ano 2007 segundo datos do Instituto Galego de Estat\u00edstica dos cales eran 17 homes e 14 mulleres, o que sup\u00f3n unha diminuci\u00f3n con relaci\u00f3n ao ano 2003 cando ti\u00f1a 37 habitantes."}
{"id": "90898", "revid": "85894", "url": "https://gl.wikipedia.org/wiki?curid=90898", "title": "R\u00edos, Caamouco, Ares", "text": "R\u00edos \u00e9 un lugar da parroquia de San Vicente de Caamouco no concello de Ares na provincia da Coru\u00f1a. Ti\u00f1a 12 habitantes no ano 2007 segundo datos do Instituto Galego de Estat\u00edstica dos cales eran 4 homes e 8 mulleres, o que sup\u00f3n unha diminuci\u00f3n con relaci\u00f3n ao ano 2003 cando ti\u00f1a 15 habitantes."}
{"id": "90899", "revid": "85894", "url": "https://gl.wikipedia.org/wiki?curid=90899", "title": "Ixobre, Caamouco, Ares", "text": "Ixobre \u00e9 un lugar da parroquia de San Vicente de Caamouco no concello de Ares na provincia da Coru\u00f1a. Ti\u00f1a 48 habitantes no ano 2007 segundo datos do Instituto Galego de Estat\u00edstica dos cales eran 19 homes e 29 mulleres, o que sup\u00f3n unha diminuci\u00f3n con relaci\u00f3n ao ano 2003 cando ti\u00f1a 51 habitantes."}
{"id": "90900", "revid": "85894", "url": "https://gl.wikipedia.org/wiki?curid=90900", "title": "O Outeiro de Barracido, Caamouco, Ares", "text": "O Outeiro de Barracido \u00e9 un lugar da parroquia de San Vicente de Caamouco no concello de Ares na provincia da Coru\u00f1a. Ti\u00f1a 75 habitantes no ano 2007 segundo datos do Instituto Galego de Estat\u00edstica dos cales eran 38 homes e 37 mulleres, o que sup\u00f3n unha diminuci\u00f3n con relaci\u00f3n ao ano 2003 cando ti\u00f1a 81 habitantes.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "90901", "revid": "85894", "url": "https://gl.wikipedia.org/wiki?curid=90901", "title": "Rodelas, Caamouco, Ares", "text": "Rodelas \u00e9 un lugar da parroquia de San Vicente de Caamouco no concello de Ares na provincia da Coru\u00f1a. Ti\u00f1a 7 habitantes no ano 2007 segundo datos do Instituto Galego de Estat\u00edstica dos cales eran 3 homes e 4 mulleres, o que sup\u00f3n unha diminuci\u00f3n con relaci\u00f3n ao ano 2003 cando ti\u00f1a 10 habitantes."}
{"id": "90902", "revid": "85894", "url": "https://gl.wikipedia.org/wiki?curid=90902", "title": "A Solaina, Caamouco, Ares", "text": "A Solaina \u00e9 un lugar da parroquia de San Vicente de Caamouco no concello de Ares na provincia da Coru\u00f1a. Ti\u00f1a 2 habitantes no ano 2007 segundo datos do Instituto Galego de Estat\u00edstica eran 2 mulleres, o que sup\u00f3n unha diminuci\u00f3n con relaci\u00f3n ao ano 2003 cando ti\u00f1a 3 habitantes."}
{"id": "90903", "revid": "85894", "url": "https://gl.wikipedia.org/wiki?curid=90903", "title": "A Malata, Caamouco, Ares", "text": "A Malata \u00e9 un lugar da parroquia de San Vicente de Caamouco no concello de Ares na provincia da Coru\u00f1a da comarca de Ferrol. Segundo o Instituto Galego de Estat\u00edstica en 2007 ti\u00f1a 30 habitantes (17 homes e 13 mulleres), o mesmo n\u00famero ca en 2003."}
{"id": "90904", "revid": "85894", "url": "https://gl.wikipedia.org/wiki?curid=90904", "title": "Maza\u00eddo, Caamouco, Ares", "text": "Maza\u00eddo \u00e9 un lugar da parroquia de San Vicente de Caamouco no concello de Ares na provincia da Coru\u00f1a. Ti\u00f1a 69 habitantes no ano 2007 segundo datos do Instituto Galego de Estat\u00edstica dos cales eran 30 homes e 39 mulleres, o que sup\u00f3n un aumento con relaci\u00f3n ao ano 2003 cando ti\u00f1a 66 habitantes."}
{"id": "90905", "revid": "85894", "url": "https://gl.wikipedia.org/wiki?curid=90905", "title": "As Pezoas, Caamouco, Ares", "text": "As Pezoas \u00e9 un lugar da parroquia de San Vicente de Caamouco no concello de Ares na provincia da Coru\u00f1a. Ti\u00f1a 105 habitantes no ano 2007 segundo datos do Instituto Galego de Estat\u00edstica dos cales eran 55 homes e 50 mulleres, o que sup\u00f3n un aumento con relaci\u00f3n ao ano 2003 cando ti\u00f1a 49 habitantes."}
{"id": "90906", "revid": "85894", "url": "https://gl.wikipedia.org/wiki?curid=90906", "title": "O Raso, Caamouco, Ares", "text": "O Raso \u00e9 un lugar da parroquia de San Vicente de Caamouco no concello de Ares na provincia da Coru\u00f1a. Segundo o Instituto Galego de Estat\u00edstica en 2007 ti\u00f1a 37 habitantes (17 homes e 20 mulleres), 21 m\u00e1is ca en 2003."}
{"id": "90907", "revid": "85894", "url": "https://gl.wikipedia.org/wiki?curid=90907", "title": "A R\u00faa de Barracido, Caamouco, Ares", "text": "A R\u00faa de Barracido \u00e9 un lugar da parroquia de San Vicente de Caamouco no concello de Ares na provincia da Coru\u00f1a. Ti\u00f1a 18 habitantes no ano 2007 segundo datos do Instituto Galego de Estat\u00edstica dos cales eran 9 homes e 9 mulleres, o que sup\u00f3n un aumento con relaci\u00f3n ao ano 2003 cando ti\u00f1a 14 habitantes."}
{"id": "90908", "revid": "85894", "url": "https://gl.wikipedia.org/wiki?curid=90908", "title": "Seselle, Caamouco, Ares", "text": "Seselle \u00e9 un lugar da parroquia de San Vicente de Caamouco no concello de Ares na provincia da Coru\u00f1a. Ti\u00f1a 113 habitantes no ano 2007 segundo datos do Instituto Galego de Estat\u00edstica dos cales eran 54 homes e 59 mulleres, o que sup\u00f3n un aumento con relaci\u00f3n ao ano 2003 cando ti\u00f1a 85 habitantes."}
{"id": "90909", "revid": "85894", "url": "https://gl.wikipedia.org/wiki?curid=90909", "title": "Leiro, Cerv\u00e1s, Ares", "text": "Leiro \u00e9 un lugar da parroquia de San Pedro de Cerv\u00e1s no concello de Ares na provincia da Coru\u00f1a. Ti\u00f1a 25 habitantes no ano 2007 segundo datos do Instituto Galego de Estat\u00edstica dos cales eran 14 homes e 11 mulleres, o que sup\u00f3n un aumento con relaci\u00f3n ao ano 2003 cando ti\u00f1a 22 habitantes."}
{"id": "90910", "revid": "85894", "url": "https://gl.wikipedia.org/wiki?curid=90910", "title": "A Queira, Cerv\u00e1s, Ares", "text": "A Queira \u00e9 un lugar da parroquia de San Pedro de Cerv\u00e1s no concello de Ares na provincia da Coru\u00f1a. Ti\u00f1a 8 habitantes no ano 2007 segundo datos do Instituto Galego de Estat\u00edstica dos cales eran 5 homes e 3 mulleres, o que sup\u00f3n un aumento con relaci\u00f3n ao ano 2003 cando ti\u00f1a 4 habitantes."}
{"id": "90911", "revid": "85894", "url": "https://gl.wikipedia.org/wiki?curid=90911", "title": "O Teixeiro, Cerv\u00e1s, Ares", "text": "O Teixeiro \u00e9 un lugar da parroquia de San Pedro de Cerv\u00e1s no concello de Ares na provincia da Coru\u00f1a. Ti\u00f1a 4 habitantes no ano 2007 segundo datos do Instituto Galego de Estat\u00edstica dos cales eran 2 homes e 2 mulleres, o que sup\u00f3n un aumento con relaci\u00f3n ao ano 2003 cando ti\u00f1a 1 habitante."}
{"id": "90912", "revid": "85894", "url": "https://gl.wikipedia.org/wiki?curid=90912", "title": "O Bugall\u00f3n, Cerv\u00e1s, Ares", "text": "O Bugall\u00f3n \u00e9 un lugar da parroquia de San Pedro de Cerv\u00e1s no concello coru\u00f1es de Ares na comarca de Ferrol. Ti\u00f1a 4 habitantes no ano 2007 segundo datos do Instituto Galego de Estat\u00edstica dos cales eran 2 homes e 2 mulleres, o que sup\u00f3n unha diminuci\u00f3n con relaci\u00f3n ao ano 2003 cando ti\u00f1a 8 habitantes."}
{"id": "90913", "revid": "85894", "url": "https://gl.wikipedia.org/wiki?curid=90913", "title": "Carballo, Cerv\u00e1s, Ares", "text": "Carballo \u00e9 un lugar da parroquia de San Pedro de Cerv\u00e1s no concello de Ares na provincia da Coru\u00f1a na comarca de Ferrol. Ti\u00f1a 71 habitantes no ano 2007 segundo datos do Instituto Galego de Estat\u00edstica dos cales eran 32 homes e 39 mulleres, o que sup\u00f3n unha diminuci\u00f3n con relaci\u00f3n ao ano 2003 cando ti\u00f1a 75 habitantes."}
{"id": "90915", "revid": "85894", "url": "https://gl.wikipedia.org/wiki?curid=90915", "title": "Chanteiro, Cerv\u00e1s, Ares", "text": "Chanteiro \u00e9 un lugar da parroquia de San Pedro de Cerv\u00e1s no concello de Ares na provincia da Coru\u00f1a. Segundo o Instituto Galego de Estat\u00edstica en 2007 ti\u00f1a 256 habitantes (123 homes e 133 mulleres), dez m\u00e1is ca en 2003.\nA ermida da Nosa Se\u00f1ora da Mercede foi restaurada na d\u00e9cada de 1940, sendo p\u00e1rroco de Cerv\u00e1s Antonio Rodr\u00edguez Fraiz."}
{"id": "90916", "revid": "85894", "url": "https://gl.wikipedia.org/wiki?curid=90916", "title": "Cerv\u00e1s, Cerv\u00e1s, Ares", "text": "Cerv\u00e1s \u00e9 un lugar da parroquia de San Pedro de Cerv\u00e1s no concello de Ares na provincia da Coru\u00f1a. Ti\u00f1a 50 habitantes no ano 2007 segundo datos do Instituto Galego de Estat\u00edstica dos cales eran 25 homes e 25 mulleres, o que sup\u00f3n un aumento con relaci\u00f3n ao ano 2003 cando ti\u00f1a 39 habitantes."}
{"id": "90917", "revid": "85894", "url": "https://gl.wikipedia.org/wiki?curid=90917", "title": "A Louseira, Cerv\u00e1s, Ares", "text": "A Louseira \u00e9 un lugar da parroquia de San Pedro de Cerv\u00e1s no concello de Ares na provincia da Coru\u00f1a. Ti\u00f1a 29 habitantes no ano 2007 segundo datos do Instituto Galego de Estat\u00edstica dos cales eran 12 homes e 17 mulleres, o que sup\u00f3n unha diminuci\u00f3n con relaci\u00f3n ao ano 2003 cando ti\u00f1a 33 habitantes."}
{"id": "90918", "revid": "85894", "url": "https://gl.wikipedia.org/wiki?curid=90918", "title": "A Pena, Cerv\u00e1s, Ares", "text": "A Pena \u00e9 un lugar da parroquia de San Pedro de Cerv\u00e1s no concello de Ares na provincia da Coru\u00f1a. Ti\u00f1a 46 habitantes no ano 2007 segundo datos do Instituto Galego de Estat\u00edstica dos cales eran 21 homes e 25 mulleres, o que sup\u00f3n unha diminuci\u00f3n con relaci\u00f3n ao ano 2003 cando ti\u00f1a 53 habitantes."}
{"id": "90919", "revid": "85894", "url": "https://gl.wikipedia.org/wiki?curid=90919", "title": "Pereira Fera, Cerv\u00e1s, Ares", "text": "Pereira Fera \u00e9 un lugar da parroquia de San Pedro de Cerv\u00e1s no concello coru\u00f1\u00e9s de Ares na comarca de Ferrol. Ti\u00f1a 24 habitantes no ano 2007 segundo datos do Instituto Galego de Estat\u00edstica dos cales eran 10 homes e 14 mulleres, o que sup\u00f3n unha diminuci\u00f3n con relaci\u00f3n ao ano 2003 cando ti\u00f1a 27 habitantes."}
{"id": "90920", "revid": "85894", "url": "https://gl.wikipedia.org/wiki?curid=90920", "title": "Sandes, Cerv\u00e1s, Ares", "text": "Sandes \u00e9 un lugar da parroquia de San Pedro de Cerv\u00e1s no concello de Ares na provincia da Coru\u00f1a. Ti\u00f1a 28 habitantes no ano 2007 segundo datos do Instituto Galego de Estat\u00edstica dos cales eran 14 homes e 14 mulleres, o que sup\u00f3n unha diminuci\u00f3n con relaci\u00f3n ao ano 2003 cando ti\u00f1a 32 habitantes."}
{"id": "90921", "revid": "85894", "url": "https://gl.wikipedia.org/wiki?curid=90921", "title": "A Torre, Cerv\u00e1s, Ares", "text": "A Torre \u00e9 un lugar da parroquia de San Pedro de Cerv\u00e1s no concello de Ares na provincia da Coru\u00f1a. Ti\u00f1a 8 habitantes no ano 2007 segundo datos do Instituto Galego de Estat\u00edstica dos cales eran 3 homes e 5 mulleres, o que sup\u00f3n unha diminuci\u00f3n con relaci\u00f3n ao ano 2003 cando ti\u00f1a 19 habitantes."}
{"id": "90922", "revid": "85894", "url": "https://gl.wikipedia.org/wiki?curid=90922", "title": "O Monte, Cerv\u00e1s, Ares", "text": "O Monte \u00e9 un lugar da parroquia de San Pedro de Cerv\u00e1s no concello de Ares na provincia da Coru\u00f1a. Non ti\u00f1a ning\u00fan habitante no ano 2007 segundo datos do Instituto Galego de Estat\u00edstica, o que sup\u00f3n unha diminuci\u00f3n con relaci\u00f3n ao ano 2003 cando ti\u00f1a 9 habitantes."}
{"id": "90923", "revid": "85894", "url": "https://gl.wikipedia.org/wiki?curid=90923", "title": "Agarr\u00edos, Cerv\u00e1s, Ares", "text": "Agarr\u00edos \u00e9 un lugar da parroquia de San Pedro de Cerv\u00e1s no concello de Ares na provincia da Coru\u00f1a. Ti\u00f1a 1 habitante no ano 2007 segundo datos do Instituto Galego de Estat\u00edstica sendo este 1 home, o que non sup\u00f3n ning\u00fan cambio con relaci\u00f3n ao ano 2003."}
{"id": "90924", "revid": "85894", "url": "https://gl.wikipedia.org/wiki?curid=90924", "title": "A Barra, Cerv\u00e1s, Ares", "text": "A Barra \u00e9 un lugar da parroquia de San Pedro de Cerv\u00e1s no concello de Ares na provincia da Coru\u00f1a. Ti\u00f1a 15 habitantes no ano 2007 segundo datos do Instituto Galego de Estat\u00edstica dos cales eran 9 homes e 6 mulleres, o que non sup\u00f3n ning\u00fan cambio con relaci\u00f3n ao ano 2003."}
{"id": "90925", "revid": "85894", "url": "https://gl.wikipedia.org/wiki?curid=90925", "title": "Montefaro, Cerv\u00e1s, Ares", "text": "Montefaro \u00e9 un lugar da parroquia de San Pedro de Cerv\u00e1s no concello de Ares na provincia da Coru\u00f1a. Ti\u00f1a un habitante no ano 2007 segundo datos do Instituto Galego de Estat\u00edstica sendo este un home, o que sup\u00f3n un aumento con relaci\u00f3n ao ano 2003 cando non hab\u00eda habitantes.\nNeste lugar at\u00f3pase o mosteiro de Santa Catalina de Montefaro."}
{"id": "90926", "revid": "85894", "url": "https://gl.wikipedia.org/wiki?curid=90926", "title": "Os Cachenos, Cerv\u00e1s, Ares", "text": "Os Cachenos \u00e9 un lugar da parroquia de San Pedro de Cerv\u00e1s no concello de Ares na provincia da Coru\u00f1a. Segundo datos do Instituto Galego de Estat\u00edstica non ten ning\u00fan habitante."}
{"id": "90927", "revid": "85894", "url": "https://gl.wikipedia.org/wiki?curid=90927", "title": "Pedrach\u00e1, Cerv\u00e1s, Ares", "text": "Pedrach\u00e1 \u00e9 un lugar da parroquia de San Pedro de Cerv\u00e1s no concello de Ares na provincia da Coru\u00f1a. Segundo datos do Instituto Galego de Estat\u00edstica non ten ning\u00fan habitante."}
{"id": "90928", "revid": "1131", "url": "https://gl.wikipedia.org/wiki?curid=90928", "title": "Samuel Reshevsky", "text": "Samuel Herman Reshevsky, nado o 26 de novembro de 1911 en Ozorkow (Polonia) e finado o 4 de abril de 1992, en Nova York, Estados Unidos, foi un xogador de xadrez. Foi un dos m\u00e1is fortes grandes mestres de Am\u00e9rica e do mundo.\nTraxectoria.\nInfancia.\nAprendeu a xogar \u00e1 idade de 4 anos e foi un neno prodixio do xadrez. \u00c1 idade de 8 anos xa derrotaba a experimentados xogadores de m\u00e1is idade en exhibici\u00f3ns de simult\u00e1neas.\nNa d\u00e9cada de 1920 os seus pais traslad\u00e1ronse aos Estados Unidos onde se ga\u00f1aron a vida co talento do seu fillo. Reshevsky, de maior, graduouse na Universidade de Chicago en 1933 en Contabilidade, e traballou como contable.\nMocidade.\nReshevsky ga\u00f1ou os campionatos dos Estados Unidos en 1936, 1938, 1940, 1942, 1946, 1969 e 1970. A s\u00faa carreira internacional comezou en 1935 en Margate, onde logrou o primeiro lugar derrotando entre outros a Capablanca. Un ano m\u00e1is tarde compartiu o terceiro posto en Nottingham. En 1937 compartiu o primeiro posto en Kemeri, Letonia, e en 1938 compartiu o cuarto posto no torneo da AVRO.\nCampionatos do mundo e olimp\u00edadas.\nFoi un dos 5 grandes mestres que competiron polo Campionato do Mundo no match-torneo de 1948 e terminou empatado no terceiro posto con Paul Keres. Logo foi segundo no torneo de candidatos de Z\u00faric en 1953. Tam\u00e9n clasificouse para o ciclo de candidatos no interzonal de Sousse, pero perdeu nos cuartos de final contra Viktor Korchnoi en 1968.\nParticipou regularmente coa selecci\u00f3n estadounidense nas Olimp\u00edadas de xadrez. Ga\u00f1ou o ouro en 1937 e o bronce en 1974 e o ouro individual en 1950. En total participou en 8 olimp\u00edadas."}
{"id": "90932", "revid": "23204", "url": "https://gl.wikipedia.org/wiki?curid=90932", "title": "Sculptor", "text": "Sculptor ou Escultor \u00e9 unha constelaci\u00f3n menor do sur, que foi inserida por Nicolas Louis de Lacaille. Orixinalmente chamouna 'Estudo de escultor', pero posteriormente, o nome foi acurtado.\nMitolox\u00eda.\nFoi inserida durante o s\u00e9culo XVII, polo que non ten mitolox\u00eda relacionada.\nEstrelas Notables e con nome propio.\nNon hai estrelas por riba da 3\u00aa magnitude en Sculptor. A estrela m\u00e1is brillante \u00e9 \u03b1 Sculptoris, unha variable do tipo SX Arietis de s\u00f3 4,31 de magnitude. Isto \u00e9 facilmente explicable xa que Sculptor cont\u00e9n o Polo Gal\u00e1ctico Sur onde a densidade de estrelas \u00e9 moi baixa.\nFonte: The Bright Star Catalogue, 5th Revised Ed., The Hipparcos Catalogue, ESA SP-1200\nObxectos Notables do espazo profundo.\nA constelaci\u00f3n cont\u00e9n a Anana de Sculptor, unha galaxia anana que \u00e9 membro do Grupo Local, as\u00ed coma Grupo de Sculptor, un grupo de galaxias moi pechado sobre o Grupo Local. A Galaxia de Sculptor (NGC 253), \u00e9 unha galaxia espiral barrada e \u00e9 o membro m\u00e1is relevante do grupo, est\u00e1 situado preto da fronteira entre Sculptor e Cetus. Outro membro prominente do grupo \u00e9 a galaxia irregular NGC 55."}
{"id": "90936", "revid": "25871", "url": "https://gl.wikipedia.org/wiki?curid=90936", "title": "Ga\u00ebl Roblin", "text": "Ga\u00ebl Roblin \u00e9 o voceiro do movemento independentista bret\u00f3n Emgann. Foi condenado a unha pena de prisi\u00f3n de tres anos, inferior \u00e1 duraci\u00f3n da s\u00faa prisi\u00f3n preventiva, tres anos e once meses, por \u00abasociaci\u00f3n criminal con obxectivos terroristas\u00bb , polo tribunal de apelaci\u00f3ns de Par\u00eds especialmente composto en marzo de 2004. A Fiscal\u00eda pediu a s\u00faa absoluci\u00f3n dos feitos sucedidos no Mac Donald's de Pornic, na oficina de La Poste de correo Mitterrand en Rennes e no Mac Donald's de Qu\u00e9vert. Os xornais \"Aujourd'hui en France\" e \"Le T\u00e9l\u00e9gramme\" foron condenados por ter prexudicado \u00e1 s\u00faa presunci\u00f3n de inocencia; no outono 2004, demandou a Francia ante o Tribunal Europeo de Dereitos Humanos pola violaci\u00f3n dos artigos 6, apartado 1, 7 e 13 da Convenci\u00f3n Europea de Dereitos Humanos."}
{"id": "90937", "revid": "23204", "url": "https://gl.wikipedia.org/wiki?curid=90937", "title": "Max Euwe", "text": "Machgielis Euwe, m\u00e1is co\u00f1ecido como Max Euwe, nado o 20 de maio de 1901 en Watergraafsmeer e finado o 29 de novembro de 1981, foi un xadrecista neerland\u00e9s. Foi o quinto Campi\u00f3n do Mundo de xadrez, entre 1935 e 1937.\nTraxectoria.\nEstudou matem\u00e1ticas na Universidade de Amsterdam e foi profesor de matem\u00e1ticas, primeiro en Rotterdam e despois nun instituto feminino de \u00c1msterdan. Aplicou os seus co\u00f1ecementos matem\u00e1ticos ao problema das partidas de xadrez infinitas utilizando a secuencia Thue-Morse.\nFoi campi\u00f3n de xadrez dos Pa\u00edses Baixos desde 1921 ata 1935. O 15 de decembro de 1935, tras 30 partidas disputadas en 13 cidades durante un per\u00edodo de 80 d\u00edas, derrotou ao campi\u00f3n mundial Alexander Alekhine. Perdeu o t\u00edtulo contra o mesmo Alekhine en 1937. Tras o falecemento de Alekhine en 1946, alg\u00fans consideraron que Euwe ti\u00f1a un dereito moral ao t\u00edtulo, pero accedeu a participar no encontro-torneo da Haia con outros catro rivais. Quedou en \u00faltima posici\u00f3n, o novo campi\u00f3n foi Mikhail Botvinnik\nDesde 1970 ata 1980 foi presidente da FIDE (\"Federaci\u00f3n Internacional de Xadrez\") e desempe\u00f1ou un importante papel na organizaci\u00f3n do famoso encontro entre Boris Spassky e Bobby Fischer.\nTam\u00e9n escribiu moitos libros sobre xadrez, sendo o m\u00e1is famosos \"Oordeel en Plan\" (\"Xu\u00edzo e Formulaci\u00f3n\") e estudos sobre aperturas.\nEn \u00c1msterdan hai unha \"Max Euwe Plein\" (praza) cerca do Leidseplein. Hai un museo dedicado a Max Euwe e unha gran colecci\u00f3n de libros de xadrez. A s\u00faa neta, Esmee Lammers, escribiu un libro para nenos titulado \"Lang Leve de Koningin\" (\"Longa vida \u00e1 Ra\u00ed\u00f1a\"), que \u00e9 moi popular entre a mocidade."}
{"id": "90938", "revid": "98629", "url": "https://gl.wikipedia.org/wiki?curid=90938", "title": "Jes\u00fas Mar\u00eda de Leizaola", "text": "Jes\u00fas Mar\u00eda de Leizaola S\u00e1nchez, nado en Donostia o 7 de setembro de 1896 e finado o 16 de marzo de 1989, foi un pol\u00edtico vasco, lehendakari do Goberno Vasco no exilio entre 1960 e 1979.\nTraxectoria.\nIniciou a s\u00faa andaina pol\u00edtica como deputado do PNV no Congreso dos Deputados durante a Segunda Rep\u00fablica. Trala guerra civil foi membro do goberno do lehendakari Jos\u00e9 Antonio Aguirre como Conselleiro de Xustiza e Cultura. Foi nomeado Lehendakari en 1960, logo do pasamento de Aguirre.\nO Lehendakari Leizaola desenvolveu o seu labor no exilio, fixando a s\u00faa residencia en Par\u00eds, dende onde se dedicou a denunciar a ditadura. En 1979, logo de 43 anos de exilio, volveu ao Pa\u00eds Vasco, que nese momento iniciaba a recuperaci\u00f3n da democracia e o autogoberno. Compaxinou o seu labor pol\u00edtico con inquietudes literarias e intelectuais. Foi autor de literatura vasca e de estudos de poes\u00eda."}
{"id": "90944", "revid": "92340", "url": "https://gl.wikipedia.org/wiki?curid=90944", "title": "Albert Reynolds", "text": "Albert Reynolds, en irland\u00e9s Ailbhe MacRaighnaill, nado en Roosky (condado de Roscommon) o 3 de novembro de 1932 e finado o 21 de agosto de 2014, foi o oitavo Taoiseach (Primeiro Ministro) da Rep\u00fablica de Irlanda dende o 11 de febreiro de 1992 at\u00e9 o 15 de decembro de 1994.\nTraxectoria.\nFoi elixido parlamentario por primeira vez en 1977 e retivo o seu escano at\u00e9 a s\u00faa retirada da vida pol\u00edtica en 2002. Reynolds ten sido Ministro de Correos e Tel\u00e9grafos (1979 - 1981), Ministro de Transportes (1980 - 1981), Ministro de Industria e Enerx\u00eda (1982), Ministro de Industria e Comercio (1987 - 1988) e Ministro de Finanzas (1988 - 1991). Converteuse no quinto l\u00edder do partido republicano: o Fianna F\u00e1il en 1992."}
{"id": "90953", "revid": "624", "url": "https://gl.wikipedia.org/wiki?curid=90953", "title": "Linguas indoiranianas", "text": ""}
{"id": "90957", "revid": "1576", "url": "https://gl.wikipedia.org/wiki?curid=90957", "title": "Burela, Burela", "text": ""}
{"id": "90958", "revid": "624", "url": "https://gl.wikipedia.org/wiki?curid=90958", "title": "Burela, Burela, Burela", "text": ""}
{"id": "90959", "revid": "102241", "url": "https://gl.wikipedia.org/wiki?curid=90959", "title": "Lingua vanx\u00ed", "text": "A lingua vanx\u00ed, escrito tam\u00e9n coma vanchi e van\u017ei por mor de calcos ling\u00fc\u00edsticos, \u00e9 unha das linguas do Pamir do grupo de linguas iranias orientais meridionais. Fal\u00e1base na val do r\u00edo Vanxe no distrito do mesmo nome na Provincia Aut\u00f3noma do Badaghx\u00f3n Monta\u00f1oso do Taxiquist\u00e1n. No s\u00e9culo XIX a rexi\u00f3n foi anexioada forzosamente ao Emirato de Bukhara lev\u00e1ndose acabo unha campa\u00f1a de asimilaci\u00f3n moi forte. A finai do XIX o vanx\u00ed desaparece. Tan s\u00f3 se conservan unhas ducias de palabras."}
{"id": "90960", "revid": "1410", "url": "https://gl.wikipedia.org/wiki?curid=90960", "title": "Ludwig Erhard", "text": "Ludwig Erhard, nado o 4 de febreiro de 1897 e finado o 5 de maio de 1977, foi un pol\u00edtico alem\u00e1n que ocupou o cargo de \"Bundeskanzler\" (Chanceler Federal) da Rep\u00fablica Federal de Alema\u00f1a, dende 16 de outubro de 1963 at\u00e9 o 1 de decembro de 1966."}
{"id": "90961", "revid": "88215", "url": "https://gl.wikipedia.org/wiki?curid=90961", "title": "Presidente de Osetia do Sur", "text": "Dende a s\u00faa declaraci\u00f3n unilateral de independencia o 28 de novembro de 1991 at\u00e9 o 27 de novembro de 1996, o l\u00edder de Osetia do Sur foi o \"Presidente do Parlamento\"."}
{"id": "90962", "revid": "88215", "url": "https://gl.wikipedia.org/wiki?curid=90962", "title": "Gustavo Kuerten", "text": "Gustavo Kuerten, nado en 1976 en Florian\u00f3polis, Santa Catarina, \u00e9 un ex-tenista brasileiro.\nTraxectoria.\nFoi campi\u00f3n do Aberto de Francia o 1997, 2000 e 2001."}
{"id": "90967", "revid": "839", "url": "https://gl.wikipedia.org/wiki?curid=90967", "title": "Alejandro Lerroux Garc\u00eda", "text": ""}
{"id": "90968", "revid": "839", "url": "https://gl.wikipedia.org/wiki?curid=90968", "title": "Ricardo Samper e Ib\u00e1\u00f1ez", "text": ""}
{"id": "90969", "revid": "839", "url": "https://gl.wikipedia.org/wiki?curid=90969", "title": "Joaqu\u00edn Chapapietra Torregrosa", "text": ""}
{"id": "90970", "revid": "839", "url": "https://gl.wikipedia.org/wiki?curid=90970", "title": "Hisbul\u00e1", "text": ""}
{"id": "90971", "revid": "839", "url": "https://gl.wikipedia.org/wiki?curid=90971", "title": "Hesbol\u00e1", "text": ""}
{"id": "90972", "revid": "1505", "url": "https://gl.wikipedia.org/wiki?curid=90972", "title": "Mercedes Castro D\u00edaz", "text": "Mercedes Castro D\u00edaz, nada en Ferrol en 1972, \u00e9 unha escritora galega que escribe en castel\u00e1n.\nBiograf\u00eda.\nLicenciada en Dereito pola Universidade Aut\u00f3noma de Madrid. Despois dunha d\u00e9cada traballando no eido editorial, no que chegou a ser directora do departamento de narrativa dunha destacada editorial do Grupo Planeta, deixou o seu posto como editora para converterse en escritora. A s\u00faa primeira novela, \"Y punto.\" apareceu en 2008, e a autora declarou que lle levou nove anos escribila.\nCon anterioridade, Mercedes Castro publicou diversos relatos en volumes colectivos, unha edici\u00f3n cr\u00edtica da novela de Benito P\u00e9rez Gald\u00f3s, \"Trafalgar\" (2001), o poemario \"La ni\u00f1a en rebajas\" (2001) e a primeira antolox\u00eda po\u00e9tica biling\u00fce de Rosal\u00eda de Castro (2004) que sa\u00edu \u00f3 mercado."}
{"id": "90974", "revid": "98629", "url": "https://gl.wikipedia.org/wiki?curid=90974", "title": "Lagostino", "text": "O lagostino ou cigala (\"Nephrops norvegicus\"), \u00e9 un crust\u00e1ceo dec\u00e1podo da suborde dos pleociemados, infraorde dos astacideos, o tipo da familia dos nefr\u00f3pidos (\"Nephropidae\"), e a \u00fanica especie do x\u00e9nero \"Nephrops\". Tr\u00e1tase dunha especie comestible moi apreciada en gastronom\u00eda polo seu sabor.\nNome com\u00fan.\nO Dicionario da Real Academia Galega d\u00e1 \u00e1 especie \"Nephrops norvegicus\" a denominaci\u00f3n de \"lagostino\" ou \"cigala\", sinalando a segunda como forma menos recomendable. Con todo, o termo \"lagostino\" \u00e9 ambiguo pois \u00e9 igualmente empregado polo antedito dicionario para designar outro crust\u00e1ceo, o \"Penaeus kerathurus\", que ten a casca m\u00e1is branda e carece das pinzas que caracterizan o \"Nephrops norvegicus\".\nOutras fontes consultadas utilizan \"cigala\" para o \"Nephrops norvegicus\" e \"lagostino\" para o \"Penaeus kerathurus\", ao igual que fai o castel\u00e1n. O portal \"Pesca de Galicia.com\", dependente da Conseller\u00eda do Mar, tam\u00e9n recolle estes dous nomes.\nFinalmente, hai tam\u00e9n autores que utilizan \"lagostino\" para o crust\u00e1ceo \"Nephrops norvegicus\" e denominan \"gamba\" ao \"Penaeus kerathurus\".\nDescrici\u00f3n.\nAs principais caracter\u00edsticas do lagostino (ou cigala) son: \nBiolox\u00eda.\nH\u00e1bitat.\nOs lagostinos (ou cigalas) viven en fondos brandos (areosos ou lamacentos), agochados durante o d\u00eda en tobos escavados por eles mesmos, \u00e1s veces longos e con m\u00e1is dunha sa\u00edda para escapar, a profundidades de entre os 40 e os 700 m, segundo a temperatura, a\u00ednda que m\u00e1is frecuentemente entre os 200 e os 400 m. De noite abandonan os tobos \u00e1 procura de presas. \nDistribuci\u00f3n.\nA especie \"Nephrops norvegicus\" est\u00e1 presente no nordeste do Atl\u00e1ntico, desde Islandia, as illas Feroe e Noruega at\u00e9 o sur de Portugal e o norte da costa atl\u00e1ntica de Marrocos, no mar do Norte e no mar Mediterr\u00e1neo occidental e central. Est\u00e1 ausente no mar B\u00e1ltico, no Mediterr\u00e1neo oriental, no B\u00f3sforo e no mar Negro.\nNutrici\u00f3n.\nO lagostino ( ou cigala ) \u00e9 un depredador que vive en solitario, cazando para alimentarse fundamentalmente vermes poliquetos, crust\u00e1ceos anf\u00edpodos, ofi\u00faras e outros pequenos animais bent\u00f3nicos, inclu\u00eddos peixes, que capturan de noite.\nReproduci\u00f3n.\nOs lagostinos (ou cigalas) alcanzan a madurez sexual entre os 3 e os 5 anos de vida, cando miden entre os 8 e os 10\u00a0cm. As femias desovan cada dous anos, xa que o emparellamento non vai seguido da fecundaci\u00f3n inmediata dos \u00f3vulos, sen\u00f3n que os espermatozoides do macho son transportados pola femia durante un certo tempo no saco seminal, situado cerca da cavidade onde desembocan os ovidutos, e \u00e9 precisamente ao sa\u00edren os \u00f3vulos cando estes son fecundados. A posta est\u00e1 formada por m\u00e1is de 4\u00a0000 ovos de cor verdosa, que a femia leva entre as s\u00faas patas durante uns oito ou nove meses, cando eclosionan as larvas, que miden case 7\u00a0mm e nadan libremente durante d\u00faas ou tres semanas. Despois da terceira muda, cando miden uns 11\u00a0mm de longo, descenden ao fondo, comezando a s\u00faa vida bent\u00f3nica.\nComportamento ante o perigo.\nCando se ven en perigo, os lagostinos (ou cigalas) sacoden fortemente a cola para cravar as espi\u00f1as que cobren todo o seu corpo no presunto agresor. Outras veces prefiren agocharse debaixo da lama deixando f\u00f3ra s\u00f3 os ollos.\nTaxonom\u00eda.\nA especie foi descrita por Linneo en 1758, baixo o nome de \"Cancer norvegicus\". Posteriormente foi reclasificada no x\u00e9nero \"Nephrops\", creado por William Elford Leach en 1814. Este x\u00e9nero \u00e9 monoespec\u00edfico, \u00e9 dicir, conta cunha soa especie, \"Nephrops norvegicus\".\nEtimolox\u00edas.\nO nome xen\u00e9rico, \"Nephrops\", est\u00e1 formado polos elementos do lat\u00edn cient\u00edfico \"nephr-\", tirado do grego antigo \u03bd\u03b5\u03c6\u03c1\u03cc\u03c2 \"nefr\u00f3s\", 'ril', e \"-ops\", derivado do grego antigo \u03ce\u03c8 \"\u00f3ps\", 'vista', 'aparencia'. Literalmente: \"os de ollos con aparencia de ril\".\nO nome espec\u00edfico, \"norvegicus\", \u00e9 un adxectivo latino masculino que significa \"de Noruega\".\nEstado de conservaci\u00f3n.\nDesde o ano 2009 a Uni\u00f3n Internacional para a Conservaci\u00f3n da Natureza e dos Recursos Naturais (UICN) v\u00e9n cualificado o status desta especie como \"LC\" (pouco preocupante), cualificaci\u00f3n que mant\u00e9n a d\u00eda de hoxe (novembro de 2016), debido a que se trata dunha especie moi estendida que se encontra en cantidades comerciais en toda a s\u00faa \u00e1rea de dispersi\u00f3n e, a\u00ednda que as s\u00faas poboaci\u00f3ns est\u00e1n en declive nalgunhas partes da s\u00faa \u00e1rea, parecen ser est\u00e1beis nos caladoiros do norte, que comprenden a maior proporci\u00f3n da poboaci\u00f3n.\nPesca e comercializaci\u00f3n.\nEsta especie enc\u00f3ntrase en cantidades comerciais en gran parte da s\u00faa \u00e1rea de dispersi\u00f3n. Os seus desembarques aumentaron constantemente desde a d\u00e9cada de 1950, na que se pescaban ao redor de 10\u00a0000 t anuais, a unhas 50\u00a0000 ou 70\u00a0000 t na d\u00e9cada do 2000.\nAp\u00e1\u00f1anse con redes de arrastre durante a noite. Comercial\u00edzanse en fresco, cocidos ou conservados. A\u00ednda que segundo a UICN o status da especie \u00e9 \"pouco preocupante\", varios pa\u00edses estableceron medidas de protecci\u00f3n.\nNa gastronom\u00eda galega.\nA dicir do mestre \u00c1lvaro Cunqueiro\n \nO seu disc\u00edpulo Jorge V\u00edctor Sueiro, en \"Comer en Galicia\", di que"}
{"id": "90975", "revid": "839", "url": "https://gl.wikipedia.org/wiki?curid=90975", "title": "Joan Enric Vives Sic\u00edlia", "text": ""}
{"id": "90976", "revid": "72012", "url": "https://gl.wikipedia.org/wiki?curid=90976", "title": "Val\u00e9ry Giscard d'Estaing", "text": "Val\u00e9ry Ren\u00e9 Marie Georges Giscard d'Estaing, nado en Coblenza o 2 de febreiro de 1926 e finado en Authon o 2 de decembro de 2020, foi un pol\u00edtico franc\u00e9s de centro-dereita.\nTraxectoria.\nExerceu o cargo de presidente da Rep\u00fablica Francesa de 1974 a 1981. Entre 2002 e 2003 foi presidente da \"Convenci\u00f3n para o Futuro de Europa\", que redactou un proxecto de Constituci\u00f3n Europea aprobado en 2004 polos xefes de Estado e de Goberno dos membros da Uni\u00f3n Europea."}
{"id": "90977", "revid": "23204", "url": "https://gl.wikipedia.org/wiki?curid=90977", "title": "Encamp", "text": "Encamp \u00e9 unha parroquia de Andorra situada a 1.300 metros de altitude, na zona alta do pa\u00eds. Dos cinco pobos que anteriormente formaban a parroquia (Encamp, el Tremat, la Mosquera, les Bons e Vila) s\u00f3 este \u00faltimo quedou actualmente diferenciado do n\u00facleo principal. Ti\u00f1a 13.521 habitantes en 2011.\nNo extremo leste da parroquia, El Pas de la Casa \u00e9 a \u00fanica \u00e1rea do pa\u00eds de vertente atl\u00e1ntica (nace o r\u00edo Ari\u00e8ge). O Pas de la Casa ten acceso por estrada con Francia e o \u00fanico punto de fronteira con aduana co pa\u00eds veci\u00f1o.\nActualmente, boa parte do territorio est\u00e1 ocupado por unha estaci\u00f3n de esqu\u00ed (Grand Valira), compartida co com\u00fan de Canillo. P\u00f3dese acceder desde o Funicamp."}
{"id": "90979", "revid": "5312", "url": "https://gl.wikipedia.org/wiki?curid=90979", "title": "Partido Comunista da Uni\u00f3n Sovi\u00e9tica", "text": "O Partido Comunista da Uni\u00f3n Sovi\u00e9tica (en ruso \u041a\u043e\u043c\u043c\u0443\u043d\u0438\u0441\u0442\u0438\u0301\u0447\u0435\u0441\u043a\u0430\u044f \u043f\u0430\u0301\u0440\u0442\u0438\u044f \u0421\u043e\u0432\u0435\u0301\u0442\u0441\u043a\u043e\u0433\u043e \u0421\u043e\u044e\u0301\u0437\u0430, \"\u041a\u041f\u0421\u0421\") foi o nome usado polo partido bolxevique do Partido Obreiro Socialdem\u00f3crata de Rusia de 1952 a 1991, a\u00ednda que a expresi\u00f3n Partido Comunista pertencese ao nome do partido desde 1918, cando os bolxeviques se tornaron o \"Partido Comunista de Todas as Rusias\". En 1925 pasou a chamarse \"Partido Comunista da Uni\u00f3n\" (\u0412\u0441\u0435\u0441\u043e\u044e\u0437\u043d\u0430\u044f \u043a\u043e\u043c\u043c\u0443\u043d\u0438\u0441\u0442\u0438\u0447\u0435\u0441\u043a\u0430\u044f \u043f\u0430\u0440\u0442\u0438\u044f (\u0431\u043e\u043b\u044c\u0448\u0435\u0432\u0438\u043a\u043e\u0432), \u0412\u041a\u041f(\u0431)). En 1934 tornouse o \"Partido Comunista da Uni\u00f3n Sovi\u00e9tica (Bolxeviques)\". Finalmente, en 1952 tornouse, simplemente, o Partido Comunista da Uni\u00f3n Sovi\u00e9tica, nome que permaneceu at\u00e9 1991.\nUnha vez que a \"Terceira Internacional\" ou Komintern se formou en 1919, a estrutura marxista-leninista do PCUS foi copiada por outros dos seus membros. Durante toda a historia da Rusia sovi\u00e9tica e da URSS, o Partido Comunista foi o partido gobernante e maioritario. En consecuencia, a historia do PCUS e da URSS entrecr\u00fazanse e sol\u00e1panse."}
{"id": "90980", "revid": "2269", "url": "https://gl.wikipedia.org/wiki?curid=90980", "title": "PCUS", "text": ""}
{"id": "90985", "revid": "624", "url": "https://gl.wikipedia.org/wiki?curid=90985", "title": "Corcubi\u00f3n, Corcubi\u00f3n, Corcubi\u00f3n", "text": ""}
{"id": "90990", "revid": "624", "url": "https://gl.wikipedia.org/wiki?curid=90990", "title": "Lp Arcade", "text": ""}
{"id": "90993", "revid": "23204", "url": "https://gl.wikipedia.org/wiki?curid=90993", "title": "Sant Juli\u00e0 de L\u00f2ria", "text": "Sant Juli\u00e0 de L\u00f2ria \u00e9 a m\u00e1is meridional das sete parroquias do Principado de Andorra. Despr\u00e9gase nunha altitude comprendida entre os 850 e 2.600 metros.\nEst\u00e1 formada pola vila de Sant Juli\u00e0 de L\u00f2ria e seis quarts ou subdivisi\u00f3ns parroquiais: Bixessarri, Fontaneda, Auviny\u00e0, Juberri, Nagol, e Certers, ademais doutros grupos de poboaci\u00f3n como Aixovall, Aixirivall e Llumeneres,contando cunha poboaci\u00f3n total de case 9.000 habitantes.\nA vila de Sant Juli\u00e0 de L\u00f2ria \u00e9 unha poboaci\u00f3n en plena expansi\u00f3n, cuxo n\u00facleo urbano se desenvolve ao redor da beira do r\u00edo Valira.\nOs seus atractivos art\u00edsticos m\u00e1is importantes componse da Casa Comunal (sede do goberno municipal), a igrexa rom\u00e1nica dedicada a San Juli\u00e1n de L\u00f2ria e a San Xerm\u00e1n e o casco antigo da poboaci\u00f3n."}
{"id": "90995", "revid": "23204", "url": "https://gl.wikipedia.org/wiki?curid=90995", "title": "Escaldes-Engordany", "text": "Escaldes-Engordany \u00e9 unha das sete parroquias de Andorra. Est\u00e9ndese por unha superficie de 30\u00a0km\u00b2, onde no ano 2005 viv\u00edan 16.078 persoas; cunha densidade dun 536 hab/km\u00b2. At\u00f3pase a unha altitude media duns 1.050 metros por enriba do nivel do mar."}
{"id": "90996", "revid": "23204", "url": "https://gl.wikipedia.org/wiki?curid=90996", "title": "Canillo", "text": "Canillo \u00e9 unha parroquia de Andorra, a m\u00e1is extensa das sete cunha superficie de 120,86\u00a0km\u00b2 e a primeira por orde protocolaria. En 2011 ti\u00f1a 4.826 habitantes. A pesar de ter vocaci\u00f3n tur\u00edstica, a parroquia de Canillo conserva a\u00ednda moitos trazos gandeiros e agr\u00edcolas.\nXeograf\u00eda.\nA parroquia est\u00e9ndese ao nord\u00e9s do Principado sobre o eixo da val da Valira d'Encamp, e limita coas parroquias de Encamp ao sur, Ordino polo oeste e co departamento franc\u00e9s do Ari\u00e8ge ao norte e leste.\nA s\u00faa altitude var\u00eda entre os 1.400 e os 2.913 metros sobre o nivel do mar. O clima \u00e9 fr\u00edo e seco, e a neve que cobre as cimas e monta\u00f1as durante os meses de inverno fana unha parroquia na que se pode gozar plenamente do sol, a neve e a monta\u00f1a.\nDemograf\u00eda.\nA parroquia de Canillo ti\u00f1a unha poboaci\u00f3n de 4.826 habitantes en 2011. Est\u00e1 constitu\u00edda polos pobos e n\u00facleos urbanos de Soldeu, el Tarter, Ransol, els Plans, l'Aldosa de Canillo, el Vilar, el Forn, Incles, Prats e Meritxell. Canillo \u00e9 a capital, cun total de 2.186 habitantes (2009).\nLugares de interese.\nNa parroquia de Canillo at\u00f3panse o Santuario da nosa Se\u00f1ora de Meritxell, patroa do Principado, a igrexa de Sant Joan de Caselles (edificio rom\u00e1nico de finais do s\u00e9culo XI, cuxo campanario \u00e9 de estilo lombardo) e tam\u00e9n o Palacio de Xeo de Andorra, con m\u00e1is de 8.000 m\u00b2. e unha pista de xeo de dimensi\u00f3ns ol\u00edmpicas.\nIgualmente, en Canillo pode visitarse Grandvalira, a estaci\u00f3n de esqu\u00ed m\u00e1is extensa de Andorra, na que a neve est\u00e1 garantida durante toda a tempada."}
{"id": "90997", "revid": "23204", "url": "https://gl.wikipedia.org/wiki?curid=90997", "title": "La Massana", "text": "La Massana \u00e9 unha das sete parroquias que integran o territorio de Andorra. At\u00f3pase situada ao noroeste do pa\u00eds e cobre unha superficie de 65\u00a0km\u00b2.\nCaracter\u00edsticas.\nA parroquia est\u00e1 formada por sete quarts ou entidades menores existentes nalgunhas parroquias: Pal, Arinsal, Erts, Sispony, Any\u00f3s, l'Aldosa e La Massana, que \u00e9 a capital da parroquia. Ten tam\u00e9n seis pequenos n\u00facleos urbanos: o Pujol do Piu, Esc\u00e0s, els Plans, o Mais de Ribafeta, Xixerella e o Pui.\nOs r\u00edos m\u00e1is importantes da Massana son o Valira do Nord, o r\u00edo de Pal e o r\u00edo de Montaner. Os lagos (o de les Truites, els Forcats, Montmantell e o Negre), os bosques de pi\u00f1eiros e abetos e os picos m\u00e1is altos do pa\u00eds (o Comapedrosa -2.942 metros-, o Medecorba, o Racofred, o Pic do Pl\u00e1 de l'Estany e o Sanfonts) forman parte tam\u00e9n da xeograf\u00eda de espazos naturais desta parroquia.\nA localidade de La Massana, conta con 3.000 habitantes e \u00e9 a capital parroquial. At\u00f3pase situada a apenas cinco quil\u00f3metros de Andorra la Vella.\nA\u00ednda que case non conserva restos dun pasado dedicado en exclusividade \u00e1 agricultura e a gandar\u00eda, a\u00ednda \u00e9 posible atopar certa actividade gandeira e de cultivo da pataca e o tabaco. Na actualidade a actividade dos seus habitantes vira case exclusivamente en torno ao sector terciario (servizos), cunha gran variedade de establecementos hostaleiros, restaurantes, instalaci\u00f3ns de lecer e deportivas.\nCelebra a s\u00faa Festa do Roser o segundo domingo do mes de xullo e a s\u00faa Festa Maior o 15 de agosto."}
{"id": "90998", "revid": "23204", "url": "https://gl.wikipedia.org/wiki?curid=90998", "title": "Ordino", "text": "Ordino \u00e9 unha parroquia situada nun val no extremo noroeste do Principado de Andorra, cunha superficie de 89,3\u00a0km\u00b2 e unha altitude de 1.300 metros sobre o nivel do mar en Ordino, 1.654,8 metros en O Serrat, 2.740 metros no pico de Casamanya, 2.539 no Port do Rat, 2.878 no pico de Tristaina e 2.395 no porto de Siguer. Ten 3.309 hab.\nNa devandita parroquia at\u00f3panse varios hoteis que fan as delicias dos visitantes, tendo moi preto os ba\u00f1os termais de Caldea. \u00e9 un lugar moi recomendable tanto no ver\u00e1n como no inverno. \nMuseo da Microminiatura de Nicolai Siadristy, o Museo Iconogr\u00e1fico Sant Jordi e do Cristianismo, o Museo Postal e o Museo do Pin."}
{"id": "90999", "revid": "98629", "url": "https://gl.wikipedia.org/wiki?curid=90999", "title": "GREIM", "text": "Os Grupos de Rescate e Intervenci\u00f3n en Monta\u00f1a (orixinariamente \"Grupos Rurais Especiais de Intervenci\u00f3n en Monta\u00f1a\", tr\u00e1tanse de Unidades especiais da Garda Civil herdeiras dos antigos Grupos de Esquiadores-Escaladores, creadas en 1981 para realizar os labores propios de devandito Corpo en lugares de dif\u00edcil acceso, entend\u00e9ndose por estes as zonas de monta\u00f1a ou naqueloutras que, pola s\u00faa dificultade orogr\u00e1fica ou climatol\u00f3xica, requira dunha especial preparaci\u00f3n f\u00edsica e t\u00e9cnica, as\u00ed como do emprego de medios t\u00e9cnicos adecuados, como en cavidades subterr\u00e1neas. As s\u00faas d\u00faas misi\u00f3ns principais son o rescate en monta\u00f1a e espeleolox\u00eda e os labores de Polic\u00eda Xudicial no medio monta\u00f1oso, con meteorolox\u00eda adversa ou nas que sexa necesario o uso de medios t\u00e9cnicos.\nA Direcci\u00f3n Xeral da Garda Civil, na s\u00faa normativa interna, asigna os seguintes labores ao Servizo de Monta\u00f1a:\nComposici\u00f3n.\nA\u00ednda que xenericamente co\u00f1\u00e9cese a estas Unidades da Garda Civil como os GREIM\u00b4s, o certo \u00e9 que as unidades actuais reciben as denominaci\u00f3ns de SEREIM (Secci\u00f3n de Monta\u00f1a), composta por uns 15 especialistas ao mando dun Oficial da Garda Civil; GREIM (Grupo de Monta\u00f1a), composto por uns 11 especialistas ao mando dun suboficial e EREIM (Equipo de Monta\u00f1a), composto por entre 5 e 6 especialistas ao mando dun Cabo ou Cabo 1\u00ba. At\u00f3panse distribu\u00eddas por todos os macizos monta\u00f1osos da xeograf\u00eda espa\u00f1ola, tanto peninsular como insular.\nDespregamento.\n\u00d3rgano Central.\nDo que dependen a Xefatura e a s\u00faa Plana Maior. A Xefatura dos GREIM corre a cargo dun Coronel da Garda Civil en servizo activo e de devandita Xefatura dependen as seguintes Unidades:\nUnidade Especial de Monta\u00f1a.\nEstar\u00e1 ao mando dun Suboficial da Garda Civil, en situaci\u00f3n de servizo activo e en posesi\u00f3n do t\u00edtulo de Instrutor de Monta\u00f1a. Esta Unidade ter\u00e1 como misi\u00f3n espec\u00edfica o asesoramento ao Xefe do Servizo, o apoio especializado a outras Unidades de monta\u00f1a, as\u00ed como a investigaci\u00f3n e experimentaci\u00f3n de novas t\u00e9cnicas e procedementos espec\u00edficos de actuaci\u00f3n e de material, vestiario e equipo.\nEquipo de competici\u00f3n.\nEstar\u00e1 ao mando dun Oficial da Garda Civil en situaci\u00f3n de servizo activo. Ter\u00e1 como misi\u00f3n espec\u00edfica representar ao Corpo nas competici\u00f3ns deportivas de monta\u00f1a. En 1984 alg\u00fans dos compo\u00f1entes de devandito Equipo representaron a Espa\u00f1a nos Xogos Ol\u00edmpicos de Inverno celebrados en Saraievo (Iugoslavia) e en 2006 en Tur\u00edn (Italia).\nGrupo Alpin\u00edstico Expedicionario.\nCreado en 1999 para canalizar as inquietudes dos especialistas da Garda Civil que realizaban actividades de monta\u00f1a no estranxeiro por conta propia. Desde a s\u00faa formaci\u00f3n alcanzaron cumes da Cordilleira Branca do Per\u00fa (Huascar\u00e1n, Artesonraju etc...), Patagonia chilena (Torre do Brujo) e do Himalaia (Cho Oyu e Everest)\nCentro de Adestramentos Espec\u00edficos de Monta\u00f1a (CAEM.).\n\u00c9 o centro docente de perfeccionamento responsable do ensino de especializaci\u00f3n dirixida ao persoal que se integre nas unidades de monta\u00f1a. O mando e direcci\u00f3n do CAEM. ser\u00e1 exercido por un Comandante da Garda Civil en situaci\u00f3n de servizo activo e diplomado en monta\u00f1a dependente do Coronel Xefe do Servizo de Monta\u00f1a. Dos ensinos impartidos no Centro, ademais dos membros da Garda Civil benefici\u00e1ronse tam\u00e9n alumnos de Corpos estranxeiros de constituci\u00f3n similar \u00e1 Garda Civil de Bolivia, Arxentina, Chile e Marrocos, establec\u00e9ndose intercambios de colaboraci\u00f3n coa Gendarmer\u00eda Nacional de Francia e a arma de Carabineros de Italia.\nPolo Centro pasaron tam\u00e9n membros de Protecci\u00f3n Civil, Bombeiros e M\u00e9dicos que realizan os cursos do CUEMUM (M\u00e9dicos Especializados en Medicamento de Monta\u00f1a), unha de cuxas fases se realiza no CAEM.\nOrganizaci\u00f3n perif\u00e9rica.\nDo Coronel Xefe do Servizo de Monta\u00f1a dependen tecnicamente os Tenentes Xefes de \u00c1rea de Monta\u00f1a e \u00e1 s\u00faa vez destes as diferentes Unidades coa distribuci\u00f3n seguinte:\nSEREIM de Jaca, GREIM de Bolta\u00f1a, GREIM de Benasque, GREIM de Roncal, GREIM de Pamplona, EREIM de Huesca, EREIM de Panticosa, EREIM de Tarazona e EREIM de Mora de Rubielos.\nSEREIM de Cangas de On\u00eds, GREIM de Mieres, GREIM de Potes, GREIM de Sabero e EREIM da Pobra de Trives.\nSEREIM de Navacerrada, GREIM del Barco de \u00c1vila, EREIM de Arenas de San Pedro, EREIM de Riaza e EREIM de Ezcaray.\nSEREIM de Granada, GREIM de Palma de Mallorca, GREIM de Tenerife, EREIM de \u00c1lora e EREIM de Ontinyent.\nGREIM de Vielha e EREIM de Puigcerd\u00e0.\nO \u00e1mbito territorial de actuaci\u00f3n de cada unha destas UREIMs corresponde a un ou varios macizos monta\u00f1osos nos que prestan servizo de acordo coa proximidade aos mesmos.\nFormaci\u00f3n.\nPara a formaci\u00f3n dos Gardas Civ\u00eds Especialistas en Monta\u00f1a o Corpo conta cunha Escola coa denominaci\u00f3n de CAEM (Centro de Adestramentos Espec\u00edficos de Monta\u00f1a), mencionado no apartado \"Despregamento\" deste mesmo artigo situada en Candanch\u00fa (Huesca), baixo a direcci\u00f3n dun Comandante da Garda Civil e onde tras un per\u00edodo de formaci\u00f3n de 10 meses p\u00e1sase a formar parte dos GREIM. Durante devandito per\u00edodo de formaci\u00f3n os membros da Benem\u00e9rita que previamente superaron unha serie de probas f\u00edsicas reciben clases e realizan pr\u00e1cticas de Vida e Movemento en Monta\u00f1a, Espeleolox\u00eda, Espeleosocorro, Rescate en Parede, Topograf\u00eda, Esqu\u00ed de pista e monta\u00f1a, Escalada en Alta Monta\u00f1a en roca e xeo e Deportiva en roca, as\u00ed como t\u00e9cnicas de primeiros auxilios.\nActualmente a formaci\u00f3n impartida pola Escola de Monta\u00f1a da Garda Civil \u00e9 a \u00fanica homologada en Espa\u00f1a pola CISA (Comisi\u00f3n Internacional de Socorros Alpinos) para a realizaci\u00f3n de rescate en monta\u00f1a con t\u00edtulo oficial.\nContactos.\nPara contactar en caso de accidente coas Unidades de Rescate e Intervenci\u00f3n en Monta\u00f1a da Garda Civil d\u00e9bese facer a trav\u00e9s do tel\u00e9fono 062 cuxa central a nivel provincial activa devanditos GREIM\u00b4s. En caso de solicitude de informaci\u00f3n sobre o estado da monta\u00f1a en cada unha das zonas de actuaci\u00f3n destas Unidades p\u00f3dese p\u00f3r en contacto directamente a trav\u00e9s dos tel\u00e9fonos que se apuntan a continuaci\u00f3n.\nCando exista pouca cobertura telef\u00f3nica con tel\u00e9fono m\u00f3bil e o \u00fanico medio de contacto sexa o tel\u00e9fono da Central de Emerxencias de cada Comunidade Aut\u00f3noma 112, d\u00e9bese especificar a solicitude de socorro dos GREIM ou ben solicitar o contacto directo con devanditas Unidades.\nHistoria.\nTras a guerra civil espa\u00f1ola, a resistencia activa ao r\u00e9xime de Francisco Franco materializada no \"maquis\" obriga \u00e1 Garda Civil a formar a membros da Benem\u00e9rita capaces de moverse con soltura por terreo monta\u00f1oso, xa que en devanditas zonas refuxi\u00e1banse estes guerrilleiros, as\u00ed como para evitar o contrabando pola fronteira francesa. A partir destes sucesos, a mediados dos anos 40 do s\u00e9culo XX, cr\u00e9anse as Comandancias de Fronteiras nas provincias lim\u00edtrofes co Pireneo, onde se encuandran Gardas Civ\u00eds con co\u00f1ecementos en esqu\u00ed e vida e movemento en monta\u00f1a. Tras este per\u00edodo comeza en Espa\u00f1a un auxe polos deportes de monta\u00f1a, present\u00e1ndoselle \u00e1 Federaci\u00f3n Espa\u00f1ola de Monta\u00f1ismo o problema de contar con grupos de voluntarios para realizar os rescates que \u00edan xurdindo. Dado que a primeira noticia de tales sucesos d\u00e1base nos cuartelillos da Garda Civil, en 1.967 cr\u00e9anse as Unidades de Esquiadores-Escaladores de devandito Corpo que ti\u00f1an unha participaci\u00f3n activa en Pireneos e Picos de Europa.\nAntes da existencia dos Grupos de Esquiadores-Escaladores da Garda Civil os rescates eran realizados por voluntarios civ\u00eds quen dando mostras de aut\u00e9ntico valor e coraxe abandonaban os seus traballos e traslad\u00e1banse longas distancias polos seus propios medios para liquidar os rescates que \u00edan xurdindo. As longas distancias a percorrer e os medios de transporte e estradas daquela \u00e9poca fac\u00edan que a chegada dos socorristas voluntarios demor\u00e1sese m\u00e1is dos normal co consecuente prexu\u00edzo dos accidentados. Foi a Federaci\u00f3n Espa\u00f1ola de Monta\u00f1ismo baixo a presidencia de F\u00e9lix M\u00e9ndez, as\u00ed como os propios monta\u00f1eiros franceses, quen desexaban que na vertente espa\u00f1ola de Pireneos existisen Grupos de rescate a imaxe e semellanza dos da Gendarmer\u00eda Francesa, polo que ambos impulsaron a fundaci\u00f3n dos grupos da Garda Civil e ofreceron todo o seu apoio da man de Fran\u00e7ois Didelin.\nEn 1981 reorgan\u00edzase o actual Servizo de Monta\u00f1a da Garda Civil co despregamento que co\u00f1ecemos actualmente formado aproximadamente por uns 250 Gardas Civ\u00eds e que utilizan para realizar gran parte dos rescates o apoio das Unidades de Helic\u00f3pteros de devandito Corpo.\nO \u00e9xito do servizo realizado polos GREIM nos seus primeiros 10 anos de vida, coa nova organizaci\u00f3n e despregamento, levou no ano 1991 \u00e1 CISA (Comisi\u00f3n Internacional de Socorro Alpino) ao reco\u00f1ecemento do Servizo de Monta\u00f1a da Garda Civil como un dos catro mellores do Mundo xunto cos de Francia, Su\u00edza e Austria.\nEstat\u00edstica.\nDesde 1981 at\u00e9 o 31 de decembro de 2007 realizaron un total de 11.740 rescates en monta\u00f1a, cavidades subterr\u00e1neas e lugares de dif\u00edcil acceso coa seguinte distribuci\u00f3n anual:"}
{"id": "91003", "revid": "98629", "url": "https://gl.wikipedia.org/wiki?curid=91003", "title": "C\u00e1rdidos", "text": "Os c\u00e1rdidos (\"Cardiidae\") son unha familia de moluscos bivalvos da orde Veneroida. As valvas dist\u00ednguense pola s\u00faa simetr\u00eda, forma acorazonada e as fortes e pronunciadas costelas lonxitudinais. As s\u00faas cunchas son com\u00fans en moitas praias do mundo.\nAlim\u00e9ntanse, como t\u00f3dolos bivalvos, bombeando auga e filtrando plancto. A cuncha do molusco \u00e1brese para permitir a sa\u00edda dos sif\u00f3ns (inhalante e exhalante) e do p\u00e9, que lles permite enterrarse no substrato, preto da superficie da auga; algunhas especies son capaces de 'saltar' por pulo do seu p\u00e9.\nSon predados por diferentes especies de peixes mari\u00f1os."}
{"id": "91004", "revid": "124656", "url": "https://gl.wikipedia.org/wiki?curid=91004", "title": "Pedro Pi\u00f1eiro", "text": "Pedro Pi\u00f1eiro Hermida, nado no Valadouro en 1946, \u00e9 un mestre e pol\u00edtico galego que foi alcalde de Rianxo entre 1994 e 2011\nTraxectoria.\nPedro Pi\u00f1eiro instalouse nos anos 70 na vila mari\u00f1eira de Rianxo coma mestre do CEIP A.D.R. Castelao, do cal chegou a ser director ata o seu acceso \u00e1 alcald\u00eda do concello. Nas elecci\u00f3ns municipais de 1991 foi elixido concelleiro polo PSdeG-PSOE ocupando a \u00e1rea de Cultura, ata a renuncia de Xos\u00e9 Bravo Frieiro \u00e1 alcald\u00eda en abril de 1994, tralo cal foi elixido novo rexedor a partir do 9 de maio seguinte. Encabezou o cartel socialista nas municipais de 1995, 1999, 2003 e 2007, acadando sempre a maior\u00eda absoluta e mellorando progresivamente os \u00faltimos rexistros do seu predecesor, se ben en 2007 sufriu unha considerable perda de apoio. Neste \u00faltimo mandato foi elixido deputado provincial. Durante todo este tempo foi independente, sen chegar a afiliarse ao PSdeG. Renunciou a presentarse \u00e1 reelecci\u00f3n nas municipais de 2011, polo que o 11 de xu\u00f1o foi sucedido por Adolfo Mu\u00ed\u00f1os (BNG). En 2012, foi condenado polo TSXG a seis meses de prisi\u00f3n e 14 anos de inhabilitaci\u00f3n por delitos de prevaricaci\u00f3n urban\u00edstica na concesi\u00f3n dunha licenza a un taller de pedra propiedade dun familiar dun dos membros da corporaci\u00f3n de goberno, constru\u00eddo sobre chan non urbanizable, e por non tomar medidas para repo\u00f1er a legalidade."}
{"id": "91008", "revid": "89787", "url": "https://gl.wikipedia.org/wiki?curid=91008", "title": "Guerra sucia na Arxentina na cultura", "text": "O impacto da guerra sucia na Arxentina sobre a cultura foi considerable, tanto dentro como f\u00f3ra do pa\u00eds. Por unha banda a poboaci\u00f3n en li\u00f1as xerais e a mocidade en particular, sentiuse fortemente afectada polos horrores revelados polas investigaci\u00f3ns realizadas unha vez ca\u00eddo o goberno militar. Os dereitos humanos, a paz e a democracia, como ideais sociais, adquiriron unha valoraci\u00f3n m\u00e1xima na sociedade arxentina. Os programas educativos, en escolas, colexios e universidades inclu\u00edron o ensino das violaci\u00f3ns de dereitos humanos durante a \"ditadura militar\", denominada explicitamente con ese termo.\nNo campo art\u00edstico pode dicirse que a guerra sucia impactou todas as \u00e1reas e practicamente a todos os artistas dun modo ou outro.\nCine.\nEntre as pel\u00edculas realizadas sobre a tem\u00e1tica da guerra sucia na Arxentina poden mencionarse:\nM\u00fasica.\nDurante a ditadura militar moitos artistas estiveron prohibidos e inclu\u00eddos en listaxes negras. Logo da derrota na Guerra das Malvinas e a apertura do proceso electoral, os artistas censurados comezaron a retornar aos escenarios. Moitos deses recitais convert\u00e9ronse en acontecementos culturais como os de Mercedes Sosa no Teatro Opera en 1982 , Joan Manuel Serrat no Luna Park en 1983, e os de Silvio Rodr\u00edguez e Pablo Milan\u00e9s en Obras en 1984 .\nExisten algunhas obras musicais que foron paradigm\u00e1ticas da guerra sucia, como as canci\u00f3ns:\nEscultura e monumentos.\nLevant\u00e1ronse esculturas en todas as partes do pa\u00eds co fin de expresar os sentimentos espertados pola guerra sucia. Algunhas delas son:\nTam\u00e9n existen emotivas esculturas populares, an\u00f3nimas ou colectivas, que en xeral foron colocadas nos centros clandestinos de detenci\u00f3n. Entre elas dest\u00e1canse a columna rodeada de corpos que emerxe das profundidades do CCD Club Atl\u00e9tico, ou as esculturas colocadas nas reixas da ESMA.\nPintura.\nEntre as obras art\u00edsticas relacionadas coa guerra sucia dest\u00e1case \"Identidade\" un complexo de fotos e espellos realizado por trece artistas arxentinos a pedido das Avoas da Praza de Maio. Entre os artistas at\u00f3panse Carlos Alonso, Nora Aslan, Mireya Baglietto, Remo Bianchedi, Diana Dowek, Le\u00f3n Ferrari, Rosana Fortes, Carlos Gorriarena, Adolfo Nigro, Lu\u00eds Felipe No\u00e9, Daniel Ontiveros, Juan Carlos Romeu e Marcia Schvartz.\nLiteratura.\nEntre as obras literarias relacionadas coa guerra sucia p\u00f3dense mencionar:\nTeatro.\nEn 1981 produciuse o Movemento do Teatro Abierto, unha reacci\u00f3n cultural contra a ditadura militar que tivo unha ampla influencia na poboaci\u00f3n. Teatro Abierto foi organizado por un grupo de xente do teatro integrado por Osvaldo Drag\u00fan, Roberto Cossa, Jorge Rivera L\u00f3pez, Luis Brandoni e Pepe Soriano, apoiados por Adolfo P\u00e9rez Esquivel, recentemente elixido Premio Nobel da Paz e Ernesto Sabato. O movemento iniciouse no Teatro Picadero situado na cortada Rauch da cidade de Bos Aires, que por esa raz\u00f3n foi mandado a queimar obviamente polo goberno militar. Teatro Abierto moveuse ent\u00f3n ao Teatro Tabaris.\nO ciclo repetiuse en 1982, en 1983 (co lema de \"ga\u00f1ar a r\u00faa\"), e en 1984 (o \"teatrazo\"). Entre as obras daqueles ciclos poden mencionarse \"Gris de Ausencia\" (1981) de Roberto Cossa, \"Tercero Incluido\" (1981) de Eduardo Pavlovsky, \"Oficial Primero\" (1982) de Carlos Somigliana. Teatro Abierto influ\u00edu no resto das actividades art\u00edsticas organiz\u00e1ndose actividades similares noutros campos como Danza Aberta, M\u00fasica Sempre, Libro Aberto, Poes\u00eda Aberta, Tango Aberto ou Folclore Aberto, tanto na capital como nalgunhas provincias.\nArtistas.\nAlg\u00fans artistas nos cales a guerra sucia impactou especialmente son Mercedes Sosa, V\u00edctor Heredia, Charly Garc\u00eda, Juan Carlos Dist\u00e9fano, Juan Gelman, Le\u00f3n Ferrari etc."}
{"id": "91009", "revid": "98629", "url": "https://gl.wikipedia.org/wiki?curid=91009", "title": "Lingua x\u00e1sica", "text": "O x\u00e1sico (en h\u00fangaro \"j\u00e1sz\", en ruso \"jas\") era en realidade un dialecto do oseto antigo ou \"alano\" falado por unha tribo alana n\u00f3made asentada en Hungr\u00eda no s\u00e9culo XIII. X\u00e1sico v\u00e9n do iranio: \"Iyasi\"&lt;\"Asi\"&lt;\"As\" = alano. Esta \u00faltima derivaci\u00f3n pasa \u00e1 lingua xeorxiana coma Os &gt; \"Osset\" e de a\u00ed pasa ao ruso moderno coma \"oseto\", por iso se lles chama \"osetos\" aos alanos de Irist\u00e1n (Osetia), sendo preferible seguir a etimolox\u00eda aut\u00f3ctona IR = \"alano\".\nO pobo x\u00e1sico entrou en Hungr\u00eda xunto cos cumanos, fuxindo da presi\u00f3n dos t\u00e1rtaros. Foron admitidos polo rei h\u00fangaro B\u00e9la IV coa esperanza de poder\u00edan axudarlles na loita contra a invasi\u00f3n dos t\u00e1rtaros, pero a relaci\u00f3n non foi boa entre a nobreza h\u00fangara e as tribos cumana-x\u00e1sicas tendo que abandonar o pa\u00eds. Tras o fin da ocupaci\u00f3n t\u00e1rtara regresaron e asent\u00e1ronse na parte central da Chaira h\u00fangara. \nDurante os dous s\u00e9culos seguintes foron asimilados pola poboaci\u00f3n h\u00fangara e a s\u00faa lingua desapareceu, pero a identidade x\u00e1sica cons\u00e9rvase, e parece ser que chegan a manter unha certa autonom\u00eda ata 1876.\nPreto dunha ducia de poboaci\u00f3ns no centro de Hungr\u00eda conservan a\u00ednda o nome da tribo: J\u00e1szber\u00e9ny, J\u00e1sz\u00e1roksz\u00e1ll\u00e1s, J\u00e1szf\u00e9nyszaru etc.\nA \u00fanica mostra literaria en lingua x\u00e1sica foi atopada nos anos 50 na Biblioteca Nacional H\u00fangara de Sz\u00e9ch\u00e9nyi. Grazas \u00e1s analox\u00edas co iriano moderno (oseta) a lingua puido ser interpretada.\nRelaci\u00f3n entre o alano x\u00e1sico e o iriano moderno.\nA maior\u00eda das palabras x\u00e1sicas son facilmente identificables co iriano:"}
{"id": "91012", "revid": "42282", "url": "https://gl.wikipedia.org/wiki?curid=91012", "title": "Alexandre Nerium", "text": "Francisco Manuel L\u00f3pez Mart\u00ednez, nado en Fisterra en 1960, \u00e9 un escritor galego, m\u00e1is co\u00f1ecido polo pseud\u00f3nimo de Alexandre Nerium.\nTraxectoria.\nPoeta e mari\u00f1eiro, comezou a s\u00faa andaina po\u00e9tica no Batall\u00f3n Literario da Costa da Morte, do que foi presidente. Ten colaborado en revistas como Dorna ou Atenea, entre outras."}
{"id": "91025", "revid": "898447", "url": "https://gl.wikipedia.org/wiki?curid=91025", "title": "Punk rock", "text": ""}
{"id": "91026", "revid": "1987", "url": "https://gl.wikipedia.org/wiki?curid=91026", "title": "Ernst Boris Chain", "text": "Ernst Boris Chain, nado en Berl\u00edn o 19 de xu\u00f1o de 1906 e finado en Castlebar (Irlanda) o 12 de agosto de 1979, foi un bioqu\u00edmico brit\u00e1nico. En 1945 recibiu o Premio Nobel de Fisiolox\u00eda ou Medicina canda a Alexander Fleming e mais Howard Walter Florey polos seus traballos sobre a penicilina."}
{"id": "91032", "revid": "1131", "url": "https://gl.wikipedia.org/wiki?curid=91032", "title": "Igrexa de Santa Mar\u00eda de Darbo", "text": "A igrexa de Santa Mar\u00eda de Darbo \u00e9 o templo parroquial de Darbo no concello de Cangas. Sit\u00faase no lugar do Seixo.\nCaracter\u00edsticas.\nDe estilo barroco, foi edificada en granito entre os s\u00e9culos XVII e XVIII, logo de que o antigo templo fose incendiado en decembro de 1617 trala incursi\u00f3n de piratas otom\u00e1ns.\nDestaca pola s\u00faa proporcionada harmon\u00eda e a s\u00faa influencia colonial. A planta do santuario \u00e9 de cruz latina, de brazos curtos e b\u00f3veda de medio can\u00f3n. O corpo central da fachada forma unha composici\u00f3n arquitect\u00f3nica rematada nun front\u00f3n semicircular coa imaxe da Nosa Se\u00f1ora de Darbo no centro. Todo iso presidido por unha Cruz sobre base labrada que se alza na parte superior do front\u00f3n.\nCompletan o conxunto arquitect\u00f3nico un cruceiro centenario que se atopa fronte a igrexa e unha fonte barroca."}
{"id": "91037", "revid": "17467", "url": "https://gl.wikipedia.org/wiki?curid=91037", "title": "Mosteiro de San Marti\u00f1o de Xuvia", "text": ""}
{"id": "91040", "revid": "1987", "url": "https://gl.wikipedia.org/wiki?curid=91040", "title": "Patrice Lumumba", "text": "Patrice \u00c9mery Lumumba (2 de xullo de 1925 - 17 de xaneiro de 1961) foi un l\u00edder anticolonial e o primeiro ministro elixido en xu\u00f1o de 1960 na actual Rep\u00fablica Democr\u00e1tica do Congo despois de axudar a conquistar a independencia do Congo Belga en relaci\u00f3n \u00e1 B\u00e9lxica.\nO d\u00eda en que foi concedida a independencia ao Congo, o rei Baldu\u00edno de B\u00e9lxica dixo \"C\u00f3mpre agora aos se\u00f1ores cabaleiros nos mostrar que son dignos da nosa confianza\" cun ton ir\u00f3nico. Patrice Lumumba respondeu. Dixo que a independencia pol\u00edtica non era suficiente para liberar a \u00c1frica de seu pasado colonial, era preciso tam\u00e9n que \u00c1frica deixase de ser controlada economicamente por Europa.\nIso causou gran alarma nas potencias Occidentais. Grandes empresas americanas e belgas ti\u00f1an grandes investimentos no Congo, que era rico en moitos minerais preciosos. O peor \u00e9 que non hab\u00eda nada que o puidese comprar. Lumumba non encontrou apoio no Occidente e as\u00ed recorreu \u00e1 Uni\u00f3n Sovi\u00e9tica.\nPasadas s\u00f3 dez semanas da s\u00faa elecci\u00f3n foi deposto xuntamente co seu goberno nun golpe de estado sendo aprisionado e asasinado en xaneiro de 1961."}
{"id": "91041", "revid": "2269", "url": "https://gl.wikipedia.org/wiki?curid=91041", "title": "Patrice \u00c9mery Lumumba", "text": ""}
{"id": "91043", "revid": "1131", "url": "https://gl.wikipedia.org/wiki?curid=91043", "title": "Fenosa (hom\u00f3nimos)", "text": "Fenosa \u00e9 o acr\u00f3nimo de Fuerzas El\u00e9ctricas del Noroeste. pode referirse a:"}
{"id": "91045", "revid": "1888", "url": "https://gl.wikipedia.org/wiki?curid=91045", "title": "Desiderio Comesa\u00f1a Prado", "text": "Desiderio Comesa\u00f1a Prado, nado en Pontevedra en 1900 e finado na mesma cidade o 16 de febreiro de 1956, foi un anarcosindicalista galego, implantou o sindicato Confederaci\u00f3n Nacional do Traballo nas comarcas de Pontevedra, O Morrazo e O Saln\u00e9s durante a Segunda Rep\u00fablica Espa\u00f1ola.\nTraxectoria.\nComezou a s\u00faa militancia sindicalista na emigraci\u00f3n arxentina. Retornado a Pontevedra, en 1927 foi presidente da Sociedade de Camareiros. Na mesma cidade foi membro fundador da Sociedad Obrera de Cultura, da Federaci\u00f3n Local de Trabajadores da CNT e do peri\u00f3dico \"\u00a1\u00a1Revoluci\u00f3n!!\". Por\u00e9n, debido \u00f3 control mantido polo PCE local, deixou esas agrupaci\u00f3ns, ingresando na Sociedad de Camareros do Comit\u00e9 Rexional Galaico da CNT.\nAnarquismo.\nEn 1932 fundou o Ateneo Obrero de Divulgaci\u00f3n Social e colaborou na creaci\u00f3n do grupo anarquista Natura, a partir do cal en 1933 artellouse o primeiro comit\u00e9 rexional da Federaci\u00f3n Anarquista Ib\u00e9rica coa axuda de Francisco Iturralde Cabeza de Vaca, funcionario de tel\u00e9grafos. Coa folga xeral revolucionaria de 1934 foi detido pola polic\u00eda na praza da Ferrer\u00eda de Pontevedra o 7 de outubro; procesado o 26 de outubro pola s\u00faa actuaci\u00f3n contraria ao bando de guerra, o 21 de novembro acordouse o sobresemento provisional da causa.\nMoi co\u00f1ecido na comarca do Morrazo, representou \u00f3 sindicato de Moa\u00f1a Fraternidad Marinera no Congreso da CNT celebrado en Zaragoza en maio de 1936.\nGolpe militar.\nLogo do golpe de Estado do 18 de xullo de 1936, no Nadal de 1937 fuxiu a Portugal xunto a Ubaldo L\u00f3pez a trav\u00e9s de Ponte Barxas (Padrenda) coa axuda de Elena Pintado Mart\u00edn. Foron detidos pola polic\u00eda portuguesa logo de seren delatados por un confidente de Lavadores. Inicialmente condenado a morte, conmut\u00f3uselle a pena pola de prisi\u00f3n perpetua. Tras pasar por varios penais, como as minas de Fontao (Vila de Cruces), en 1945 abandonou o Destacamento Penal das minas de volframio de Silleda, retomando axi\u00f1a o contacto co Comit\u00e9 Rexional Galaico na clandestinidade. Foi subdirector da Compa\u00f1\u00eda de Seguros Santa Luc\u00eda en Pontevedra e desde a s\u00faa corredur\u00eda de seguros colaborou coas actividades da Alianza Nacional de Fuerzas Democr\u00e1ticas.\nVida persoal.\nCasou con Elena Matos Torres, filla de Eduardo Matos Portela, en febreiro de 1934, e foi pai de Aurora e Esther Comesa\u00f1a Matos."}
{"id": "91049", "revid": "1131", "url": "https://gl.wikipedia.org/wiki?curid=91049", "title": "Centro Social Afundaci\u00f3n Vigo", "text": "O Centro Social Afundaci\u00f3n Vigo (anteriormente Centro Social Fundaci\u00f3n Novacaixagalicia de Vigo e antes Centro Social Caixanova de Vigo) \u00e9 un edificio multifuncional inaugurado o 23 de xu\u00f1o de 2003, no que se realizan exposici\u00f3ns ou eventos de entidades tanto p\u00fablicas coma privadas, as\u00ed como organizaci\u00f3ns non gobernamentais que desempe\u00f1en actividades acordes coa filosof\u00eda do Centro. O CSC aposta pola asistencia social, o apoio aos sectores produtivos, a difusi\u00f3n da tecnolox\u00eda, a extensi\u00f3n da sociedade do co\u00f1ecemento, o desenvolvemento econ\u00f3mico, a formaci\u00f3n, a conservaci\u00f3n e protecci\u00f3n do ambiente, a cultura e o fomento do emprego.\nO edificio.\nO Centro Social Afundaci\u00f3n at\u00f3pase na Casa B\u00e1rcena (r\u00faa Policarpo Sanz, 24 e 26, esquina coa r\u00faa Vel\u00e1zquez Moreno, 20), hist\u00f3rico inmoble do centro vigu\u00e9s erixido a finais do s\u00e9culo XIX. O edificio, de estilo eclecticista, foi erixido polo arquitecto vigu\u00e9s Jenaro de la Fuente Dom\u00ednguez, incursor do movemento modernista en Vigo.\nA Casa B\u00e1rcena (orixinalmente chamada \"Sete casas para particulares\") foi constru\u00edda entre 1879 e 1884 para o Conde de Torrecedeira, Manuel B\u00e1rcena Franco, quen pretend\u00eda que o edificio fose \"a m\u00e1is grandiosa obra civil da \u00e9poca\".\nO inmoble consta de d\u00faas fachadas con catro andares e con corpos sa\u00edntes no centro. A Casa Barcena est\u00e1 realizada en granito e destaca pola s\u00faa rica decoraci\u00f3n e ornamentaci\u00f3n realizada segundo o gusto da burgues\u00eda da \u00e9poca, desexosa de edificios de arquitectura ecl\u00e9ctica que reflectisen o seu poder e prestixio social.\nA Casa B\u00e1rcena constit\u00fae a primeira grande obra do arquitecto vigu\u00e9s na s\u00faa vila natal, tralo seu remate, o arquitecto realizar\u00eda alg\u00fans dos m\u00e1is fermosos edificios da cidade que datan desta \u00e9poca.\nNo ano 1928 o inmoble foi mercado pola Caja de Ahorros y Monte de Piedad Municipal de Vigo, entidade que o ocupar\u00eda ata 1955. En 1955, co traslado da Caixa, o edificio ser\u00eda alugado, sendo empregadas algunhas das s\u00faas salas para exposici\u00f3ns.\nNo ano 2003 a entidade bancaria Caixanova rehabilitouno, convert\u00e9ndoo na s\u00faa sede social. Coa rehabilitaci\u00f3n creouse un xard\u00edn interior co fin de proporcionar luminosidade a t\u00f3dolos andares do inmoble. Na s\u00faa construci\u00f3n mesturouse o granito con grandes cristaleiras e pezas escult\u00f3ricas, ademais do xard\u00edn foille engadida unha cuberta superior.\nSalas de exposici\u00f3ns.\nAs salas de exposici\u00f3ns da Colecci\u00f3n Afundaci\u00f3n (de 3.000 m\u00b2) acollen, segundo os expertos, a mellor colecci\u00f3n de arte galega do mundo. Os fondos da colecci\u00f3n ascenden a 4.000 obras, das cales se expo\u00f1en 120 delas organizadas nun percorrido de forma did\u00e1ctica, desde a arte galega do s\u00e9culo XIX at\u00e9 os nosos d\u00edas.\nTres zonas de exposici\u00f3n ded\u00edcanse a mostras temporais procedentes de diferentes museos ou colecci\u00f3ns privadas. Tam\u00e9n se expo\u00f1en nestas salas exposici\u00f3ns de divulgaci\u00f3n cient\u00edfica ou etnogr\u00e1fica e percorridos art\u00edsticos, novidosos ou consagrados, nunha firme aposta pola calidade creativa.\nO centro dedica catro espazos a aulas de formaci\u00f3n e obradoiros de creatividade.\nNaturnova.\nA exposici\u00f3n Naturnova consta de 37 m\u00f3dulos organizados en tres \u00e1reas tem\u00e1ticas: O Universo, A Biosfera, O Home e O Medio. Este Centro Interactivo de Educaci\u00f3n Medioambiental responde \u00e1 preocupaci\u00f3n polo impacto ambiental e a conservaci\u00f3n dos ecosistemas.\nAuditorio.\nO auditorio ten unha capacidade para 360 persoas e est\u00e1 equipado con sistemas de \u00faltima tecnolox\u00eda. A sala de conferencias ten unha capacidade para 122 persoas. As salas de reuni\u00f3ns est\u00e1n dispo\u00f1ibles para empresas ou entidades que queiran celebrar os seus actos institucionais, cunha capacidade que oscila entre as 10 e as 22 persoas, e est\u00e1n as\u00ed mesmo equipadas con equipos audiovisuais.\nSal\u00f3n de recepci\u00f3ns.\nO sal\u00f3n de recepci\u00f3ns ten a finalidade de ser o marco para as recepci\u00f3ns dos eventos que se organicen no centro.\nInstituto de Desenvolvemento.\nO Instituto de Desenvolvemento creouse co obxectivo de potenciar os sectores produtivos galegos e a creaci\u00f3n de emprego.\n\u00c1rea de Novas Tecnolox\u00edas.\nA \u00c1rea de Novas Tecnolox\u00edas foi creada para a formaci\u00f3n e o fomento das novas ferramentas tecnol\u00f3xicas.\nCentro de Iniciativas Sociais.\nO Centro de Iniciativas Sociais est\u00e1 dedicado \u00e1 teleasistencia, promoci\u00f3n do voluntariado, inclusi\u00f3n social, desenvolvemento integral da infancia e xuventude, atenci\u00f3n \u00e1s persoas maiores etc.\nCentro de Difusi\u00f3n Tecnol\u00f3xica.\nO Centro de Difusi\u00f3n Tecnol\u00f3xica que lles ofrece preparaci\u00f3n \u00e1s empresas para aproveitar con \u00e9xito as continuas innovaci\u00f3ns tecnol\u00f3xicas, os novos m\u00e9todos de traballo e os avances nas comunicaci\u00f3ns."}
{"id": "91059", "revid": "23204", "url": "https://gl.wikipedia.org/wiki?curid=91059", "title": "O falc\u00f3n malt\u00e9s", "text": "O falc\u00f3n malt\u00e9s pode referirse a:"}
{"id": "91063", "revid": "1131", "url": "https://gl.wikipedia.org/wiki?curid=91063", "title": "The Maltese Falcon (novela)", "text": "The Maltese Falcon (\"O falc\u00f3n malt\u00e9s\") \u00e9 unha novela de Dashiell Hammett publicada en 1930, pioneira no x\u00e9nero da novela negra.\nTrama.\nSam Spade \u00e9 un detective de San Francisco que recibe o encargo de vixiar a unha rapaza. Ao d\u00eda seguinte, o seu socio Archer aparece morto, e Sam vese inmiscu\u00eddo nunha trama dun home rico que busca unha estatua con forma de falc\u00f3n peregrino incrustada con pedras preciosas, que os cabaleiros da Orde de Malta regalaron a Carlos I de Espa\u00f1a en 1530.\nAdaptaci\u00f3ns.\nA novela foi adaptada \u00f3 cine en tres ocasi\u00f3ns:"}
{"id": "91064", "revid": "85894", "url": "https://gl.wikipedia.org/wiki?curid=91064", "title": "Arada, Monterroso", "text": "Santa Mar\u00eda de Arada \u00e9 unha parroquia do concello de Monterroso na comarca da Ulloa, na provincia de Lugo. Segundo o padr\u00f3n municipal (INE) en 2012 ti\u00f1a 67 habitantes (35 homes e 32 mulleres), un m\u00e1is ca no ano anterior."}
{"id": "91065", "revid": "89787", "url": "https://gl.wikipedia.org/wiki?curid=91065", "title": "O Bispo, Monterroso", "text": "Santa Mar\u00eda do Bispo \u00e9 unha parroquia do concello de Monterroso na comarca da Ulloa, na provincia de Lugo. Segundo o Instituto Galego de Estat\u00edstica, en 2020 ti\u00f1a 47 habitantes (21 homes e 26 mulleres), o que sup\u00f3n unha diminuci\u00f3n respecto do ano 1999 cando ti\u00f1a 57 habitantes."}
{"id": "91066", "revid": "5763958", "url": "https://gl.wikipedia.org/wiki?curid=91066", "title": "Cumbraos, Monterroso", "text": "San Marti\u00f1o de Cumbraos \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 41 habitantes, deles 22 eran homes e 19 eran mulleres, o que sup\u00f3n un aumento de 8 habitantes en relaci\u00f3n ao ano anterior, 2006.\nToponimia.\nO top\u00f3nimo Cumbraos ten orixe no asentamento poboacional nos s\u00e9culos IX e X de grupos de xente chegados desde Co\u00edmbra.\nPatrimonio.\nA igrexa de San Marti\u00f1o de Cumbraos foi constru\u00edda orixinalmente en estilo rom\u00e1nico. Destacan o seu arco triunfal, a portada de medio punto e varios canzorros con decoraci\u00f3ns variadas.\nA igrexa forma un conxunto arquitect\u00f3nico coa casa-torre de Cumbraos constru\u00edda entre os s\u00e9culos XV e XVI por mandato de \u00c1lvaro Gaioso e Osorio. \u00c9 unha torre de planta rectangular con dous corpos e soto e cuberta a catro augas."}
{"id": "91067", "revid": "5863", "url": "https://gl.wikipedia.org/wiki?curid=91067", "title": "Esporiz, Monterroso", "text": "San Miguel de Esporiz \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 2059 habitantes (1001 homes e 1058 mulleres), dous menos ca en 2006.\nPatrimonio.\nA igrexa de San Miguel \u00e9 de estilo rom\u00e1nico do s\u00e9culo XII. Foi a igrexa parroquial da vila de Monterroso ata que se constru\u00edu a nova na propia vila no s\u00e9culo XX. Ten unha porta con arco de medio punto con dobre arquivolta. Nunha das reformas que se fixeron un dos canzorro foi levado a un dos muros laterais da igrexa. As basas das columnas da porta principal estiveron baixo terra at\u00e9 que hai uns anos foron destapadas. No interior hai pinturas murais moi importantes por debaixo do caleado."}
{"id": "91068", "revid": "5763961", "url": "https://gl.wikipedia.org/wiki?curid=91068", "title": "Fente, Monterroso", "text": "San Marti\u00f1o de Fente \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 38 habitantes, deles 19 eran homes e 19 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006.\nNa Idade Media, concretamente no s\u00e9culo XII, Fente foi un dos lugares de residencia do Conde de Galicia, Raimundo de Borgo\u00f1a, e s\u00faa muller, a futura ra\u00ed\u00f1a Urraca de Le\u00f3n, ata que no ano 1155 o rei Afonso VII lle doou estas terras ao mosteiro de Sobrado."}
{"id": "91069", "revid": "5763963", "url": "https://gl.wikipedia.org/wiki?curid=91069", "title": "Os Ferreiros, Monterroso", "text": "San Cibrao dos Ferreiros \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 41 habitantes (20 homes e 21 mulleres), os mesmos ca no ano anterior."}
{"id": "91070", "revid": "85894", "url": "https://gl.wikipedia.org/wiki?curid=91070", "title": "Frame\u00e1n, Monterroso", "text": "San Pedro de Frame\u00e1n \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 107 habitantes, deles 55 eran homes e 52 eran mulleres, o que sup\u00f3n unha diminuci\u00f3n de 9 habitantes en relaci\u00f3n ao ano anterior, 2006."}
{"id": "91071", "revid": "5863", "url": "https://gl.wikipedia.org/wiki?curid=91071", "title": "Fuf\u00edn, Monterroso", "text": "San Marti\u00f1o de Fuf\u00edn \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 45 habitantes, deles 20 eran homes e 25 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006."}
{"id": "91072", "revid": "5763969", "url": "https://gl.wikipedia.org/wiki?curid=91072", "title": "Lavandelo, Monterroso", "text": "Santiago de Lavandelo \u00e9 unha parroquia do concello de Monterroso na comarca da Ulloa , na provincia de Lugo. No ano 2007 ti\u00f1a 23 habitantes, deles 13 eran homes e 10 eran mulleres, o que sup\u00f3n un aumento de 3 habitantes en relaci\u00f3n ao ano anterior, 2006."}
{"id": "91073", "revid": "25871", "url": "https://gl.wikipedia.org/wiki?curid=91073", "title": "Leborei, Monterroso", "text": "Santa Mar\u00eda de Leborei \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 46 habitantes, deles 21 eran homes e 25 eran mulleres, o que sup\u00f3n un aumento de 3 habitantes en relaci\u00f3n ao ano anterior, 2006."}
{"id": "91074", "revid": "89787", "url": "https://gl.wikipedia.org/wiki?curid=91074", "title": "Ligonde, Monterroso", "text": "Santiago de Ligonde \u00e9 unha parroquia do concello de Monterroso na comarca da Ulloa, na provincia de Lugo. Segundo o padr\u00f3n municipal (INE 2012) ten 196 habitantes (104 homes e 92 mulleres), o que sup\u00f3n unha diminuci\u00f3n en 9 habitantes en relaci\u00f3n ao ano anterior.\nCami\u00f1o de Santiago.\nLigonde \u00e9 unha localidade da etapa Portomar\u00edn-Palas de Rei do Cami\u00f1o Franc\u00e9s a Santiago de Compostela."}
{"id": "91075", "revid": "69467", "url": "https://gl.wikipedia.org/wiki?curid=91075", "title": "Lodoso, Monterroso", "text": "San Xo\u00e1n de Lodoso \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 76 habitantes, deles 34 eran homes e 42 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006.\nXentilicio.\nO seu xentilicio \u00e9 lodosino."}
{"id": "91076", "revid": "1131", "url": "https://gl.wikipedia.org/wiki?curid=91076", "title": "Marz\u00e1n, Monterroso", "text": "Santa Mar\u00eda de Marz\u00e1n \u00e9 unha parroquia do concello de Monterroso na comarca da Ulloa, na provincia de Lugo. En 2007 ti\u00f1a 69 habitantes (34 homes e 35 mulleres), un m\u00e1is ca en 2006."}
{"id": "91077", "revid": "5763977", "url": "https://gl.wikipedia.org/wiki?curid=91077", "title": "Milleir\u00f3s, Monterroso", "text": "San Pedro de Milleir\u00f3s \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 30 habitantes, deles 17 eran homes e 13 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006."}
{"id": "91078", "revid": "1131", "url": "https://gl.wikipedia.org/wiki?curid=91078", "title": "Novel\u00faa, Monterroso", "text": "San Cristovo de Novel\u00faa \u00e9 unha parroquia do concello de Monterroso na comarca da Ulloa, na provincia de Lugo. En 2007 ti\u00f1a 115 habitantes (62 homes e 53 mulleres), cinco menos ca en 2006."}
{"id": "91079", "revid": "5763980", "url": "https://gl.wikipedia.org/wiki?curid=91079", "title": "Pedraza, Monterroso", "text": "Santa Mar\u00eda de Pedraza \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 154 habitantes, deles 77 eran homes e 77 eran mulleres, o que sup\u00f3n unha diminuci\u00f3n de 7 habitantes en relaci\u00f3n ao ano anterior, 2006.\nPatrimonio.\nA igrexa de Santa Mar\u00eda de Pedraza foi constru\u00edda orixinalmente en estilo rom\u00e1nico, conservando a\u00ednda alg\u00fans canzorros, pero foi modificada durante o s\u00e9culo XIX. Destacan os seus dous retablos de estilo neocl\u00e1sico.\nNa parroquia at\u00f3pase a capela de San Lourenzo, o templo m\u00e1is antigo do concello de Monterroso. Foi constru\u00edda no ano 1127 e a\u00ednda conserva trazos prerrom\u00e1nicos, como a s\u00faa porta principal. Nos s\u00e9culos XVIII e XIX sufriu importantes reformas. Conserva varios canzorros da obra rom\u00e1nica con figuras zoom\u00f3rficas e antropom\u00f3rficas."}
{"id": "91080", "revid": "85894", "url": "https://gl.wikipedia.org/wiki?curid=91080", "title": "Penas, Monterroso", "text": "San Miguel de Penas \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 169 habitantes, deles 114 eran homes e 55 eran mulleres, o que sup\u00f3n un aumento de 6 habitantes en relaci\u00f3n ao ano anterior, 2006."}
{"id": "91081", "revid": "1131", "url": "https://gl.wikipedia.org/wiki?curid=91081", "title": "Pol, Monterroso", "text": "San Cibrao de Pol \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 64 habitantes, deles 28 eran homes e 36 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006."}
{"id": "91082", "revid": "85894", "url": "https://gl.wikipedia.org/wiki?curid=91082", "title": "Salgueiros, Monterroso", "text": "Santa Mar\u00eda de Salgueiros \u00e9 unha parroquia do concello de Monterroso na comarca da Ulloa, na provincia de Lugo. Segundo o IGE en 2014 ti\u00f1a 27 habitantes (13 homes e 14 mulleres), sete menos ca en 1999.\nDemograf\u00eda.\nEvoluci\u00f3n da poboaci\u00f3n.\nSegundo o INE:\nHistoria.\nNo \"Diccionario geogr\u00e1fico-estad\u00edstico-hist\u00f3rico de Espa\u00f1a y sus posesiones de Ultramar\" (1846\u20131850) de Pascual Madoz, c\u00edtase:"}
{"id": "91083", "revid": "25871", "url": "https://gl.wikipedia.org/wiki?curid=91083", "title": "San Breixo, Monterroso", "text": "San Salvador de San Breixo \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 178 habitantes, deles 88 eran homes e 90 eran mulleres, o que sup\u00f3n unha diminuci\u00f3n de 7 habitantes en relaci\u00f3n ao ano anterior, 2006."}
{"id": "91084", "revid": "5763985", "url": "https://gl.wikipedia.org/wiki?curid=91084", "title": "Satrexas, Monterroso", "text": "Santa Eufemia de Satrexas \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 72 habitantes, deles 31 eran homes e 41 eran mulleres, o que sup\u00f3n un aumento de 5 habitantes en relaci\u00f3n ao ano anterior, 2006."}
{"id": "91085", "revid": "5763986", "url": "https://gl.wikipedia.org/wiki?curid=91085", "title": "Sirgal, Monterroso", "text": "Santo Andr\u00e9 de Sirgal \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 59 habitantes, deles 31 eran homes e 28 eran mulleres, o que sup\u00f3n unha diminuci\u00f3n de 4 habitantes en relaci\u00f3n ao ano anterior, 2006."}
{"id": "91086", "revid": "5763987", "url": "https://gl.wikipedia.org/wiki?curid=91086", "title": "Sucastro, Monterroso", "text": "Santa Mari\u00f1a de Sucastro \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 89 habitantes, deles 45 eran homes e 44 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91087", "revid": "85894", "url": "https://gl.wikipedia.org/wiki?curid=91087", "title": "Tarr\u00edo, Monterroso", "text": "Santa Mar\u00eda de Tarr\u00edo \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 52 habitantes, deles 26 eran homes e 26 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006.\nPatrimonio.\nA igrexa de Santa Mar\u00eda de Tarr\u00edo \u00e9 un edificio rom\u00e1nico que se conserva case \u00edntegro. Foi constru\u00edda entre finais do s\u00e9culo XII e principios do XIII. O seu p\u00f3rtico principal, o arco triunfal, varios dos seus canzorros ou o sagrario primitivo est\u00e1n en bo estado de conservaci\u00f3n."}
{"id": "91088", "revid": "85894", "url": "https://gl.wikipedia.org/wiki?curid=91088", "title": "Valboa, Monterroso", "text": "San Salvador de Valboa \u00e9 unha parroquia do concello de Monterroso na comarca da Ulloa, na provincia de Lugo. En 2007 ti\u00f1a 56 habitantes (24 homes e 32 mulleres), 2 menos ca no ano anterior.\nA igrexa parroquial, de arquitectura rom\u00e1nica, foi constru\u00edda en 1147."}
{"id": "91089", "revid": "5763989", "url": "https://gl.wikipedia.org/wiki?curid=91089", "title": "Vilanova, Monterroso", "text": "San Pedro de Vilanova \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 39 habitantes, deles 19 eran homes e 20 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91090", "revid": "1131", "url": "https://gl.wikipedia.org/wiki?curid=91090", "title": "Vilo\u00edde, Monterroso", "text": "San Cristovo de Vilo\u00edde \u00e9 unha parroquia do concello de Monterroso na comarca da Ulloa, na provincia de Lugo. No ano 2007 ti\u00f1a 55 habitantes, deles 33 eran homes e 22 eran mulleres, o que sup\u00f3n un aumento de 6 habitantes en relaci\u00f3n ao ano anterior, 2006."}
{"id": "91091", "revid": "1131", "url": "https://gl.wikipedia.org/wiki?curid=91091", "title": "Ribeira de Pena", "text": "Ribeira de Pena \u00e9 un concello portugu\u00e9s situado \u00f3 norte do pa\u00eds, pertencente ao distrito de Vila Real, na rexi\u00f3n Norte.\nXeograf\u00eda.\n\u00c9 sede dun municipio de 217,66\u00a0km\u00b2 de superficie e con 7 412 habitantes (censo de 2001), subdividido en 7 fregues\u00edas. O municipio est\u00e1 limitado ao norte polos municipios de Boticas, ao leste por Vila Pouca de Aguiar, ao sur por Vila Real, ao suroeste por Mondim de Basto e ao oeste por Cabeceiras de Basto.\nDemograf\u00eda.\nO seguinte gr\u00e1fico mostra a evoluci\u00f3n da poboaci\u00f3n censada no concello dende o ano 1900 ata o ano 2004:\nCultura.\nAs festas municipais cel\u00e9branse o 16 de agosto."}
{"id": "91092", "revid": "85894", "url": "https://gl.wikipedia.org/wiki?curid=91092", "title": "Armea, L\u00e1ncara", "text": "San Pedro de Armea \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2008 ti\u00f1a 83 habitantes, deles 42 eran homes e 41 eran mulleres, o que sup\u00f3n unha diminuci\u00f3n en relaci\u00f3n ao ano 2006 cando ti\u00f1a 86 habitantes."}
{"id": "91093", "revid": "85894", "url": "https://gl.wikipedia.org/wiki?curid=91093", "title": "Bande, L\u00e1ncara", "text": "San Pedro de Bande \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2008 ti\u00f1a 90 habitantes, deles 45 eran homes e 45 eran mulleres, o que sup\u00f3n unha diminuci\u00f3n en relaci\u00f3n ao ano 2006 cando ti\u00f1a 95 habitantes."}
{"id": "91094", "revid": "5735174", "url": "https://gl.wikipedia.org/wiki?curid=91094", "title": "Carracedo, L\u00e1ncara", "text": "San Vicente de Carracedo \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2008 ti\u00f1a 68 habitantes, deles 31 eran homes e 37 eran mulleres, o que sup\u00f3n unha diminuci\u00f3n en relaci\u00f3n ao ano 2006 cando ti\u00f1a 74 habitantes."}
{"id": "91095", "revid": "5863", "url": "https://gl.wikipedia.org/wiki?curid=91095", "title": "Cedr\u00f3n, L\u00e1ncara", "text": "Santiago de Cedr\u00f3n \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2008 ti\u00f1a 233 habitantes, deles 122 eran homes e 111 eran mulleres, o que sup\u00f3n unha diminuci\u00f3n en relaci\u00f3n ao ano 2006 cando ti\u00f1a 241 habitantes."}
{"id": "91096", "revid": "29443", "url": "https://gl.wikipedia.org/wiki?curid=91096", "title": "Galegos, L\u00e1ncara", "text": "Santa Mari\u00f1a de Galegos \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2008 ti\u00f1a 82 habitantes, deles 46 eran homes e 36 eran mulleres, o que sup\u00f3n unha diminuci\u00f3n en relaci\u00f3n ao ano 2006 cando ti\u00f1a 88 habitantes."}
{"id": "91097", "revid": "25871", "url": "https://gl.wikipedia.org/wiki?curid=91097", "title": "Lagos, L\u00e1ncara", "text": "Santalla de Lagos \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2008 ti\u00f1a 58 habitantes, deles 29 eran homes e 29 eran mulleres, o que sup\u00f3n un aumento en relaci\u00f3n ao ano 2006 cando ti\u00f1a 55 habitantes."}
{"id": "91098", "revid": "98629", "url": "https://gl.wikipedia.org/wiki?curid=91098", "title": "Lama, L\u00e1ncara", "text": "Santa Mar\u00eda de Lama \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2008 ti\u00f1a 131 habitantes, deles 65 eran homes e 66 eran mulleres, o que sup\u00f3n unha diminuci\u00f3n en relaci\u00f3n ao ano 2006 cando ti\u00f1a 138 habitantes.\nSete lugares conforman esta parroquia: Armea de Abaixo, Os Campos, Cima de Vila, A Eirexe, Lama, O Roxedoiro e A Se.\nNo lugar de Armea de Abaixo naceu Ram\u00f3n Pi\u00f1eiro L\u00f3pez (31 de maio de 1915 - 27 de agosto de 1990), escritor, fil\u00f3sofo, ensa\u00edsta e pol\u00edtico galego.\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "91099", "revid": "54334", "url": "https://gl.wikipedia.org/wiki?curid=91099", "title": "L\u00e1ncara, L\u00e1ncara", "text": "San Pedro de L\u00e1ncara \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2008 ti\u00f1a 206 habitantes (118 homes e 88 mulleres), 16 menos ca en 2006.\nFamilia Castro.\nDesta parroquia era \u00c1ngel Castro Argiz, pai do avogado, militar, revolucionario e pol\u00edtico cubano Fidel Castro."}
{"id": "91100", "revid": "85894", "url": "https://gl.wikipedia.org/wiki?curid=91100", "title": "Lar\u00edn, L\u00e1ncara", "text": "San Salvador de Lar\u00edn \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2008 ti\u00f1a 17 habitantes, deles 10 eran homes e 7 eran mulleres, o que sup\u00f3n un aumento en relaci\u00f3n ao ano 2006 cando ti\u00f1a 16 habitantes."}
{"id": "91101", "revid": "23204", "url": "https://gl.wikipedia.org/wiki?curid=91101", "title": "Monseiro, L\u00e1ncara", "text": "San Miguel de Monseiro \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2007 ti\u00f1a 70 habitantes (35 homes e 35 mulleres), catro menos ca en 2006."}
{"id": "91102", "revid": "85894", "url": "https://gl.wikipedia.org/wiki?curid=91102", "title": "Muro, L\u00e1ncara", "text": "San Xo\u00e1n de Muro \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2007 ti\u00f1a 145 habitantes, deles 75 eran homes e 70 eran mulleres, o que sup\u00f3n unha diminuci\u00f3n de 9 habitantes en relaci\u00f3n ao ano anterior, 2006."}
{"id": "91103", "revid": "1131", "url": "https://gl.wikipedia.org/wiki?curid=91103", "title": "MACBA", "text": "O Museo de Arte Contempor\u00e1nea de Barcelona (en catal\u00e1n \"Museu d\u2019Art Contemporani de Barcelona\"), co\u00f1ecido tam\u00e9n polas s\u00faas siglas MACBA, est\u00e1 adicado basicamente \u00e1 exposici\u00f3n de obras realizadas durante a segunda metade do s\u00e9culo XX. At\u00f3pase no barrio do Raval na cidade de Barcelona (Espa\u00f1a), moi preto do Centro de Cultura Contempor\u00e1nea.\nHistoria.\nA idea de establecer na cidade un museo destas caracter\u00edsticas d\u00e9bese ao escritor e cr\u00edtico de arte Alexandre Cirici-Pellicer quen, en 1959, comezou a reunir unha colecci\u00f3n de obras. Cirici contou coa axuda doutros afeccionados \u00e1 arte que contribu\u00edron na ampliaci\u00f3n da colecci\u00f3n. Realizaron diversas exposici\u00f3ns itinerantes con obras de artistas da \u00e9poca. A mostra \"A arte e a paz\", celebrada en 1963 e que ti\u00f1a un claro contido antifranquista, supuxo o final da idea de Cirici. A colecci\u00f3n ata ent\u00f3n recompilada depositouse no Museo V\u00edctor Balaguer.\nA idea non foi recuperada ata 1985. Creouse un consorcio do que formaban parte o Concello de Barcelona e a Generalitat de Catalu\u00f1a e decidiuse situar o novo museo na antiga Casa da Caridade. A idea quedou novamente freada ata que en 1986, o por ent\u00f3n alcalde de Barcelona, Pasqual Maragall, encargou a construci\u00f3n dun novo edificio para que fose sede do futuro museo. En 1987 constitu\u00edr a \"Fundaci\u00f3n Museo de Arte Contempor\u00e1nea\", de car\u00e1cter privado, que se uniu ao consorcio formado polas d\u00faas administraci\u00f3ns p\u00fablicas. O MACBA abriu as s\u00faas portas o 28 de novembro de 1995.\nA construci\u00f3n da que ser\u00eda a sede do museo encargouse ao arquitecto norteamericano Richard Meier. O edificio proxectado por Meier pretende unir a arte contempor\u00e1nea exposta no interior coas formas hist\u00f3ricas dos edificios lindeiros. A entrada ao MACBA d\u00e1 acceso a un vest\u00edbulo de forma cil\u00edndrica desde o que se acceden, por medio dunhas ramplas, \u00e1s diferentes galer\u00edas nas que se realizan as exposici\u00f3ns. A utilizaci\u00f3n da cor branca, complementada polo uso de claraboias de cristal e de materiais reflectores, fai que o edificio dispo\u00f1a dunha especial luminosidade."}
{"id": "91104", "revid": "85894", "url": "https://gl.wikipedia.org/wiki?curid=91104", "title": "Neira de Cabaleiros, L\u00e1ncara", "text": "Santa Mar\u00eda Madanela de Neira de Cabaleiros \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2007 ti\u00f1a 54 habitantes, deles 25 eran homes e 29 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91105", "revid": "85894", "url": "https://gl.wikipedia.org/wiki?curid=91105", "title": "Oleiros, L\u00e1ncara", "text": "San Marti\u00f1o de Oleiros \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2007 ti\u00f1a 105 habitantes, deles 49 eran homes e 56 eran mulleres, o que sup\u00f3n unha diminuci\u00f3n de 7 habitantes en relaci\u00f3n ao ano anterior, 2006."}
{"id": "91106", "revid": "1131", "url": "https://gl.wikipedia.org/wiki?curid=91106", "title": "A Pobra de San Xiao, L\u00e1ncara", "text": "A Pobra de San Xiao \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2007 ti\u00f1a 736 habitantes (349 homes e 387 mulleres), 96 m\u00e1is ca en 2006.\nNa vila da Pobra de San Xiao est\u00e1 a capital do concello.\nDeporte.\nA Pobra de San Xiao tivo un equipo de f\u00fatbol sala, o ED L\u00e1ncara, m\u00e1is co\u00f1ecido polo nome dos seus patrocinadores Muebles Caloto e Barcel Euro. Entre 2004 e 2006 xogou na Divisi\u00f3n de Honra, a m\u00e1xima categor\u00eda do f\u00fatbol sala espa\u00f1ol."}
{"id": "91107", "revid": "85894", "url": "https://gl.wikipedia.org/wiki?curid=91107", "title": "R\u00edo, L\u00e1ncara", "text": "San Marti\u00f1o de R\u00edo \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2007 ti\u00f1a 95 habitantes, deles 53 eran homes e 42 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91108", "revid": "5863", "url": "https://gl.wikipedia.org/wiki?curid=91108", "title": "Ronfe, L\u00e1ncara", "text": "San Pedro de Ronfe \u00e9 unha parroquia do concello de L\u00e1ncara na comarca de Sarria , na provincia de Lugo. No ano 2007 ti\u00f1a 98 habitantes, deles 49 eran homes e 49 eran mulleres, o que sup\u00f3n un mantemento no n\u00famero de habitantes en relaci\u00f3n ao ano anterior, 2006."}
{"id": "91109", "revid": "5863", "url": "https://gl.wikipedia.org/wiki?curid=91109", "title": "Souto de Ferradal, L\u00e1ncara", "text": "Santiago de Souto de Ferradal \u00e9 unha parroquia do concello de L\u00e1ncara na comarca de Sarria , na provincia de Lugo. No ano 2007 ti\u00f1a 52 habitantes, deles 22 eran homes e 30 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91110", "revid": "22570", "url": "https://gl.wikipedia.org/wiki?curid=91110", "title": "Toir\u00e1n, L\u00e1ncara", "text": "San Salvador de Toir\u00e1n \u00e9 unha parroquia do concello de L\u00e1ncara na comarca de Sarria , na provincia de Lugo. No ano 2007 ti\u00f1a 165 habitantes, deles 98 eran homes e 67 eran mulleres, o que sup\u00f3n un aumento de 1 habitante en relaci\u00f3n ao ano anterior, 2006."}
{"id": "91111", "revid": "5863", "url": "https://gl.wikipedia.org/wiki?curid=91111", "title": "Toldaos, L\u00e1ncara", "text": "San Vicente de Toldaos \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2007 ti\u00f1a 60 habitantes, deles 27 eran homes e 33 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006.\nToponimia.\nO top\u00f3nimo ten a s\u00faa orixe no asentamento poboacional nos s\u00e9culos IX e X de grupos de xente chegados desde Toledo."}
{"id": "91112", "revid": "5863", "url": "https://gl.wikipedia.org/wiki?curid=91112", "title": "Toubille, L\u00e1ncara", "text": "Santa Mar\u00eda de Toubille \u00e9 unha parroquia do concello de L\u00e1ncara na comarca de Sarria , na provincia de Lugo. No ano 2007 ti\u00f1a 78 habitantes, deles 40 eran homes e 38 eran mulleres, o que sup\u00f3n un aumento de 2 habitantes en relaci\u00f3n ao ano anterior, 2006."}
{"id": "91113", "revid": "89787", "url": "https://gl.wikipedia.org/wiki?curid=91113", "title": "Trasliste, L\u00e1ncara", "text": "San Xo\u00e1n de Trasliste \u00e9 unha parroquia do concello de L\u00e1ncara na comarca de Sarria , na provincia de Lugo. No ano 2007 ti\u00f1a 137 habitantes, deles 75 eran homes e 62 eran mulleres, o que sup\u00f3n unha diminuci\u00f3n de 4 habitantes en relaci\u00f3n ao ano anterior, 2006.\nNesta parroquia, na Casa de V\u00e1zquez, at\u00f3pase o Museo Vivo e Integrado do Campo e da Locomoci\u00f3n Agraria (MUVICLA)."}
{"id": "91114", "revid": "5863", "url": "https://gl.wikipedia.org/wiki?curid=91114", "title": "Vilaesteva de Herdeiros, L\u00e1ncara", "text": "Santa Mar\u00eda de Vilaesteva de Herdeiros \u00e9 unha parroquia do concello de L\u00e1ncara na comarca de Sarria , na provincia de Lugo. No ano 2007 ti\u00f1a 64 habitantes, deles 33 eran homes e 31 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91115", "revid": "25871", "url": "https://gl.wikipedia.org/wiki?curid=91115", "title": "Vilaleo, L\u00e1ncara", "text": "Santa Mar\u00eda de Vilaleo \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2007 ti\u00f1a 50 habitantes, deles 23 eran homes e 27 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91116", "revid": "25871", "url": "https://gl.wikipedia.org/wiki?curid=91116", "title": "Vilambr\u00e1n, L\u00e1ncara", "text": "Santa Mar\u00eda de Vilambr\u00e1n \u00e9 unha parroquia do concello de L\u00e1ncara na comarca de Sarria , na provincia de Lugo. No ano 2007 ti\u00f1a 28 habitantes, deles 13 eran homes e 15 eran mulleres, o que sup\u00f3n un aumwnto de 1 habitantes en relaci\u00f3n ao ano anterior, 2006."}
{"id": "91117", "revid": "5863", "url": "https://gl.wikipedia.org/wiki?curid=91117", "title": "Vilarello, L\u00e1ncara", "text": "San Pedro de Vilarello \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2007 ti\u00f1a 68 habitantes, deles 32 eran homes e 36 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91118", "revid": "5863", "url": "https://gl.wikipedia.org/wiki?curid=91118", "title": "Vilouz\u00e1n, L\u00e1ncara", "text": "Santo Estevo de Vilouz\u00e1n \u00e9 unha parroquia do concello de L\u00e1ncara na comarca de Sarria, na provincia de Lugo. No ano 2008 ti\u00f1a 81 habitantes, deles 46 eran homes e 35 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano 2006."}
{"id": "91119", "revid": "22570", "url": "https://gl.wikipedia.org/wiki?curid=91119", "title": "Bresmaus, Sarreaus", "text": "San Bartolomeu de Bresmaus \u00e9 unha parroquia do concello de Sarreaus na comarca da Limia, na provincia de Ourense. No ano 2007 ti\u00f1a 68 habitantes, deles 34 eran homes e 34 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91120", "revid": "54334", "url": "https://gl.wikipedia.org/wiki?curid=91120", "title": "Codosedo, Sarreaus", "text": "Santa Mar\u00eda de Codosedo \u00e9 unha parroquia do concello de Sarreaus na comarca da Limia, na provincia de Ourense. No ano 2007 ti\u00f1a 163 habitantes, deles 75 eran homes e 88 eran mulleres, o que sup\u00f3n unha diminuci\u00f3n de 9 habitantes en relaci\u00f3n ao ano anterior, 2006."}
{"id": "91121", "revid": "85894", "url": "https://gl.wikipedia.org/wiki?curid=91121", "title": "Cortegada, Sarreaus", "text": "San Xo\u00e1n de Cortegada \u00e9 unha parroquia do concello de Sarreaus na comarca da Limia, na provincia de Ourense. No ano 2007 ti\u00f1a 327 habitantes, deles 154 eran homes e 173 eran mulleres, o que sup\u00f3n unha diminuci\u00f3n de 11 habitantes en relaci\u00f3n ao ano anterior, 2006."}
{"id": "91122", "revid": "5863", "url": "https://gl.wikipedia.org/wiki?curid=91122", "title": "Freixo, Sarreaus", "text": "Santiago de Freixo \u00e9 unha parroquia do concello de Sarreaus na comarca da Limia, na provincia de Ourense. En 2017 ti\u00f1a 127 habitantes, 48 menos ca en 2007 (86 homes e 89 mulleres) e 44 menos ca en 2006."}
{"id": "91123", "revid": "54334", "url": "https://gl.wikipedia.org/wiki?curid=91123", "title": "Lodoselo, Sarreaus", "text": "Santa Mar\u00eda de Lodoselo \u00e9 unha parroquia do concello de Sarreaus na comarca da Limia, na provincia de Ourense. No ano 2007 ti\u00f1a 201 habitantes, deles 103 eran homes e 98 eran mulleres, o que sup\u00f3n unha diminuci\u00f3n de 17 habitantes en relaci\u00f3n ao ano anterior, 2006."}
{"id": "91124", "revid": "25871", "url": "https://gl.wikipedia.org/wiki?curid=91124", "title": "Paradi\u00f1a, Sarreaus", "text": "Santa Mar\u00eda Madanela de Paradi\u00f1a \u00e9 unha parroquia do concello de Sarreaus na comarca da Limia, na provincia de Ourense. En 2017 ti\u00f1a 60 habitantes, 41 menos ca en 2007 (53 homes e 48 mulleres) e 50 menos ca en 2006."}
{"id": "91125", "revid": "22570", "url": "https://gl.wikipedia.org/wiki?curid=91125", "title": "Sarreaus, Sarreaus", "text": "Santa Salvador de Sarreaus \u00e9 unha parroquia do concello de Sarreaus na comarca da Limia, na provincia de Ourense. No ano 2007 ti\u00f1a 300 habitantes, deles 154 eran homes e 146 eran mulleres, o que sup\u00f3n unha diminuci\u00f3n de 16 habitantes en relaci\u00f3n ao ano anterior, 2006."}
{"id": "91126", "revid": "98629", "url": "https://gl.wikipedia.org/wiki?curid=91126", "title": "Sim\u00f3n Pacheco", "text": "Sim\u00f3n Pacheco, nado en Santiago de Compostela en 1968, \u00e9 un artista visual galego.\nTraxectoria.\nFormaci\u00f3n.\nDe vocaci\u00f3n temper\u00e1 e formaci\u00f3n autodidacta que completa coa realizaci\u00f3n de cursos nalgunhas das academias m\u00e1is prestixiosas, como o Royal College of Art e a Central Saint Martins College of Art de Londres ou a School of Visual Arts de Nova York.\nEstilo.\nAfirma que a s\u00faa obra se basea na s\u00faa observaci\u00f3n da \"realidade\" m\u00e1is al\u00f3 do consenso. As diferentes t\u00e9cnicas que emprega e empregou, para Pacheco, non son un fin en si mesmas, sen\u00f3n un elemento mais de integraci\u00f3n nun todo sorprendente, que \u00e9 a s\u00faa obra, \u00e1 fin.\nDistinci\u00f3ns.\nEn 1990 obtivo o premio Arganzuela, en Madrid, concedido por un xurado que integraban, entre outros, Rafael Canogar e Dar\u00edo Villalba. En 1993 \u00e9 premiado nos Novos Valores, na Bienal de Pontevedra e grazas \u00e1 bolsa de estudos viaxa por segunda vez a Nova York, estancia que aproveita para co\u00f1ecer e absorber innovaci\u00f3ns na expresi\u00f3n pl\u00e1stica, que no seu af\u00e1n creador \u00e9 totalizadora.\nPremio Eixo Atl\u00e1ntico de pintura en 1997, en 2001 recibe a bolsa Uni\u00f3n Fenosa e pasa 6 meses como bolseiro en Londres. Acc\u00e9sit no II Premio Auditorio de Galicia en 2002, Premio Nova Creaci\u00f3n Art\u00edstica do Museo do Mar de Galicia en 2003 e segundo Premio Conxemar no 2006.\nObra.\nA s\u00faa obra at\u00f3pase en diversas colecci\u00f3ns p\u00fablicas e privadas, entre elas a colecci\u00f3n do Centro Galego de Arte Contempor\u00e1nea.\nA finais do 2006 trasladouse desde Vigo a Berl\u00edn onde reside actualmente."}
{"id": "91127", "revid": "1131", "url": "https://gl.wikipedia.org/wiki?curid=91127", "title": "Desiderio Comesa\u00f1a", "text": ""}
{"id": "91128", "revid": "1410", "url": "https://gl.wikipedia.org/wiki?curid=91128", "title": "Reebok", "text": "Reebok International Limited \u00e9 unha das empresas m\u00e1is famosas do mundo. \nReebok \u00e9 unha marca de roupa deportiva, fabrica zapatillas deportivas, ch\u00e1ndales e outros accesorios.\nHistoria.\nA compa\u00f1\u00eda fundouse en 1895 en Bolton, Inglaterra. Foi fundada por Joseph William Foster baixo a s\u00faa compa\u00f1\u00eda J.W. Foster and Sons Limited. co nome de Mercury Sports, non foi at\u00e9 1960 que se renomar\u00eda a Reebok.\nEn 1988 creou o Premio Reebok de Dereitos Humanos, \"Reebok Human Rights Award\" \"(RHRA),\" que homenaxea a activistas menores de trinta anos que loitaron polos dereitos humanos a trav\u00e9s de medios non violentos\nEn 1996 propuxo a Nike unha alianza para acabar co traballo infantil nas subcontratas de f\u00e1bricas, maiormente asi\u00e1ticas. \nEn xaneiro de 2006, Reebok foi adquirida por 3.100 mill\u00f3ns de euros por Adidas AG, coa intenci\u00f3n de competir contra Nike, sobre todo no mercado estadounidense. En outubro do mesmo ano, Reebok saca o seu primeiro \"Reebok I am what I am\" (Eu son o que eu son). En 2007 deixou de entregar os RHRA.\nEn 2021 Adidas asinou un precontrato para vender a marca a Authentic Brands Group, e nese mesmo ano volveu dar os RHRA.\nLogotipo.\nInspirado nun ant\u00edlope africano chamado rhebok, o logo representa un antilope simplificado chamado \"vector\". A marca tam\u00e9n simplificou o nome a Reebok.\nProvedor.\nA empresa manexa exclusivamente os dereitos de fabricar e comercializar os uniformes da NFL desde 2002, a Canadian Football League desde 2004, e \u00e9 a provedora oficial de calzado para a NFL e a Major League Baseball.\nXogadores de Tenis.\nNo circu\u00edto de tenis profesional, alg\u00fans xogadores utilizan esta marca en todos os seus partidos, entre eles xogadores at\u00f3panse o peruano Lu\u00eds Horna ou o espa\u00f1ol Nicol\u00e1s Almagro"}
{"id": "91129", "revid": "1888", "url": "https://gl.wikipedia.org/wiki?curid=91129", "title": "Francisco Iturralde Cabeza de Vaca", "text": "Francisco Iturralde Cabeza de Vaca, nado en Valladolid en 1896 e fusilado en Ferrol o 10 de setembro de 1936, foi un anarcosindicalista, que traballou como oficial de tel\u00e9grafos e matem\u00e1tico.\nTraxectoria.\nDestinado en Pontevedra en 1930, xa antes da proclamaci\u00f3n da Segunda Rep\u00fablica Espa\u00f1ola militaba na Confederaci\u00f3n Nacional do Traballo e na Federaci\u00f3n Anarquista Ib\u00e9rica. Foi membro fundador do peri\u00f3dico \"\u00a1\u00a1Revoluci\u00f3n!!\", no que colaborou ata que o abandonou debido \u00f3 control mantido polo PCE local.\nEn 1932 fundou coa axuda do camareiro Desiderio Comesa\u00f1a o Ateneo Obrero de Divulgaci\u00f3n Social e colaborou na creaci\u00f3n do grupo anarquista Natura, a partir do cal en 1933 artellouse o primeiro comit\u00e9 rexional da FAI.\nComo castigo pola s\u00faa militancia, foi destinado a Ferrol en 1933. Pouco despois da s\u00faa chegada colaborou na creaci\u00f3n da Escuela Racionalista de Ferrol, impartindo clases a nenos e adultos xunto \u00e1 s\u00faa muller, Marina Ochotorena. Coa chegada da Fronte Popular artellou unha Universidade Popular.\nEscribiu artigos de divulgaci\u00f3n cient\u00edfica en prensa anarquista como \"Brazo y Cerebro\", ademais de ser conferenciante e polemista.\nCo golpe de Estado do 18 de xullo de 1936 foi inculpado en causa militar en Ferrol. Sobresida a causa, foi fusilado en Ferrol."}
{"id": "91132", "revid": "98629", "url": "https://gl.wikipedia.org/wiki?curid=91132", "title": "Mercedes-Benz", "text": "Mercedes-Benz \u00e9 un fabricante de autom\u00f3biles global e unha divisi\u00f3n da compa\u00f1\u00eda alem\u00e1 Mercedes-Benz Group. A marca \u00e9 co\u00f1ecida polos veh\u00edculos de luxo, autobuses, autocares e cami\u00f3ns. A sede de Mercedes-Benz at\u00f3pase en Stuttgart, Baden-W\u00fcrttemberg, Alema\u00f1a. Mercedes-Benz \u00e9 o fabricante de autom\u00f3biles m\u00e1is antigo do mundo. Os m\u00e1is pr\u00f3ximos competidores de Mercedes-Benz no mercado actual de coches de luxo son Acura, Alfa Romeo, Audi, BMW, Cadillac, Infiniti, Jaguar, Lexus, Volkswagen e Volvo. A famosa estrela de 3 puntas, dese\u00f1ada por Gottlieb Daimler, mostra a capacidade dos seus motores para o seu uso na terra, o mar ou o aire.\nO lema de Mercedes-Benz \u00e9 \"o mellor ou nada\". Mercedes-Benz \u00e9 unha das marcas de autom\u00f3biles m\u00e1is reco\u00f1ecidas en todo o mundo.\nHistoria.\nAs orixes da compa\u00f1\u00eda rem\u00f3ntanse a 1880, cando Gottlieb Daimler e Karl Benz inventaron de forma independente o motor de combusti\u00f3n interna para autom\u00f3biles no suroeste de Alema\u00f1a. Gottlieb Daimler e Wilhelm Maybach, quen inventaron xuntos o motor de 4 tempos , traballaban xuntos en Cannstatt (un distrito de Stuttgart); Benz ti\u00f1a a s\u00faa tenda en Mannheim preto de Heidelberg. Non existen rexistros de que ambos os inventores se co\u00f1ecesen nunca.\nNos inicios do s\u00e9culo XX, os autom\u00f3biles Daimler constru\u00eddos en Untert\u00fcrkheim (un distrito de Stuttgart) foron comercializados de forma exitosa por un distribuidor austr\u00edaco chamado Emil Jellinek, que vend\u00eda os autom\u00f3biles baixo o nome da s\u00faa filla, Mercedes. Logo de suxerir certas modificaci\u00f3ns de dese\u00f1o, Jellinek prometeu \u00e1 compa\u00f1\u00eda comprar unha gran produci\u00f3n dos seus veh\u00edculos baixo a condici\u00f3n de ter a garant\u00eda de ser o distribuidor exclusivo de Daimler para Austria-Hungr\u00eda, Francia, B\u00e9lxica e USA, e de que poder\u00eda vender o novo modelo baixo o nome de \"Mercedes\". O cambio de nome foi moi \u00fatil para previr problemas legais, xa que Daimler vendera dereitos exclusivos de uso do nome e os conceptos t\u00e9cnicos a compa\u00f1\u00edas no exterior, polo cal foron e son constru\u00eddos coches de luxo en Inglaterra baixo a marca Daimler. Un lume que destru\u00edu a antiga f\u00e1brica de pianos Steinway en Nova York que fora modernizada para producir autos Mercedes terminou pronto co so\u00f1o de constru\u00edr Mercedes nos Estados Unidos.\nAs compa\u00f1\u00edas rivais comezaron a cooperar entre si nos anos 20 para lidar coa crise econ\u00f3mica deses anos, para finalmente fusionarse en 1926 e crear Daimler-Benz AG, o cal produc\u00eda cami\u00f3ns e autom\u00f3biles Mercedes-Benz. O logotipo da marca \u00e9 a estrela prateada de tres puntas rodeada dun c\u00edrculo. O s\u00edmbolo apareceu por primeira vez nun autom\u00f3bil Daimler de 1909. Os loureiros, s\u00edmbolos da marca Benz foron agregados en 1926 para simbolizar a uni\u00f3n das d\u00faas firmas. O anel plano que une as tres puntas da estrela foi utilizado por primeira vez en 1937. Segundo dise, a estrela ten a s\u00faa orixe nunha postal que Daimler escribiu \u00e1 s\u00faa filla Mercedes indicando con ela o punto (sobre un plano) onde estaba situada a fabr\u00edca de Bad Cannstatt. Com\u00e9ntase tam\u00e9n que con ela se sinalan terra, mar e aire: elementos nos que os motores Daimler foran pioneiros, e que simboliza a procura orixinal de Daimler de prover pequenos e poderosos motores \u00fatiles para viaxar por calquera deles. A pesar de que se centrou en veh\u00edculos terrestres, Mercedes-Benz tam\u00e9n constru\u00edu motores para lanchas e avi\u00f3ns (civ\u00eds e militares), e mesmo para zeppel\u00edns. \nOs veh\u00edculos Mercedes-Benz centr\u00e1ronse nun elevado estado de calidade e arte nos seus dese\u00f1os. Como resultado, foron historicamente m\u00e1is caros e fabricados en menor cantidade que outros veh\u00edculos m\u00e1is baratos. A compa\u00f1\u00eda cultivou coidadosamente unha imaxe de superioridade t\u00e9cnica, calidade e servizo nos seus dese\u00f1os, polo que os seus autos foron frecuentemente a elecci\u00f3n dos ricos e famosos. A\u00ednda que foi m\u00e1is famosa polos seus modelos de limusina e os seus autom\u00f3biles de luxo, tam\u00e9n foron constru\u00eddos por MB un gran n\u00famero de sobresalientes deportivos. Exemplos deles foron o SSK desenvolvido por Porsche, e o 300SL \"\u00e1s de gaivota\" (Gullwing) de 1954. Por outra banda, Mercedes-Benz produciu tam\u00e9n autos menos caros e cunha maior produci\u00f3n. Curiosamente, os prototipos de Volkswagen foron constru\u00eddos e probados en Stuttgart, en cooperaci\u00f3n con Porsche. Antes disto, Mercedes-Benz tam\u00e9n constru\u00edra un auto pequeno cun motor traseiro similar ao Volkswagen, pero que non tivo nada de \u00e9xito, o 130 H.\nOs seus produtos foron co\u00f1ecidos pola creaci\u00f3n e introduci\u00f3n das tecnolox\u00edas m\u00e1is avanzadas, destac\u00e1ndose o motor de inxecci\u00f3n e o ABS, entre moitas outras. Con todo, estes non sempre funcionaron: recentemente, un sistema de freos activo instalado en m\u00e1is de 600.000 veh\u00edculos tivo que ser retirado para reparalo por graves problemas. A isto s\u00famaselle que a reputaci\u00f3n de seguridade da compa\u00f1\u00eda foi cuestionada cando foi cualificada como baixa en recentes estudos sobre os consumidores.\nOs enxe\u00f1eiros m\u00e1is importantes da empresa foron Ferdinand Porsche e Wilhelm Maybach. Ambos abandonaron a empresa para crear o seu propio modelo de autom\u00f3bil. Porsche desenvolveu para Volkswagen (cuxa traduci\u00f3n \u00e9: \"coche do pobo\") o modelo Volkswagen Escaravello, e Maybach, ao contrario, un sed\u00e1n de luxo co seu nome. Daimler-Benz comprar\u00eda Maybach anos despois.\nEn 1900 morreu Gotebb Daimler e en 1925 morreron Karl Benz e Wilhelm Maybach, en 1950 presentouse a Clase S o segmento de gran luxo de Mercedes-Benz a\u00ed estaba o S cup\u00e9 que en 1999 foi substitu\u00eddo polo CL.\nEn 1979 lanzouse o autom\u00f3bil todo terreo G con usos militares en varios pa\u00edses. A d\u00e9cada dos 90 foi unha gran d\u00e9cada de modelos para Mercedes-Benz lanz\u00e1ndose os turismos C e E e o veh\u00edculo deportivo utilitario Clase M.\nEn 1998 Daimler comprou a Chrysler, no 2006 lanzouse o monovolume R e o deportivo utilitario GL. En 2007 Mercedes-Benz vendeu Chrysler a Ceberus que agora \u00e9 Chrysler Corporation.\nNo Sal\u00f3n do Autom\u00f3bil de Frankfurt de 2007, Mercedes-Benz presentou o veh\u00edculo h\u00edbrido Mercedes-Benz F700.\nModelos.\nNomenclatura dos coches.\nAta 1994, Mercedes-Benz utilizou un sistema alfa num\u00e9rico para a categorizaci\u00f3n dos seus veh\u00edculos, que consiste nunha secuencia de n\u00fameros aproximadamente igual \u00e1 cilindrada do motor en litros, multiplicado por 100, seguido por unha disposici\u00f3n de sufixos alfab\u00e9ticos que indican o estilo da carrocer\u00eda e o tipo de motor.\nAlg\u00fans modelos da d\u00e9cada de 1950 tam\u00e9n tiveron letras min\u00fasculas (a, c, d) para indicar niveis de equipamento espec\u00edficos. Noutros modelos, a parte num\u00e9rica da designaci\u00f3n non coincide coa cilindrada do motor. Isto f\u00edxose para mostrar a posici\u00f3n do modelo na gama de modelos independentes ou na matriz de prezos. Para estes veh\u00edculos, a cilindrada real en litros e o sufixo da designaci\u00f3n do modelo. Unha excepci\u00f3n foi o clase 190 coa designaci\u00f3n num\u00e9rica \"190\" para mostrar o nivel b\u00e1sico do modelo xunto coa etiqueta da cilindrada no lado dereito do maleteiro (190E 2,3 para o motor de gasolina de 4 cilindros de 2,3 litros, 190D 2,5 para o motor di\u00e9sel de 5 cilindros de 2,5 litros, e as\u00ed sucesivamente). Alg\u00fans modelos m\u00e1is antigos (como o SS e SSK) non ti\u00f1an ning\u00fan n\u00famero como parte da designaci\u00f3n.\nPara o ano modelo 1994, Mercedes-Benz revisou o sistema de nomes. Os modelos div\u00eddense en \"clases\" denotados por unha disposici\u00f3n dun m\u00e1ximo de tres letras (v\u00e9xase \"actual gama de modelos\" m\u00e1is arriba), seguido dun per\u00edodo de tres d\u00edxitos (ou de dous d\u00edxitos para os modelos AMG, co n\u00famero aproximadamente igual \u00e1 cilindrada en litros multiplicado por 10) n\u00famero relacionado coa cilindrada do motor como antes. As variantes do mesmo modelo como unha versi\u00f3n familiar ou un veh\u00edculo cun motor di\u00e9sel xa non se lles d\u00e1 unha denominaci\u00f3n por separado. O SLR, SLS e superdeportivos GT non levan designaci\u00f3n num\u00e9rica.\nHoxe en d\u00eda, moitas designaci\u00f3ns num\u00e9ricas xa non corresponden \u00e1 cilindrada real do motor, sen\u00f3n ao seu rendemento e comercializaci\u00f3n. Malia o seu motor de dous litros de cilindrada, o motor do A45 AMG produce 355 cabalos de forza de freado polo que a designaci\u00f3n \u00e9 superior, para indicar o maior rendemento. Outro exemplo \u00e9 o E250 CGI que ten maior rendemento que o CGI E200 debido \u00e1 diferente afinaci\u00f3n do motor malia que ambos te\u00f1en motores de 1.8 litros. Desde o punto de vista comercial, E200 parece m\u00e1is \"exclusivo\" de E180. Os recentes modelos AMG utilizan a denominaci\u00f3n \"63\" (en honor do motor de 6,3 litros M100 da d\u00e9cada de 1960) malia estar equipado cun motor de 6,2 litros (M156) ou de 5,5 litros (M157).\nAlg\u00fans modelos levan novas designaci\u00f3ns que indican caracter\u00edsticas especiais:\nAs insignias de designaci\u00f3n do modelo p\u00f3dense eliminar a petici\u00f3n do cliente\nCompetici\u00f3n.\nOs autom\u00f3biles Mercedes-Benz foron moi exitosos ao longo da s\u00faa historia nas competici\u00f3ns automobil\u00edsticas. O Mercedes\nSimplex de comezos do s\u00e9culo XX foi o primeiro constru\u00eddo co expreso prop\u00f3sito de correr, cun dese\u00f1o da carrocer\u00eda m\u00e1is baixa do normal (os autom\u00f3biles eran usualmente da altura dun coche de cabalos); estes dominaron as carreiras durante anos.\nEn 1914, xusto antes do comezo da primeira guerra mundial, Mercedes-Benz ga\u00f1ou o Grand Prix de Francia, o que significou \u00e1 vez un rev\u00e9s para os franceses. Benz xa compet\u00eda cun auto de forma aerodin\u00e1mica chamado Tropfenwagen nos anos 20 antes de que ambas as compa\u00f1\u00edas fusion\u00e1sense. Nos 30, coas s\u00faas poderosas Frechas de Prata (Silberpfeile), dominaron xunto ao seu rival, a Auto Union (futuro Audi), a maior\u00eda dos Grandes Premios europeos, mentres levaban a marca de velocidade na terra a m\u00e1is de 435\u00a0km/h (270\u00a0mph). Nese ent\u00f3n o equipo deportivo de Mercedes era dirixido polo gran Alfred Neubauer.\nEn 1949 Mercedes-Benz sentiu a necesidade de regresar ao mundo das carreiras, misi\u00f3n que se lle encargou a Alfred Neubauer, quen atopou 4 autos de 1939 para o novo reto, sumando aos exitosos pilotos da pre-guerra (Kling e Lang) o arxentino Juan Manuel Fangio. Desta forma participaron no Gran Premio da Arxentina e o Gran Premio Evita Per\u00f3n de 1950, obtendo un segundo e un terceiro posto respectivamente fronte a autos moito m\u00e1is modernos e poderosos. Con todo ser\u00edan as d\u00faas \u00faltimas carreiras dos vellos modelos: no mesmo 1952, Mercedes-Benz presentou o seu pequeno e potente 300*SL coas sorprendentes \u00e1s de gaivota. Para este auto a compa\u00f1\u00eda non s\u00f3 concentrouse na potencia (215 CV), sen\u00f3n que ademais prestou elevada atenci\u00f3n \u00e1 reduci\u00f3n do peso (s\u00f3 850\u00a0kg) e a aerodin\u00e1mica, posibilitando que estes ga\u00f1asen 2 veces a carreira das 24 Horas de Le Mans, 3 veces o Grand Prix de Berna e nunha ocasi\u00f3n a dura Carreira *Panamericana entre 1952 e 1953, tendo un gran rendemento noutras competici\u00f3ns da \u00e9poca como a Mille Miglia. O 4 de xullo de 1954, Mercedes-Benz regresou ao grande \u00e1 F\u00f3rmula 1 facendo o dobrete (primeiro e segundo posto simultaneamente) no Grand Prix franc\u00e9s co Mercedes-Benz W196. Esta foi unha gran vitoria para Alema\u00f1a, especialmente porque ese mesmo d\u00eda, algo m\u00e1is tarde, o equipo alem\u00e1n de f\u00fatbol ga\u00f1ar\u00eda o Campionato Mundial da FIFA por primeira vez. Desta forma, Mercedes dominou os Grandes Premios e as carreiras de gran turismo, inclu\u00edda unha espectacular vitoria de Sterling Moss na Mille Miglia en 1955. Con todo, o 11 de xu\u00f1o de 1955 ocorrer\u00eda unha cat\u00e1strofe: Ao entrar \u00e1 recta de meta, o piloto Mike Hawthorn fixo unha brusca entrada en boxes, obrigando a realizar unha manobra evasiva a Lance Macklin, que chocou co piloto de Mercedes Pierre Levegh, lanz\u00e1ndoo fose da pista. O seu coche impactou cun bancal de area que o fixo literalmente engalar, desintegr\u00e1ndose a m\u00e1is de 200\u00a0km/h sobre as tribunas cheas de espectadores, morrendo 86 deles e resultando feridos m\u00e1is de 100, moitos deles de gravidade. Debido ao incidente o xerente xeral de Daimler-Benz solicitou a Neubauer que se retirase da carreira por respecto a aqueles que morreran e aos seus familiares, e informou de que Mercedes non volver\u00eda correr ata que se mellorasen as medidas de seguridade, provocando a anulaci\u00f3n dos seguintes catro Grandes Premios. Finalmente Mercedes ga\u00f1ou os outros tres que quedaban da tempada, pero ao final da mesma, a firma anunciou a s\u00faa retirada definitiva da F1, cun impresionante palmar\u00e9s de 9 t\u00edtulos de 13 posibles en s\u00f3 dous anos. \nMercedes inscribiu alg\u00fans turismos en rallie nos 1960 e finais dos 1970, sen grandes \u00e9xitos. Ademais houbo intentos de inscribir nalg\u00fans eventos de Rallie ao Mercedes-Benz W201 nos inicios dos 80 sen \u00e9xito. No seu lugar, entre o 13 e o 21 de agosto de 1983 na Pista de Alta Velocidade de Nardo no sur de Italia, os novos compactos W201 clase 190, levando un motor de 16 v\u00e1lvulas coa culata constru\u00edda por Cosworth, romperon tres marcas mundiais da FIA (Federaci\u00f3n Internacional de Automobilismo) logo de correr sen parar (con s\u00f3 paradas de 20 segundos cada d\u00faas horas e media) un total de 201 horas, 39 minutos e 43 segundos, completando 50.000\u00a0km e cunha velocidade punta de 247\u00a0km/h. Isto converteu ao W201 no modelo de turismo Mercedes 190E 2.3-16.\nMercedes regresou \u00e1s carreiras de autos deportivos en 1989, ga\u00f1ando as 24 horas de Le Mans como Sauber-Mercedes e o Deutsche Tourenwagen Meisterschaft.\nEn 1994, as 500 millas de Indian\u00e1pole foron ga\u00f1adas polo Penske da o Unser Jr., impulsado por un motor Mercedes producido por Ilmor, aproveitando unha modificaci\u00f3n feita polos organizadores desa carreira nese ano. At\u00e9 1993, nas 500 millas admit\u00edan motores con bloques de motores de coches de produci\u00f3n, os cales eran beneficiados con maior cilindrada e maior presi\u00f3n do turbo compresor. En 1994 os organizadores decidiron que eses beneficios ser\u00edan estendidos a calquera motor con distribuci\u00f3n a hasta e balanc\u00edn, mentres que os motores de carreira usaban \u00e1rbores de levas \u00e1 cabeza. Grazas a isto, o motor Ilmor-Mercedes contaba con m\u00e1is de cen cabalos de potencia m\u00e1is que os demais motores en devandita carreira Este motor foi dese\u00f1ado para ser utilizado naquela soa ocasi\u00f3n, xa que en 1995 as regras foron obviamente modificadas.\nMercedes-Benz est\u00e1 actualmente activo en tres formas de automovilismo, F\u00f3rmula Tres, DTM e F\u00f3rmula Un.\nF\u00f3rmula Un.\nMercedes-Benz participou no campionato do mundo en e , pero malia ter \u00e9xito con dous t\u00edtulos do campionato para Juan Manuel Fangio, a compa\u00f1\u00eda deixou o deporte logo de s\u00f3 d\u00faas tempadas. Fangio \u00e9 considerado por moitos como o mellor piloto de F1 na historia.\nMercedes-Benz regresou como fornecedor de motores nos anos 1990 e comprou parte de McLaren durante alg\u00fans anos, ao que forneceu motores dese\u00f1ados por Ilmor desde 1995. Esta asociaci\u00f3n trouxo o \u00e9xito, inclu\u00edndo os campionatos de pilotos para Mika H\u00e4kkinen en e , e para Lewis Hamilton en , as\u00ed como un campionato de construtores en 1998. A colaboraci\u00f3n con McLaren continuou coa produci\u00f3n de autom\u00f3biles estrada como o Mercedes-Benz SLR McLaren.\nEn 2007, McLaren-Mercedes recibiu unha multa r\u00e9cord de 100 mill\u00f3ns de d\u00f3lares polo roubo dos datos t\u00e9cnicos confidenciais de Ferrari.\nNo ano , Ross Brawn crea un equipo de F\u00f3rmula Un cunha nova concepci\u00f3n, Brawn GP e usa motores Mercedes para o ga\u00f1ar o campionato de construtores, e para converter a Jenson Button no ga\u00f1ador do campionato de pilotos. Ao final da tempada, Mercedes-Benz vendeu a s\u00faa participaci\u00f3n do 40% en McLaren ao Grupo McLaren e adquiriu o 70% do equipo Brawn GP conxuntamente cun consorcio de investimento de Abu Zabi. Brawn GP foi renomeado Mercedes GP para a tempada e \u00e9, desde esta tempada o equipo oficial de Mercedes-Benz. En , a empresa proporciona motores a Williams F1 Team, Sahara Force India F1 Team e a Manor Racing\nEn , Mercedes logrou o seu primeiro t\u00edtulo de construtores de F1 cos pilotos Lewis Hamilton e Nico Rosberg a falta de 3 carreiras para o final, logo de dominar gran parte da tempada. Mercedes repetiu o seu dominio en , de xeito similar, perdendo s\u00f3 3 carreiras de 19, unha vez m\u00e1is.\nHistoria do logotipo.\nEn xu\u00f1o de 1909, Daimler Motoren Gesellschaft (DMG) rexistrou unha estrela de tres puntas e outra de catro puntas como marcas comerciais, pero s\u00f3 se utilizou a estrela de tres puntas. Para DMG, a estrela simbolizaba os obxectivos de Gottlieb Daimler para a motorizaci\u00f3n universal: na terra, na auga e no aire."}
{"id": "91134", "revid": "98629", "url": "https://gl.wikipedia.org/wiki?curid=91134", "title": "Madeleine Martin", "text": "Madeleine Elizabeth Martin (n. 1993) \u00e9 unha actriz estadounidense de dobraxe, teatro e televisi\u00f3n. \u00e9 co\u00f1ecida por interpretar o papel de Becca Moody na serie de televisi\u00f3n \"Californication\". Interveu tam\u00e9n en serie como \"Law &amp; Order\" en varios episodios."}
{"id": "91135", "revid": "1410", "url": "https://gl.wikipedia.org/wiki?curid=91135", "title": "Luhansk", "text": "Luhansk (en ucra\u00edno \u041b\u0443\u0433\u0430\u0301\u043d\u0441\u044c\u043a /lu'\u0266\u0251n\u02b2s\u02b2k/, en ruso \u041b\u0443\u0433\u0430\u0301\u043d\u0441\u043a /lu'g\u0251nsk/), (antiga Voroshilovgrado), \u00e9 unha cidade do leste de Ucra\u00edna, na confluencia dos r\u00edos Luhan e Olj\u00f3vaia.\n\u00c9 un centro industrial situado na conca mineira do D\u00f3nets. Aqu\u00ed fabr\u00edcanse produtos como equipamento para miner\u00eda e ferrocarr\u00eds, alimentos procesados e ferramentas. A cidade conta cunha escola de medicamento e un instituto de agricultura. Fundada en 1795 como n\u00facleo sider\u00farxico, Luhansk creceu cando a miner\u00eda de carb\u00f3n a grande escala comezou na rexi\u00f3n, ao redor de 1890. Durante 43 anos (1935-1958, 1970-1990) a cidade chamouse Voroshilovgrado en honra ao dirixente sovi\u00e9tico Clemente Voroshilov. A s\u00faa poboaci\u00f3n segundo estimaci\u00f3ns para 2004 \u00e9 de 445.900 habitantes."}
{"id": "91136", "revid": "1888", "url": "https://gl.wikipedia.org/wiki?curid=91136", "title": "2010", "text": "2010 (MMX) foi un ano com\u00fan que comezou e rematou un venres no calendario gregoriano. Foi ano santo xacobeo, foi o n\u00famero 2010 anno D\u00f3mini ou da designaci\u00f3n da Era Cristi\u00e1, ademais do d\u00e9cimo do s\u00e9culo XXI e do terceiro milenio e tam\u00e9n o primeiro da d\u00e9cada de 2010.\nPremio Nobel.\nNo ano de 2010, as seguintes persoas foron contempladas co premio:"}
{"id": "91139", "revid": "1131", "url": "https://gl.wikipedia.org/wiki?curid=91139", "title": "Lavadoiro", "text": "Un lavadoiro \u00e9 un lugar destinado ao lavado da roupa.\nAntigamente, o lavadoiro era o lugar dentro ou f\u00f3ra do fogar no que se lavaba a roupa \u00e1 man sobre unha t\u00e1boa ou pedra lisa que tam\u00e9n recib\u00eda este nome, moitas veces no mesmo r\u00edo ou regueiro.\nCos anos, e especialmente en Galicia, os lavadoiros, que adoitaban ser p\u00fablicos e de uso colectivo, convert\u00e9ronse nunha construci\u00f3n popular preto das fontes \u00e1 que as veci\u00f1as do lugar acud\u00edan a lavar a roupa no que constitu\u00eda unha actividade de socializaci\u00f3n. Estes lavadoiros p\u00fablicos consist\u00edan nunha canle que tra\u00eda a auga a un ou varios dep\u00f3sitos de granito ou formig\u00f3n. \u00d3s lados destes dep\u00f3sitos hab\u00eda lousas inclinadas para lavar \u00e1 man sobre elas. A mi\u00fado contan cunha cuberta sostida por catro ou seis piares de pedra ou obra a xeito de alpendre. As cubertas adoitan ser a catro augas con d\u00faas tesoiras de madeira.\nO n\u00famero de lavadoiros medrou nas aldeas especialmente no s\u00e9culo XX, antes da chegada da lavadora individual.\nUnha veci\u00f1a do Grove, usuaria durante toda a s\u00faa vida dun destes lavadoiros tradicionais, relatou o labor de lavar a roupa \u00e1 man, que foi resumido as\u00ed:\nNun fogar moderno, un lavadoiro est\u00e1 equipado cunha lavadora e unha secadora autom\u00e1ticas, e a mi\u00fado un lavabo grande para lavar \u00e1 man os artigos delicados, as\u00ed como unha t\u00e1boa de pasar o ferro. Moitas veces o lavadoiro \u00e1chase no soto das vivendas, mais en moitas casas modernas p\u00f3dese atopar no piso terreo preto da coci\u00f1a ou no sobrado preto dos cuartos."}
{"id": "91145", "revid": "2635", "url": "https://gl.wikipedia.org/wiki?curid=91145", "title": "Lu\u00eds XIV", "text": ""}
{"id": "91147", "revid": "1131", "url": "https://gl.wikipedia.org/wiki?curid=91147", "title": "Voo 5022 de Spanair", "text": "O voo JK 5022 da compa\u00f1\u00eda Spanair (voo en c\u00f3digo compartido con Lufthansa LH255), un McDonnell Douglas MD-82, con orixe no Aeroporto de Barajas en Madrid e destino o aeroporto das Palmas de Gran Canaria (Espa\u00f1a) tivo un accidente durante o proceso de engalaxe o d\u00eda 20 de agosto de 2008 \u00e1s 14:45 hora local (12:45 UTC). A aeronave caeu inmediatamente despois de engalar da pista 36L do Aeroporto de Barajas, convert\u00e9ndose no primeiro accidente con mortes na historia da compa\u00f1\u00eda Spanair. Houbo 154 mortos e 18 feridos . Este foi o accidente m\u00e1is grave a\u00e9reo de Espa\u00f1a desde 1985.\nAccidente.\nAs primeiras informaci\u00f3ns afirmaban que a aeronave, que transportaba 172 persoas, das cales 162 eran pasaxeiros e 10, tripulantes, sufrira un aborto no primeiro intento por engalar dado que o piloto notara que un sensor daba unha temperatura excesiva nunha das tomas de aire, segundo informou Spanair, provocando un retardo de m\u00e1is dunha hora na sa\u00edda. No momento do segundo intento por elevarse, a nave sufriu un incendio no motor dereito. Incapaz de ga\u00f1ar altitude, caeu nunha estrada paralela \u00e1 pista, quebr\u00e1ndose en d\u00faas partes.\nV\u00edtimas.\nDe acordo co comunicado oficial, encontr\u00e1ronse 26 sobreviventes entre os restos do aparello, os cales foron levados a distintos hospitais da rexi\u00f3n; desgraciadamente, seis morreron antes de chegar ao hospital e, outro m\u00e1is, morreu esa noite no hospital. Moitos dos dezanove sobreviventes estaban en estado cr\u00edtico. Espec\u00falase que o resto dos pasaxeiros morreron inmediatamente tralo accidente, no incendio posterior.\nAs primeiras reportaxes indicaron un n\u00famero variado de v\u00edtimas, que foron variando continuamente ao longo do d\u00eda."}
{"id": "91148", "revid": "23204", "url": "https://gl.wikipedia.org/wiki?curid=91148", "title": "Aeroporto de Madrid-Barajas", "text": "O aeroporto Adolfo Su\u00e1rez Madrid\u2013Barajas, antes co\u00f1ecido como \"aeroporto de Madrid-Barajas\", \u00e9 un aeroporto p\u00fablico espa\u00f1ol xestionado por AENA, situado nas inmediaci\u00f3ns da cidade de Madrid, a capital de Espa\u00f1a. \u00c9 o primeiro aeroporto espa\u00f1ol por tr\u00e1fico de pasaxeiros, carga a\u00e9rea e operaci\u00f3ns, as\u00ed como o cuarto de Europa por n\u00famero de pasaxeiros e und\u00e9cimo do mundo.\nAs terminais local\u00edzanse no termo municipal de Madrid, pero o campo de voos est\u00e9ndese tam\u00e9n por Alcobendas, San Sebasti\u00e1n de los Reyes e Paracuellos de Jarama. Constru\u00eddo sobre un campo de leitugas, entrou en servizo o 22 de abril de 1931, a\u00ednda que houbo voos de proba nos terreos onde se asentar\u00eda o aeroporto desde 1928.\n\u00c9 o principal aeroporto de Espa\u00f1a e o que ten o maior n\u00famero de voos directos a Hispanoam\u00e9rica de todos os aeroportos europeos. A ruta a\u00e9rea Madrid-Barcelona, co\u00f1ecida como \"ponte a\u00e9rea\" e que ten un dos seus extremos en Madrid\u2013Barajas e no outro en Barcelona\u2013El Prat, \u00e9 a que ten maior n\u00famero de voos \u00e1 semana de todo o mundo.\nEn 2007 viaxaron polo aeroporto 52,1 mill\u00f3ns de pasaxeiros, situ\u00e1ndose no d\u00e9cimo posto a nivel mundial e o cuarto de Europa por n\u00famero de pasaxeiros.\nO d\u00eda 24 de marzo de 2014, o aeroporto pasa a ter o nome de aeroporto Adolfo Su\u00e1rez Madrid\u2013Barajas, en homenaxe ao antigo presidente do Goberno de Espa\u00f1a Adolfo Su\u00e1rez, finado un d\u00eda antes.\nLocalizaci\u00f3n e comunicaci\u00f3ns.\nO aeroporto sit\u00faase ao nordeste de Madrid, no distrito de Barajas, a\u00ednda que o sistema aeroportuario est\u00e9ndese tam\u00e9n polos municipios de Alcobendas, San Sebasti\u00e1n de los Reyes e Paracuellos de Jarama. A T4, a m\u00e1is recente, est\u00e1 separada m\u00e1is de 2 quil\u00f3metros das terminais T1, T2 e T3. Para a comunicaci\u00f3n entre todas as terminais, AENA dispuxo un servizo de balde de autob\u00fas (Airport Shuttle).\n\u00c1 s\u00faa vez, os dous edificios dos que se comp\u00f3n a Terminal 4: a principal e a sat\u00e9lite, ao estar separadas por m\u00e1is dun quil\u00f3metro e ter entre elas unha das pistas, est\u00e1n comunicados por un tren pneum\u00e1tico el\u00e9ctrico sen condutor que realiza o percorrido por unha galer\u00eda subterr\u00e1nea.\nAcceso en taxi.\nTodas as terminais dispo\u00f1en de paradas de taxi no exterior das \u00e1reas de \"chegadas\" correctamente sinalizadas. En xaneiro de 2014 implantouse unha tarifa fixa de 30 \u20ac para os traxectos con orixe desde ou ata o aeroporto ata o interior da M-30.\nAcceso en autob\u00fas.\nA forma m\u00e1is barata e c\u00f3moda de acceder ao aeroporto desde a cidade \u00e9 en autob\u00fas. A li\u00f1a 200 da EMT conecta o Intercambiador de Avenida de Am\u00e9rica con Canillejas e as terminais T1-T2-T3 e T4, respectivamente. Os autobuses que operan a li\u00f1a 200 est\u00e1n dese\u00f1ados especificamente para este traxecto, dispo\u00f1en de portavultos e operan entre as 05:00 e as 24:00 h, un horario moito m\u00e1is amplo que o resto de li\u00f1as da EMT. A li\u00f1a 101 une as terminais 1,2 e 3 do aeroporto co Centro hist\u00f3rico de Barajas por un extremo e co intercambiador de Canillejas polo outro. As tarifas das li\u00f1as 200 e 101 son as mesmas que para o resto da rede da EMT (1,5\u20ac o billete sinxelo que baixa a 1,20\u20ac con metrob\u00fas).\nAnteriormente exist\u00eda unha li\u00f1a (a 89) de autob\u00fas que comunicaba o aeroporto coa praza de \"Col\u00f3n\" en Madrid, pero foi eliminada pouco despois de que a li\u00f1a que parte desde \"Avenida de Am\u00e9rica\" comezase a prestar servizo.\nDesde novembro de 2010, existe unha nova li\u00f1a de EMT, a Li\u00f1a Expr\u00e9s Aeroporto, que sae da estaci\u00f3n de Atocha, con paradas en: Praza de Cibeles e O'Donnell. Desde al\u00ed vai directamente ao aeroporto de Barajas con parada nas terminais 1, 2 e 4. A li\u00f1a funciona 24h ao d\u00eda, 365 d\u00edas ao ano cunha tarifa de 5 euros por persoa (non son v\u00e1lidos nesta li\u00f1a nin os metrob\u00fas nin os abonos transporte ou tur\u00edsticos). De noite, a cabeceira est\u00e1 na Praza de Cibeles, conectando con todas as li\u00f1as de autobuses nocturnos de Madrid.\nOutras li\u00f1as do Consorcio Rexional de Transportes conectan as distintas terminais con municipios pr\u00f3ximos:\nAcceso en metro.\nA Li\u00f1a 8 do Metro de Madrid (Nuevos Ministerios-Aeroporto T4) une a estaci\u00f3n de Novos Ministerios coas terminais do aeroporto en 20 min.\nExisten 2 estaci\u00f3ns no aeroporto, a que d\u00e1 servizo \u00e1s terminais antigas (aeroporto T1-T2-T3, situada no Terminal T3) e a da nova \u00e1rea terminal (aeroporto T4). Para entrar ou sa\u00edr de calquera das d\u00faas estaci\u00f3ns \u00e9 necesario un suplemento de 3\u20ac que pode comprarse por separado ou engadirse ao abono correspondente. Os usuarios de Abono Transportes non pagan suplemento.\nBarajas, do mesmo xeito que o aeroporto de Heathrow (Londres), \u00e9 un dos dous \u00fanicos aeroportos europeos con varias estaci\u00f3ns de metro, no caso de Barajas, con d\u00faas, no de Heathrow, tres.\nNo caso da ampliaci\u00f3n do metro ata a T4, existiu unha disputa pol\u00edtica entre a Comunidade de Madrid e o Ministerio de Fomento sobre quen era a administraci\u00f3n competente para levar a cabo esta ampliaci\u00f3n da li\u00f1a 8, estando no fondo a discrepancia sobre quen deb\u00eda financiar as obras. Finalmente, a Comunidade de Madrid decidiu recorrer ao financiamento privado e sacou a concurso as obras en febreiro de 2006, sendo adxudicadas en abril de 2006. As\u00ed, a explotaci\u00f3n e construci\u00f3n do novo tramo adxudicouse a unha concesi\u00f3n privada durante vinte anos, inaugur\u00e1ndose o 3 de maio de 2007 e incorporando o suplemento antes citado para chegar \u00e1 nova terminal neste medio de transporte. Para que os viaxeiros das catro terminais estean en igualdade de condici\u00f3ns, os viaxeiros que suban na parada das T1-T2-T3 tam\u00e9n pagan o suplemento.\nAcceso por ferrocarril.\nDesde o d\u00eda 23 de setembro de 2011, a Terminal 4 ten estaci\u00f3n de Renfe. Pertence \u00e1 li\u00f1a C-1, a cal conecta a T4 coa Estaci\u00f3n de Chamart\u00edn e que xa conta con parada en \"Fuente de la Mora\" (conexi\u00f3n coa li\u00f1a de Metro de Madrid ML1, xa en servizo) e contin\u00faa ata a Estaci\u00f3n de Pr\u00edncipe P\u00edo efectuando parada, ademais de nas estaci\u00f3ns xa mencionadas (Fuente de la Mora e Chamart\u00edn), en Nuevos Ministerios, Recoletos, na Estaci\u00f3n de Atocha, M\u00e9ndez \u00c1lvaro (con conexi\u00f3n coa Estaci\u00f3n Sur de autobuses de Madrid), Delicias, Pir\u00e1mides e Pr\u00edncipe P\u00edo. O percorrido completo de toda a li\u00f1a \u00e9 de 40 minutos. Nun futuro, se planea levar o AVE ao aeroporto.\nDesta forma, o Aeroporto de Barajas quedar\u00e1 integrado, non s\u00f3 na rede de Proximidades Madrid, sen\u00f3n tam\u00e9n nas redes AVE e de \"Longo Percorrido\" de RENFE.\nTr\u00e1fico e estat\u00edsticas.\nO n\u00famero de pasaxeiros.\nApr\u00e9ciase nos \u00faltimos anos un incremento considerable no n\u00famero de pasaxeiros de voos internacionais, permanecendo esa cifra estable de 2007 a 2009 e increment\u00e1ndose novamente en 2010 e 2011 con incrementos porcentuais dun 6,1 % e un 4,6%, respectivamente. Con todo, desde 2007 reduciuse o n\u00famero de viaxeiros de traxectos nacionais, coincidindo coa progresiva posta en servizo de li\u00f1as ferroviarias de alta velocidade (LAV) a M\u00e1laga, Barcelona e Valencia. En 2010 o n\u00famero de viaxeiros nacionais descendeu un 1,4 % e en 2011 reduciuse de novo nun 9 %.\nA cifra m\u00e1is alta de pasaxeiros nun mes no aeroporto de Barajas rexistrouse en xullo de 2007, con 5\u00a0011\u00a0924 pasaxeiros (2\u00a0145\u00a0349 en traxectos nacionais e 2\u00a0866\u00a0575 en traxectos internacionais). Xaneiro e febreiro adoitan ser os meses cun menor n\u00famero de viaxeiros, con 3\u00a0412\u00a0101 pasaxeiros en xaneiro de 2010 e 3\u00a0107\u00a0963 en xaneiro de 2009.\nNa t\u00e1boa seguinte det\u00e1llase o n\u00famero de pasaxeiros en Barajas, segundo datos do Ministerio de Fomento:"}
{"id": "91159", "revid": "34155", "url": "https://gl.wikipedia.org/wiki?curid=91159", "title": "Provincia de Sogdiana", "text": "A provincia de Sogdiana (\u0412\u0438\u043b\u043e\u044f\u0442\u0438 \u0421\u0443\u0493\u0434) \u00e9 unha das catro divisi\u00f3ns administrativas e unha das tres provincias (\u0412\u0438\u043b\u043e\u044f\u0442\u04b3\u043e, \"Vilojatxo\") que conforman a divisi\u00f3n administrativa do Taxiquist\u00e1n. Est\u00e1 situada no noroeste do pa\u00eds. Ten unha superficia de 26.100\u00a0km\u00b2, e unha poboaci\u00f3n de 1.870.000 de acordo co censo de 2000.\nA provincia comparte unha fronteira coas provincias de Xizagh (\"Jizax\"), Namang\u00e1n, Samarcanda e Fergan\u00e1 do Uzbekist\u00e1n, e coas provincias de Ox (\"Osh\") e Batqu\u00e9n (\"Batken\") de Kirguizist\u00e1n. O r\u00edo Sir (\"Sir Daria\") fl\u00fae a trav\u00e9s da provincia.\nA provincia era co\u00f1ecida co nome de \u00abLeninabad\u00bb ata 1991, taxiquizado coma \u00abLeninobod\u00bb ata o 2000, e renomeada como Sogdiana en homenaxe \u00e1 rexi\u00f3n hist\u00f3rica do mesmo nome que ocupaba parte do actual Taxiquist\u00e1n, no 2004.\nA s\u00faa capital \u00e9 Ghuxand, en taxico \u0425\u0443\u04b7\u0430\u043d\u0434 (\"Xushand\"), \"Leninabad\" durante o per\u00edodo sovi\u00e9tico.\nOutras cidades.\nOutras cidades importantes son:\nA provincia de Sogdiana conta cos seguintes 14 distritos:"}
{"id": "91160", "revid": "89787", "url": "https://gl.wikipedia.org/wiki?curid=91160", "title": "Aeroporto de Frankfurt", "text": "O Aeroporto de Frankfurt (alem\u00e1n:\" Flughafen Frankfurt am Main\") (IATA: FRA, ICAO: EDDF) est\u00e1 situado a 12 km do centro da cidade. Constru\u00eddo no ano 1936 e con catro pistas operativas, est\u00e1 xestionado pola compa\u00f1\u00eda de transportes Fraport.\nPor tr\u00e1fico de pasaxeiros \u00e9 o principal aeroporto de Alema\u00f1a, o terceiro de Europa despois de Londres-Heathrow e de Par\u00eds-Charles de Gaulle, e o noveno a nivel mundial. Por tr\u00e1fico de mercador\u00edas \u00e9 o segundo a nivel europeo.\nTen o maior n\u00famero de voos directos a pa\u00edses de f\u00f3ra de Europa de todos os aeroportos europeos, 275 a 111 pa\u00edses. En 2010 viaxaron polo aeroporto 53,0 mill\u00f3ns de pasaxeiros.\nEst\u00e1 prevista a construci\u00f3n da que ser\u00eda a terceira terminal de pasaxeiros, a partir do 2013 e que entrar\u00e1 en servizo no 2020, para incrementar a s\u00faa capacitade ata os 90 mill\u00f3ns de pasaxeiros.\nO aeroporto conta con d\u00faas estaci\u00f3ns de tren, unha rexional e outra de longa distancia. Deste xeito, o aeroporto ten unha ampla influencia territorial, xa que conecta de xeito intermodal a cidade de Colonia en menos de d\u00faas horas, as\u00ed como as \u00e1reas do r\u00edo Ruhr e de Stuttgart."}
{"id": "91161", "revid": "1131", "url": "https://gl.wikipedia.org/wiki?curid=91161", "title": "Goi\u00e1n", "text": "O top\u00f3nimo galego Goi\u00e1n pode referirse a:"}
{"id": "91163", "revid": "89787", "url": "https://gl.wikipedia.org/wiki?curid=91163", "title": "Desertos de Australia", "text": "Os desertos de Australia cobren unha gran porci\u00f3n do chan australiano. A maior parte dos desertos at\u00f3panse na rexi\u00f3n central e noroeste do pa\u00eds. A maior parte de Australia \u00e9 des\u00e9rtica ou semi\u00e1rida. O tama\u00f1o total dos desertos en Australia suman 2,3 mill\u00f3ns de km e ocupa un 44 % do territorio continental.\nSuperficie ocupada.\nPosto que a \u00e1rea dun deserto \u00e9 dif\u00edcil de medir con exactitude, a continuaci\u00f3n m\u00f3strase unha t\u00e1boa con datos de diversas fontes sobre as superficies dos principais desertos de Australia."}
{"id": "91164", "revid": "109216", "url": "https://gl.wikipedia.org/wiki?curid=91164", "title": "Pequeno Deserto Areoso", "text": " \nO Pequeno Deserto Areoso sit\u00faase no territorio de Australia Occidental, ao sur do Gran Deserto Areoso e ao oeste do Deserto de Gibson. De feito, \u00e9 denominado as\u00ed pola s\u00faa proximidade e a s\u00faa similitude co Gran Deserto Areoso, a\u00ednda que \u00e9 moito menor en superficie. Tanto os seus relevos, como a s\u00faa fauna e flora, son todas similares ao Gran Deserto Areoso. Ambos os desertos son cruzados pola estrada Canning Stock. \nO Pequeno Deserto Areoso pertence a unha das rexi\u00f3ns IBRA (Interim Biogeographic Regionalisation for Australia) de Australia Occidental."}
{"id": "91165", "revid": "98629", "url": "https://gl.wikipedia.org/wiki?curid=91165", "title": "Deserto de Gibson", "text": "O Deserto de Gibson \u00e9 un deserto localizado en Australia Occidental. Presenta unha superficie de 155.000 km\u00b2 e os \u00fanicos australianos que a habitan son aborixes. \u00e9 un terreo areoso con dunas e herba seca. Entre a fauna m\u00e1is caracter\u00edstica cabe destacar ao canguro vermello e ao em\u00fa.\nO Deserto de Gibson forma parte da meseta de Australia Occidental e est\u00e9ndese entre o Lago Disappointment e o Lago MacDonald, ao longo do Tr\u00f3pico de Capricornio. \u00e9 unha \u00e1rea onde abundan pedras e rochas. O nome do deserto d\u00e9bese a Alfred Gibson, explorador que morreu no seu intento de cruzalo durante unha expedici\u00f3n en 1874 xunto a outro explorador, Ernest Giles, que sobreviviu e bautizou ao deserto en honra ao seu compa\u00f1eiro.\nClima.\nAs precipitaci\u00f3ns no Deserto de Gibson roldan os 200-250 mm anuais. O clima \u00e9 normalmente c\u00e1lido, con m\u00e1ximas t\u00e9rmicas que alcanzan os 40\u00a0\u00b0C en ver\u00e1n e 18\u00a0\u00b0C en inverno.\nAmbiente e vida salvaxe.\nDebido \u00e1 ausencia de agricultura e industria a grande escala en toda a rexi\u00f3n, o medio ambiente apenas sufriu cambios notables nos \u00faltimos tempos. Con todo, recentemente comezaron a establecerse algunhas especies al\u00f3ctonas. Existen varias estaci\u00f3ns gandeiras nos l\u00edmites do deserto, pero a maior\u00eda non se utilizan ou son inaccesibles. A paisaxe, formado fai 200 mill\u00f3ns de anos, est\u00e1 composto por dunas de area fosilizada, alternadas con cortizas rochosas cubertas de herba seca. A ausencia de choiva e a intensa calor impediron ao ser humano alterar este territorio. Esta ampla rexi\u00f3n \u00e1rida est\u00e1 habitada por tribos aborixes.\nLecer e turismo.\nA Reserva Natural do Deserto de Gibson \u00e9 moi popular debido aos seus tours en todo terreo polo deserto desde a famosa Gunbarrel Highway.\nXeograf\u00eda.\nO Deserto de Gibson at\u00f3pase ao sur do Gran Deserto Areoso e ao norte do Gran Deserto de Vitoria, a unha altitude duns 500 msnm. Os maiores asentamentos disponse nas rexi\u00f3ns m\u00e1is elevadas (e m\u00e1is fr\u00edas).\nBioxeograf\u00eda.\nO Deserto de Gibson pertence a unha das rexi\u00f3ns IBRA (Interim Biogeographic Regionalisation for Australia) de Australia Occidental."}
{"id": "91166", "revid": "89787", "url": "https://gl.wikipedia.org/wiki?curid=91166", "title": "2011", "text": "O ano 2011 (MMXI) comezou en s\u00e1bado no calendario gregoriano.\nPremio Nobel.\nNo ano de 2011, as seguintes persoas foron contempladas co premio:"}
{"id": "91167", "revid": "5863", "url": "https://gl.wikipedia.org/wiki?curid=91167", "title": "O C\u00e1davo", "text": "O top\u00f3nimo galego O C\u00e1davo indica unha superficie queimada. Pode referirse a:"}
{"id": "91168", "revid": "98629", "url": "https://gl.wikipedia.org/wiki?curid=91168", "title": "Lavadora", "text": " \nA lavadora \u00e9 un aparello el\u00e9ctrico que pode ser electrodom\u00e9stico ou de uso industrial e que basicamente, conta cun tambor central con orificios que vira mentres se lle introduce auga e serve para lavar a roupa.\nCaracter\u00edsticas.\nExisten maiormente dous grupos de modelos: As lavadoras horizontais e as verticais. As horizontais son as que te\u00f1en a porta ao car\u00f3n, e o xiro do tambor ten o seu eixo horizontal, de forma que a roupa, ao momento de virar, vai caendo permanentemente ao ser impulsada polo xiro cara a arriba. As verticais son as que te\u00f1en a porta arriba, e o xiro do tambor ten o seu eixo vertical.\nA porta nas lavadoras ten na s\u00faa porta un sensor ou un bloqueo autom\u00e1tico, que cando se abre det\u00e9n o funcionamento, ou que impide que poidan ser abertas mentres est\u00e1n en funcionamento. Est\u00e1 composto por unha resistencia PTC que ao recibir corrente qu\u00e9ntase e activa un bimetal, o cal est\u00e1 conectado \u00e1 s\u00faa vez a dous terminais que pechan un contacto el\u00e9ctrico e deixan circular a corrente cara ao electrodom\u00e9stico permitindo o aceso deste.\nNas lavadoras modernas o lavado prod\u00facese polo xiro do tambor que provoca a mestura do deterxente coa roupa sucia.\nO movemento do tambor \u00e9 provocado por un motor el\u00e9ctrico. Os motores m\u00e1is com\u00fans est\u00e1n situados detr\u00e1s e debaixo do tambor e comun\u00edcanlle a tracci\u00f3n a trav\u00e9s de poleas. \nO motor de conduci\u00f3n directa (Direct Drive) forma un todo co tambor e transm\u00edtelle a tracci\u00f3n directamente, co que produce moi pouco ru\u00eddo e vibraci\u00f3n.\nA lavadora empezou unha moi t\u00edmida popularizaci\u00f3n nos Estados Unidos xa nos anos 20, a\u00ednda que at\u00e9 finais dos anos 40 ou principios dos anos 50 non \u00e9 un artigo de masas. Na Europa desenvolvida occidental, a extensi\u00f3n da lavadora prod\u00facese, principalmente, despois da segunda guerra mundial e xa a principios dos anos 60 conv\u00e9rtese nun aparello coti\u00e1n. Importantes firmas industriais europeas comezan a fabricar inxentes cantidades de lavadoras; outras, mesmo converten \u00e1s lavadoras na s\u00faa principal fonte de prestixio e ingresos (Kelvinator, Zanussi). \nA evoluci\u00f3n, tanto est\u00e9tica como funcional, da lavadora, foi moi importante, sobre todo nos \u00faltimos anos, coa aplicaci\u00f3n da microelectr\u00f3nica. No aspecto est\u00e9tico, os electrodom\u00e9sticos panelables, moi xeneralizados nos 80, deron paso agora a f\u00f3rmulas modernas, a dese\u00f1os curvos e estilizados, e a m\u00faltiples variedades de cor.\nTecnicamentem, e grazas \u00e1 microelectr\u00f3nica, alg\u00fans modelos actuais deixan a roupa seca e limpa e mesmo engaden controladores de tempo, sensores que controlan a velocidade e a temperatura, algoritmos de recolocaci\u00f3n de roupa para evitar excesivas vibraci\u00f3ns durante o centrifugado.\nDatos t\u00e9cnicos.\nOs establecementos comerciais que venden lavadoras facilitan aos seus posibles compradores cat\u00e1logos comerciais onde figuran o dato concreto que corresponde a cada modelo de lavadora que vendan."}
{"id": "91169", "revid": "98629", "url": "https://gl.wikipedia.org/wiki?curid=91169", "title": "Forno", "text": "Un forno \u00e9 un dispositivo que xera calor e que o mant\u00e9n dentro dun compartimento pechado. Util\u00edzase xeralmente na coci\u00f1a para quentar, cocer ou secar alimentos.\nA enerx\u00eda calor\u00edfica utilizada para alimentar un forno pode ser suplida directamente por combusti\u00f3n (le\u00f1a, gas), radiaci\u00f3n (luz solar), ou indirectamente por medio de electricidade (forno el\u00e9ctrico).\nUsos.\nO forno convencional de coci\u00f1a util\u00edzase para enfornar, cocer, quentar ou asar comida. A lista de alimentos que se preparan deste xeito incl\u00fae a carne, o peixe, o pan, os pasteis e outras sobremesas. Nalg\u00fans pa\u00edses como na coci\u00f1a india ad\u00f3itanse empregar abundantemente e elaboran pratos especiais que se denominan \"ao tandoor\" (\"ao forno\").\nNa industria e a artesan\u00eda cer\u00e1mica util\u00edzanse fornos para cocer, secar e endurecer arxila.\nUtil\u00edzanse distintos tipos de fornos para o secado de materiais h\u00famidos, tales como madeira, pintura sobre metal etc.\nOutro tipo de fornos util\u00edzanse para a cremaci\u00f3n."}
{"id": "91175", "revid": "85894", "url": "https://gl.wikipedia.org/wiki?curid=91175", "title": "Castelo de Pallares, Gunt\u00edn", "text": "San Salvador de Castelo de Pallares \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 145 habitantes, deles 78 eran homes e 67 eran mulleres, o que sup\u00f3n un aumento de 2 habitantes en relaci\u00f3n ao ano anterior, 2006."}
{"id": "91176", "revid": "5863", "url": "https://gl.wikipedia.org/wiki?curid=91176", "title": "Costante, Gunt\u00edn", "text": "San Miguel de Constante \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 103 habitantes, deles 48 eran homes e 55 eran mulleres, o que sup\u00f3n un mantemento do n\u00famero habitantes en relaci\u00f3n ao ano anterior, 2006."}
{"id": "91177", "revid": "5863", "url": "https://gl.wikipedia.org/wiki?curid=91177", "title": "Entrambasaugas, Gunt\u00edn", "text": "Santiago de Entrambasaugas \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 191 habitantes, deles 96 eran homes e 95 eran mulleres, o que sup\u00f3n un aumento de 1 habitantes en relaci\u00f3n ao ano anterior, 2006.\nHistoria.\nNo lugar de Xoiane est\u00e1 situado o menhir co\u00f1ecido como \"Penalonga\".\nSantiago de Entrambasaugas aparece mencionada nun documento de Afonso III (ano 897) como Santiago de Senari. Segundo outro documento do s\u00e9culo XI, Suario Mu\u00f1iz e Sancha Velaz fan doaz\u00f3n \u00e1 igrexa de Lugo das posesi\u00f3ns que ti\u00f1an na fregues\u00eda. Aqu\u00ed tivo o seu asentamento a casa mosteiro de San Fiz de Ermo, que s\u00e9culos m\u00e1is tarde pasou \u00e1s mans dos templarios."}
{"id": "91178", "revid": "85894", "url": "https://gl.wikipedia.org/wiki?curid=91178", "title": "Ferreira de Pallares, Gunt\u00edn", "text": "Santa Mar\u00eda de Fereira de Pallares \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 131 habitantes (57 homes e 74 mulleres), un menos ca en 2006.\nPatrimonio.\nNesta parroquia local\u00edzase o mosteiro de Santa Mar\u00eda de Ferreira de Pallares."}
{"id": "91179", "revid": "85894", "url": "https://gl.wikipedia.org/wiki?curid=91179", "title": "Ferroi, Gunt\u00edn", "text": "Santiago de Ferroi \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 201 habitantes, deles 98 eran homes e 103 eran mulleres, o que sup\u00f3n unha diminuci\u00f3n de 9 habitantes en relaci\u00f3n ao ano anterior, 2006.\nHistoria.\nAs noticias documentais est\u00e1n relacionadas coa pertenza a esta parroquia dunha parte dos termos de Alvar\u00edn, Tosende e L\u00e1zare. No ano 1178, o rei c\u00e9delle \u00e1 condesa Tareixa cinco igrexas no territorio de Pallares, entre elas a de Santiago de Ferroi. O papa Lucio III, por pedimento do bispo Rodrigo II, por bula do 2 de agosto de 1185, conf\u00edrmalle \u00e1 igrexa de Lugo a posesi\u00f3n das s\u00faas terras, entre elas esta fregues\u00eda.\nO templo parroquial \u00e9 relativamente recente, pero conserva elementos da antiga f\u00e1brica rom\u00e1nica."}
{"id": "91180", "revid": "23204", "url": "https://gl.wikipedia.org/wiki?curid=91180", "title": "Francos, Gunt\u00edn", "text": "San Salvador de Francos \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 111 habitantes, deles 57 eran homes e 54 eran mulleres, o que sup\u00f3n unha diminuci\u00f3n de 6 habitantes en relaci\u00f3n ao ano anterior, 2006.\nToponimia.\nSegundo Nicandro Ares de \"Francos\" di J.M. Piel que ten un dobre significado, o de individuos procedentes da Francia ou o de homes libres, al\u00e9n de descendentes dun home chamado \"Franco\"."}
{"id": "91181", "revid": "5863", "url": "https://gl.wikipedia.org/wiki?curid=91181", "title": "Gomelle, Gunt\u00edn", "text": "Santiago de Gomelle \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 90 habitantes, deles 46 eran homes e 44 eran mulleres, o que sup\u00f3n un mantemento de habitantes en relaci\u00f3n ao ano anterior, 2006."}
{"id": "91182", "revid": "5863", "url": "https://gl.wikipedia.org/wiki?curid=91182", "title": "Grolos, Gunt\u00edn", "text": "Santa Cruz de Grolos \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2016 ti\u00f1a 108 habitantes, deles 50 eran homes e 51 eran mulleres, o que sup\u00f3n unha diminuci\u00f3n de 7 habitantes en relaci\u00f3n ao ano 2007."}
{"id": "91183", "revid": "5863", "url": "https://gl.wikipedia.org/wiki?curid=91183", "title": "Gunt\u00edn de Pallares, Gunt\u00edn", "text": "San Salvador de Gunt\u00edn de Pallares \u00e9 unha parroquia do concello de Gunt\u00edn na comarca de Lugo, na provincia de Lugo. Segundo o IGE en 2014 ti\u00f1a 294 habitantes (153 homes e 141 mulleres), 51 m\u00e1is ca en 1999."}
{"id": "91184", "revid": "85894", "url": "https://gl.wikipedia.org/wiki?curid=91184", "title": "Lamela, Gunt\u00edn", "text": "Santa Mari\u00f1a de Lamela \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 97 habitantes, deles 48 eran homes e 49 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006.\nToponimia.\nO or\u00f3nimo Lamela \u00e9 un top\u00f3nimo que prov\u00e9n do lat\u00edn , e indica un lugar con lama ou lodo."}
{"id": "91185", "revid": "5863", "url": "https://gl.wikipedia.org/wiki?curid=91185", "title": "Lousada, Gunt\u00edn", "text": "Santa Eulalia de Lousada \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2015 ti\u00f1a 65 habitantes, deles 37 eran homes e 28 eran mulleres, o que sup\u00f3n unha diminuci\u00f3n de 11 habitantes en relaci\u00f3n ao ano anterior, 2007.\nPatrimonio.\nNa parroquia sit\u00faase a casa de Lousada, exemplo da arquitectura civil realizada en cachoter\u00eda de lousa."}
{"id": "91186", "revid": "5863", "url": "https://gl.wikipedia.org/wiki?curid=91186", "title": "Monte de Meda, Gunt\u00edn", "text": "San Marti\u00f1o de Monte de Meda \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 98 habitantes, deles 48 eran homes e 50 eran mulleres, o que sup\u00f3n un aumento de 2 habitantes en relaci\u00f3n ao ano anterior, 2006. \u00c9 lim\u00edtrofe coa parroquia hom\u00f3nima Monte de Meda, Lugo.\nHistoria.\nNo castro do Picato atop\u00e1ronse pezas de cer\u00e1mica e unha ara dedicada \u00e1 divindade Navia.\nNa diplom\u00e1tica medieval da igrexa de Lugo aparece frecuentemente citado o nome desta parroquia; os documentos m\u00e1is antigos foron asinados polos reis Afonso III en 897 e Afonso V en 1027."}
{"id": "91187", "revid": "5863", "url": "https://gl.wikipedia.org/wiki?curid=91187", "title": "Mosteiro, Gunt\u00edn", "text": "Santa Mar\u00eda de Mosteiro \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2020 ti\u00f1a 109 habitantes, deles 60 eran homes e 49 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2019."}
{"id": "91188", "revid": "5863", "url": "https://gl.wikipedia.org/wiki?curid=91188", "title": "A Mota, Gunt\u00edn", "text": "Santo Estevo da Mota \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 105 habitantes, deles 48 eran homes e 57 eran mulleres, o que sup\u00f3n un aumento de 2 habitantes en relaci\u00f3n ao ano anterior, 2006.\nPatrimonio.\nDestaca a fortaleza da Mota, constru\u00edda no s\u00e9culo IX polo conde de Lugo Ero Ord\u00f3\u00f1ez. No s\u00e9culo XVII figura como propietario o bispado de Lugo. O conxunto defensivo foi destru\u00eddo durante a revolta irmandi\u00f1a, pero cons\u00e9rvase gran parte do recinto amurallado."}
{"id": "91189", "revid": "5863", "url": "https://gl.wikipedia.org/wiki?curid=91189", "title": "Moug\u00e1n, Gunt\u00edn", "text": "Santa Mar\u00eda Madanela de Moug\u00e1n \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 85 habitantes, deles 47 eran homes e 38 eran mulleres, o que sup\u00f3n un aumento de 3 habitantes en relaci\u00f3n ao ano anterior, 2006.\nHistoria.\nAs primeiras noticias sobre esta parroquia aparecen no testamento de Odoario, onde figura como \"Santa Mar\u00eda de Moucani\". No ano 897 outro documento fala da igrexa de \"Santa Mar\u00eda de Mougani\". En 1178, cando Fernando II lle cede \"in perpetuum\" cinco igrexas \u00e1 condesa Tareixa en terras de Pallares, c\u00edtase a de \"Moigae\"."}
{"id": "91190", "revid": "85894", "url": "https://gl.wikipedia.org/wiki?curid=91190", "title": "Navallos, Gunt\u00edn", "text": "San Pedro de Navallos \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 31 habitantes, deles 18 eran homes e 13 eran mulleres, o que sup\u00f3n unha diminuci\u00f3n de 0 habitantes en relaci\u00f3n ao ano anterior, 2006."}
{"id": "91191", "revid": "85894", "url": "https://gl.wikipedia.org/wiki?curid=91191", "title": "Ourol, Gunt\u00edn", "text": "San Xuli\u00e1n de Ourol \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 70 habitantes, deles 34 eran homes e 36 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006.\nHistoria.\n\u00c9 probable que a \"vila de Aurilio\" citada nun documento do ano 998, sexa o actual Ourol.\nPatrimonio.\nA arquitectura civil pos\u00fae un exemplo significativo: a casa de Pall\u00edn, do s\u00e9culo XVIII."}
{"id": "91192", "revid": "25871", "url": "https://gl.wikipedia.org/wiki?curid=91192", "title": "Pi\u00f1eiras, Gunt\u00edn", "text": "San Mamede de Pi\u00f1eiras \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 62 habitantes, deles 31 eran homes e 31 eran mulleres, o que sup\u00f3n unha diminuci\u00f3n de 5 habitantes en relaci\u00f3n ao ano anterior, 2006."}
{"id": "91193", "revid": "5863", "url": "https://gl.wikipedia.org/wiki?curid=91193", "title": "Pradeda, Gunt\u00edn", "text": "Santa Eulalia de Pradeda \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 232 habitantes, deles 120 eran homes e 112 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006.\nO templo parroquial data do s\u00e9culo XVIII."}
{"id": "91194", "revid": "85894", "url": "https://gl.wikipedia.org/wiki?curid=91194", "title": "San Cibrao de Monte de Meda, Gunt\u00edn", "text": "San Cibrao de Monte de Meda \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 49 habitantes, deles 25 eran homes e 24 eran mulleres, o que sup\u00f3n un aumento de 1 habitante en relaci\u00f3n ao ano anterior, 2006."}
{"id": "91195", "revid": "85894", "url": "https://gl.wikipedia.org/wiki?curid=91195", "title": "San Mamede de Lousada, Gunt\u00edn", "text": "San Mamede de Lousada \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 117 habitantes, deles 61 eran homes e 56 eran mulleres, o que sup\u00f3n un aumento de 5 habitantes en relaci\u00f3n ao ano anterior, 2006.\nPatrimonio.\nNa parroquia atopamos pegadas prehist\u00f3ricas coma o castro de Lousada, onde se atopou unha ara votiva dedicada \u00e1 divindade Navia, que se conserva no Museo Provincial de Lugo."}
{"id": "91197", "revid": "5863", "url": "https://gl.wikipedia.org/wiki?curid=91197", "title": "San Romao da Retorta, Gunt\u00edn", "text": "San Romao da Retorta \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2010 ti\u00f1a 101 habitantes, deles 55 eran homes e 46 eran mulleres, o que sup\u00f3n unha diminuci\u00f3n de habitantes en relaci\u00f3n ao ano anterior, 2009.\nPatrimonio.\nQuedan pegadas da prehistoria no castro da Retorta. Un miliario adicado a Cal\u00edgula no 40 d.C., atopado nos anos oitenta \u00e9 un s\u00f3lido indicio de que pola parroquia pasaba a V\u00eda XIX. O miliario orixinal cons\u00e9rvase no Museo de los Caminos de Astorga. Na parroquia colocouse unha reproduci\u00f3n. \nA igrexa parroquial de San Romao da Retorta \u00e9 rom\u00e1nica. Constru\u00edda a finais do s\u00e9culo XII, ten planta rectangular. A s\u00faa primitiva cabeceira foi substitu\u00edda no s\u00e9culo XVII, conserva \u00edntegros os muros da nave, con d\u00faas portadas no norte e oeste."}
{"id": "91198", "revid": "85894", "url": "https://gl.wikipedia.org/wiki?curid=91198", "title": "Santa Cruz da Retorta, Gunt\u00edn", "text": "Santa Cruz da Retorta \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 67 habitantes, deles 35 eran homes e 32 eran mulleres, o que sup\u00f3n unha diminuci\u00f3n de 4 habitantes en relaci\u00f3n ao ano anterior, 2006.\nPatrimonio.\nA igrexa parroquial conserva os elementos rom\u00e1nicos orixinais."}
{"id": "91199", "revid": "25871", "url": "https://gl.wikipedia.org/wiki?curid=91199", "title": "Santa Euxea, Gunt\u00edn", "text": "San Xo\u00e1n de Santa Euxea \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 35 habitantes, deles 18 eran homes e 17 eran mulleres, o que sup\u00f3n un aumento de 1 habitante en relaci\u00f3n ao ano anterior, 2006."}
{"id": "91200", "revid": "25871", "url": "https://gl.wikipedia.org/wiki?curid=91200", "title": "Santa Mar\u00eda de Ferroi, Gunt\u00edn", "text": "Santa Mar\u00eda de Ferroi \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 84 habitantes, deles 39 eran homes e 45 eran mulleres, o que sup\u00f3n unha diminuci\u00f3n de 0 habitantes en relaci\u00f3n ao ano anterior, 2006."}
{"id": "91201", "revid": "25871", "url": "https://gl.wikipedia.org/wiki?curid=91201", "title": "Sirvi\u00e1n, Gunt\u00edn", "text": "Santa Mar\u00eda de Sirvi\u00e1n \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 71 habitantes, deles 38 eran homes e 33 eran mulleres, o que sup\u00f3n unha diminuci\u00f3n de 4 habitantes en relaci\u00f3n ao ano anterior, 2006.\nHistoria.\nNa parroquia estivo situada a torre de Sirvi\u00e1n, tam\u00e9n chamada O Castelo dos Mouros."}
{"id": "91202", "revid": "25871", "url": "https://gl.wikipedia.org/wiki?curid=91202", "title": "Vilamaior de Negral, Gunt\u00edn", "text": "San Lourenzo de Vilamaior de Negral \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 88 habitantes, deles 45 eran homes e 43 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91203", "revid": "85894", "url": "https://gl.wikipedia.org/wiki?curid=91203", "title": "Vilame\u00e1, Gunt\u00edn", "text": "San Marti\u00f1o de Vilame\u00e1 \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 74 habitantes, deles 33 eran homes e 41 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006.\nToponimia.\nA orixe do top\u00f3nimo \u00e9 o lat\u00edn , que \u00e9 a vila situada no medio."}
{"id": "91204", "revid": "85894", "url": "https://gl.wikipedia.org/wiki?curid=91204", "title": "Vilamerelle, Gunt\u00edn", "text": "San Vicente de Vilamerelle \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2007 ti\u00f1a 32 habitantes, deles 14 eran homes e 18 eran mulleres, o que sup\u00f3n unha diminuci\u00f3n de 0 habitantes en relaci\u00f3n ao ano anterior, 2006."}
{"id": "91205", "revid": "5863", "url": "https://gl.wikipedia.org/wiki?curid=91205", "title": "Vilarmao, Gunt\u00edn", "text": "San Miguel de Vilarmao \u00e9 unha parroquia do concello de Gunt\u00edn na comarca de Lugo, na provincia de Lugo. Segundo o IGE, en 2020 ti\u00f1a 35 habitantes (14 homes e 21 mulleres), o que sup\u00f3n unha diminuci\u00f3n en relaci\u00f3n ao ano 2006 cando ti\u00f1a 45."}
{"id": "91206", "revid": "5863", "url": "https://gl.wikipedia.org/wiki?curid=91206", "title": "Zolle, Gunt\u00edn", "text": "Santa Mar\u00eda de Zolle \u00e9 unha parroquia do concello de Gunt\u00edn na comarca de Lugo, na provincia de Lugo. No ano 2017 ti\u00f1a 92 habitantes, 10 menos ca en 2007 (49 homes e 53 mulleres) e 11 menos ca en 2006.\nPatrimonio.\nNo lugar de Za\u00edde cons\u00e9rvase un castro no que se atopou un sartego prerrom\u00e1nico antropoide, depositado no Museo Provincial de Lugo.\nCultura.\nEtnograf\u00eda.\nFestas e celebraci\u00f3ns.\n\"Santa Mar\u00eda de Mi\u00f1o\""}
{"id": "91208", "revid": "25871", "url": "https://gl.wikipedia.org/wiki?curid=91208", "title": "Contratenor", "text": "O contratenor \u00e9 o cantante adulto que canta no rexistro vocal masculino mais agudo, empregando o falsete, a voz de cabeza e a voz de peito. Os contratenores xorden coma unha alternativa ante a negativa da Igrexa Cat\u00f3lica pra os \"castrati\".\nExtensi\u00f3n do seu rexistro.\nO rexistro dun contratenor vai dende o d\u00f34 e o d\u00f36 (C4 e C6), en ocasi\u00f3ns a s\u00faa tesitura \u00e9 aguda abondo pra cantar papeis de soprano. Est\u00e1, por tanto, por riba do rexistro do tenor (masculina) e coincide coa da contralto (feminina), a\u00ednda co timbre \u00e9 claramente distinto."}
{"id": "91209", "revid": "839", "url": "https://gl.wikipedia.org/wiki?curid=91209", "title": "Philippe Jaroussky", "text": "Philippe Jaroussky, nado en Maisons-Laffitte o 13 de febreiro de 1978, \u00e9 un contratenor franc\u00e9s.\nTraxectoria.\nViolinista de formaci\u00f3n, consolidouse como un dos mellores contratenores a nivel mundial e ascendeu ata as altas esferas do mundo oper\u00edstico. A\u00ednda que se denomina contratenor, a s\u00faa voz mestura a bravura dun home e \u00e9 agarimosa coma a dunha muller. Algunha vez amosou dificultade nos graves, pero os seus agudos son unha aut\u00e9ntica \u00abfesta de cores e variedades\u00bb. P\u00f3dese considerar coma unha boa (e \"pequena\") referencia do que foron as voces dos castrati."}
{"id": "91210", "revid": "4735", "url": "https://gl.wikipedia.org/wiki?curid=91210", "title": "Provincia Aut\u00f3noma de Gorno Badaghx\u00e1n", "text": ""}
{"id": "91214", "revid": "6", "url": "https://gl.wikipedia.org/wiki?curid=91214", "title": "M\u00e1quina a vapor", "text": ""}
{"id": "91216", "revid": "85894", "url": "https://gl.wikipedia.org/wiki?curid=91216", "title": "Bardaos, O Incio", "text": "San Xo\u00e1n de Bardaos \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 42 habitantes distribu\u00eddos en 4 n\u00facleos de poboaci\u00f3n, deles 18 eran homes e 24 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91217", "revid": "85894", "url": "https://gl.wikipedia.org/wiki?curid=91217", "title": "Castelo de Somoza, O Incio", "text": "San Tom\u00e9 de Castelo de Somoza \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 37 habitantes, deles 17 eran homes e 20 eran mulleres, o que sup\u00f3n unha diminuci\u00f3n de 0 habitantes en relaci\u00f3n ao ano anterior, 2006."}
{"id": "91218", "revid": "98629", "url": "https://gl.wikipedia.org/wiki?curid=91218", "title": "A Cervela, O Incio", "text": "San Cristovo da Cervela \u00e9 unha parroquia do concello do Incio na comarca de Sarria, na provincia de Lugo. Segundo o IGE en 2011 ti\u00f1a 114 habitantes, deles 51 eran homes e 63 eran mulleres, o que sup\u00f3n unha diminuci\u00f3n en relaci\u00f3n ao ano 2006 cando ti\u00f1a 118 habitantes. Segundo o INE en 2017 eran 104 (56 mulleres e 48 homes), dous menos que en 2016. En 2018 baixaron a 97 (54 mulleres, 33 homes).\nToponimia.\nO top\u00f3nimo Cervela ten que ver cun nome de muller teriom\u00f3rfico (forma de animal salvaxe), , diminutivo de .\nPatrimonio.\nFesta de Santa Luc\u00eda.\nA festa da Santa Luc\u00eda celebr\u00e1base na Airexe da Cervela no seu propio d\u00eda, o 13 de decembro, mais as chuvias e neves propias do inverno levaron ao seu traslado, desde hai xa ben anos, ao \u00faltimo domingo e de agosto. Nos \u00faltimos tempos tam\u00e9n se fai refesta o luns e volve sa\u00edr a procesi\u00f3n.\nDespois da misa solemne sae a procesi\u00f3n dos danzantes desde a igrexa ata o cruceiro. As imaxes da procesi\u00f3n van todas elas (ag\u00e1s a Virxe) cubertas con arcos revestidos de flores e motivos vexetais. Saen por esta orde:\nDise que antigamente era seis, mais desde hai tempo os danzantes son catro homes (xa ten danzado algunha muller) con arcos revestidos de flores e vestidos con roupas de cores: pantal\u00f3n azul mari\u00f1o e un sombreiro con lazos de cores. O caracter\u00edstico \u00e9 unha forma de danza que foi pasando de pai a fillo desde os tempos antigos e que se mant\u00e9n sen cambios. Os mozos bailan en zig-zag en torno \u00e1 Virxe do Rosario durante a xira. Bailan e fanlle as benias \u00e1 Virxe, a de maior importancia, e non \u00e1 Santa Luc\u00eda malia ser esta a protagonista da festa. Tam\u00e9n dan unha volta arredor dos outros tres santos.\nAo remate bailan os danzantes e as mozas que levaron a Virxe.\nDise que esta procesi\u00f3n dos arcos ten m\u00e1is de cincocentos anos e que facilmente estea relacionada con antigos ritos de agradecemento na recollida das colleitas. Tam\u00e9n que \u00e9 \u00fanica no interior de Galicia. O Alg\u00fans autores queren ver nesta danza semellanzas hist\u00f3rico-formais coa pedra \u201cdanza\u00edn\u201d que existe nun baixorrelevo de Santalla de B\u00f3veda (Lugo).\nSempre tivo moitos devotos porque a Santa \u00e9 moi avogosa para os problemas da vista. Son moitas as esmolas, e \u00e9 tradici\u00f3n que se destinen \u00e1 axuda na organizaci\u00f3n da festa.\nA festa do San Roque.\nAdemais da Santa Luc\u00eda na Airexe tam\u00e9n \u00e9 de interese a capeli\u00f1a e a celebraci\u00f3n do San Roque no monte da Penela o 16 de agosto. Esta tradicional festa deixou de celebrarse nos \u00faltimos anos, era s\u00f3 festa relixiosa. O San Roque \u00e9 moi avogoso para curar os animais, polo que ti\u00f1a moitos devotos. Sub\u00edan ata a capela cargados cun saco de centeo que lle botaban por enriga da cabeza \u00e1 imaxe do santo depositada no chan \u00e1 entrada da igrexa. Logo coll\u00edan un par de cuncas dese gran xa bendito polo santo e gard\u00e1bano para remedios dos animais ao longo do ano.\nTam\u00e9n era moi t\u00edpica a procesi\u00f3n do San Roque por unha cosgostra ata unha poza de auga pr\u00f3xima que bendic\u00eda o cura e logo beb\u00edan os presentes desa auga.\nA igrexa.\nA igrexa \u00e9 de orixe rom\u00e1nica do s\u00e9culo XII e conserva importantes elementos dese per\u00edodo a\u00ednda que sufriu moitas reformas e alteraci\u00f3ns posteriores. O cabido ou adro da entrada estaba unido \u00e1 igrexa pero foi separado porque met\u00eda moita humidade. A espadana e a sancrist\u00eda son do s\u00e9culo XVIII. No interior cons\u00e9rvanse en mal estado varias pinturas murais do s\u00e9culo XVI. No teito do adro a\u00ednda se converva en 2017 unha especie de padiola ou cami\u00f1a de madeira (chamada \"tumb\u00f3n\" pola veci\u00f1anza) para transportar os corpos de falecidos ou feridos de gravidade.\nTam\u00e9n era de grande valor unha grande cruz procesional de prata desaparecida no \u00faltimo terzo do s\u00e9culo XX. Era unha cruz de 94x54 cm, lobulada, con forma exagonal e relevos nas d\u00faas caras. Foi adquirida en 1605 polo padre don Men Rodrigues vendendo rendas dun foro en Canedo que foran deixados polos se\u00f1ores de Castragude para a igrexa parroquial."}
{"id": "91220", "revid": "5863", "url": "https://gl.wikipedia.org/wiki?curid=91220", "title": "Covela, O Incio", "text": "San Pedro de Covela \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 26 habitantes, deles 11 eran homes e 15 eran mulleres, o que sup\u00f3n unha diminuci\u00f3n de 0 habitantes en relaci\u00f3n ao ano anterior, 2006."}
{"id": "91221", "revid": "85894", "url": "https://gl.wikipedia.org/wiki?curid=91221", "title": "Noceda, O Incio", "text": "San Xo\u00e1n de Noceda \u00e9 unha parroquia do concello do Incio na comarca de Sarria, na provincia de Lugo. Segundo o IGE en 2011 ti\u00f1a 87 habitantes, deles 41 eran homes e 46 eran mulleres, o que sup\u00f3n unha diminuci\u00f3n respecto do ano 1999, cando ti\u00f1a 132 habitantes."}
{"id": "91222", "revid": "5863", "url": "https://gl.wikipedia.org/wiki?curid=91222", "title": "Eirexalba, O Incio", "text": "Santo Estevo de Eirexalba \u00e9 unha parroquia do concello do Incio na comarca de Sarria, na provincia de Lugo. \nLimita coas parroquias de Rendar e Sirgueiros ao norte, Santa Cruz do Incio ao leste, \u00d3utara e Laiosa ao sur, e Vilasouto ao oeste.\nNo ano 2007 ti\u00f1a 83 habitantes, deles 39 eran homes e 44 eran mulleres, o que sup\u00f3n unha diminuci\u00f3n de 6 habitantes en relaci\u00f3n ao ano anterior, 2006."}
{"id": "91223", "revid": "85894", "url": "https://gl.wikipedia.org/wiki?curid=91223", "title": "Foilebar, O Incio", "text": "Santa Mar\u00eda de Foilebar \u00e9 unha parroquia do concello do Incio na comarca de Sarria , na provincia de Lugo. No ano 2007 ti\u00f1a 71 habitantes, deles 35 eran homes e 36 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91224", "revid": "5863", "url": "https://gl.wikipedia.org/wiki?curid=91224", "title": "Go\u00f3, O Incio", "text": "Santa Mar\u00eda de Go\u00f3 \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 76 habitantes, deles 33 eran homes e 43 eran mulleres, o que sup\u00f3n que non medraron nin se perderon habitantes en relaci\u00f3n ao ano anterior, 2006.\nDe Go\u00f3 \u00e9 a cantante Luc\u00eda P\u00e9rez.\nEntre o seu patrimonio destaca a igrexa de Santa Mar\u00eda de Go\u00f3."}
{"id": "91225", "revid": "5863", "url": "https://gl.wikipedia.org/wiki?curid=91225", "title": "O Hospital, O Incio", "text": "San Pedro Fiz do Hospital \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 43 habitantes, deles 18 eran homes e 25 eran mulleres, o que sup\u00f3n unha diminuci\u00f3n de 5 habitantes en relaci\u00f3n ao ano anterior, 2006. Segundo o INE en 2017 eran 36, 19 mulleres e 17 homes.\nEntre o patrimonio da parroquia destaca a Igrexa de San Pedro Fiz do Hospital.\nToponimia.\nO top\u00f3nimo deriva do lat\u00edn derivado de ."}
{"id": "91226", "revid": "85894", "url": "https://gl.wikipedia.org/wiki?curid=91226", "title": "Pacios, O Incio", "text": "Santa Mar\u00eda de Pacios \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 45 habitantes, deles 23 eran homes e 22 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006."}
{"id": "91227", "revid": "5863", "url": "https://gl.wikipedia.org/wiki?curid=91227", "title": "Reboiro, O Incio", "text": "Santa Mar\u00eda de Reboiro \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 54 habitantes, deles 21 eran homes e 33 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91228", "revid": "85894", "url": "https://gl.wikipedia.org/wiki?curid=91228", "title": "Rendar, O Incio", "text": "Santa Mar\u00eda de Rendar \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 69 habitantes, deles 38 eran homes e 31 eran mulleres, o que sup\u00f3n un aumento de 5 habitantes en relaci\u00f3n ao ano anterior, 2006."}
{"id": "91229", "revid": "1131", "url": "https://gl.wikipedia.org/wiki?curid=91229", "title": "Rubi\u00e1n de Cima, O Incio", "text": "San Vicenzo de Rubi\u00e1n de Cima \u00e9 unha parroquia do concello do Incio na comarca de Sarria, na provincia de Lugo. Segundo o IGE en 2011 ti\u00f1a 71 habitantes, deles 40 eran homes e 31 eran mulleres, o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 101 habitantes."}
{"id": "91230", "revid": "5863", "url": "https://gl.wikipedia.org/wiki?curid=91230", "title": "San Pedro do Incio, O Incio", "text": "San Pedro do Incio \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 69 habitantes, deles 29 eran homes e 40 eran mulleres, o que sup\u00f3n unha diminuci\u00f3n de 6 habitantes en relaci\u00f3n ao ano anterior, 2006."}
{"id": "91231", "revid": "5863", "url": "https://gl.wikipedia.org/wiki?curid=91231", "title": "San Rom\u00e1n do Mao, O Incio", "text": "San Rom\u00e1n do Mao \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 44 habitantes (23 homes e 21 mulleres), dous menos ca en 2006."}
{"id": "91232", "revid": "98629", "url": "https://gl.wikipedia.org/wiki?curid=91232", "title": "Xestor de arranque", "text": "Un xestor de arranque (en ingl\u00e9s \"bootloader\") \u00e9 un programa inform\u00e1tico sinxelo que non ten a totalidade das funcionalidades dun sistema operativo, dese\u00f1ado exclusivamente para preparar todo o que precisa o sistema operativo para funcionar. Normalmente util\u00edzanse os cargadores de arranque multietapas, nos que varios programas pequenos s\u00famanse uns cos outros, ata que o \u00faltimo deles carga o sistema operativo.\nNos ordenadores modernos, o proceso de arranque comeza coa CPU executando os programas contidos na memoria ROM nunha direcci\u00f3n predefinida e config\u00farase a CPU para executar este programa, sen axuda externa, \u00f3 acender o ordenador.\nV\u00e9xase tam\u00e9n.\nBarebox"}
{"id": "91233", "revid": "2074", "url": "https://gl.wikipedia.org/wiki?curid=91233", "title": "R\u00edas Baixas (serie)", "text": ""}
{"id": "91234", "revid": "5863", "url": "https://gl.wikipedia.org/wiki?curid=91234", "title": "LILO", "text": "Lilo (\"Linux Loader\") \u00e9 un xestor de arranque de Linux que permite iniciar este sistema operativo xunto con outras plataformas no mesmo ordenador. Foi desenvolvido inicialmente por Werner Almesberger, actualmente est\u00e1 a cargo de John Coffman.\nLILO funciona nunha variedade de sistemas de arquivos e pode arrancar un sistema operativo dende o disco duro ou desde un disco flexible externo. Permite seleccionar entre 16 imaxes no arranque, e pode instalarse tam\u00e9n no \"master boot record\" (MBR).\nO iniciar o sistema LILO soamente pode acceder aos drivers da BIOS para acceder o disco duro. Por esta raz\u00f3n nas BIOS antigas a \u00e1rea de acceso est\u00e1 limitada aos cilindros numerados de 0 a 1023 dos dous primeiros discos duros. En BIOS posteriores LILO pode utilizar sistemas de acceso de 32 bits permit\u00edndolle acceder a toda a \u00e1rea do disco duro.\nNas primeiras distribuci\u00f3ns de Linux LILO era o xestor \"de facto\" utilizado para arrancar o sistema. Na actualidade \u00e9 unha segunda opci\u00f3n en favor do xestor de arranque GRUB.\nlilo.conf.\nO arquivo \"lilo.conf\" adoita localizarse en /etc/lilo.conf. Dentro de lilo.conf p\u00f3dese atopar d\u00faas secci\u00f3ns. A primeira secci\u00f3n, que define opci\u00f3ns globais, cont\u00e9n par\u00e1metros que especifican atributos sobre a localizaci\u00f3n do cargador. A segunda cont\u00e9n par\u00e1metros asociados as imaxes do sistema operativo que van ser cargadas.\nA informaci\u00f3n espec\u00edfica sobre a s\u00faa definici\u00f3n p\u00f3dese atopar na p\u00e1xina do manual de lilo.conf"}
{"id": "91237", "revid": "85894", "url": "https://gl.wikipedia.org/wiki?curid=91237", "title": "San Salvador do Mao, O Incio", "text": "San Salvador do Mao \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 116 habitantes, deles 58 eran homes e 58 eran mulleres, o que sup\u00f3n un incremento de 2 habitantes en relaci\u00f3n ao ano anterior, 2006."}
{"id": "91238", "revid": "5863", "url": "https://gl.wikipedia.org/wiki?curid=91238", "title": "Santa Mar\u00eda do Mao, O Incio", "text": "Santa Mar\u00eda do Mao \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 201 habitantes, deles 96 eran homes e 105 eran mulleres, o que sup\u00f3n unha diminuci\u00f3n de 7 habitantes en relaci\u00f3n ao ano anterior, 2006.\nSegundo a lenda, na igrexa parroquial est\u00e1n os restos do bispo Eufrasio."}
{"id": "91239", "revid": "5863", "url": "https://gl.wikipedia.org/wiki?curid=91239", "title": "Santa Mari\u00f1a do Incio, O Incio", "text": "Santa Mari\u00f1a do Incio \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 45 habitantes, deles 23 eran homes e 22 eran mulleres, o que sup\u00f3n un incremento de 2 habitantes en relaci\u00f3n ao ano anterior, 2006."}
{"id": "91240", "revid": "85894", "url": "https://gl.wikipedia.org/wiki?curid=91240", "title": "Santalla de Bardaos, O Incio", "text": "San Xuli\u00e1n de Santalla de Bardaos \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 29 habitantes, deles 14 eran homes e 15 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006."}
{"id": "91241", "revid": "1131", "url": "https://gl.wikipedia.org/wiki?curid=91241", "title": "Sirgueiros, O Incio", "text": "San Xo\u00e1n de Sirgueiros \u00e9 unha parroquia do concello do Incio na comarca de Sarria, na provincia de Lugo. Segundo o IGE en 2011 ti\u00f1a 39 habitantes, deles 22 eran homes e 17 eran mulleres, o que sup\u00f3n unha diminuci\u00f3n en relaci\u00f3n ao ano 2006 cando ti\u00f1a 54 habitantes."}
{"id": "91242", "revid": "5863", "url": "https://gl.wikipedia.org/wiki?curid=91242", "title": "Toldaos, O Incio", "text": "Santiago de Toldaos \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 66 habitantes, deles 34 eran homes e 32 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006.\nToponimia.\nO top\u00f3nimo ten a s\u00faa orixe no asentamento poboacional nos s\u00e9culos IX e X de grupos de xente chegados desde Toledo."}
{"id": "91243", "revid": "5863", "url": "https://gl.wikipedia.org/wiki?curid=91243", "title": "Trascastro, O Incio", "text": "Santalla de Trascastro \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 87 habitantes, deles 46 eran homes e 41 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006."}
{"id": "91244", "revid": "85894", "url": "https://gl.wikipedia.org/wiki?curid=91244", "title": "Vila de Mouros, O Incio", "text": "San Miguel de Vila de Mouros \u00e9 unha parroquia do concello do Incio na comarca de Sarria, na provincia de Lugo. Segundo o IGE en 2011 ti\u00f1a 76 habitantes, deles 36 eran homes e 40 eran mulleres, o que sup\u00f3n unha diminuci\u00f3n respecto do ano 1999, cando ti\u00f1a 99 habitantes."}
{"id": "91245", "revid": "85894", "url": "https://gl.wikipedia.org/wiki?curid=91245", "title": "Vilarxo\u00e1n, O Incio", "text": "San Lourenzo de Vilarxo\u00e1n \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 30 habitantes, deles 13 eran homes e 17 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006."}
{"id": "91246", "revid": "5863", "url": "https://gl.wikipedia.org/wiki?curid=91246", "title": "Vilasouto, O Incio", "text": "San Mamede de Vilasouto \u00e9 unha parroquia do concello do Incio na comarca de Sarria, na provincia de Lugo. No ano 2007 ti\u00f1a 79 habitantes (33 homes e 46 mulleres), un m\u00e1is ca en 2006.\nHistoria.\nA parroquia aparece mencionada nun documento do ano 982 do mosteiro de Samos, ao que pertenceu na idade media logo de que lle cedese o lugar Dona Ermesenda. Despois pasou a man da casa de Lemos at\u00e9 a fin do Antigo R\u00e9xime.\nA igrexa de San Mamede de Vilasouto foi constru\u00edda no s\u00e9culo XII, \u00e9poca da que conserva a portada rom\u00e1nica, a\u00ednda que a espadana e a nave son barrocas. O templo ardeu en 1936, cando perdeu a cuberta e sufriu danos no retablo. Restaurouse, mais pechouse ao culto en 1970 logo da construci\u00f3n do encoro de Vilasouto no r\u00edo Mao, cando se edificou outra igrexa nova. En 2008 roubouse a p\u00eda bautismal, de granito e labrada no s\u00e9culo XVII ou XVIII.\nDestacan d\u00faas construci\u00f3ns civ\u00eds: o Pazo dos Campomanes e a Casa-Pazo de Calvos."}
{"id": "91247", "revid": "5863", "url": "https://gl.wikipedia.org/wiki?curid=91247", "title": "O Viso, O Incio", "text": "Santa Cristina do Viso \u00e9 unha parroquia do concello do Incio na comarca de Sarria, na provincia de Lugo. No ano 2017 ti\u00f1a 72 habitantes, o que sup\u00f3n unha diminuci\u00f3n de 20 habitantes en relaci\u00f3n ao ano 2007.\nHistoria.\nDa \u00e9poca do megalitismo cons\u00e9rvase a necr\u00f3pole de Santa Mari\u00f1a, un conxunto de corenta m\u00e1moas declarado Ben de Interese Cultural. No lugar de Bux\u00e1n atopouse no ano 1961 o \u00fanico f\u00f3sil de mamut la\u00fado en Galicia.\nNesta parroquia est\u00e1 soterrado o poeta Lois Pereiro."}
{"id": "91248", "revid": "109216", "url": "https://gl.wikipedia.org/wiki?curid=91248", "title": "Estoxo", "text": " \nUn estoxo \u00e9 unha caixa pequena usada para gardar cousas de forma ordenada. Xeralmente, util\u00edzase para obxectos de pequenas dimensi\u00f3ns e de certo valor: xoias, reloxos, plumas estilogr\u00e1ficas etc. En ocasi\u00f3ns, contan cun acondicionador interior que inmobiliza e presenta o obxecto.\nNo sector do embalaxe, denom\u00ednase xenericamente estoxo a todo embalaxe de pequenas dimensi\u00f3ns. O material de fabricaci\u00f3n pode ser calquera: madeira, pl\u00e1stico, cart\u00f3n ondulado etc. Por exemplo, consid\u00e9rase estoxo ao envase para unha ou d\u00faas botellas de vi\u00f1o ou un feixe de puros. Con todo, o material de fabricaci\u00f3n m\u00e1is habitual \u00e9 o cartonci\u00f1o. As\u00ed, denom\u00ednanse estoxos \u00e1s caixas para medicamentos, perfumes, bomb\u00f3ns, colonias etc. A impresi\u00f3n que se emprega \u00e9 de alta calidade utilizando a t\u00e9cnica offset \u00e1 que se adoitan engadir tratamentos especiais como relevos, \"stampings\" ou vernices ultravioleta.\nCando est\u00e1 dese\u00f1ado para gardar material escolar, o estoxo perde a forma dura de caixa e adopta outras m\u00e1is el\u00e1sticas, para un manexo m\u00e1is sinxelo e un tacto m\u00e1is adecuado ao transporte en man.\nEn moitas ocasi\u00f3ns, e dependendo do obxecto, o estoxo conta cun forrado interno para evitar os malos tratos ao obxecto a ser coidado. O forro interior pode ser esponxoso para axudar a amortecer o impacto en caso que, por exemplo, caese o estoxo co obxecto dentro ou durante o seu transportaci\u00f3n. Ademais, o forro adoita ser suave para evitar raiar ou alterar o acabado externo dos obxectos."}
{"id": "91250", "revid": "51040", "url": "https://gl.wikipedia.org/wiki?curid=91250", "title": "Botella", "text": "Unha botella \u00e9 un recipiente co pescozo estreito que se utiliza para conservar, almacenar e transportar l\u00edquidos.\nFabr\u00edcase en diversos materiais que debido ao seu labor deben ser estancos. Os m\u00e1is com\u00fans son o pl\u00e1stico e o vidro.\nAs capacidades m\u00e1is com\u00fans son:\nOs modelos de botella m\u00e1is utilizados para envasar vi\u00f1o son: \nBotella de vidro.\nUtil\u00edzase para aqueles produtos cuxas propiedades non se alteran baixo os efectos da luz. En caso contrario, prec\u00edsase utilizar envases opacos como latas ou bricks.\nA fins do s\u00e9culo XX o seu uso para as bebidas de consumo masivo tendeu a declinar, substitu\u00eddas por envases pl\u00e1sticos sen retorno. Con todo, existen campa\u00f1as en varios pa\u00edses contra os envases de PVC, polos problemas que causa ao medio ambiente.\nA botella de vidro leva pegada unha ou varias etiquetas de papel nas que se especifica o produto e a marca as\u00ed como as informaci\u00f3ns legais: composici\u00f3n, raz\u00f3n social do fabricante etc.\nPartes da botella.\nA botella componse das seguintes partes (de arriba a abaixo): \nTipos de peche.\nA botella de vi\u00f1o p\u00e9chase tradicionalmente con tap\u00f3n de cortiza. Por iso, recom\u00e9ndase que se garde en horizontal para mantelo h\u00famido pois se se seca, o vi\u00f1o corre o risco de oxidarse.\nBotella Codd.\n1872: o fabricante de bebida gasosa Hiram Codd dese\u00f1a e patenta unha botella para bebida carbonatada. A botella de pescozo Codd, inclu\u00eda un marbete e un tap\u00f3n de vidro no pescozo. As botellas ench\u00edanse ao rev\u00e9s, e a presi\u00f3n do gas carb\u00f3nico na botella forzaba o tap\u00f3n contra o pico, sel\u00e1ndoa. A botella ti\u00f1a a forma da foto, \u00e1 dereita, cunha c\u00e1mara dentro da cal o tap\u00f3n pod\u00eda ser empuxado para abrir a botella e non se bloqueaba ao servir.\nDespois da s\u00faa introduci\u00f3n, a botella f\u00edxose extremadamente popular en Europa, Asia e Australia, as\u00ed como os bebedores de alcol desde\u00f1aban o seu uso. O termo \"codswallop\" orixinado en cervexa vendida en botellas Codd, fixo que a cervexa se fixese popular e co\u00f1ecida como \"wallop\". Non hai definitiva evidencia disto.\nNa Arxentina, a marca de bebida gasosa que a popularizou cham\u00e1base \"Chinchibirra\".\nO envasado Codd produciuse regularmente por moitas d\u00e9cadas, pero gradualmente f\u00edxose antigo. Como os nenos romp\u00edan as botellas para extraer os tap\u00f3ns de b\u00f3la de vidro, fix\u00e9ronse moi raros e apareceron coleccionistas, particularmente en Reino Unido. Unha botella Codd cor cobalto custa miles de libras esterlinas no mercado de antig\u00fcidades. O dese\u00f1o do pescozo Codd a\u00ednda se usa no Xap\u00f3n en bebidas soft ramune.\nHistoria.\nNa antiga Roma co termo \"ampulla\", botella, design\u00e1base unha vasilla que tivese calquera forma e que estivese feita de calquera materia, pero sobre todo o nome serv\u00eda para designar un recipiente co pescozo longo e estreito e o corpo inflado. Nas escavaci\u00f3ns da cidade de Roma atop\u00e1ronse botellas de moi diferentes modelos. En relaci\u00f3n con esta palabra podemos mencionar os seguintes termos:"}
{"id": "91251", "revid": "98629", "url": "https://gl.wikipedia.org/wiki?curid=91251", "title": "Gabriel Cichero", "text": "Gabriel Cichero Konarek, nado en Caracas o 25 de abril 1984, \u00e9 un futbolista venezolano. Xoga de defensa e o seu club actual \u00e9 o Newell's Old Boys.\nTraxectoria.\nO seu irm\u00e1n m\u00e1is vello, Alejandro, xoga de defensa no Shandong Luneng da Super Liga chinesa.\nCichero comezou a s\u00faa carreira profesional na Primeira Divisi\u00f3n uruguaia no Montevideo Wanderers, xogando 35 partidos e metendo 1 gol. En xaneiro de 2006 foi cedido \u00f3 U. S. Lecce da Serie A Italiana para o resto da tempada. O xogador regresou ao Uruguai, e en 2007 foi trasladado \u00f3 Vihren Sandanski, no campionato b\u00falgaro. Trala s\u00faa estancia en Bulgaria Cichero regresou \u00f3 seu pa\u00eds natal, Venezuela, e asinou co Deportivo Italia.\nCichero foi prestado a Red Bull Nova York da Major League Soccer o 11 de xullo de 2008. O pr\u00e9stamo finaliza en decembro de 2008, cunha opci\u00f3n a ser prorrogado en 2009."}
{"id": "91252", "revid": "85894", "url": "https://gl.wikipedia.org/wiki?curid=91252", "title": "Casardeita, Ramir\u00e1s", "text": "Santiago de Casardeita \u00e9 unha parroquia do concello de Ramir\u00e1s na comarca da Terra de Celanova, na provincia de Ourense. No ano 2007 ti\u00f1a 134 habitantes, deles 60 eran homes e 74 eran mulleres, o que sup\u00f3n un incremento de 2 habitantes en relaci\u00f3n ao ano anterior, 2006.\nEsta peculiar parroquia conta cunha igrexa caracterizada pola figura do patr\u00f3n desta, o Ap\u00f3stolo Santiago, na s\u00faa fachada ademais da capela de Santa \u00c1gueda (no Pambre) e a capela da Virxe de Guadalupe (en Ver). Ao car\u00f3n da capela do Pambre enc\u00f3ntrase un magn\u00edfico exemplar de carballo digno de admiraci\u00f3n e contemplaci\u00f3n.\nAdemais do anterior nos seus arredores local\u00edzase a antiga escola cuxa primeira planta \u00e9 utilizada polos veci\u00f1os como lugar de reuni\u00f3n social e a segunda est\u00e1 a disposici\u00f3n dunha biblioteca chamada \u00abBiblioteca Lois Ant\u00f3n de Casardeita\u00bb."}
{"id": "91253", "revid": "5863", "url": "https://gl.wikipedia.org/wiki?curid=91253", "title": "Escudeiros, Ramir\u00e1s", "text": "San Xo\u00e1n de Escudeiros \u00e9 unha parroquia do concello de Ramir\u00e1s na comarca da Terra de Celanova , na provincia de Ourense. No ano 2007 ti\u00f1a 64 habitantes, deles 25 eran homes e 39 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91254", "revid": "1131", "url": "https://gl.wikipedia.org/wiki?curid=91254", "title": "Fre\u00e1s de Eiras, Ramir\u00e1s", "text": "Santa Mar\u00eda de Fre\u00e1s de Eiras \u00e9 unha parroquia do concello de Ramir\u00e1s na comarca da Terra de Celanova, na provincia de Ourense. No ano 2007 ti\u00f1a 274 habitantes (132 homes e 142 mulleres), 17 menos ca en 2006.\nHistoria.\nAt\u00e9 1926 constitu\u00edu concello de seu, fusion\u00e1ndose nese ano co de Vilame\u00e1 de Ramir\u00e1s para dar orixe ao actual municipio de Ramir\u00e1s.\nEn 1935 inaugurouse a Escola Concepci\u00f3n Y\u00e1\u00f1ez, financiada polo fil\u00e1ntropo Rogelio Garc\u00eda Y\u00e1\u00f1ez."}
{"id": "91255", "revid": "5863", "url": "https://gl.wikipedia.org/wiki?curid=91255", "title": "Grix\u00f3, Ramir\u00e1s", "text": "Santa Isabel de Grix\u00f3 \u00e9 unha parroquia do concello de Ramir\u00e1s na comarca da Terra de Celanova, na provincia de Ourense. No ano 2007 ti\u00f1a 124 habitantes, deles 59 eran homes e 65 eran mulleres, o que sup\u00f3n un incremento de 1 habitante en relaci\u00f3n ao ano anterior, 2006."}
{"id": "91256", "revid": "5863", "url": "https://gl.wikipedia.org/wiki?curid=91256", "title": "Mosteiro, Ramir\u00e1s", "text": "San Pedro de Mosteiro \u00e9 unha parroquia do concello de Ramir\u00e1s na comarca da Terra de Celanova, na provincia de Ourense. No ano 2007 ti\u00f1a 119 habitantes, deles 55 eran homes e 64 eran mulleres, o que sup\u00f3n un incremento de 9 habitantes en relaci\u00f3n ao ano anterior, 2006.\nO mosteiro de San Pedro de Ramir\u00e1s.\nO mosteiro de San Pedro de Ramir\u00e1s \u00e9 do s\u00e9culo X. A\u00ednda que a orixe non est\u00e1 ben establecida, s\u00e1bese que foi fundado por Omn\u00e9ga abadesa do mosteiro de Santa Comba de Bande. Convento dos beneditinos no 1137, logo tivo moitos cambios.\nA igrexa, empezada no estilo rom\u00e1nico, foi acabada no estilo g\u00f3tico."}
{"id": "91257", "revid": "5863", "url": "https://gl.wikipedia.org/wiki?curid=91257", "title": "Paiz\u00e1s, Ramir\u00e1s", "text": "San Salvador de Paiz\u00e1s \u00e9 unha parroquia do concello de Ramir\u00e1s na comarca da Terra de Celanova, na provincia de Ourense. No ano 2020 ti\u00f1a 242 habitantes (109 homes e 133 mulleres)."}
{"id": "91258", "revid": "1410", "url": "https://gl.wikipedia.org/wiki?curid=91258", "title": "Penosi\u00f1os", "text": "San Salvador de Pe\u00f1osi\u00f1os \u00e9 unha parroquia eclesi\u00e1stica galega do arciprestado de Celanova, da diocese de Ourense, que ten as s\u00faas terras e os seus lugares repartidos entre dous concellos, o de Ramir\u00e1s e o de Gomesende. No ano 2015 ti\u00f1a 249 habitantes, dos que 110 eran homes e 139 eran mulleres.\nAs aldeas de Calvos, Carraguedo, Fonte Branca, Marnotos, A Moreira, Proente, Pumar Vello, As Regas, O Reguengo, Silvaescura, O Tellado, A Veiga e Vilanova pertencen ao concello de Ramir\u00e1s; a de Fontebranca ao concello de Gomesende."}
{"id": "91259", "revid": "5863", "url": "https://gl.wikipedia.org/wiki?curid=91259", "title": "Rubi\u00e1s, Ramir\u00e1s", "text": "Santiago de Rubi\u00e1s \u00e9 unha parroquia do concello de Ramir\u00e1s na comarca da Terra de Celanova, na provincia de Ourense. No ano 2007 ti\u00f1a 117 habitantes, deles 53 eran homes e 64 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91260", "revid": "85894", "url": "https://gl.wikipedia.org/wiki?curid=91260", "title": "Santo Andr\u00e9 de Penosi\u00f1os, Ramir\u00e1s", "text": "Santo Andr\u00e9 de Penosi\u00f1os \u00e9 unha parroquia do concello de Ramir\u00e1s na comarca da Terra de Celanova, na provincia de Ourense. No ano 2007 ti\u00f1a 384 habitantes, deles 186 eran homes e 198 eran mulleres, o que sup\u00f3n un incremento de 5 habitantes en relaci\u00f3n ao ano anterior, 2006."}
{"id": "91261", "revid": "85894", "url": "https://gl.wikipedia.org/wiki?curid=91261", "title": "Vilame\u00e1 de Ramir\u00e1s, Ramir\u00e1s", "text": "Santa Mar\u00eda de Vilame\u00e1 de Ramir\u00e1s \u00e9 unha parroquia do concello de Ramir\u00e1s na comarca da Terra de Celanova, na provincia de Ourense. No ano 2007 ti\u00f1a 178 habitantes, deles 84 eran homes e 94 eran mulleres, o que sup\u00f3n un incremento de 1 habitante en relaci\u00f3n ao ano anterior, 2006.\nToponimia.\nA orixe do top\u00f3nimo \"Vilame\u00e1\" \u00e9 o lat\u00edn , que \u00e9 a vila situada no medio.\nHistoria.\nAt\u00e9 1926 constitu\u00edu concello de seu, fusion\u00e1ndose nese ano co de Fre\u00e1s de Eiras para dar orixe ao actual municipio de Ramir\u00e1s."}
{"id": "91262", "revid": "89787", "url": "https://gl.wikipedia.org/wiki?curid=91262", "title": "Souto de Rozavales", "text": "O Souto de Rozavales, tam\u00e9n nomeado Souto de Rozabales, \u00e9 un souto de casti\u00f1eiros que se atopa na parroquia de San Marti\u00f1o de Manzaneda (Manzaneda). Neste souto destaca o casti\u00f1eiro de Pumbari\u00f1os, declarado \u00e1rbore senlleira, que \u00e9 a s\u00faa \u00e1rbore m\u00e1is singular xa que ten un per\u00edmetro basal de 13 metros e unha base de 1,90 metros. Este souto adevesado e en xeral enxertado empregouse para obter madeira e casta\u00f1as e pode ter preto de 1.000 anos.\nFoi declarado monumento natural polo \"Decreto 78/2000, do 25 de febreiro\" e inclu\u00eddo no cat\u00e1logo de \u00e1rbores senlleiras en 2007.\nCaracter\u00edsticas.\nO souto ten unha extensi\u00f3n aproximada de 1,8 ha. Os exemplares do souto son enxertados e durante s\u00e9culos foron aproveitados para a recollida de casta\u00f1as.\nO souto est\u00e1 dentro da ruta tur\u00edstica ruta Ourense Oriental da Xunta de Galicia. \nCasti\u00f1eiro de Pumbari\u00f1os.\nO casti\u00f1eiro de Pumbari\u00f1os \u00e9 un casti\u00f1eiro da especie \"Castanea sativa\" Mill. O casti\u00f1eiro \u00e9 de m\u00e1is de 13 metros de per\u00edmetro e cunha base, da base ata as p\u00f3las, de 1.90 metros. Ten un per\u00edmetro medio de 12,15 m (entre 13 e 15 en funci\u00f3n da altura do toro) As s\u00faas polas principais son de entre 6 e 8 metros e a s\u00faa copa abrangue un di\u00e1metro de 20 metros. Calc\u00falaselle unha idade de 500 anos, polo que ser\u00eda unha das \u00e1rbores galegas co\u00f1ecidas m\u00e1is vella. "}
{"id": "91263", "revid": "23204", "url": "https://gl.wikipedia.org/wiki?curid=91263", "title": "Scutum", "text": "Scutum, ou Escudo, \u00e9 unha pequena constelaci\u00f3n do hemisferio sur celeste. \u00c9 unha das 88 constelaci\u00f3ns aceptadas pola Uni\u00f3n Astron\u00f3mica Internacional. Foi creada por Johannes Hevelius no 1690 baixo o nome de \"Scutum Sobiescii\" ou \"Scutum Sobiescianum\" (o \"escudo de Sobieski\"), para honrar o rei e heroe polaco Xo\u00e1n III Sobieski. \u00c9 a \u00fanica constelaci\u00f3n moderna que se asocia a unha figura hist\u00f3rica.\nCunha \u00e1rea de 109 graos cadrados, Scutum \u00e9 a quinta constelaci\u00f3n de menor tama\u00f1o. A m\u00e1is brillante das s\u00faas estrelas \u00e9 Alfa (\u03b1) Scuti (mag. 3.85). Por\u00e9n, a V\u00eda L\u00e1ctea atrav\u00e9saa, e unha das s\u00faas rexi\u00f3ns m\u00e1is brillantes local\u00edzase no extremo nordeste desta constelaci\u00f3n. Esta \u00e1rea comunmente recibe o nome de \"Nube Estelar de Scutum\".\nMitolox\u00eda.\nScutum \u00e9 unha constelaci\u00f3n moderna, foi inventada a finais do s\u00e9culo XVII. Por isto, non ten ning\u00fan elemento mitol\u00f3xico asociado a ela. Con Coma Berenices \u00e9 unha das poucas constelaci\u00f3ns que fan referencia a unha figura hist\u00f3rica no canto de facer referencia a unha figura mitol\u00f3xica ou a un obxecto.\nObxectos Notables do espazo profundo.\nScutum pos\u00fae varios c\u00famulos abertos e globulares, as\u00ed coma algunhas nebulosas planetarias. Entre os c\u00famulos gal\u00e1cticos m\u00e1is notables at\u00f3panse M11 (NGC 6705), o \"C\u00famulo dos Patos Salvaxes\", e M26 (NGC 6694). O c\u00famulo globular NGC 6712 e a nebulosa planetaria IC 1295 at\u00f3panse na parte leste desta constelaci\u00f3n, a tan s\u00f3 24 minutos de arco de separaci\u00f3n."}
{"id": "91265", "revid": "56817", "url": "https://gl.wikipedia.org/wiki?curid=91265", "title": "Vilar de Mouros", "text": "O top\u00f3nimo Vilar de Mouros pode referirse a:"}
{"id": "91266", "revid": "2865", "url": "https://gl.wikipedia.org/wiki?curid=91266", "title": "Festival de Vilar de Mouros", "text": ""}
{"id": "91269", "revid": "1131", "url": "https://gl.wikipedia.org/wiki?curid=91269", "title": "Gra\u00f1a", "text": "Unha gra\u00f1a \u00e9 un terreo monte baixo sen cultivar; Como top\u00f3nimo galego, o or\u00f3nimo Gra\u00f1a pode referirse a:"}
{"id": "91276", "revid": "85894", "url": "https://gl.wikipedia.org/wiki?curid=91276", "title": "Vilar de Mouros, Cabalar, A Capela", "text": "Vilar de Mouros \u00e9 un lugar na parroquia de Cabalar no concello da Capela, na comarca do Eume, na provincia da Coru\u00f1a. No ano 2010 ti\u00f1a 46 habitantes segundo datos do Instituto Nacional de Estad\u00edstica, deles 24 eran homes e 22 eran mulleres."}
{"id": "91277", "revid": "23204", "url": "https://gl.wikipedia.org/wiki?curid=91277", "title": "Vilar de Mouros, San Pedro de Cervantes, Cervantes", "text": "Vilar de Mouros \u00e9 un lugar na parroquia de San Pedro de Cervantes no concello de Cervantes, na comarca dos Ancares, na provincia de Lugo. Segundo o Instituto Galego de Estat\u00edstica, en 2021 ti\u00f1a 33 habitantes, dos cales 14 eran homes e 19 eran mulleres."}
{"id": "91278", "revid": "85894", "url": "https://gl.wikipedia.org/wiki?curid=91278", "title": "Vilar de Mouros, Meira, Meira", "text": "Vilar de Mouros \u00e9 un lugar da parroquia de Meira no concello lugu\u00e9s de Meira. Segundo o IGE, en 2013 ti\u00f1a 102 habitantes (52 homes e 50 mulleres)."}
{"id": "91279", "revid": "85894", "url": "https://gl.wikipedia.org/wiki?curid=91279", "title": "Meira, Meira", "text": "Santa Mar\u00eda de Meira \u00e9 unha parroquia no concello de Meira, na comarca de Meira, na provincia de Lugo. Segundo o IGE, en 2020 ti\u00f1a 1.619 habitantes, deles 818 eran homes e 810 eran mulleres, m\u00e1is ca en 2007.\nPatrimonio.\nNa parroquia est\u00e1 situado o mosteiro de Santa Mar\u00eda de Meira."}
{"id": "91280", "revid": "98629", "url": "https://gl.wikipedia.org/wiki?curid=91280", "title": "Vilar de Mouros, Doade, Sober", "text": "Vilar de Mouros \u00e9 un lugar na parroquia de Doade no concello de Sober, na comarca de Terra de Lemos, na provincia de Lugo. No ano 2007 ti\u00f1a trece habitantes (sete homes e seis mulleres)."}
{"id": "91281", "revid": "2074", "url": "https://gl.wikipedia.org/wiki?curid=91281", "title": "Playstation Portable", "text": ""}
{"id": "91283", "revid": "127505", "url": "https://gl.wikipedia.org/wiki?curid=91283", "title": "Cadeira el\u00e9ctrica", "text": "A cadeira el\u00e9ctrica \u00e9 unha m\u00e1quina que serve para a aplicaci\u00f3n da pena capital, isto \u00e9, para executar a algu\u00e9n. Utilizouse principalmente en Estados Unidos desde o 6 de agosto de 1890 cando se realizou a primeira execuci\u00f3n con este m\u00e9todo. Coa prohibici\u00f3n do seu uso no Estado de Nebrasca o 8 de febreiro de 2008, deixou de ser o m\u00e9todo primario de execuci\u00f3n nese pa\u00eds a\u00ednda que alg\u00fans estados prev\u00e9n a s\u00faa utilizaci\u00f3n como opci\u00f3n suxeita \u00e1 elecci\u00f3n do reo.\nHistoria.\nInventada por Harold P. Brown, un empregado de Thomas Edison, contratado para investigar o tema da electrocuci\u00f3n para o desenvolvemento da cadeira el\u00e9ctrica. Xa que Brown traballou para Edison, e Edison promoveu o traballo de Brown, o invento da cadeira el\u00e9ctrica a mi\u00fado adxud\u00edcase, erroneamente, ao propio Edison. O dese\u00f1o de Brown estaba baseado na corrente alterna (CA), a cal aparec\u00eda como a alternativa \u00e1 corrente continua (*CC) desenvolvida por Edison pero menos eficiente no que se refire ao transporte.\nEn 1886 o estado de Nova York estableceu un comit\u00e9 para determinar un novo sistema de execuci\u00f3n que fose m\u00e1is humano e que remplazase \u00e1 forca que era o m\u00e9todo usado ata ent\u00f3n. Nin Edison nin Westinghouse quixeron que se elixisen os seus sistemas el\u00e9ctricos, porque tem\u00edan que os consumidores non querer\u00edan ter na s\u00faa casa o mesmo tipo de corrente el\u00e9ctrica que serv\u00eda para matar seres humanos.\nPara demostrar que a corrente alterna era m\u00e1is \u00fatil para as execuci\u00f3ns, Brown matou varios animais, inclu\u00edndo a un elefante de circo chamado \"Topsy\", durante as probas que fixo dos seus prototipos. As\u00ed mesmo executou varios animais fronte \u00e1 prensa como unha forma de asegurar que a corrente alterna estaba asociada coa electrocuci\u00f3n. Ent\u00f3n creouse o voc\u00e1bulo \"electrocuci\u00f3n\". A maior\u00eda dos seus experimentos lev\u00e1ronse a cabo no laboratorio de Edison en 1888.\nAparentemente os experimentos deron os seus froitos e a cadeira el\u00e9ctrica de corrente alterna adoptouse polo comit\u00e9 en 1889.\nO primeiro executado coa cadeira el\u00e9ctrica foi William Kemmler; a execuci\u00f3n levouse a cabo na Prisi\u00f3n Auburn en Nova York o 6 de agosto de 1890. A primeira muller executada foi Martha M. Place, na prisi\u00f3n de Sing Sing o 20 de marzo de 1899. Ohio adoptou a cadeira el\u00e9ctrica en 1897, Massachusetts en 1900, Nova Xersei en 1906 e Virxinia en 1908. En pouco tempo converteuse no m\u00e9todo m\u00e1is xeneralizado de execuci\u00f3n nos Estados Unidos, e o foi ata mediados dos anos 1980 cedendo ante a popularidade da c\u00e1mara de gas que comezou a funcionar nos anos 1950.\nUnha marca fixouse nunha noite de xullo de 1929 cando sete persoas foron executadas unha logo doutra na penitenciaria estatal de Kentucky en Eddyville, na maior electrocuci\u00f3n masiva na historia do pa\u00eds.\nExecutados mediante electrocuci\u00f3n foron Sacco e Vanzetti, Julius Rosenberg, Ethel Rosenberg, Ted Bundy,Willie Francis e Leon Czolgosz.\nA cadeira el\u00e9ctrica deixou de utilizarse cando os lexisladores buscaron outros m\u00e9todos de execuci\u00f3n m\u00e1is econ\u00f3micos e pr\u00e1cticos, a favor da inxecci\u00f3n letal. Varios estados a\u00ednda permiten ao condenado escoller entre a electrocuci\u00f3n e a inxecci\u00f3n letal, con todo moi raramente esc\u00f3llese electrocuci\u00f3n. A \u00faltima vez que se usou a cadeira el\u00e9ctrica foi o 12 de setembro do 2007 \u00e1s 6:25 GMT cando Daryl Holton de 45 anos foi electrocutado en Tennessee ao preferir este m\u00e9todo de execuci\u00f3n que \u00e1 inxecci\u00f3n letal.\nEntre 1924 e 1976 foi o m\u00e9todo de execuci\u00f3n autorizado en Etiop\u00eda e en Filipinas.\nM\u00e9todo.\nO prisioneiro condenado era atado \u00e1 cadeira, cun el\u00e9ctrodo na cabeza e outro na perna. Como m\u00ednimo aplic\u00e1banse dous choques el\u00e9ctricos durante varios minutos dependendo da persoa. O voltaxe inicial de m\u00e1is ou menos 2 kv serv\u00eda para romper a resistencia inicial da pel e causar inconsciencia (ou, polo menos, iso pretend\u00edase). O voltaxe baix\u00e1base para reducir a cantidade de corrente que flu\u00eda e para evitar que o prisioneiro se queimase. Us\u00e1base un fluxo de corrente de 8 A. O corpo do condenado alcanzaba temperaturas de 59 \u00b0C e o fluxo da corrente el\u00e9ctrica causaba danos severos aos \u00f3rganos internos.\nEn principio, a inconsciencia debe producirse nunha fracci\u00f3n de segundo. Con todo, hai informes de v\u00edtimas cuxas cabezas arderon. Noutros casos o transformador queimouse, o que implica o deixar ao reo gritando de dor no chan do cuarto de execuci\u00f3n mentres se arranxaba a cadeira. En 1946, a cadeira el\u00e9ctrica non matou a Willie Francis, quen gritaba \"\u00a1Paren! \u00a1Deixenme respirar!\" mentres era executado. O motivo foi que a cadeira fora mal instalada por un axudante ebrio. O caso foi levado ao Tribunal Supremo dos Estados Unidos, \"(Francis v. Resweber)\", 329 Ou.S. 459 (1947). Os avogados do condenado argumentaban que Francis foi executado tal como orden\u00e1bao a sentenza xudicial; con todo non morreu pero igual se cumpriu a sentenza. O argumento foi rexeitado e Francis volveu \u00e1 cadeira el\u00e9ctrica ao ano seguinte.\nEn todo caso, a\u00ednda cando a execuci\u00f3n l\u00e9vase a cabo correctamente, sempre se queima algo de pel e \u00e9 desagradable para os gardas o ter que separar a pel queimada dos cintos da cadeira. O reo perde o control dos seus m\u00fasculos despois do primeiro choque el\u00e9ctrico e pode chegar a defecar ou ouri\u00f1ar. Isto levou a un refinamento nas cadeiras m\u00e1is modernas.\nDeclive.\nDespois de que Texas adoptase a inxecci\u00f3n letal como m\u00e9todo de execuci\u00f3n en 1982, o uso da cadeira el\u00e9ctrica reduciuse rapidamente. As\u00ed, en 2008, os \u00fanicos lugares no mundo que a\u00ednda utilizan a cadeira el\u00e9ctrica como unha opci\u00f3n de execuci\u00f3n son os estados estadounidenses de Alabama, Florida, Carolina do Sur, Tennessee e Virxinia.\nA cadeira el\u00e9ctrica estivo no centro da cr\u00edtica debido a varias situaci\u00f3ns nas cales as v\u00edtimas non morreron instantaneamente e tiveron que ser sometidas a m\u00faltiples choques el\u00e9ctricos, levando a un chamamento para po\u00f1er fin a esta pr\u00e1ctica debido a que moitas persoas v\u00edana como un castigo cruel e innecesario. Tratando de manexar esas inquietudes, o protocolo de electrocuci\u00f3n de Nebrasca estipulaba que se deb\u00eda someter ao condenado a unha descarga de 2.450 V durante 15 s; tras isto e unha espera de 15 min, un m\u00e9dico verificaba se a\u00ednda hab\u00eda sinais de vida. Previamente, administr\u00e1base unha descarga inicial de 2.450 V durante 8 s, seguida dunha pausa de 1 s logo do cal administr\u00e1base unha descarga de 480 V durante 22 s. Logo dunha pausa de vinte segundos, o ciclo repet\u00edase tres veces m\u00e1is.\nNebrasca manti\u00f1a ata o 8 de febreiro de 2008 a electrocuci\u00f3n como o seu \u00fanico m\u00e9todo de execuci\u00f3n. Ese d\u00eda queda abolida a execuci\u00f3n por cadeira el\u00e9ctrica nese Estado ao ser declarada anticonstitucional polo seu Tribunal Supremo."}
{"id": "91284", "revid": "1131", "url": "https://gl.wikipedia.org/wiki?curid=91284", "title": "Centro Acu\u00e1tico Nacional de Pequ\u00edn", "text": "O Centro Acu\u00e1tico Nacional \u00e9 un pavill\u00f3n deportivo en Pequ\u00edn (China) onde se celebraron as competici\u00f3ns de nataci\u00f3n, nataci\u00f3n sincronizada e saltos dos Xogos Ol\u00edmpicos de 2008.\nConsta de d\u00faas piscinas, unha para as probas de nataci\u00f3n e outra para as de saltos. Ten unha capacidade de 6.000 asentos permanentes, que se poden ampliar ata 11.000 en grandes acontecementos deportivos.\nPolo seu dese\u00f1o asem\u00e9llase a un enorme cubo de xeo, polo que \u00e9 co\u00f1ecido como \"Cubo de auga\", ou abreviadamente [H2O]3.\nAt\u00f3pase no Parque Ol\u00edmpico, distrito de Chaoyang, ao norte da capital chinesa, a poucos metros do Estadio Nacional.\nArquitectura.\nO \"Cubo de auga\" foi dese\u00f1ado pola firma australiana Arquitectos PTW Architects, \"CSCEC International Design &amp; Arup\" con \"Structural Engineers Arup\" que se encargaron da estrutura. A estrutura foi constru\u00edda por CSCEC (China State Construction Engineering Corporation). Comprendendo un marco espacial de aceiro, esta \u00e9 a maior estrutura ETFE recuberta do mundo con m\u00e1is de 100.000 m\u00b2 de cox\u00edns ETFE que s\u00f3 te\u00f1en un grosor dun oito por mil de polgada en total, o revestimento ETFE permite m\u00e1is entrada de luz e maior calor c\u00f3 cristal tradicional, causando unha diminuci\u00f3n do 30% en gastos de enerx\u00eda.\nA parede externa est\u00e1 baseada na estrutura de Weaire-Phelan, unha escuma (a estrutura est\u00e1 inspirada nas burbullas de jab\u00f3n). O modelo est\u00e1 nun corte da escuma, e foi escollida antes c\u00e1 escuma de Kelvin porque a estrutura de Weaire-Phelan resulta m\u00e1is complexa debido a ser un modelo m\u00e1is irregular."}
{"id": "91285", "revid": "72012", "url": "https://gl.wikipedia.org/wiki?curid=91285", "title": "Nicola Sacco", "text": "Nicola Sacco, nado en Torremaggiore, provincia de Foggia, o 22 de abril de 1891 e finado en Boston o 23 de agosto de 1927, foi un anarquista italiano residente nos Estados Unidos.\nFoi executado o 23 de agosto de 1927 xunto a Bartolomeo Vanzetti ao ser inxustamente declarados culpables do asalto e homicidio do pagador dunha f\u00e1brica, Frederick Parmenter e o seu escolta, Alessandro Berardelli, na vila de South Braintree, Estados Unidos, o 15 de abril de 1920. Foron exonerados de xeito simb\u00f3lico o 23 de agosto de 1977 polo ent\u00f3n gobernador de Massachusetts, Michael Dukakis."}
{"id": "91286", "revid": "88215", "url": "https://gl.wikipedia.org/wiki?curid=91286", "title": "Bartolomeo Vanzetti", "text": "Bartolomeo Vanzetti, nado en Villafalletto o 11 de xu\u00f1o de 1888 e finado en Boston o 23 de agosto de 1927, foi un anarquista italiano residente en Estados Unidos.\nMorte.\nFoi executado o 23 de agosto de 1927 xunto a Nicola Sacco ao ser declarados culpables do asalto e homicidio do pagador dunha f\u00e1brica, Frederick Parmenter e o seu escolta, Alessandro Berardelli, na vila de South Braintree o 15 de abril de 1920. Foron exonerados de xeito simb\u00f3lico o 23 de agosto de 1977 polo ent\u00f3n gobernador de Massachusetts, Michael Dukakis."}
{"id": "91287", "revid": "132", "url": "https://gl.wikipedia.org/wiki?curid=91287", "title": "Festa do Gaiteiro", "text": "A Festa do Gaiteiro \u00e9 unha festa celebrada a finais de agosto desde 1973 en Soutelo de Montes, terra natal do gaiteiro Avelino Cachafeiro.\nNaceu por iniciativa dos veci\u00f1os e do concello de Forcarei como homenaxe \u00f3 seu gaiteiro predilecto.\nCase un millar de m\u00fasicos d\u00e1nse cita na vila ano tras ano.\nBreve resumo.\nA festa comeza pola ma\u00f1\u00e1 con pasarr\u00faas e concertos en todos os recunchos da vila. Sobre a 1 do mediod\u00eda ten lugar a lectura do preg\u00f3n, para despois continuar coa entrega de medallas do Gaiteiro de Soutelo e os discursos institucionais.&lt;br&gt;\nPola tarde ten lugar o Concurso Avelino Cachafeiro de m\u00fasica tradicional para despois entregarse os premios.&lt;br&gt;\nO d\u00eda remata con concerto de grupos de gaitas e de m\u00fasica folk."}
{"id": "91288", "revid": "65337", "url": "https://gl.wikipedia.org/wiki?curid=91288", "title": "Medalla de ouro", "text": " \nUnha medalla de ouro \u00e9 unha medalla que se outorga ao campi\u00f3n de diversas competici\u00f3ns como, por exemplo, nos Xogos Ol\u00edmpicos, nos Campionatos Mundiais de Atletismo ou nos Campionatos Europeos de Atletismo, entre outros.\nOutras medallas nos campionatos.\nNestas competici\u00f3ns, os que acaban en segundo e terceiro lugar reciben, respectivamente, a medalla de prata e a medalla de bronce. \nPor\u00e9n, nos primeiros Xogos Ol\u00edmpicos modernos o subcampi\u00f3n recib\u00eda a medalla de bronce e o campi\u00f3n a de prata. \nInstituci\u00f3ns que outorgan medallas de ouro.\nOutro tipo de instituci\u00f3ns outorgan medallas douradas:"}
{"id": "91289", "revid": "1308", "url": "https://gl.wikipedia.org/wiki?curid=91289", "title": "Xogos Ol\u00edmpicos de Beijing", "text": ""}
{"id": "91290", "revid": "1308", "url": "https://gl.wikipedia.org/wiki?curid=91290", "title": "Xogos Ol\u00edmpicos de Pequ\u00edn", "text": ""}
{"id": "91291", "revid": "1308", "url": "https://gl.wikipedia.org/wiki?curid=91291", "title": "Xogos Ol\u00edmpicos de Pek\u00edn", "text": ""}
{"id": "91292", "revid": "5312", "url": "https://gl.wikipedia.org/wiki?curid=91292", "title": "2012", "text": "2012 (MMXII) foi un ano bisesto comezado en domingo no calendario gregoriano.\nA Asemblea Xeral das Naci\u00f3ns Unidas declarou o ano 2012 o ano internacional das cooperativas, reco\u00f1ecendo as\u00ed a contribuci\u00f3n destas ao desenvolvemento socioecon\u00f3mico, en particular ao reco\u00f1ecemento \u00e1 reduci\u00f3n da pobreza, o emprego e \u00e1 integraci\u00f3n social que xeran.\nPremio Nobel.\nNo ano de 2012, as seguintes persoas foron contempladas co premio Nobel:"}
{"id": "91296", "revid": "158", "url": "https://gl.wikipedia.org/wiki?curid=91296", "title": "Ricardo Lagos Escobar", "text": ""}
{"id": "91299", "revid": "1576", "url": "https://gl.wikipedia.org/wiki?curid=91299", "title": "Remolcador", "text": "Un remolcador, \u00e9 un barco pequeno empregado para manobrar, principalmente ao tirar ou empurrar a outros barcos nun peirao, mais tam\u00e9n no mar aberto ou polos r\u00edos ou canais. Tam\u00e9n se usan para remolcar barcazas, barcos incapacitados ou outros equipos.\nOs remolcadores son moi potentes para o seu tama\u00f1o. Os primeiros remolcadores ti\u00f1an un motor a vapor; hoxe en d\u00eda funcionan con gas\u00f3leo. Os motores dos remolcadores desenvolven unha potencia de 750 a 3.000 cabalos de forza (de 500 a 2.000 kW), a\u00ednda que os m\u00e1is grandes (usados en augas m\u00e1is profundas) poden producir ata 25.000 cabalos de forza (20.000\u00a0kW).\nOs remolcadores te\u00f1en unha gran capacidade de manobrabilidade. Esta caracter\u00edstica, fundamental nas operaci\u00f3ns de remolque, tam\u00e9n aumenta a seguridade. Os novos dese\u00f1os deste tipo de embarcaci\u00f3ns empregan tobeiras de propulsi\u00f3n a chorro, sendo estas direccionais co que se eliminan o tem\u00f3n e a h\u00e9lice. Este dese\u00f1o permite eliminar os accidentes cos cables de remolque."}
{"id": "91301", "revid": "5863", "url": "https://gl.wikipedia.org/wiki?curid=91301", "title": "Paco Souto", "text": "Francisco Jos\u00e9 Souto Barreiro, nado na Coru\u00f1a o 12 de outubro de 1962 e finado en Razo (Carballo) o 30 de marzo de 2017, foi un escritor e pol\u00edtico galego.\nTraxectoria.\nFoi coeditor de Edici\u00f3ns do Drag\u00f3n e da colecci\u00f3n Letras de Cal. Realizou ilustraci\u00f3ns para diversos libros e participou en varias exposici\u00f3ns colectivas, colaborando tam\u00e9n en obras teatrais. Foi presidente da asociaci\u00f3n de mariscadores e da asociaci\u00f3n Caldeir\u00f3n. Dende esta asociaci\u00f3n promoveu o Premio de Poes\u00eda Er\u00f3tica Illas Sisargas e foi o principal responsable da Editorial Caldeir\u00f3n, selo que publica as obras ga\u00f1adoras do certame e, ocasionalmente, outros t\u00edtulos de poes\u00eda ou cat\u00e1logos das exposici\u00f3ns organizadas pola asociaci\u00f3n. \nNas elecci\u00f3ns municipais de 2015 foi candidato do BNG en Malpica de Berganti\u00f1os e foi elixido concelleiro. Morreu o 30 de marzo de 2017 cando traballaba como percebeiro nas proximidades de Santa Mari\u00f1a de Razo (Carballo).\nObras pluridisciplinares.\nNo ano 2001 crea xunto o m\u00fasico Serxio Moreira a compa\u00f1\u00eda A\u00cdNDA na que en anos posteriores incorporaranse o fot\u00f3grafo Peter Schneider e a escritora Rosal\u00eda Fern\u00e1ndez Rial, realizando as seguintes montaxes:"}
{"id": "91305", "revid": "89787", "url": "https://gl.wikipedia.org/wiki?curid=91305", "title": "Serpens", "text": "Serpens ou Serpe \u00e9 unha das 88 constelaci\u00f3ns modernas e era unha das 48 listadas por Tolomeo. Entre as modernas constelaci\u00f3ns \u00e9 a \u00fanica dividida en d\u00faas partes:\nEntre estas d\u00faas partes at\u00f3pase a constelaci\u00f3n de Ophiuchus, o portador da serpe. Dado que se considera unha \u00fanica constelaci\u00f3n, o ordenamento de acordo \u00e1 designaci\u00f3n de Bayer ten en conta ambas partes. S\u00f3 unha estrela de Serpens \u00e9 m\u00e1is brillante ca magnitude 3, polo que a constelaci\u00f3n non \u00e9 f\u00e1cil de reco\u00f1ecer.\nEstrelas principais.\nAs estrelas inclu\u00eddas na cabeza son: \u03b1, \u03b2, \u03b3, \u03b4, \u03b5, \u03b9, \u03ba, \u03bb, \u03bc, \u03c0, \u03c1, \u03c3, \u03c4, \u03c7 e \u03c9 Serpentis.\nAs estrelas inclu\u00eddas na cola son: \u03b6, \u03b7, \u03b8, \u03bd, \u03be, e \u03bf Serpentis.\nObxectos notables do espazo profundo.\nParte da V\u00eda L\u00e1ctea atravesa a cola, tal coma ilustran as rexi\u00f3ns sombreadas en azul do mapa estelar.\nO C\u00famulo Estelar Sur de Serpens foi descuberto polo Telescopio Espacial Spitzer da Nasa na porci\u00f3n m\u00e1is \u00f3 sur da nube de Serpens. O descubrimento foi posible grazas \u00e1s capacidades de observaci\u00f3n no infravermello por parte deste telescopio, xa que as lonxitudes de onda visibles das estrelas est\u00e1n completamente escurecidas polo po interestelar da nube de Serpens.\nMitolox\u00eda.\nSerpens \u00e9 a serpe que ten agarrada Ofiuco, o portador da serpe, e loxicamente est\u00e1 moi asociada con el. Orixinariamente, Serpens e Ofiuco eran consideradas como unha \u00fanica constelaci\u00f3n, a partir do cal xurdiu un mito asociado coa fundaci\u00f3n da medicina. Identificase na mitolox\u00eda grega coa serpe que lle revela a Asclepio os segredos da medicina."}
{"id": "91306", "revid": "111586", "url": "https://gl.wikipedia.org/wiki?curid=91306", "title": "Sextans", "text": "Sextans ou Sextante \u00e9 unha constelaci\u00f3n menor do sur que foi inserida no s\u00e9culo XVII por Johannes Hevelius. Inseriuna en lembranza polo instrumento que perdera nun incendio. Est\u00e1 situada entre Leo e Hydra e non \u00e9 unha constelaci\u00f3n particularmente brillante. Non hai mitolox\u00eda asociada a esta constelaci\u00f3n."}
{"id": "91308", "revid": "89787", "url": "https://gl.wikipedia.org/wiki?curid=91308", "title": "Jos\u00e9 Carlos Gonz\u00e1lez", "text": "Jos\u00e9 Carlos Gonz\u00e1lez Rodr\u00edguez, nado en Lisboa o 27 de maio de 1937 e finado no ano 2000, foi un poeta, escritor, tradutor e t\u00e9cnico da Biblioteca Nacional Portuguesa.\nTraxectoria.\nFillo de galegos emigrados, iniciou a s\u00faa carreira po\u00e9tica, sempre marcada polo surrealismo, aos vinte anos coa publicaci\u00f3n de \"Poemas da noite nova\". Estudou Dereito en Lisboa e Filolox\u00eda Rom\u00e1nica e Ciencias Pol\u00edticas na Sorbona en Par\u00eds, onde tam\u00e9n traballou de secretario dos herdeiros de Albert Camus.\nNa Biblioteca Nacional Portuguesa tivo ao seu cargo os escritos que deixaran Raul Brand\u00e3o, Vitorino Nem\u00e9sio e Raul Proen\u00e7a \u00e1s s\u00faas mortes. Organizou, prefaciou e anotou as obras Ant\u00f3nio S\u00e9rgio (\"Correspond\u00eancia para Raul Proen\u00e7a\", 1987) e Raul Proen\u00e7a (\"O Caso da Biblioteca\", 1988), este en colaboraci\u00f3n con Daniel Pires. Traduciu obras de Albert Camus, Andr\u00e9 Malraux, Marguerite Duras e Julien Green, entre outros. Colaborou en varios xornais e revistas, dos que destacan \"O Di\u00e1rio de Lisboa\", \"A Capital\", \"Col\u00f3quio/Letras\" e \"V\u00e9rtice\".\nEst\u00e1 representado en varias antolox\u00edas, como \"Antologia da Nov\u00edssima Poesia Portuguesa\" (1979), \"O Inverno na Poesia Portuguesa\" (1979) e \"Cem Sonetos Portugueses\" (2002)."}
{"id": "91319", "revid": "65337", "url": "https://gl.wikipedia.org/wiki?curid=91319", "title": "Sociedad Espa\u00f1ola de Construcci\u00f3n Naval", "text": "A Sociedad Espa\u00f1ola de Construcci\u00f3n Naval (SECN) monopolizou a construci\u00f3n naval en Espa\u00f1a desde 1909 ata a guerra civil espa\u00f1ola. A SECN era propiedade na s\u00faa meirande parte das empresas brit\u00e1nicas: John Brown e Vickers-Armstrong, e polo tanto todos os seus buques segu\u00edan o dese\u00f1o doutros nav\u00edos da Royal Navy. Un dato salientable desta empresa \u00e9 que durante a Guerra Civil, moitos conselleiros brit\u00e1nicos seguiron traballando nos estaleiros espa\u00f1ois tanto na zona sublevada como na republicana.\nTi\u00f1a estaleiros en Ferrol, C\u00e1diz, Cartagena, Bilbao e Xix\u00f3n."}
{"id": "91320", "revid": "23204", "url": "https://gl.wikipedia.org/wiki?curid=91320", "title": "Lucy Lawless", "text": "Lucy Lawless, nada en Auckland o 29 de marzo de 1968, \u00e9 unha actriz neozelandesa. Acadou sona internacional pola s\u00faa participaci\u00f3n na serie de televisi\u00f3n \", como Xena."}
{"id": "91321", "revid": "1131", "url": "https://gl.wikipedia.org/wiki?curid=91321", "title": "Alfabeto Morse", "text": ""}
{"id": "91322", "revid": "23204", "url": "https://gl.wikipedia.org/wiki?curid=91322", "title": "Franz von Papen", "text": "Franz Joseph Hermann Michael Maria von Papen zu K\u00f6ningen (1879-1969) foi un nobre, militar, esp\u00eda e diplom\u00e1tico alem\u00e1n. Foi chanceler de Alema\u00f1a entre o 1 de xu\u00f1o e o 17 de novembro de 1932, e vicechanceler entre 1933 e 1934.\nFoi considerado unha figura pol\u00edtica dubidosa: cando era chanceler, foi un f\u00e9rreo opositor dos nazis, pero coa ascenci\u00f3n destes tornouse nun dos seus aliados incondicionais."}
{"id": "91324", "revid": "56817", "url": "https://gl.wikipedia.org/wiki?curid=91324", "title": "Corticosteroide", "text": "Os corticosteroides ou corticoides (do lat\u00edn \"cortex\", -\"\u012dcis\" 'cortiza') son unha variedade de hormonas do grupo dos esteroides (producida polo c\u00f3rtex das gl\u00e1ndulas suprarrenais) e os seus derivados.\nOs corticosteroides est\u00e1n implicados nunha variedade de mecanismos fisiol\u00f3xicos, inclu\u00edndo aqueles que regulan a inflamaci\u00f3n, o sistema inmunitario, o metabolismo de hidratos de carbono , o catabolismo de prote\u00ednas, os niveis electrol\u00edticos en plasma e, por \u00faltimo, os que caracterizan a resposta fronte ao estr\u00e9s.\nEstas substancias poden sintetizarse artificialmente e te\u00f1en aplicaci\u00f3ns terap\u00e9uticas, utiliz\u00e1ndose principalmente debido \u00e1s s\u00faas propiedades antiinflamatorias e inmunosupresoras e aos seus efectos sobre o metabolismo.\nUso cl\u00ednico.\nOs corticoides son moi empregados na medicina actual, xa que melloran os s\u00edntomas e progn\u00f3stico de moitas enfermidades. En termos xerais, moitas das enfermidades inflamatorias son tratables con corticoides, xa sexan en forma intravenosa ou oral. Enfermidades coma a asma, EPOC e outras enfermidades do aparello respiratorio son tratadas habitualmente con corticoides inhalados coma budesonida ou fluticasona.\nNas enfermidades inmunol\u00f3xicas tam\u00e9n son un piar importante por mor do seu efecto antiinflamatorio e linfol\u00edtico. Os corticoides producen a morte dos linfocitos T, responsables de moitas enfermidades autoinmunes.\nTam\u00e9n se empregan en certos tipos de cancro e nas met\u00e1stases, xa que dimin\u00faen a inflamaci\u00f3n e a masa tumoral. Moitas enfermidades cut\u00e1neas de diferente natureza responden a tratamentos t\u00f3picos con corticoides.\nNo caso dos fetos, a betametasona atravesa a placenta e induce a maduraci\u00f3n pulmonar ao estimular a proliferaci\u00f3n de pneumocitos tipo II, responsables da s\u00edntese de surfactante pulmonar.\nEfectos secundarios.\nDada a s\u00faa actividade a diversos niveis, poden producir numerosos efectos secundarios, especialmente en tratamentos cr\u00f3nicos a altas doses:"}
{"id": "91325", "revid": "12452", "url": "https://gl.wikipedia.org/wiki?curid=91325", "title": "Corticoides", "text": ""}
{"id": "91326", "revid": "12452", "url": "https://gl.wikipedia.org/wiki?curid=91326", "title": "Corticoide", "text": ""}
{"id": "91328", "revid": "624", "url": "https://gl.wikipedia.org/wiki?curid=91328", "title": "Armea, Armea, Coir\u00f3s", "text": ""}
{"id": "91340", "revid": "98629", "url": "https://gl.wikipedia.org/wiki?curid=91340", "title": "Taurus", "text": "Taurus ou Touro (s\u00edmbolo , ) \u00e9 unha constelaci\u00f3n zodiacal; o seu nome en lat\u00edn significa \"touro\". Destaca no ceo invernal, entre Aries \u00f3 oeste e X\u00e9mini \u00f3 leste. \u00d3 norte at\u00f3pase Perseus e Auriga; \u00f3 sueste Ori\u00f3n, e \u00f3 suroeste Eridanus e Cetus.\nCaracter\u00edsticas destacables.\nAldebar\u00e1n (\u03b1 Tau), a estrela m\u00e1is brillante da constelaci\u00f3n, \u00e9 unha xigante vermella de primeira magnitud, mentres que Elnath (\u03b2 Tau) forma os cornos do touro xunto a \u03b6 Tauri. D\u00faas estrelas variables na constelaci\u00f3n, T Tauri e RV Tauri, son os prototipos de ambos tipos de estrelas que levan \u00f3s seus nomes.\nTauro conten dous dos c\u00famulos abertos m\u00e1is co\u00f1ecidos do firmamento: as Pl\u00e9iades, onde cabe subli\u00f1ar a Merope (23 Tau), e as Hyades, onde a s\u00faa estrela principal \u00e9 \u03b3 Tauri.\nMitolox\u00eda.\nNa mitolox\u00eda grega, Tauro \u00e9 a forma de touro co deus Zeus adoptou para seducir a Europa, unha m\u00edtica princesa fenicia. Tiveron tres fillos: Minos, o m\u00edtico rei de Creta, Sarped\u00f3n e Radamantis. Segundo outras versi\u00f3n, a constelaci\u00f3n fai menci\u00f3n \u00f3 mito do Touro de Creta, unha das doce tarefas de H\u00e9rcules."}
{"id": "91341", "revid": "17467", "url": "https://gl.wikipedia.org/wiki?curid=91341", "title": "As doce tarefas de H\u00e9rcules", "text": ""}
{"id": "91342", "revid": "75439", "url": "https://gl.wikipedia.org/wiki?curid=91342", "title": "Parque Natural de Somiedo", "text": "O Parque Natural de Somiedo at\u00f3pase na \u00e1rea central da Cordilleira Cant\u00e1brica. Ocupa unha totalidade de 39 164 hect\u00e1reas, correspondendo xeograficamente ao concello de Somiedo, que queda completamente inclu\u00eddo no parque, e aos de Belmonte de Miranda e Teberga, todos eles en Asturias (Espa\u00f1a).\nFoi declarado Parque natural en 1988 e Reserva da biosfera no 2000.\nFlora.\nDentro desta gran reserva natural podemos distiguir tres tipos de vexetaci\u00f3n:\nBosques.\nOs bosques ocupan case a cuarta parte da extensi\u00f3n do parque. Debido \u00e1 existencia dentro da reserva de case todas as altitudes que existen en Asturias, temos mostras de todos os tipos de bosques asturianos. Abundan os bosques de faias, con zonas de grande importancia en Saliencia e El Va\u1e37\u1e37e, carballos (\"Quercus petraea\"), freixos, pradairos e tileiros.\nNoutras zonas abunda o acivro, o teixo, bidueiro, carballo carrasco, a carba -especie mediterr\u00e1nea s\u00f3 existente en Somiedo e o Cares dentro de Asturias-, e casti\u00f1eiro.\nPrados e pasteiros.\nO parque tam\u00e9n conta con amplas zonas de pastos cuxa superficie ocupa unha quinta parte do total do territorio da reserva. Dentro dos prados de monta\u00f1a podemos destacar o narciso de trompeta e asturiano.\nMatogueiras.\n\u00c9 a terceira variedade vexetativa do parque, son frecuentes as de queiroa e carrascas. Noutras partes do parque son m\u00e1is habituais as matogueiras de uz moura e arandeiras.\nVexetaci\u00f3n subalpina.\nNesta zona de dif\u00edcil desenvolvemento debido \u00e1s inclemencias meteorol\u00f3xicas crecen as matogueiras de xenebreiro rastreiro, gayuba e laur\u00e9ola (Daphne laureola), arando, brecina e xenciana.\nMedios acu\u00e1ticos e higr\u00f3filos.\nA fisionom\u00eda glaciar deu lugar a lagos, lagoas e turbeiras. Nesta zona podemos atopar o apio rastreiro. Dentro das turbeiras podemos atopar roc\u00edo de sol de folla longa, a lentibularia menor, a potentilla arbustiva, a cinta de auga e a cola de cabalo ariegada.SIAPA, Sistema de Informaci\u00f3n Ambiental do Principado de Asturias\nFauna.\nA escasa densidade de poboaci\u00f3n da zona e o abrupto do terreo que brinda aos animais abundantes zonas de refuxio dan ao parque unha gran riqueza faun\u00edstica, de todas elas cabe destacar:\nMam\u00edferos.\nO oso pardo (Ursus arctos subesp. cantabricus) do que segundo os \u00faltimos estudos habita no parque o 40/50 % da poboaci\u00f3n total, lobo, xabaril, veado, rebeco, corzo, lebre de piornal, dem\u00e1n ib\u00e9rico, lontra, raposo, marta, xeneta, gato mont\u00e9s, gardu\u00f1a e teixugo.\nAves.\nHabitan arredor de cento vinte especies de aves: pita do monte (Tetrao urogallus), aguia real, voitre branco, azor, falc\u00f3n peregrino en perigo de extinci\u00f3n. O peto negro, e o peto mediano est\u00e1n entre as m\u00e1is estra\u00f1as.\nEdificaci\u00f3ns de especial interese.\nUn dos emblemas de Somiedo son os teitos, cabanas con cuberta vexetal para o recollemento de persoas e gando que se remontan na s\u00faa orixe \u00e1 \u00e9poca medieval, dentro das din\u00e1micas de competencia polos pastos que fixeron parcelar os pastos de altura de Somiedo. Actualmente, a s\u00faa conservaci\u00f3n \u00e9 cr\u00edtica, tanto que nalgunhas vilas e bra\u00f1as desapareceron xa todas as construci\u00f3ns que exist\u00edan deste tipo, e hoxe os visitantes e curiosos s\u00f3 poden contemplar as s\u00faas ru\u00ednas.\nOutros aspectos de interese.\nOs habitantes do Parque est\u00e1n divididos en dous grupos cultural e socialmente totalmente diferenciados, estes dous grupos singulares, xa que non se parecen ao resto dos grupos \u00e9tnicos da rexi\u00f3n, son os \"vaqueiros de alzada\" e \"xaldos\". Os primeiros -dado o seu car\u00e1cter n\u00f3made e de sociedade pechada- atesouran unha cultura mitol\u00f3xica e folcl\u00f3rica especial, o que lles outorga unha especial importancia desde o punto de vista das tradici\u00f3ns e da cultura.\nCentro de interpretaci\u00f3n.\nO centro de interpretaci\u00f3n e recepci\u00f3n de visitantes do Parque Natural de Somiedo est\u00e1 situado en La Pola Somiedo. O edificio cont\u00e9n unha zona na que se mostran os diferentes aspectos do parque xa sexa sobre a fauna, flora, clima etc.\nExiste tam\u00e9n unha zona especial para o estudo e informaci\u00f3n sobre a xoia de Somiedo que \u00e9 o oso pardo cant\u00e1brico."}
{"id": "91345", "revid": "88215", "url": "https://gl.wikipedia.org/wiki?curid=91345", "title": "Naftali Temu", "text": "Naftali Temu, nado o 20 de abril de 1945 e finado o 10 de marzo de 2003, foi un atleta kenyano, que ga\u00f1ou o ouro ol\u00edmpico e mailo bronce nas probas dos 10.000 e 5.000 metros nos Xogos Ol\u00edmpicos de M\u00e9xico.\nTraxectoria.\nNado no Distrito de Nyamira, Naftali Temu comezou a correr aos 14 anos de idade. Logo de rematar a s\u00faa etapa escolar uniuse \u00e1 Armada Kenyana.\nTemu competiu nos Xogos Ol\u00edmpicos de Toquio, finalizando no posto 49 na proba de marat\u00f3n.\nNos Xogos Panafricanos de 1965 obtivo a medalla de prata nos 5.000 metros, o ouro foi para Kipchoge Keino. Apareceu na escena internacional das carreiras de fondo nos Xogos da Mancomunidade (en ingl\u00e9s \"Commonwealth Games\") de 1966 en Kingston, Xamaica ga\u00f1ando a medalla de ouro e batendo ao posuidor do r\u00e9cord mundial Ron Clarke nas 6 millas. Dous d\u00edas despois Temu terminou cuarto nas 3 millas.\nNos Xogos Ol\u00edmpicos de M\u00e9xico, na final dos 10.000 metros, tan s\u00f3 o et\u00edope Mamo Wolde puido aguantar o seu ritmo. Wolde foi superado por Temu a tan s\u00f3 50 metros da meta fac\u00e9ndose este \u00faltimo co ouro ol\u00edmpico.\nCatro d\u00edas despois, participou na final dos 5.000 metros, onde ga\u00f1ou a medalla de bronce, tan s\u00f3 batido de preto polo tunesino Mohammed Gammoudi e polo seu compatriota Kip Keino. Tam\u00e9n participou na marat\u00f3n, onde tivo outra grande batalla con Wolde, pero ao contrario que este \u00faltimo, despois de 30\u00a0km Temu estaba esgotado e s\u00f3 conseguiu finalizar no posto dezanove.\nO resto da carreira deportiva de Temu foi pouco sobresa\u00ednte, non volveu acadar os primeiros postos en ningunha competici\u00f3n.\nRetirouse en 1973. Morreu \u00e1 idade de 57 anos dun cancro de pr\u00f3stata en Kenya. Naftali Temu non puido pagar os 600 d\u00f3lares que requir\u00eda o seu tratamento m\u00e9dico."}
{"id": "91346", "revid": "158", "url": "https://gl.wikipedia.org/wiki?curid=91346", "title": "Salvador Allende Gossens", "text": ""}
{"id": "91350", "revid": "23204", "url": "https://gl.wikipedia.org/wiki?curid=91350", "title": "Jorge Alessandri Rodr\u00edguez", "text": "Jorge Alessandri Rodr\u00edguez, nado en 1896 e finado en 1986, foi enxe\u00f1eiro civil, e o presidente de Chile entre o 1958 e 1964."}
{"id": "91354", "revid": "2269", "url": "https://gl.wikipedia.org/wiki?curid=91354", "title": "Capitalista", "text": ""}
{"id": "91355", "revid": "89787", "url": "https://gl.wikipedia.org/wiki?curid=91355", "title": "As d\u00faas Mar\u00edas", "text": "Mar\u00eda \"Maruxa\" Fandi\u00f1o Ricart, nada en Santiago de Compostela o 4 de xaneiro de 1898 e finada na mesma cidade o 13 de maio de 1980, e Coralia Fandi\u00f1o Ricart, nada en Santiago de Compostela o 24 de agosto de 1914 e finada na Coru\u00f1a o 30 de xaneiro de 1983, foron unha parella de irm\u00e1s co\u00f1ecidas na s\u00faa cidade como As Mar\u00edas, As d\u00faas Mar\u00edas ou, en menor medida, As d\u00faas en punto. Dende 1994 est\u00e1n representadas nunha c\u00e9lebre escultura situada no parque da Alameda.\nAs d\u00faas irm\u00e1s eran uns populares personaxes da cidade polo feito de levar a cabo os seus paseos coti\u00e1s pola zona vella, durante as d\u00e9cadas de 1950 ata finais de 1970, vestidas e maquilladas dun xeito estrafalario. Estes paseos, que ti\u00f1an lugar \u00e1s d\u00faas en punto do medio d\u00eda (de a\u00ed un dos seus alcumes), eran todo un acontecemento polo contraste que supu\u00f1an co gris ambiente que reinaba durante o franquismo.\nTraxectoria.\nFamilia.\nA familia Fandi\u00f1o Ricart estaba formada pola costureira Consuelo Ricart e o zapateiro Arturo Fandi\u00f1o, que tiveron trece fillos, dos que once superaron a infancia. Maruxa foi a cuarta filla e Coralia a duod\u00e9cima. Outra irm\u00e1 cham\u00e1base Sarita e faleceu nova. Rosaura era a m\u00e1is nova dos trece irm\u00e1ns.\nA familia viv\u00eda na r\u00faa do Esp\u00edrito Santo e o taller de zapatar\u00eda situ\u00e1base na r\u00faa da Algalia de Arriba, n.\u00ba\u00a032. \nRepresi\u00f3n durante a guerra civil.\nEn 1925, a CNT (Confederaci\u00f3n Nacional do Traballo), de ideolox\u00eda anarquista, abriu a s\u00faa sede rexional en Compostela. Aos quince anos de idade, o combativo Manuel Fandi\u00f1o Ricart, pintor de profesi\u00f3n, converteuse no seu secretario xeral. Outros dous irm\u00e1ns, Alfonso e Antonio tam\u00e9n se fixeron militantes do movemento anarquista.\nEn Compostela viv\u00edase un clima de animaci\u00f3n e esperanza. As irm\u00e1s Fandi\u00f1o (Maruxa, Coralia e Sarita) paseaban polas r\u00faas vestidas con roupas feitas na casa, con teas de cores rechamantes e ledos. Os estudantes galeguistas republicanos cham\u00e1ronas \u00abLiberdade, Igualdade e Fraternidade\u00bb, e os estudantes cat\u00f3licos da CEDA (Confederaci\u00f3n Espa\u00f1ola de Dereitas Aut\u00f3nomas), \u00abFe, Esperanza e Caridade\u00bb.\nPor\u00e9n, o so\u00f1o revolucionario foi afogado co golpe de estado de 1936 e a represi\u00f3n franquista foi feroz. Os irm\u00e1ns lograron escapar. Durante a guerra civil, Antonio adquirira unha alta responsabilidade na CNT.\nManolo Fandi\u00f1o mant\u00edvose agochado ata 1945. Antonio, sindicado como \u00abanarcosindicalista\u00bb, fuxiu ao monte Pedroso e finalmente foi descuberto, torturado e encarcerado durante vinte anos polos franquistas. O terceiro irm\u00e1n, Alfonso, fuxiu poucos d\u00edas despois do golpe nun barco que sa\u00edu do porto de Muros.\nPara dar con estes irm\u00e1ns fuxidos, os falanxistas trataron de empregar a familia. Crese que a Polic\u00eda Social torturou a Coralia e a Maruxa, e segundo Henrique Rivadulla, hai xente que afirma que unha das irm\u00e1s foi violada no monte Pedroso. Tempo despois, Alfonso, que fuxira no barco, apareceu de novo militando na clandestinidade na Coru\u00f1a, e finalmente foi encarcerado no penal de Santo\u00f1a. Morreu na cidade da Coru\u00f1a o 17 de setembro de 1991 aos 83 anos e est\u00e1 soterrado no cemiterio de Santo Amaro. Cando os irm\u00e1ns fuxidos foron arrestados cesou a presi\u00f3n sobre as irm\u00e1s.\nNon est\u00e1 claro se elas pertenceran ao movemento anarquista, pero si se cre que a s\u00faa ideolox\u00eda era de esquerdas. O xornalista Raimundo Garc\u00eda Dom\u00ednguez, Borob\u00f3, mantivo que eran membros da CNT, coma os seus irm\u00e1ns, e que mesmo levaran a cabo tarefas de enlace con sindicalistas fuxidos.\nDespois da guerra.\nA comezos da d\u00e9cada de 1950, Antonio Fandi\u00f1o foi liberado moi enfermo tras vinte anos de prisi\u00f3n, e faleceu na casa das s\u00faas irm\u00e1s a causa dos malos tratos durante o cativerio. Elas foron tratadas de \"roxas\" e de \"putas\". As d\u00faas irm\u00e1s caeron na pobreza logo de que os veci\u00f1os da cidade deixaran de facer pedidos ao taller de costura que rexentaban, para que a polic\u00eda non os vinculase a elas. Malia este medo, a veci\u00f1anza compostel\u00e1 sent\u00eda en xeral simpat\u00eda cara a elas, e cando logo da guerra pasaron a vivir da caridade, quen quer\u00eda axudalas non lles daba a esmola directamente, sen\u00f3n que mercaban cousas para elas nos comercios da cidade, especialmente nos ultramarinos \"Carro\", situado na praza do Toural, onde o dono Tito Carro llelos daba coma se fosen promoci\u00f3ns e non caridade. As\u00ed mesmo, segundo conta Ferm\u00edn Bescansa, nunha ocasi\u00f3n unha treboada estragou o teito da s\u00faa vivenda e organizouse unha colecta que xuntou 250\u00a0000 pesetas, o valor dun piso da \u00e9poca.\nSempre escu\u00e1lidas, vest\u00edronse de luz e de cor, cheas de maquillaxe coma nunha representaci\u00f3n de m\u00e1scaras: po de arroz, colorete e carm\u00edn. Cada d\u00eda, ao mesmo tempo, marcadas pola camp\u00e1 Berenguela da catedral, no ver\u00e1n \u00edan pola r\u00faa do Esp\u00edrito Santo ata a praza do Toural e no inverno polas arcadas da r\u00faa do Vilar. Cando alg\u00fan estudante, cunha galanter\u00eda burlona, se achegaba a elas, con forza e dignidade rexeit\u00e1banos dicindo \u00ab\u00a1T\u00fa ya tienes!\u00bb (\"Ti xa tes!\").\nMaruxa faleceu en Compostela aos 82\u00a0anos e Coralia foi vivir con outra irm\u00e1 \u00e1 Coru\u00f1a, cidade \u00e1 que nunca se adaptou. Morreu dous anos m\u00e1is tarde aos 68 anos, despois de preguntar moitas veces cal era o cami\u00f1o para volver a Compostela.\nAta 2014, ambas as irm\u00e1s se atopaban soterradas en tumbas separadas e afastadas no cemiterio de Boisaca: Maruxa na tumba n\u00famero 991, con tres dos seus irm\u00e1ns e a s\u00faa nai, e Coralia, na tumba 3196, co seu pai. En maio de 2014, por mor da degradaci\u00f3n das sepulturas, a asociaci\u00f3n Ateneo de Santiago realizou unha colecta popular que reuniu fondos para rehabilitar o sepulcro, instalar os seus restos mortais xuntos, como elas quer\u00edan, e colocar unha placa na s\u00faa lembranza.\nReco\u00f1ecementos.\nA escultura da Alameda.\nCo paso dos anos, a historia das d\u00faas irm\u00e1s Fandi\u00f1o foi caendo no esquecemento, ata que o veci\u00f1o C\u00e9sar Lombera conseguiu convencer no 1994 ao ent\u00f3n alcalde Xerardo Est\u00e9vez, logo de nove anos propo\u00f1\u00e9ndollo ao Concello, para que instalase unha escultura na s\u00faa lembranza. Esta, realizada polo propio C\u00e9sar Lombera, consistiu nunha reproduci\u00f3n realista e policromada das d\u00faas mulleres durante os seus famosos paseos baseada na foto m\u00e1is co\u00f1ecida de \u00e1mbalas d\u00faas irm\u00e1s, con Maruxa \u00e1 dereita, co brazo estendido, e Coralia sostendo un paraugas. A obra foi situada na Alameda, lugar onde a d\u00eda de hoxe permanece.\nDende ent\u00f3n, a escultura \u00e9 unha das m\u00e1is co\u00f1ecidas da cidade, tanto pola curiosidade que esperta entre os turistas coma por servir de punto de encontro para os compostel\u00e1ns. Con frecuencia f\u00edxase coma lugar de sa\u00edda de manifestaci\u00f3ns.\nDocumental.\nCo \u00e1nimo de conservar a s\u00faa memoria, o escritor e guionista Henrique Rivadulla Corc\u00f3n realizou o documental \"Coralia e Maruxa, as irm\u00e1s Fandi\u00f1o\", narrado por Farruco, en que unha serie de veci\u00f1os de Compostela relatan a s\u00faa relaci\u00f3n coas finadas irm\u00e1s. Aparecen tam\u00e9n testemu\u00f1os dos historiadores Encarna Otero Cepeda e Dionisio Pereira. Estreouse o 11 de abril de 2008.\nObra de teatro.\nNa obra \"Voaxa e Carm\u00edn\", de Esther F. Carrodeguas, as irm\u00e1s Fandi\u00f1o foron interpretadas por Mabel Rivera e Bel\u00e9n Constenla.\n\"Mullerenaxe\".\nO 18 de xullo de 2017 e 2018 houbo homenaxes p\u00fablicas promovidas pola librar\u00eda Lila de Lilith.\nM\u00fasica.\nA historia das d\u00faas irm\u00e1s serviu tam\u00e9n como inspiraci\u00f3n no \u00e1mbito da composici\u00f3n musical, contando estas cunha peza que leva por nome \"As d\u00faas en punto (a hora da rebeld\u00eda)\". Dita composici\u00f3n, escrita por Lois Pimentel Iglesias, foi estreada en abril de 2018 pola Banda de M\u00fasica de Pontevedra e foi premiada pola s\u00faa calidade pola Federaci\u00f3n Galega de Bandas de M\u00fasica Populares.\nEnsaio.\n\u00c1urea S\u00e1nchez publicou o libro \"Las Mar\u00edas de Santiago de Compostela. Representaci\u00f3n de la identidad femenina en los medios de comunicaci\u00f3n\", de 194\u00a0p\u00e1xinas. Este ensaio comprende un traballo de investigaci\u00f3n na especialidade de Estudos de Mulleres, Feministas e de X\u00e9nero que a propia xornalista realizou na Universidade Xaime I de Castell\u00f3 como parte do mestrado en Igualdade e X\u00e9nero no \u00c1mbito P\u00fablico e Privado."}
{"id": "91356", "revid": "75439", "url": "https://gl.wikipedia.org/wiki?curid=91356", "title": "Inverno nuclear", "text": "Denom\u00ednase inverno nuclear a unha teor\u00eda xurdida en plena guerra fr\u00eda que predic\u00eda unha era de fr\u00edo extremo global tras un intercambio nuclear completo entre as d\u00faas superpotencias da \u00e9poca: a URSS e os EUA Foi enunciada polo cient\u00edfico sovi\u00e9tico Vladimir Valentinovich Alexandrov.\nCaracter\u00edsticas.\nA teor\u00eda xamais se puxo a proba, pero os estudos conclu\u00edron que un bombardeo mutuo con armas nucleares estrat\u00e9xicas arrefriar\u00eda o clima mundial lev\u00e1ndoo a unha nova idade de xeo. Os cient\u00edficos afirmaron que nun bombardeo con tales armas se atacar\u00edan obxectivos civ\u00eds de importancia, \u00e9 dicir cidades. En segundo grao poder\u00edanse atacar obxectivos de abastecemento de alimentos, campos, ou de abastecemento de enerx\u00eda, centrais enerx\u00e9ticas entre as cales poder\u00edan atoparse centrais nucleares coa consecuente extensi\u00f3n da radiaci\u00f3n. As cidades arder\u00edan durante semanas e ata meses estendendo unha vasta nube de cinzas que tapar\u00eda o ceo en amplas \u00e1reas circundantes. Os fungos das explosi\u00f3ns termonucleares elevar\u00edan escouras e aerosois procedentes da destruci\u00f3n da explosi\u00f3n a altitudes estratosf\u00e9ricas onde a s\u00faa permanencia en suspensi\u00f3n \u00e9 elevada. Ademais devanditas explosi\u00f3ns xerar\u00edan abundantes \u00f3xidos de nitr\u00f3xeno estratosf\u00e9ricos que potenciar\u00edan a\u00ednda m\u00e1is o albedo terrestre.\nPor outra banda, unha consecuencia colateral ser\u00eda a paralizaci\u00f3n da produci\u00f3n de enerx\u00eda dos centros urbanos e industriais. Devanditas zonas son fontes t\u00e9rmicas que crean microclimas m\u00e1is c\u00e1lidos. Todo reverter\u00eda nunha dr\u00e1stica baixada das temperaturas \u00e1s poucas semanas do holocausto nuclear. Pero os oc\u00e9anos manter\u00edan a s\u00faa temperatura orixinal debido \u00e1 elevada capacidade calor\u00edfica da auga. Esta diferenza t\u00e9rmica xerar\u00eda brisas tempestuosas que azoutar\u00edan as costas arrasando as cidades e portos dos litorais. Polo menos durante un ou dous anos a insolaci\u00f3n ser\u00eda d\u00e9bil. Os temporais cesar\u00edan cando a temperatura da auga igual\u00e1sese coa de terra. Tras este desastre emerxer\u00eda un mundo xeado e ermo no que o 90% das colleitas mundiais malogr\u00e1ronse e a capacidade de xeraci\u00f3n de enerx\u00eda diminuir\u00eda a m\u00e1is da metade. Sen medios para quentarse as cidades converter\u00edanse en t\u00e9mpanos de cemento abandonados pola forte fame negra subseguinte.\nO inverno nuclear non s\u00f3 era unha representaci\u00f3n dram\u00e1tica dun futuro posible tras un enfrontamento entre as d\u00faas superpotencias sen\u00f3n que significaba, para todos os efectos, o ocaso da nosa civilizaci\u00f3n tal e como a co\u00f1ecemos hoxe. A volta \u00e1 idade de pedra en cuesti\u00f3n de meses.\nO inverno nuclear reflicte que tras un intercambio nuclear completo non s\u00f3 se ver\u00edan afectadas as principais naci\u00f3ns belixerantes sen\u00f3n que as consecuencias globais ser\u00edan nefastas, se cadra durante s\u00e9culos ou por m\u00e1is tempo. Alg\u00fans cient\u00edficos chegaron a dicir sen andr\u00f3menas que tal evento ser\u00eda o detonante da nova glaciaci\u00f3n que ha de vir, dado que nos atopamos nunha situaci\u00f3n relativamente pr\u00f3xima en termos xeol\u00f3xicos ao pr\u00f3ximo m\u00ednimo glacial."}
{"id": "91357", "revid": "89787", "url": "https://gl.wikipedia.org/wiki?curid=91357", "title": "Coralia e Maruxa, as irm\u00e1s Fandi\u00f1o", "text": "Coralia e Maruxa, as irm\u00e1s Fandi\u00f1o \u00e9 o t\u00edtulo dun documental realizado por Henrique Rivadulla Corc\u00f3n sobre a historia das d\u00faas Mar\u00edas. Foi producido por Ficci\u00f3n Producciones, e estreada o once de abril do 2008 no Teatro Principal de Santiago.\nNo documental, unha serie de veci\u00f1os de Compostela relatan a s\u00faa relaci\u00f3n coas finadas irm\u00e1s coma Encarna Otero, C\u00e9sar Lombera (o veci\u00f1o que insistiu durante nove anos para que se instalara unha escultura conmemorativa), Salvador Garc\u00eda Boda\u00f1o, Bernardino Gra\u00f1a ou o historiador Dionisio Pereira. A narraci\u00f3n corre a cargo de Farruco."}
{"id": "91358", "revid": "1131", "url": "https://gl.wikipedia.org/wiki?curid=91358", "title": "Coralia Fandi\u00f1o", "text": ""}
{"id": "91359", "revid": "1131", "url": "https://gl.wikipedia.org/wiki?curid=91359", "title": "Maruxa Fandi\u00f1o", "text": ""}
{"id": "91360", "revid": "1131", "url": "https://gl.wikipedia.org/wiki?curid=91360", "title": "Coralia Fandi\u00f1o Ricart", "text": ""}
{"id": "91361", "revid": "1131", "url": "https://gl.wikipedia.org/wiki?curid=91361", "title": "Maruxa Fandi\u00f1o Ricart", "text": ""}
{"id": "91363", "revid": "23204", "url": "https://gl.wikipedia.org/wiki?curid=91363", "title": "Kurt von Schleicher", "text": "Kurt von Schleicher (1882-1934) pol\u00edtico e militar, foi o primeiro-ministro de Alema\u00f1a entre 1932 e 1933. Foi o \u00faltimo primeiro ministro do per\u00edodo da Rep\u00fablica de Weimar."}
{"id": "91365", "revid": "1576", "url": "https://gl.wikipedia.org/wiki?curid=91365", "title": "Adamantios Androutsopoulos", "text": "Adamantios Androutsopoulos, (en grego \u0391\u03b4\u03b1\u03bc\u03ac\u03bd\u03c4\u03b9\u03bf\u03c2 \u0391\u03bd\u03b4\u03c1\u03bf\u03c5\u03c4\u03c3\u03cc\u03c0\u03bf\u03c5\u03bb\u03bf\u03c2nado), nado en Psari Trifyllias o 20 de agosto de 1919 e finado o 10 de novembro de 2000, foi un avogado, profesor e pol\u00edtico e o primeiro-ministro de Grecia entre 1973 e 1974."}
{"id": "91368", "revid": "1131", "url": "https://gl.wikipedia.org/wiki?curid=91368", "title": "Dicion\u00e1rio Onom\u00e1stico Etimol\u00f3gico da L\u00edngua Portuguesa", "text": "O Dicion\u00e1rio Onom\u00e1stico Etimol\u00f3gico da L\u00edngua Portuguesa (sen \"Onom\u00e1stico\" na cuarta edici\u00f3n de 1987) \u00e9 a meirande obra descritiva da onom\u00e1stica da lingua portuguesa. Foi escrita polo fil\u00f3sofo e arabista Jos\u00e9 Pedro Machado. A primeira edici\u00f3n foi publicada en 1981. A \u00faltima edici\u00f3n, de 2003, div\u00eddese en tres volumes que suman 1503 p\u00e1xinas, sendo impresa en Lisboa pola editorial Livros Horizonte."}
{"id": "91369", "revid": "23204", "url": "https://gl.wikipedia.org/wiki?curid=91369", "title": "Jos\u00e9 Pedro Machado", "text": "Jos\u00e9 Pedro Machado, nado en Faro o 8 de novembro de 1914 e finado en Lisboa o 26 de xullo de 2005, foi un fil\u00f3logo, historiador, bibli\u00f3grafo e arabista portugu\u00e9s.\nTraxectoria.\nFormouse en Filolox\u00eda Rom\u00e1nica na Universidade de Lisboa en 1939 e en Pedagox\u00eda na Universidade de Co\u00edmbra no ano 1948.\nO seu primeiro traballo como fil\u00f3logo foi \"Curiosidades Filol\u00f3gicas\", datado de 1940, seguido pola obra \"O Portugu\u00eas do Brasil\" de 1942. Considerado un dos m\u00e1is importantes dicionaristas da lingua portuguesa, Jos\u00e9 Pedro Machado publicou dous dos m\u00e1is relevantes dicionarios do idioma, o Dicion\u00e1rio Etimol\u00f3gico da L\u00edngua Portuguesa e o Dicion\u00e1rio Onom\u00e1stico Etimol\u00f3gico da L\u00edngua Portuguesa.\nDurante toda a s\u00faa vida acad\u00e9mica mantivo di\u00e1logo co fil\u00f3logo brasileiro Antenor Nascentes"}
{"id": "91370", "revid": "23204", "url": "https://gl.wikipedia.org/wiki?curid=91370", "title": "Heinrich Br\u00fcning", "text": "Heinrich Br\u00fcning, nado en M\u00fcnster (Westfalia) o 26 de novembro de 1885 e finado en Norwich (Vermont) o 30 de marzo de 1970, foi un economista e pol\u00edtico, chanceler de Alema\u00f1a entre 1930 e 1932.\nO seu goberno enfrontou a crise econ\u00f3mica causada pola Gran Depresi\u00f3n. Debido \u00e1s medidas impopulares que tivo que tomar, viu crecer a oposici\u00f3n tanto de comunistas tanto de nazis."}
{"id": "91371", "revid": "634", "url": "https://gl.wikipedia.org/wiki?curid=91371", "title": "Dj Son1c", "text": ""}
{"id": "91373", "revid": "23204", "url": "https://gl.wikipedia.org/wiki?curid=91373", "title": "Telescopium", "text": "Telescopium ou Telescopio \u00e9 unha constelaci\u00f3n menor do sur inserida polo astr\u00f3nomo franc\u00e9s Nicolas Louis de Lacaille no s\u00e9culo XVIII.\nMitolox\u00eda.\nDado que foi inserida no s\u00e9culo XVIII e \u00e9 unha constelaci\u00f3n austral, non foi visible para \u00e1s culturas cl\u00e1sicas, as\u00ed pois non ten mitolox\u00eda relacionada.\nEstrelas Notables ou con nome propio.\nFonte: The Bright Star Catalogue, 5th Revised Ed., The Hipparcos Catalogue, ESA SP-1200\nObxectos Notables do espazo profundo.\nNa constelaci\u00f3n de Telescopium p\u00f3dese atopa-la nebulosa planetaria IC 4699, o c\u00famulo globular NGC 6584, e moitas galaxias tal coma NGC 6725, NGC 6761, NGC 6754 ou NGC 6851."}
{"id": "91374", "revid": "624", "url": "https://gl.wikipedia.org/wiki?curid=91374", "title": "Idioma oficial", "text": ""}
{"id": "91376", "revid": "56817", "url": "https://gl.wikipedia.org/wiki?curid=91376", "title": "Triangulum", "text": "Triangulum ou Tri\u00e1ngulo \u00e9 unha pequena constelaci\u00f3n do norte, onde as s\u00faas tres estrelas m\u00e1is brillantes, de terceira e cuarta magnitude, forman un tri\u00e1ngulo alongado. \u00c9 unha das 88 constelaci\u00f3ns modernas e tam\u00e9n foi unha das 48 listadas por Tolomeo.\nHistoria e mitolox\u00eda.\nA pesar de ser unha constelaci\u00f3n menor, o grupo de estrelas que forma Triangulum xa era co\u00f1ecido na antig\u00fcidade e, debido \u00e1 s\u00faa semellanza coa letra grega \u0394 tomou \u00e1s veces o nome de Delta ou Deltotum.\nPola s\u00faa forma tam\u00e9n tense asociado \u00f3 delta do r\u00edo Nilo e foi tam\u00e9n relacionada coa illa de Sicilia.\nUnha versi\u00f3n explicaba que a causa do pouco brillo de Aries, o deus Hermes colocou sobre esta constelaci\u00f3n varias estrelas \u00e1s que lle deu a forma da letra \"delta\", coma primeira letra do xenitivo de Zeus (\u0394\u03b9\u03cc\u03c2)."}
{"id": "91377", "revid": "83328", "url": "https://gl.wikipedia.org/wiki?curid=91377", "title": "Cultura dos Campos de Urnas", "text": "A co\u00f1ecida como cultura dos campos de urnas ou cultura sorot\u00e1ptica \u00e9 un ritual da cultura indoeuropea da Idade de Bronce de Europa central, caracterizada polas s\u00faas necr\u00f3poles de incineraci\u00f3n e a grande expansi\u00f3n que levaron a cabo no s\u00e9culo -XIII.\nCaracter\u00edsticas.\nOs pobos indoeuropeos occidentais afincados ao norte dos Alpes compart\u00edan unha cultura com\u00fan desde o s\u00e9culo -XV (Cultura dos T\u00famulos). No s\u00e9culo -XIII estenderase o costume da incineraci\u00f3n e o dep\u00f3sito das cinzas nas caracter\u00edsticas urnas. Coincidindo con este fen\u00f3meno cultural, estes pobos, entre os que se atopan os celtas, it\u00e1licos e ilirios, inician unha r\u00e1pida expansi\u00f3n que os leva a conquistar gran parte dos Balc\u00e1ns e porci\u00f3ns menores de Europa occidental. Tam\u00e9n destru\u00edron o Imperio Hitita, apoder\u00e1ndose do segredo da metalurxia do ferro. Posteriormente (s. XII) proseguiron as s\u00faas campa\u00f1as por mar, atacando Exipto e colonizando Filistea. Case con certeza, estes centroeuropeos, xa helenizados, constit\u00faen a misteriosa orixe dos dorios que invadir\u00edan Grecia no s. XI, destru\u00edndo a civilizaci\u00f3n mic\u00e9nica (ver Micenas).\nH\u00e1bitat.\nAdoitan ter defensas artificiais ou naturais, en ocasi\u00f3ns ambas. As casas son realizadas maioritariamente en madeira e barro, con forma rectangular e trapezoidal\nEnterramentos.\nO com\u00fan \u00e9 o rito de incineraci\u00f3n. Hai tam\u00e9n outras variantes:\nNo enxoval adoita haber cer\u00e1mica e metais. \u00c1s veces, as necr\u00f3poles est\u00e1n delimitadas por recintos rituais, xeralmente fosos, de planta circular ou cuadrangular.\nEconom\u00eda.\nHai abundancia de mu\u00ed\u00f1os de pedra, aixolas de bronce e fouces, tam\u00e9n hai existencia de celeiros. Hai proliferaci\u00f3n de oficios e especializaci\u00f3n artesanal. Con respecto ao comercio, intensif\u00edcanse as relaci\u00f3ns comerciais. Melloran os transportes, co uso do carro e do cabalo como animal de tiro.\nNace o comercio do sal e in\u00edciase a produci\u00f3n de vidro.\nA cer\u00e1mica e a ourivar\u00eda experimentan un auxe, multiplic\u00e1ndose tam\u00e9n os centros metal\u00farxicos."}
{"id": "91378", "revid": "839", "url": "https://gl.wikipedia.org/wiki?curid=91378", "title": "Iugurta", "text": "Iugurta (-160--106), foi rei de Numidia entre os anos -116 e -106.\nBiograf\u00eda.\nTrala morte de Masinisa en -148, sucedeuno o seu fillo Micipsa. Por ent\u00f3n o seu sobri\u00f1o Iugurta era tan popular, que Micipsa se viu obrigado a envialo a Hispania, estancia que este aproveitou para establecer contactos con romanos influentes. Al\u00ed comprendeu a debilidade dos romanos para o suborno, o que aproveitou no futuro. Participou con Escipi\u00f3n Emiliano no asedio de Numancia na terceira guerra celtibera.\nCando morreu Micipsa en -118, o reino dividiuse entre os seus dous fillos (Aderbal e Hiempsal) e o seu sobri\u00f1o Iugurta. Inmediatamente, Iugurta enfrontouse con Hiempsal e asasinouno. A seguir enfrontouse con Aderbal, que resultou vencido e fuxiu a Roma para pedir axuda. As oficiais romanos, probabelmente subornados, ou talvez polo desexo de terminar rapidamente co problema, dividiron Numidia en d\u00faas partes, o leste para Aderbal, e o oeste para Iugurta.\nGuerra de Iugurta.\nIugurta non quedou satisfeito, e no ano -113, invadiu Cirta, capital de Aderbal, incorrendo na c\u00f3lera de Roma, ao resultar mortos varios comerciantes it\u00e1licos al\u00ed asentados, ademais do propio Aderbal. Roma viuse obrigada a intervir en -111, nunha breve campa\u00f1a mandada polo c\u00f3nsul Lucio Calpurnio Bestia. Iugurta rendeuse, pero obtivo unha paz moi favor\u00e1bel, sospeitosa unha vez de m\u00e1is de ter sido conseguida con subornos. Como consecuencia, Caio Memmio, tribuno da plebe, promoveu unha investigaci\u00f3n, solicitando a presenza do propio Iugurta, pero foi vetado por outro tribuno subornado, Caio Bebio. Iugurta tivo que ir a Roma, pero non chegou a declarar.\nReanudada a guerra, Roma enviou ao c\u00f3nsul Quinto Cecilio Metelo o Num\u00eddico, que se enleou nunha campa\u00f1a intermin\u00e1bel durante cinco anos (-111 - -106). Impaciente polo curso da guerra, o seu lugartenente Caio Mario volveu a Roma para buscar o consulado, e unha vez logrado, volveu e tomou a direcci\u00f3n das operaci\u00f3ns. Tras unha serie de vitorias importantes, Caio Mario, ga\u00f1ou a amizade de Bom\u00edlcar, o irm\u00e1n da nai de Iugurta e principal lugartenente do rei n\u00famida, encomend\u00e1ndolle a misi\u00f3n de depo\u00f1er a Iugurta, pero descubriuse a trama e Iugurta executouno cando este se dedicaba a provocar descontentos entre a s\u00faa garda.\nMario enviou ent\u00f3n ao seu legado Lucio Cornelio Sila a Mauritania para privar de apoios a Iugurta. Sila logrou o apoio de Boco I, e a captura de Iugurta, que foi enviado a Roma cargado de cadeas e executado en -104\nNotas.\n\"Historia universal s\u00e9culo XXI. La formaci\u00f3n del imperio romano.\" ISBN 84-323-0168-X"}
{"id": "91380", "revid": "15490", "url": "https://gl.wikipedia.org/wiki?curid=91380", "title": "Micipsa", "text": "Micipsa (? - 118 a.C.) (en tifinagh: MKWSN), fillo e sucesor de Masinisa, foi un rei de Numidia. Herdou o trono en 148 a.C. e reinou durante preto de trinta anos.\n\u00c1 morte do seu pai, o poder repartiuse entre Micipsa e os seus irm\u00e1ns Gulussa e Mastanabal, que se ocuparon respectivamente da direcci\u00f3n do ex\u00e9rcito e da administraci\u00f3n de xustiza. A s\u00faa pol\u00edtica exterior foi unha continuaci\u00f3n da de Masinisa, apoiando a Roma contra Cartago na terceira guerra p\u00fanica, e logo nas guerras lusitanas contra Viriato, nas que enviou arqueiros, tiradores de funda e elefantes a Escipi\u00f3n Emiliano.\nMicipsa foi o pai de Hiempsal e Aderbal. Adoptou ao seu sobri\u00f1o Iugurta (fillo do seu irm\u00e1n Mastanabal) que chegou a ser no seu d\u00eda rei de Numidia. \u00c1 s\u00faa morte, o reino dividiuse entre os tres, pero pronto imp\u00faxose Iugurta sobre os seus competidores."}
{"id": "91389", "revid": "25871", "url": "https://gl.wikipedia.org/wiki?curid=91389", "title": "Cadeli\u00f1a, Chandrexa de Queixa", "text": "San Pedro de Cadeli\u00f1a \u00e9 unha parroquia do concello de Chandrexa de Queixa na comarca da Terra de Trives, na provincia de Ourense. No ano 2007 ti\u00f1a 12 habitantes, deles 6 eran homes e 6 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006."}
{"id": "91390", "revid": "56817", "url": "https://gl.wikipedia.org/wiki?curid=91390", "title": "Triangulum Australe", "text": "Triangulum Australe ou Tri\u00e1ngulo Austral \u00e9 unha pequena constelaci\u00f3n onde as s\u00faas tres estrelas m\u00e1is brillantes son de segunda e terceira magnitude, forma case un tri\u00e1ngulo equil\u00e1tero. Esta constelaci\u00f3n foi inserida por Johann Bayer no 1603.\nMitolox\u00eda.\nDado que foi inserida no s\u00e9culo XVIII, non ten mitolox\u00edas relacionadas.\nEstrelas Notables e con nome propio.\nFonte: The Bright Star Catalogue, 5th Revised Ed., The Hipparcos Catalogue, ESA SP-1200"}
{"id": "91391", "revid": "6361077", "url": "https://gl.wikipedia.org/wiki?curid=91391", "title": "O Candedo, Chandrexa de Queixa", "text": "Santa Mar\u00eda do Candedo \u00e9 unha parroquia do concello de Chandrexa de Queixa na comarca da Terra de Trives, na provincia de Ourense. No ano 2007 ti\u00f1a trece habitantes (nove homes e catro mulleres), un menos ca no ano anterior."}
{"id": "91392", "revid": "6361078", "url": "https://gl.wikipedia.org/wiki?curid=91392", "title": "Casteligo, Chandrexa de Queixa", "text": "San Marti\u00f1o de Casteligo \u00e9 unha parroquia do concello de Chandrexa de Queixa na comarca da Terra de Trives, na provincia de Ourense. No ano 2007 ti\u00f1a 88 habitantes, deles 37 eran homes e 51 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91393", "revid": "6361079", "url": "https://gl.wikipedia.org/wiki?curid=91393", "title": "Casteloais, Chandrexa de Queixa", "text": "San Pedro de Casteloais \u00e9 unha parroquia do concello de Chandrexa de Queixa na comarca da Terra de Trives, na provincia de Ourense. No ano 2007 ti\u00f1a 28 habitantes, deles 15 eran homes e 13 eran mulleres, o que sup\u00f3n unha diminuci\u00f3n de 7 habitantes en relaci\u00f3n ao ano anterior, 2006."}
{"id": "91394", "revid": "6361080", "url": "https://gl.wikipedia.org/wiki?curid=91394", "title": "Celeiros, Chandrexa de Queixa", "text": "San Marti\u00f1o de Celeiros \u00e9 unha parroquia, capital do concello de Chandrexa de Queixa na comarca da Terra de Trives, na provincia de Ourense. No ano 2010 ti\u00f1a 70 habitantes (38 homes e 32 mulleres), o que sup\u00f3n unha diminuci\u00f3n en relaci\u00f3n a anos anteriores.\nNesta parroquia est\u00e1 a casa consistorial de Chandrexa de Queixa."}
{"id": "91395", "revid": "6361085", "url": "https://gl.wikipedia.org/wiki?curid=91395", "title": "Chandrexa, Chandrexa de Queixa", "text": "San Pedro de Chandrexa \u00e9 unha parroquia do concello de Chandrexa de Queixa na comarca da Terra de Trives, na provincia de Ourense. No ano 2007 ti\u00f1a 65 habitantes, deles 41 eran homes e 24 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006.\nO seu top\u00f3nimo deriva de \"chan da igrexa\"."}
{"id": "91396", "revid": "6361090", "url": "https://gl.wikipedia.org/wiki?curid=91396", "title": "Chave\u00e1n, Chandrexa de Queixa", "text": "San Bartolomeu de Chave\u00e1n \u00e9 unha parroquia do concello de Chandrexa de Queixa na comarca da Terra de Trives, na provincia de Ourense. No ano 2007 ti\u00f1a 39 habitantes, deles 21 eran homes e 18 eran mulleres, o que sup\u00f3n unha diminuci\u00f3n de 5 habitantes en relaci\u00f3n ao ano anterior, 2006."}
{"id": "91397", "revid": "6361094", "url": "https://gl.wikipedia.org/wiki?curid=91397", "title": "Drados, Chandrexa de Queixa", "text": "Santo Isidoro de Drados \u00e9 unha parroquia do concello de Chandrexa de Queixa na comarca da Terra de Trives, na provincia de Ourense. No ano 2007 ti\u00f1a 30 habitantes, deles 18 eran homes e 12 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91398", "revid": "6361097", "url": "https://gl.wikipedia.org/wiki?curid=91398", "title": "Fitoiro, Chandrexa de Queixa", "text": "San Paio de Fitoiro \u00e9 unha parroquia do concello de Chandrexa de Queixa na comarca da Terra de Trives, na provincia de Ourense. No ano 2007 ti\u00f1a 33 habitantes, deles 22 eran homes e 11 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91399", "revid": "6361098", "url": "https://gl.wikipedia.org/wiki?curid=91399", "title": "Fonteita, Chandrexa de Queixa", "text": "Santo Andr\u00e9 de Fonteita \u00e9 unha parroquia do concello de Chandrexa de Queixa na comarca da Terra de Trives, na provincia de Ourense. No ano 2007 ti\u00f1a 24 habitantes (14 homes e 10 mulleres), o mesmo n\u00famero ca en 2006."}
{"id": "91400", "revid": "6361127", "url": "https://gl.wikipedia.org/wiki?curid=91400", "title": "Forcadas, Chandrexa de Queixa", "text": "Santa Mar\u00eda de Forcadas \u00e9 unha parroquia do concello de Chandrexa de Queixa na comarca da Terra de Trives, na provincia de Ourense. No ano 2007 ti\u00f1a 46 habitantes, deles 25 eran homes e 21 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006."}
{"id": "91401", "revid": "6361135", "url": "https://gl.wikipedia.org/wiki?curid=91401", "title": "Parada Seca, Chandrexa de Queixa", "text": "San Mar\u00eda de Parada Seca \u00e9 unha parroquia do concello de Chandrexa de Queixa na comarca da Terra de Trives, na provincia de Ourense. No ano 2007 ti\u00f1a 25 habitantes, deles 14 eran homes e 11 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91403", "revid": "6361137", "url": "https://gl.wikipedia.org/wiki?curid=91403", "title": "Parafita, Chandrexa de Queixa", "text": "San Bartolomeu de Parafita \u00e9 unha parroquia do concello de Chandrexa de Queixa na comarca da Terra de Trives, na provincia de Ourense. No ano 2007 ti\u00f1a 25 habitantes, deles 13 eran homes e 12 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91404", "revid": "6361141", "url": "https://gl.wikipedia.org/wiki?curid=91404", "title": "Queixa, Chandrexa de Queixa", "text": "Santa Cruz de Queixa \u00e9 unha parroquia do concello de Chandrexa de Queixa na comarca da Terra de Trives, na provincia de Ourense. No ano 2007 ti\u00f1a 41 habitantes (23 homes e 18 mulleres), tres menos ca en 2006.\nO seu top\u00f3nimo deriva de \"Queixada, depresi\u00f3n en forma de caixa\", facendo referencia \u00e1 orograf\u00eda do lugar, no val do r\u00edo Navea."}
{"id": "91405", "revid": "6361144", "url": "https://gl.wikipedia.org/wiki?curid=91405", "title": "Rabal, Chandrexa de Queixa", "text": "San Mar\u00eda de Rabal \u00e9 unha parroquia do concello de Chandrexa de Queixa na comarca da Terra de Trives , na provincia de Ourense. No ano 2007 ti\u00f1a 67 habitantes, deles 33 eran homes e 34 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91406", "revid": "6361152", "url": "https://gl.wikipedia.org/wiki?curid=91406", "title": "Requeixo, Chandrexa de Queixa", "text": "Santa Mar\u00eda Madanela de Requeixo \u00e9 unha parroquia do concello de Chandrexa de Queixa na comarca da Terra de Trives, na provincia de Ourense. No ano 2007 ti\u00f1a 61 habitantes (38 homes e 23 mulleres), un menos ca en 2006."}
{"id": "91407", "revid": "85894", "url": "https://gl.wikipedia.org/wiki?curid=91407", "title": "San Cristovo, Chandrexa de Queixa", "text": "San Cristovo \u00e9 unha parroquia do concello de Chandrexa de Queixa na comarca da Terra de Trives, na provincia de Ourense. No ano 2007 ti\u00f1a 34 habitantes, deles 22 eran homes e 12 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006."}
{"id": "91408", "revid": "6361150", "url": "https://gl.wikipedia.org/wiki?curid=91408", "title": "Vilar, Chandrexa de Queixa", "text": "San Cosme de Vilar \u00e9 unha parroquia do concello de Chandrexa de Queixa na comarca da Terra de Trives, na provincia de Ourense. No ano 2007 ti\u00f1a 11 habitantes, deles 7 eran homes e 4 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006."}
{"id": "91415", "revid": "1131", "url": "https://gl.wikipedia.org/wiki?curid=91415", "title": "Pazo da Bra\u00f1a", "text": "O pazo da Bra\u00f1a \u00e9 un pazo situado no lugar da Bra\u00f1a, na parroquia de Carballedo, no concello pontevedr\u00e9s de Cerdedo-Cotobade.\nCaracter\u00edsticas.\nFoi constru\u00eddo cara a 1730 por Gregorio Senra, p\u00e1rroco de Carballedo e arcipreste de Cotobade, como residencia propia e soar dunha capelan\u00eda. En 1856 foi vendido ao veterinario de San Xusto, Francisco Javier Garrido Cervi\u00f1o, posiblemente no marco da desamortizaci\u00f3n de Mendiz\u00e1bal. En 1885 foi mercado polo maxistrado Jos\u00e9 Mar\u00eda Vidal Gonz\u00e1lez. Na actualidade pertence aos herdeiros do m\u00e9dico Antonio Fern\u00e1ndez-Barja.\nA construci\u00f3n ten planta rectangular con baixo e piso. En cada fachada hai unha longa solaina con balaustrada de pedra e piares que soste\u00f1en o teito, \u00e1s que se accede por medio de pat\u00edns. Baixo a solaina f\u00f3rmase un soportal alintelado sostido por piares. Na esquina sueste hai un reloxo de sol.\nO pazo sit\u00faase nunha terra lindante co r\u00edo Almofrei e co rego de Chan das Latas. A propiedade r\u00fastica ten un h\u00f3rreo e unha corte, as\u00ed como diversas froiteiras (maceiras, abeleiras) e outras \u00e1rbores. Tam\u00e9n conta cun cruceiro e unha piscina. O recinto est\u00e1 pechado por balaustrada de pedra nalg\u00fans tramos."}
{"id": "91416", "revid": "1987", "url": "https://gl.wikipedia.org/wiki?curid=91416", "title": "Primeiros ministros de Polonia", "text": "O Primeiro Ministro da Polonia representa e organiza o traballo do Consello de ministros. Tam\u00e9n supervisiona, segundo a constituci\u00f3n e outras leis polacas, os gobernos rexionais, e \u00e9 o xefe supremo de todos os funcionarios p\u00fablicos do pa\u00eds. Esta \u00e9 a lista dos primeiros ministros de Polonia de 1916 ata os d\u00edas de hoxe."}
{"id": "91423", "revid": "98629", "url": "https://gl.wikipedia.org/wiki?curid=91423", "title": "Mui\u00f1eira vella", "text": "A mui\u00f1eira vella, chamada tam\u00e9n ribeirana, \u00e9 a modalidade m\u00e1is antiga de mui\u00f1eira. Conservouse e foi recollida na franxa costeira norocidental galega, maiormente nos concellos de Cabana, Ponteceso, Laxe, Zas e Malpica. Nestas zonas chamaselle simplemente mui\u00f1eira, pasando a m\u00e1is moderna e estendida \"mui\u00f1eira nova\" a recibir o nome de punteada.\nCaracter\u00edsticas.\nO acompa\u00f1amento musical faise sempre con canto (coplas) e pandeiretas. As pandeireteiras tocan co pu\u00f1o, motivo polo que tam\u00e9n recibe o nome de \"mui\u00f1eira empu\u00f1ada\", distinguido as\u00ed o seu toque do xeito m\u00e1is moderno de tocar, a \"mui\u00f1eira riscada\". \nA forma m\u00e1is recollida do baile \u00e9 aquel no que bailaba un s\u00f3 grupo con d\u00faas parellas, existindo constancia de tres nalg\u00fan lugar. Nos casos en que bailaba m\u00e1is dun grupo, fac\u00eda cadanseu baile independente. Existen tam\u00e9n variantes nas que un s\u00f3 home (tradicionalmente o gu\u00eda do baile) bailaba con d\u00faas ou m\u00e1is mulleres (que, tradicionalmente, non segu\u00edan o rol de gu\u00eda). \nA principal diferenza coa mui\u00f1eira nova, \u00e9 que nesta quen gu\u00eda baila entre si os puntos sen que as parellas os imiten. Lim\u00edtanse estas a realizar uns pequenos pasos polo baixo debuxando unha roda ou un oito, sen levantar os brazos e coa ollada no chan. Asemade, neste baile son as pandeiretas as que fan coincidir os seus toques coas evoluci\u00f3ns dos bailadores e non ao contrario.\nA mui\u00f1eira vella garda grandes similitudes con bailes asturi\u00e1ns do \"corri-corri\" e do \"pericote\" do que se deduce a s\u00faa pertenza a unha familia com\u00fan. \nEstrutura.\nA danza \u00e9 hoxe en d\u00eda representada polos grupos de baile tradicional dun xeito variado, por\u00e9n, unha estrutura b\u00e1sica do baile ser\u00eda a seguinte: \nRecuperaci\u00f3n.\nA mui\u00f1eira vella foi recuperada grazas ao traballo dos mozos das vilas e cidades que, desde os anos oitenta, comezaron a facer recollidas de material etnogr\u00e1fico no rural galego. Nese tempo xa case non quedaban vellos que a tivesen bailado, sendo reconstru\u00edda principalmente a partir de testemu\u00f1as visuais. A \u00e1rea de recuperaci\u00f3n coincide, grosso modo, coa chamada Costa da Morte, a\u00ednda que existen recollas tam\u00e9n nas comarcas de Santiago e do Xallas. O xeito de tocar, a empu\u00f1ada, conservouse en moitas m\u00e1is zonas do pa\u00eds, sendo probabelmente o modo m\u00e1is antigo de tocar a pandeireta.\nDiversas testemu\u00f1as de informantes, sobre todo na area berganti\u00f1\u00e1, indican que antigamente era este o \u00fanico tipo de mui\u00f1eira existente. Por este motivo, alg\u00fans dos estudosos do folclore se inclinan a considerar a mui\u00f1eira nova unha evoluci\u00f3n da vella. Por\u00e9n, outros ven precipitada esta hip\u00f3tese.\nO tipo de mui\u00f1eira vella que mellor se conservou foi a regueifa. Unha danza nupcial tradicional que bailaban os propios noivos (ou os padri\u00f1os) para celebraren a s\u00faa uni\u00f3n. \nExiste tam\u00e9n a chamada rabela ou mui\u00f1eira das casta\u00f1olas, recollida na comarca de Santiago, na que un home bailaba cun n\u00famero impar de mulleres, cinco, sete ou nove. Este antigo baile \u00e9 considerado por alg\u00fans investigadores como un tipo de mui\u00f1eira vella mentres que outros incl\u00ednanse a pensar que se trata dun baile coet\u00e1neo, m\u00e1is diferente.\""}
{"id": "91424", "revid": "4482", "url": "https://gl.wikipedia.org/wiki?curid=91424", "title": "Common Lisp", "text": "Common Lisp (ou, comunmente abreviado, CL), \u00e9 un dialecto da linguaxe de programaci\u00f3n Lisp. Desenvolvida para estandarizar as variantes diverxentes do Lisp, non \u00e9 unha posta en funcionamento, sen\u00f3n unha especificaci\u00f3n. Diversas implementaci\u00f3ns do est\u00e1ndar est\u00e1n dispo\u00f1ibles, inclu\u00edndo produtos comerciais e software libre.\nImplementaci\u00f3ns.\nEst\u00e1 definido por unha especificaci\u00f3n (coma o Ada ou o C) en lugar dunha implementaci\u00f3n (coma o Perl). Hai moitas implementaci\u00f3ns, e o est\u00e1ndar deixa abertas \u00e1reas nas que poden diferir.\nAdemais, as implementaci\u00f3ns te\u00f1en tendencia a traer bibliotecas que proporcionan funcionalidades que non est\u00e1n cubertas no est\u00e1ndar. Para proporcionar as devanditas funcionalidades de forma portable cre\u00e1ronse bibliotecas de software libre.\nFoi dese\u00f1ado para ser implementado por compiladores increment\u00e1beis. Na especificaci\u00f3n prop\u00f3\u00f1ense declaraci\u00f3ns est\u00e1ndar para a optimizaci\u00f3n da compilaci\u00f3n (coma as funci\u00f3ns inline). A maior\u00eda das implementaci\u00f3ns do Common Lisp compilan c\u00f3digo fonte a c\u00f3digo m\u00e1quina nativo. Algunhas implementaci\u00f3ns ofrecen compiladores de bloque. Algunhas poden crear aplicaci\u00f3ns independentes (directamente executables). Outras compilan a bytecode, que reduce a velocidade pero facilita a portabilidade. Hai tam\u00e9n compiladores que compilan Common Lisp a C. O erro de considerar \u00f3 Common Lisp unha linguaxe interpretada pura e debido \u00f3 feito de que os contornos Lisp proporcionan un prompt interactivo e que as funci\u00f3ns comp\u00edlanse unha a unha, de forma incremental.\nAlgunhas implementaci\u00f3ns baseadas en Unix, coma CLISP, poden usarse coma int\u00e9rpretes de gui\u00f3ns; ou sexa, o sistema invoca \u00f3 int\u00e9rprete de maneira transparente, do mesmo xeito que fai con Perl ou coa shell."}
{"id": "91427", "revid": "75439", "url": "https://gl.wikipedia.org/wiki?curid=91427", "title": "Goles", "text": "Goles \u00e9 unha cor en her\u00e1ldica, que se corresponde co vermello, procedente do franc\u00e9s \"gueules\". Hai que ter en conta que \"goles\" \u00e9 un substantivo masculino invariable en singular e plural, mentres que a forma \"*gules\" \u00e9 un castelanismo.\nCorresponde cunha cor vermella intensa. Cando se trata dun escudo gravado, repres\u00e9ntase por medio dunhas li\u00f1as negras verticais.\nO nome parece vir do franc\u00e9s \"gueule\" (fauces), pola cor do interior da boca dos animais.\nSignificado.\nPor ser a cor do sangue, o seu uso ten sempre unha referencia a feitos b\u00e9licos e \u00e1 representaci\u00f3n da forza do persoeiro ou pa\u00eds representado nos escudo. Tampouco hai que deixar de lado o feito de que se trata dunha cor primaria, moi usada, polo tanto, en her\u00e1ldica.\nUso.\nAlg\u00fans usos do goles:"}
{"id": "91429", "revid": "98629", "url": "https://gl.wikipedia.org/wiki?curid=91429", "title": "Recolecci\u00f3n de lixo", "text": "En inform\u00e1tica, recolecci\u00f3n de lixo (garbage collection ou GC en ingl\u00e9s) \u00e9 unha forma de xesti\u00f3n de memoria autom\u00e1tica. O recolector de lixo tenta recuperar lixo, ou memoria ocupada por obxectos que non se utilizar\u00e1n de novo na aplicaci\u00f3n. A recolecci\u00f3n de lixo inventouna o cient\u00edfico da computaci\u00f3n John McCarthy \u00f3 redor de 1959 para o problema da xesti\u00f3n de memoria manual na s\u00faa linguaxe de programaci\u00f3n Lisp.\nDescrici\u00f3n.\nO principio b\u00e1sico polo que funciona a recolecci\u00f3n de lixo \u00e9:\n\u00d3 facer a liberaci\u00f3n manual de memoria innecesaria (e a mi\u00fado prohib\u00edndoa expresamente), a recolecci\u00f3n de lixo libera \u00f3 programador de preocuparse de borrar explicitamente aqueles obxectos que xa non precisa, tarefa que pode consumir un esforzo significativo. Ademais, axuda \u00f3s programadores nos seus esforzos por faceren programas m\u00e1is estables, xa que prev\u00e9n diversas clases de erros en tempo de execuci\u00f3n. Por exemplo, prev\u00e9 o erro do punteiro colgante, onde t\u00e9ntase usar unha referencia a un obxecto eliminado. Moitas linguaxes de programaci\u00f3n precisan da recolecci\u00f3n de lixo, ben coma parte da especificaci\u00f3n da linguaxe (exemplos: Java, Lisp e a maior\u00eda das linguaxes utilizadas para scripting (gui\u00f3ns)), ben coma necesidade pr\u00e1ctica para a implementaci\u00f3n (exemplo: as linguaxes formais coma o c\u00e1lculo lambda).\nOutras linguaxes dese\u00f1\u00e1ronse para se utilizar con xesti\u00f3n de memoria manual, pero te\u00f1en implementaci\u00f3ns con recolecci\u00f3n de lixo (exemplos: C e C++)."}
{"id": "91430", "revid": "5796174", "url": "https://gl.wikipedia.org/wiki?curid=91430", "title": "Alb\u00e1, Palas de Rei", "text": "Santiago de Alb\u00e1 \u00e9 unha parroquia do concello de Palas de Rei na comarca da Ulloa, na provincia de Lugo. Segundo o IGE en 2009 ti\u00f1a 72 habitantes, deles 32 eran homes e 40 eran mulleres, o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 94 habitantes."}
{"id": "91431", "revid": "15490", "url": "https://gl.wikipedia.org/wiki?curid=91431", "title": "Ambreixo, Palas de Rei", "text": "San Vicenzo de Ambreixo \u00e9 unha parroquia do concello de Palas de Rei na comarca da Ulloa, na provincia de Lugo. Segundo o IGE en 2009 ti\u00f1a 19 habitantes, deles 13 eran homes e 6 eran mulleres, o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 25 habitantes.\nPatrimonio.\nIgrexa de San Vicenzo de Ambreixo, de estilo rom\u00e1nico que conserva case \u00edntegra a f\u00e1brica orixinal. Ten unha nave de planta rectangular cunha \u00fanica portada con arco de medio punto de d\u00faas arquivoltas, a interior de aresta viva, cun lintel monol\u00edtico, liso e imposta de billetes sobre xambas de baqueti\u00f1as. Sobre a portada hai unha fiestra rectangular, e culmina a fronte unha espadana dun van. O presbiterio \u00e9 de planta cadrada, separado da nave por un arco triunfal de medio punto rebaixado. A nave ten d\u00faas seteiras nos muros laterais e baixo o tellado r\u00fasticos modill\u00f3ns xeom\u00e9tricos.\nFoi trasladada para a localizaci\u00f3n actual, no lugar da Vi\u00f1a, no s\u00e9culo XVIII. Anteriormente estaba en Ambreixo."}
{"id": "91432", "revid": "5796177", "url": "https://gl.wikipedia.org/wiki?curid=91432", "title": "Augas Santas, Palas de Rei", "text": "San Xurxo de Augas Santas \u00e9 unha parroquia do concello lugu\u00e9s de Palas de Rei na comarca da Ulloa , na provincia de Lugo. No ano 2007 ti\u00f1a 236 habitantes, deles 117 eran homes e 119 eran mulleres, o que sup\u00f3n unha diminuci\u00f3n de 14 habitantes en relaci\u00f3n ao ano anterior, 2006."}
{"id": "91433", "revid": "85894", "url": "https://gl.wikipedia.org/wiki?curid=91433", "title": "Berbetouros, Palas de Rei", "text": "San Miguel de Berbetouros \u00e9 unha parroquia do concello de Palas de Rei na comarca da Ulloa, na provincia de Lugo. Segundo o IGE en 2010 ti\u00f1a 69 habitantes, deles 35 eran homes e 34 eran mulleres, o que sup\u00f3n unha diminuci\u00f3n respecto do ano 1999 cando ti\u00f1a 73 habitantes."}
{"id": "91434", "revid": "85894", "url": "https://gl.wikipedia.org/wiki?curid=91434", "title": "Cabana, Palas de Rei", "text": "Santiago de Cabana \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 47 habitantes, deles 28 eran homes e 27 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91435", "revid": "5796169", "url": "https://gl.wikipedia.org/wiki?curid=91435", "title": "Carteire, Palas de Rei", "text": "Santa Mar\u00eda de Carteire \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 78 habitantes, deles 40 eran homes e 38 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006.\nFestas.\nAmais das festas de Santa Mar\u00eda que se celebran o 15 e 16 de agosto, o 16 de xu\u00f1o cel\u00e9brase a festa da Virxe do Carme."}
{"id": "91436", "revid": "85894", "url": "https://gl.wikipedia.org/wiki?curid=91436", "title": "Coence, Palas de Rei", "text": "San Mamede de Coence \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 68 habitantes, deles 31 eran homes e 37 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91437", "revid": "5796206", "url": "https://gl.wikipedia.org/wiki?curid=91437", "title": "Covelo, Palas de Rei", "text": "San Xo\u00e1n de Covelo \u00e9 unha parroquia do concello de Palas de Rei na comarca da Ulloa, na provincia de Lugo. Segundo o IGE en 2010 ti\u00f1a 73 habitantes, deles 35 eran homes e 38 eran mulleres, o que sup\u00f3n unha diminuci\u00f3n respecto do ano 1999 cando ti\u00f1a 92 habitantes."}
{"id": "91438", "revid": "5796208", "url": "https://gl.wikipedia.org/wiki?curid=91438", "title": "Cu\u00ed\u00f1a, Palas de Rei", "text": "Santa Mar\u00eda de Cu\u00ed\u00f1a \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 62 habitantes, deles 29 eran homes e 33 eran mulleres, o que sup\u00f3n unha diminuci\u00f3n de 4 habitantes en relaci\u00f3n ao ano anterior, 2006."}
{"id": "91439", "revid": "5796611", "url": "https://gl.wikipedia.org/wiki?curid=91439", "title": "Curbi\u00e1n, Palas de Rei", "text": "San Marti\u00f1o de Curbi\u00e1n \u00e9 unha parroquia do concello de Palas de Rei na comarca da Ulloa, na provincia de Lugo. Segundo o IGE en 2009 ti\u00f1a 86 habitantes, deles 45 eran homes e 41 eran mulleres, o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 104 habitantes."}
{"id": "91440", "revid": "25871", "url": "https://gl.wikipedia.org/wiki?curid=91440", "title": "Felp\u00f3s, Palas de Rei", "text": "San Tom\u00e9 de Felp\u00f3s \u00e9 unha parroquia do concello de Palas de Rei na comarca da Ulloa , na provincia de Lugo. No ano 2007 ti\u00f1a 25 habitantes (14 homes e 11 mulleres), dous menos ca no ano anterior."}
{"id": "91441", "revid": "85894", "url": "https://gl.wikipedia.org/wiki?curid=91441", "title": "Ferreira de Negral, Palas de Rei", "text": "San Marti\u00f1o de Ferreira de Negral \u00e9 unha parroquia do concello de Palas de Rei na comarca da Ulloa, na provincia de Lugo. Segundo o IGE en 2010 ti\u00f1a 78 habitantes, deles 39 eran homes e 39 eran mulleres, o que sup\u00f3n unha diminuci\u00f3n respecto do ano 1999 cando ti\u00f1a 106 habitantes.\nNesta parroquia naceu o exministro Jos\u00e9 Blanco."}
{"id": "91442", "revid": "23204", "url": "https://gl.wikipedia.org/wiki?curid=91442", "title": "Filgueira, Palas de Rei", "text": "San Tom\u00e9 de Filgueira \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 71 habitantes, deles 30 eran homes e 41 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006.\nToponimia.\nO fit\u00f3nimo galego \"Filgueira\" (do lat\u00edn F\u012cL\u012cCARIA, derivado de F\u012cLIX, -\u012cCIS) ref\u00edrese a un lugar abondoso en fentos. A s\u00faa orixe d\u00e1se entre o s\u00e9culo X e XIII."}
{"id": "91443", "revid": "5796617", "url": "https://gl.wikipedia.org/wiki?curid=91443", "title": "Fontecuberta, Palas de Rei", "text": "Santa Mari\u00f1a de Fontecuberta \u00e9 unha parroquia do concello de Palas de Rei na comarca da Ulloa, na provincia de Lugo. Segundo o IGE en 2010 ti\u00f1a 77 habitantes, deles 40 eran homes e 37 eran mulleres, o que sup\u00f3n unha diminuci\u00f3n respecto do ano 1999 cando ti\u00f1a 80 habitantes."}
{"id": "91444", "revid": "85894", "url": "https://gl.wikipedia.org/wiki?curid=91444", "title": "Laia, Palas de Rei", "text": "San Xo\u00e1n de Laia \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 19 habitantes (sete homes e doce mulleres), dous menos ca en 2006."}
{"id": "91445", "revid": "5796700", "url": "https://gl.wikipedia.org/wiki?curid=91445", "title": "Lestedo, Palas de Rei", "text": "Santiago de Lestedo \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 98 habitantes, deles 49 eran homes e 49 eran mulleres, o que sup\u00f3n unha diminuci\u00f3n de 5 habitantes en relaci\u00f3n ao ano anterior, 2006."}
{"id": "91446", "revid": "5796759", "url": "https://gl.wikipedia.org/wiki?curid=91446", "title": "Maceda, Palas de Rei", "text": "San Miguel de Maceda \u00e9 unha parroquia do concello de Palas de Rei na comarca da Ulloa, na provincia de Lugo. No ano 2011 ti\u00f1a 61 habitantes, deles 28 eran homes e 33 eran mulleres, o que sup\u00f3n un aumento de 8 habitantes en relaci\u00f3n ao ano 2007."}
{"id": "91447", "revid": "5800493", "url": "https://gl.wikipedia.org/wiki?curid=91447", "title": "Marz\u00e1, Palas de Rei", "text": "Santa Mar\u00eda de Marz\u00e1 \u00e9 unha parroquia do concello lugu\u00e9s de Palas de Rei na comarca da Ulloa, na provincia de Lugo. No ano 2007 ti\u00f1a 104 habitantes, deles 54 eran homes e 50 eran mulleres, o que sup\u00f3n unha diminuci\u00f3n de 4 habitantes en relaci\u00f3n ao ano anterior, 2006."}
{"id": "91448", "revid": "5800529", "url": "https://gl.wikipedia.org/wiki?curid=91448", "title": "O Mato, Palas de Rei", "text": "San Xo\u00e1n do Mato \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 85 habitantes, deles 45 eran homes e 40 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91449", "revid": "85894", "url": "https://gl.wikipedia.org/wiki?curid=91449", "title": "Meixide, Palas de Rei", "text": "San Pedro de Meixide \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 96 habitantes, deles 46 eran homes e 50 eran mulleres, o que sup\u00f3n unha diminuci\u00f3n de 5 habitantes en relaci\u00f3n ao ano anterior, 2006."}
{"id": "91450", "revid": "85894", "url": "https://gl.wikipedia.org/wiki?curid=91450", "title": "Merl\u00e1n, Palas de Rei", "text": "San Salvador de Merl\u00e1n \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 104 habitantes, deles 51 eran homes e 53 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91451", "revid": "785", "url": "https://gl.wikipedia.org/wiki?curid=91451", "title": "Moredo, Palas de Rei", "text": "San Fiz de Moredo \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 77 habitantes (36 homes e 41 mulleres), un menos ca en 2006."}
{"id": "91452", "revid": "85894", "url": "https://gl.wikipedia.org/wiki?curid=91452", "title": "Mosteiro de Devesa, Palas de Rei", "text": "Santiago de Mosteiro de Devesa \u00e9 unha parroquia do concello de Palas de Rei na comarca da Ulloa, na provincia de Lugo. En 2007 ti\u00f1a 54 habitantes (28 homes e 26 mulleres), un m\u00e1is ca en 2006."}
{"id": "91453", "revid": "85894", "url": "https://gl.wikipedia.org/wiki?curid=91453", "title": "Orosa, Palas de Rei", "text": "Santo Andr\u00e9 de Orosa \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 i\u00f1a 37 habitantes (23 homes e 14 mulleres), os mesmos ca no ano anterior.\nToponimia.\nO or\u00f3nimo Orosa (da voz prerromana *or- ou *oro-), fai referencia a un terreo monta\u00f1oso."}
{"id": "91454", "revid": "5800591", "url": "https://gl.wikipedia.org/wiki?curid=91454", "title": "Palas de Rei, Palas de Rei", "text": "San Tirso de Palas de Rei \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 798 habitantes, deles 381 eran homes e 417 eran mulleres, o que sup\u00f3n unha diminuci\u00f3n de 8 habitantes en relaci\u00f3n ao ano anterior, 2006."}
{"id": "91455", "revid": "85894", "url": "https://gl.wikipedia.org/wiki?curid=91455", "title": "Pambre, Palas de Rei", "text": "San Pedro de Pambre \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 28 habitantes, deles 13 eran homes e 15 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006.\nPatrimonio.\nNesta parroquia est\u00e1 situado o Castelo de Pambre, fortificaci\u00f3n medieval, unha das mellor conservadas de Galicia."}
{"id": "91456", "revid": "85894", "url": "https://gl.wikipedia.org/wiki?curid=91456", "title": "Pidre, Palas de Rei", "text": "Santa Mar\u00eda de Pidre \u00e9 unha parroquia do concello de Palas de Rei na comarca da Ulloa, na provincia de Lugo. No ano 2008 ti\u00f1a 99 habitantes, deles 55 eran homes e 44 eran mulleres, o que sup\u00f3n un aumento de 2 habitantes en relaci\u00f3n ao ano anterior, 2007.\nPatrimonio.\nA igrexa de Santa Mar\u00eda de Pidre \u00e9 de estilo rom\u00e1nico, a portada con arco de medio punto e d\u00faas arquivoltas. Na Ponte Merc\u00e9 est\u00e1 a capela da Mercede, e unha ponte medieval sobre o r\u00edo Ulla con dous arcos: un oxival e outro de medio punto. No recinto do pazo de Chorexe, a capela de Pardo de Chorexe.\nFestas.\nCel\u00e9brase a festa de San Ram\u00f3n o 31 de agosto."}
{"id": "91457", "revid": "85894", "url": "https://gl.wikipedia.org/wiki?curid=91457", "title": "A Puxeda, Palas de Rei", "text": "Santa Mar\u00eda da Puxeda \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 19 habitantes, (11 homes e 8 mulleres), os mesmos ca no ano anterior."}
{"id": "91458", "revid": "5800597", "url": "https://gl.wikipedia.org/wiki?curid=91458", "title": "Quindimil, Palas de Rei", "text": "San Miguel de Quindimil \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 42 habitantes, deles 16 eran homes e 26 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91459", "revid": "85894", "url": "https://gl.wikipedia.org/wiki?curid=91459", "title": "Ramil, Palas de Rei", "text": "San Miguel de Ramil \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 10 habitantes, deles 6 eran homes e 4 eran mulleres, o que sup\u00f3n un aumento de 1 habitantes en relaci\u00f3n ao ano anterior, 2006. A parroquia \u00e9 lim\u00edtrofe coa hom\u00f3nima Ramil, Agolada."}
{"id": "91460", "revid": "5800607", "url": "https://gl.wikipedia.org/wiki?curid=91460", "title": "Remonde, Palas de Rei", "text": "San Miguel de Remonde \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 56 habitantes, deles 25 eran homes e 31 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91461", "revid": "5800617", "url": "https://gl.wikipedia.org/wiki?curid=91461", "title": "Ribeira, Palas de Rei", "text": "San Salvador de Ribeira \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 35 habitantes, deles 18 eran homes e 17 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91467", "revid": "1131", "url": "https://gl.wikipedia.org/wiki?curid=91467", "title": "Salaia, Palas de Rei", "text": "San Pedro de Salaia \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 66 habitantes (33 homes e 33 mulleres), dous m\u00e1is ca en 2006."}
{"id": "91468", "revid": "85894", "url": "https://gl.wikipedia.org/wiki?curid=91468", "title": "San Breixo, Palas de Rei", "text": "Santa Mar\u00eda de San Breixo \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 60 habitantes, deles 28 eran homes e 32 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91469", "revid": "85894", "url": "https://gl.wikipedia.org/wiki?curid=91469", "title": "San Cibrao da Reposter\u00eda, Palas de Rei", "text": "San Cibrao da Reposter\u00eda \u00e9 unha parroquia do concello de Palas de Rei na comarca da Ulloa, na provincia de Lugo. Segundo o IGE en 2009 ti\u00f1a 53 habitantes, deles 28 eran homes e 25 eran mulleres, o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 72 habitantes.\nPatrimonio.\nA igrexa de San Cibrao da Reposter\u00eda \u00e9 rom\u00e1nica do s\u00e9culo XII con profundas reformas posteriores no s\u00e9culo XIX. Conserva s\u00f3 a nave da s\u00faa primitiva traza, a \u00e1bsida e o arco toral desapareceron. Frontis con porta principal de arco de medio punto oculto por un lintel pentagonal, cunha cruz incisa de dobre trazo transversal, culminando nunha espadana dun s\u00f3 van. No lateral sur presenta outra porta de arco de medio punto con t\u00edmpano decorado cunha cruz de oito brazos inscrita nun c\u00edrculo.\nO pazo de Leil\u00f3n."}
{"id": "91470", "revid": "85894", "url": "https://gl.wikipedia.org/wiki?curid=91470", "title": "San Mamede do Carballal, Palas de Rei", "text": "San Mamede do Carballal \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 58 habitantes, deles 28 eran homes e 30 eran mulleres, o que sup\u00f3n un aumento de 2 habitantes en relaci\u00f3n ao ano anterior, 2006."}
{"id": "91473", "revid": "85894", "url": "https://gl.wikipedia.org/wiki?curid=91473", "title": "San Miguel de Coence, Palas de Rei", "text": "San Miguel de Coence \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 86 habitantes, deles 43 eran homes e 43 eran mulleres, o que sup\u00f3n un aumento de 2 habitantes en relaci\u00f3n ao ano anterior, 2006."}
{"id": "91474", "revid": "5800624", "url": "https://gl.wikipedia.org/wiki?curid=91474", "title": "San Xusto da Reposter\u00eda, Palas de Rei", "text": "San Xusto da Reposter\u00eda \u00e9 unha parroquia do concello de Palas de Rei na comarca da Ulloa, na provincia de Lugo. No ano 2007 ti\u00f1a 31 habitantes, (12 homes e 19 mulleres), os mesmos ca no ano anterior."}
{"id": "91475", "revid": "5800625", "url": "https://gl.wikipedia.org/wiki?curid=91475", "title": "Ulloa, Palas de Rei", "text": "San Vicente de Ulloa \u00e9 unha parroquia do concello de Palas de Rei na comarca da Ulloa, na provincia de Lugo. Segundo o IGE en 2010 ti\u00f1a 73 habitantes, deles 36 eran homes e 37 eran mulleres, o que sup\u00f3n unha diminuci\u00f3n respecto do ano 1999 cando ti\u00f1a 98 habitantes."}
{"id": "91476", "revid": "22570", "url": "https://gl.wikipedia.org/wiki?curid=91476", "title": "Ansar, Taboada", "text": "Santo Estevo de Ansar \u00e9 unha parroquia do concello de Taboada na comarca de Chantada, na provincia de Lugo. No ano 2007 ti\u00f1a 36 habitantes, deles 19 eran homes e 17 eran mulleres, o que sup\u00f3n unha diminuci\u00f3n de 8 habitantes en relaci\u00f3n ao ano anterior, 2006."}
{"id": "91477", "revid": "5863", "url": "https://gl.wikipedia.org/wiki?curid=91477", "title": "Arxiz, Taboada", "text": "San Paio de Arxiz \u00e9 unha parroquia do concello de Taboada na comarca de Chantada, na provincia de Lugo. No ano 2007 ti\u00f1a 63 habitantes (26 homes e 37 mulleres), un menos ca en 2006."}
{"id": "91478", "revid": "85894", "url": "https://gl.wikipedia.org/wiki?curid=91478", "title": "Bembibre, Taboada", "text": "San Pedro de Bembibre \u00e9 unha parroquia do concello de Taboada na comarca de Chantada, na provincia de Lugo. No ano 2007 ti\u00f1a 99 habitantes (47 homes e 52 mulleres), sete menos ca no ano anterior. O seu top\u00f3nimo procede do galaico \"Paemeiobris\", co significado de \"oppidum entre r\u00edos\".\nXeograf\u00eda.\nEst\u00e1 situada no centro-norte do concello de Taboada, xusto ao norte da parroquia de Santo Tom\u00e9 do Carballo (onde est\u00e1 a capital do municipio). Ten un relevo accidentado, con outeiros e vales. Abundan os carballos e os casti\u00f1eiros, a\u00ednda que en zonas sen n\u00facleos de poboaci\u00f3n, onde se d\u00e1 m\u00e1is o monte, proliferan os pi\u00f1eiros e as matogueiras. Os r\u00edos m\u00e1is importantes son o rego de Portarr\u00edos, que atravesa o centro da parroquia, e o da Anguieira, que o fai polo sur.\nHistoria.\nExiste constancia de presenza prerromana pola existencia dun castro (Castro da Moa) que est\u00e1 sen escavar.\nA finais do s\u00e9culo XII constru\u00eduse a igrexa de San Pedro de Bembibre, que pertenc\u00eda a un mosteiro hoxe desaparecido.\nCoa pedra deste mosteiro ergueuse, en 1413, o pazo de San Pedro de Bembibre. O seu fundador, Lope de Taboada, era orixinario de Castro Candaz, lugar que abandonou logo das incursi\u00f3ns normandas traducidas en saqueos e ataques. No s\u00e9culo XVII, o rei Filipe IV outorgoulle a Xo\u00e1n Taboada de Ribadeneira e Figueroa o t\u00edtulo de Conde de Taboada, que pronto hab\u00eda quedar vinculado ao Condado de Maceda. Este nobre, que foi representante real no Reino de Galicia, recibiu sepultura en 1681 na igrexa de San Pedro de Bembibre. A \u00faltima condesa de Taboada, Amelia Gonz\u00e1lez de la Maza, creou a fundaci\u00f3n Condado de Taboada, que \u00e9 a que actualmente ret\u00e9n o seu patrimonio.\nAt\u00e9 o ano 1898, a parte setentrional da parroquia de Santo Tom\u00e9 do Carballo pertenc\u00eda \u00e1 de San Pedro de Bembibre, servindo o r\u00edo da Anguieira como l\u00edmite, como consta no Catastro de Ensenada. \nPatrimonio.\nArquitectura relixiosa.\nA Igrexa de San Pedro de Bembibre at\u00f3pase a un quil\u00f3metro do pazo-fortaleza dos condes de Taboada. De planta rectangular e con \u00e1bsida semicircular, ten un interesante retablo, conserva o p\u00falpito no muro norte, frescos en bo estado e o sartego do primeiro conde de Taboada, Xo\u00e1n Taboada de Ribadeneira e Figueroa. Foi declarada Monumento Nacional.\nA capela do San Roque est\u00e1 situada nunha chousa do lugar hom\u00f3nimo. \u00c9 propiedade do pazo dos condes e o seu recinto est\u00e1 complementado por un conxunto de cruces de pedra.\nA capela de Deil\u00e1s est\u00e1 na aldea do mesmo nome e ergueuse en honor \u00e1 Virxe dos Remedios. Aqu\u00ed cel\u00e9brase unha novena antes do 9 de setembro, d\u00eda en que se celebra a festa e, antes, tam\u00e9n unha comida campestre con grande afluencia.\nArquitectura civil.\nO pazo de San Pedro de Bembibre ou dos Condes de Taboada, constru\u00eddo en 1413 e residencia dos condes de Taboada dende ent\u00f3n. Ten unha planta en U e o aspecto dunha fortaleza: torre ameada e aspecto austero e robusto."}
{"id": "91479", "revid": "85894", "url": "https://gl.wikipedia.org/wiki?curid=91479", "title": "Bouzoa, Taboada", "text": "San Xo\u00e1n de Bouzoa \u00e9 unha parroquia do concello de Taboada na comarca de Chantada, na provincia de Lugo. Segundo o IGE en 2014 ti\u00f1a 106 habitantes (54 homes e 52 mulleres), o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 120 habitantes."}
{"id": "91480", "revid": "85894", "url": "https://gl.wikipedia.org/wiki?curid=91480", "title": "Campo, Taboada", "text": "San Xiao de Campo \u00e9 unha parroquia do concello de Taboada na comarca de Chantada, na provincia de Lugo. Segundo o IGE en 2014 ti\u00f1a 146 habitantes (70 homes e 76 mulleres), o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 223 habitantes."}
{"id": "91484", "revid": "85894", "url": "https://gl.wikipedia.org/wiki?curid=91484", "title": "Carballo, Taboada", "text": "San Tom\u00e9 do Carballo \u00e9 unha parroquia do concello de Taboada na comarca de Chantada, na provincia de Lugo. Segundo o IGE en 2014 ti\u00f1a 796 habitantes (364 homes e 432 mulleres), o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 849 habitantes. Alberga a capital municipal.\nXeograf\u00eda.\nAt\u00f3pase no centro xeogr\u00e1fico do concello, nunha planicie dominada por pastos e bosques aut\u00f3ctonos e de pi\u00f1eiro e de eucalipto en menor medida. Est\u00e1 atravesada polo r\u00edo da Anguieira, que deita as s\u00faas augas no Toldao, o cal tam\u00e9n atravesa a parroquia de Carballo nu Lugar da Puricela.\nHistoria.\nDebe o seu nome ao centenario Carballo de Ramos, situado na leira hom\u00f3nima, no extremo sur da vila de Taboada, catalogado como \u00e1rbore senlleira pola Xunta de Galicia.\nNo seu extremo oriental est\u00e1 o monte da Medela, que d\u00e1 nome a un lugar pr\u00f3ximo, e que con toda probabilidade ten soterrada unha m\u00e1moa, a cal ter\u00eda un grande dominio visual. \nA parroquia est\u00e1 atravesada por unha antiga calzada romana, que un\u00eda Braga con Lugo, que seguiu sendo utilizada como cami\u00f1o real at\u00e9 a actualidade. No lugar da Puricela, cons\u00e9rvanse catro miliarios de \u00e9poca romana. Esta v\u00eda toma varios nomes no seu paso pola vila, como R\u00faa Real, R\u00faa de Riaz\u00f3n ou R\u00faa de Laxelas. Parte deste trazado, arredor do cal apareceron algunhas aldeas que logo ser\u00edan integradas na vila, solapar\u00edase coa Avenida de Lugo, constru\u00edda a mediados do s\u00e9culo XIX, e que conforma hoxe en d\u00eda a principal v\u00eda de comunicaci\u00f3n.\nNo lugar de Rel\u00e1s foi constru\u00eddo un pazo pertencente \u00e1 familia dos Taboada, de titularidade privada e en bo estado de conservaci\u00f3n.\nEn 1898, os seus l\u00edmites territoriais foron ampliados polo norte debido ao desenvolvemento da vila de Taboada, capital municipal dende a constituci\u00f3n do concello no 1840. A s\u00faa fronteira coa parroquia de Bembibre desprazouse cara ao norte desde o r\u00edo da Anguieira, que atravesa a vila pola metade, aproximadamente at\u00e9 o cruzamento da Avenida de Lugo coa R\u00faa dos Condes de Taboada. \nA parroquia acadou un not\u00e1bel desenvolvemento nas primeiras d\u00e9cadas do s\u00e9culo XX, debido, entre outros, \u00e1 s\u00faa favorable situaci\u00f3n xeogr\u00e1fica e a albergar os xulgados do partido xudicial de Chantada. Nestes anos constru\u00eduse a casa de Manuel Rigueira, de estilo modernista (1919), e a igrexa parroquial (1920) sobre un templo anterior.\nA denominaci\u00f3n da vila como Taboada non se fixo maioritaria at\u00e9 avanzado o s\u00e9culo XX. At\u00e9 ent\u00f3n era co\u00f1ecida como San Tom\u00e9 ou San Tom\u00e9 do Carballo, como reflicte a documentaci\u00f3n de ent\u00f3n."}
{"id": "91501", "revid": "85894", "url": "https://gl.wikipedia.org/wiki?curid=91501", "title": "Castelo, Taboada", "text": "Santa Mar\u00eda de Castelo \u00e9 unha parroquia do concello de Taboada na comarca de Chantada, na provincia de Lugo. Segundo o IGE en 2014 ti\u00f1a 89 habitantes (52 mulleres e 37 homes), o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 143 habitantes.\nXeograf\u00eda.\nA parroquia ocupa o espazo centro-sur do concello. Limita ao norte con Carballo, ao leste con San Salvador de \u00cdnsua e San Xi\u00e1n de \u00cdnsua, ao sur con Sobrecedo e Vilela e o oeste con Campo. O r\u00edo Toldao atrav\u00e9saa polo norte (marcando o seu linde nalg\u00fans puntos) e vai desembocar no encoro de Belesar.\nConsta de sete lugares: Frame\u00e1n, Perrelos, Faqui\u00f3s, Airexe, Castelo, Ider e Covas.\nPredominan os bosques aut\u00f3ctonos de carballo e casti\u00f1eiro e os pastos. Na parte oriental a paisaxe \u00e9 de ribeira.\nHistoria.\nDa \u00e9poca prerromana cons\u00e9rvase o castro de Castelo, onde cada 7 de setembro se celebra a Queima das Fachas, declarada Festa de interese tur\u00edstico de Galicia, e que abre as festas parroquiais.\nDa \u00e9poca romana cons\u00e9rvase un sartego ou furna antropom\u00f3rfica preto do lugar de Frame\u00e1n. A s\u00faa funci\u00f3n semella ser m\u00e1is como monumento funerario que como sepulcro. Similar a esta at\u00f3pase unha en Fornas, no concello de Chantada. Tam\u00e9n no lugar de Covas tense constancia dunha explotaci\u00f3n de prata da que dan conta uns regos da leira e a denominaci\u00f3n nalg\u00fan catastro da concentraci\u00f3n parcelaria de Monte da Prata para un lugar pr\u00f3ximo. Hai tam\u00e9n unha fonte presumibelmente de orixe romana.\nDo per\u00edodo suevo-visig\u00f3tico d\u00e1 conta a toponimia: Faqui\u00f3s e Frame\u00e1n. No Testamento Odoariano, do ano 747, aparece por primeira vez o nome de Castelo, relacionado co citado castro.\nDa \u00e9poca rom\u00e1nica d\u00e1 conta a igrexa parroquial, no lugar de Airexe, da segunda metade do s\u00e9culo XII e con algunhas modificaci\u00f3ns posteriores.\nNo lugar de Covas existe constancia de presenza humana durante a Idade Media: unha ponte sobre o Toldao anterior ao s\u00e9culo XVI, cunha cruz do XVIII; durante a Idade Moderna, a capela. Estivo habitado por freires que traballaban as terras en r\u00e9xime de autosuficiencia e cobraban o d\u00e9cimo de terras circundantes.\nTam\u00e9n o carlismo estivo presente na parroquia, se ben de maneira residual como no resto de Galiza. Deste per\u00edodo da Historia d\u00e1 conta o Carballo dos Cartos, que segundo a lenda albergaba o tesouro dun carlista exiliado, que foi colocado no lugar de Airexe."}
{"id": "91502", "revid": "22570", "url": "https://gl.wikipedia.org/wiki?curid=91502", "title": "Cerdeda, Taboada", "text": "Santa Mari\u00f1a de Cerdeda \u00e9 unha parroquia do concello de Taboada na comarca de Chantada, na provincia de Lugo. Segundo o IGE en 2014 ti\u00f1a 123 habitantes (58 homes e 65 mulleres), o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 161 habitantes."}
{"id": "91503", "revid": "22570", "url": "https://gl.wikipedia.org/wiki?curid=91503", "title": "Cicill\u00f3n, Taboada", "text": "Santiago de Cicill\u00f3n \u00e9 unha parroquia do concello de Taboada na comarca de Chantada, na provincia de Lugo. No ano 2007 ti\u00f1a 93 habitantes, deles 39 eran homes e 54 eran mulleres, o que sup\u00f3n unha diminuci\u00f3n de 6 habitantes en relaci\u00f3n ao ano anterior, 2006."}
{"id": "91504", "revid": "85894", "url": "https://gl.wikipedia.org/wiki?curid=91504", "title": "Couto, Taboada", "text": "San Marti\u00f1o de Couto \u00e9 unha parroquia do concello de Taboada na comarca de Chantada, na provincia de Lugo. Segundo o IGE en 2014 ti\u00f1a 160 habitantes (75 homes e 85 mulleres), o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 206 habitantes.\nToponimia.\nA orixe do top\u00f3nimo \u00e9 o lat\u00edn , que \u00e9 un \"(lugar) cercado\", para poder defendelo mellor."}
{"id": "91505", "revid": "22570", "url": "https://gl.wikipedia.org/wiki?curid=91505", "title": "Esperante, Taboada", "text": "Santiago de Esperante \u00e9 unha parroquia do concello de Taboada na comarca de Chantada, na provincia de Lugo. No ano 2007 ti\u00f1a 138 habitantes, deles 66 eran homes e 72 eran mulleres, o que sup\u00f3n unha diminuci\u00f3n de 5 habitantes en relaci\u00f3n ao ano anterior, 2006."}
{"id": "91506", "revid": "22570", "url": "https://gl.wikipedia.org/wiki?curid=91506", "title": "Frad\u00e9, Taboada", "text": "Santiago de Frad\u00e9 \u00e9 unha parroquia do concello de Taboada na comarca de Chantada, na provincia de Lugo. No ano 2007 ti\u00f1a 51 habitantes, deles 26 eran homes e 25 eran mulleres, o que sup\u00f3n un incremento de 2 habitantes en relaci\u00f3n ao ano anterior, 2006."}
{"id": "91507", "revid": "98629", "url": "https://gl.wikipedia.org/wiki?curid=91507", "title": "Gondulfe, Taboada", "text": "San Lourenzo de Gondulfe \u00e9 unha parroquia do concello de Taboada na comarca de Chantada, na provincia de Lugo. No ano 2007 ti\u00f1a 67 habitantes, deles 34 eran homes e 33 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006.\nToponimia.\nO top\u00f3nimo galego Gondulfe ten orixe xerm\u00e1nica, de (\"loita\") + - (\"lobo\")."}
{"id": "91508", "revid": "22570", "url": "https://gl.wikipedia.org/wiki?curid=91508", "title": "Insua, Taboada", "text": "San Salvador de Insua \u00e9 unha parroquia do concello de Taboada na comarca de Chantada, na provincia de Lugo. No ano 2007 ti\u00f1a 60 habitantes, deles 32 eran homes e 28 eran mulleres, o que sup\u00f3n unha diminuci\u00f3n de 58 habitantes en relaci\u00f3n ao ano 1991 cando ti\u00f1a 118 habitantes.\nHistoria.\nNo lugar de Son\u00e1n houbo un poste cuxo v\u00ednculo fundou Lope de Taboada o Vello. Desta li\u00f1axe herdaron os Taboada as t\u00e1boas orladas de calderos do seu emblema."}
{"id": "91509", "revid": "85894", "url": "https://gl.wikipedia.org/wiki?curid=91509", "title": "Mato, Taboada", "text": "San Marti\u00f1o de Mato \u00e9 unha parroquia do concello de Taboada na comarca de Chantada, na provincia de Lugo. Segundo o IGE en 2014 ti\u00f1a 123 habitantes (62 homes e 61 mulleres), o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 164 habitantes."}
{"id": "91511", "revid": "5863", "url": "https://gl.wikipedia.org/wiki?curid=91511", "title": "Meixonfr\u00edo, Taboada", "text": "Santa Mari\u00f1a de Meixonfr\u00edo \u00e9 unha parroquia do concello de Taboada na comarca de Chantada, na provincia de Lugo. Segundo o IGE en 2009 ti\u00f1a 94 habitantes, deles 47 eran homes e 47 eran mulleres, o que sup\u00f3n unha diminuci\u00f3n respecto do ano 1999 cando ti\u00f1a 108 habitantes. En 2017 segundo o INE ti\u00f1a 71 habitantes, 38 mulleres e 33 homes.\nNo lugar de Vila naceu a escritora Ana Vila Portome\u00f1e.\nToponimia.\nO top\u00f3nimo deriva do lat\u00edn , mes\u00f3n fr\u00edo .\nXeograf\u00eda.\nA parroquia de Meixonfr\u00edo est\u00e1 situada no norte do concello de Taboada. Sofre un elevado grao de despoboamento e envellecemento da poboaci\u00f3n.\nHistoria.\nEn tempos houbo un cuartel da Garda civil e unha capela que estaban situados no lugar do Curro.\nPatrimonio.\nA igrexa parroquial de Santa Mari\u00f1a de Meixonfr\u00edo \u00e9 do s\u00e9culo XII, est\u00e1 no lugar de Meixonfr\u00edo.\nFestas.\nAs festas patronais na honra de San Xo\u00e1n e San Romao son os d\u00edas 29 e 30 de agosto. En tempos hab\u00eda gran devoci\u00f3n ao santo, que dic\u00edan que era milagreiro para cos que padecen a doenza da reuma. O campo da festa est\u00e1 situado na marxe dereita da N-540 de Lugo a Ourense, en direcci\u00f3n a Ourense."}
{"id": "91512", "revid": "85894", "url": "https://gl.wikipedia.org/wiki?curid=91512", "title": "Moreda, Taboada", "text": "Santa Mar\u00eda de Moreda \u00e9 unha parroquia do concello de Taboada na comarca de Chantada, na provincia de Lugo. Segundo o IGE en 2014 ti\u00f1a 88 habitantes (42 homes e 46 mulleres), 31 menos ca no ano 1999. Est\u00e1n distribu\u00eddos entre 10 entidades de poboaci\u00f3n, cunha densidade media de 32'5 hab/km\u00b2.\nXeograf\u00eda.\nPertence ao arciprestado de Insua e Taboada. Limita ao norte con Bembibre e Couto, ao sur con Gondulfe e Campo, ao leste con Carballo e ao oeste con Frade e Gondulfe.\nPatrimonio.\nO castro de Moreda, cuxo estado de conservaci\u00f3n non pode ser avaliado xa que non se realizou ningunha escavaci\u00f3n oficial. S\u00e1bese que o castro sufriu o espolio das s\u00faas pedras, sendo doado atopalas noutras edificaci\u00f3ns e conxuntos arquitect\u00f3nicos da zona. O castro est\u00e1 situado nun outeiro (570 m sobre o nivel do mar) con fortes pendentes. A entrada do castro sit\u00faase con toda probabilidade na parte nordeste, xa que \u00e9 a \u00fanica de f\u00e1cil acceso.\nA igrexa parroquial de Santa Mar\u00eda de Moreda \u00e9 de orixe medieval.\nA casa-torre de Moreda foi patrucial dos Camba e os Montenegro, ademais de situarse al\u00ed o c\u00e1rcere xurisdicional no soto a finais do s\u00e9culo XIX, a\u00ednda se conservaba o cepo dos encadeados.\nFestas.\nA festa parroquial celebrase o d\u00eda 15 de agosto."}
{"id": "91513", "revid": "785", "url": "https://gl.wikipedia.org/wiki?curid=91513", "title": "Mourulle, Taboada", "text": "San Vicente de Mourulle \u00e9 unha parroquia do concello de Taboada na comarca de Chantada, na provincia de Lugo. Segundo o IGE en 2021 ti\u00f1a 13 habitantes (8 homes e 5 mulleres).\nHistoria.\nEn rigor, a parroquia non conta con ning\u00fan n\u00facleo, posto que o seu \u00fanico lugar, Mourulle, foi anegado polas augas do encoro de Belesar no Nadal de 1962. Moitos veci\u00f1os instal\u00e1ronse no lugar de Friamonde, na parroquia de San Xi\u00e1n de Insua, a escasos quil\u00f3metros. \nTam\u00e9n a poucos quil\u00f3metros atop\u00e1base a Ponte Mourulle constru\u00edda despois da guerra civil utilizando presos pol\u00edticos como man de obra. Foi logo bautizada como Ponte Fortes, en homenaxe ao comerciante taboad\u00e9s que m\u00e1is impulso lle deu. Permit\u00eda cruzar o r\u00edo na estrada entre Rubi\u00e1n e Palas, sendo a \u00fanica ponte entre Portomar\u00edn e Chantada, e foi igualmente anegada co encoro. En 1967 constru\u00eduse a nova ponte, uns metros m\u00e1is abaixo, co\u00f1ecida como Ponte Mourulle ou, popularmente, Ponte dos Parafusos.\nMourulle deu nome tam\u00e9n \u00e1 paraxe onde se constru\u00edu o club n\u00e1utico municipal en 1999."}
{"id": "91514", "revid": "85894", "url": "https://gl.wikipedia.org/wiki?curid=91514", "title": "Pi\u00f1eira, Taboada", "text": "Santa Mar\u00eda de Pi\u00f1eira \u00e9 unha parroquia do concello de Taboada na comarca de Chantada, na provincia de Lugo. Segundo o IGE en 2014 ti\u00f1a 97 habitantes (46 homes e 51 mulleres), o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 142 habitantes.\nXeograf\u00eda.\nOcupa un espazo rectangular na zona centro-sur do concello. Limita ao norte-noroeste con Gondulfe, ao leste con Taboada dos Freires, so sur-sueste con Esperante, ao sur-suroeste con Cicill\u00f3n e ao oeste con Vilela.\nTen 11 n\u00facleos de poboaci\u00f3n: a Aldea, Cima de Vila, Mosteiro, o Outeiro, Pacios, Pi\u00f1eira, Quint\u00e1, San Salvador, o Seixo, Ser\u00e9n e a Videira.\nA paisaxe componse principalmente de bosque aut\u00f3ctono e pastos (a\u00ednda que hai algunha plantaci\u00f3n de eucalipto de importancia) e est\u00e1 cruzada por varios regos, como o rego de Pi\u00f1eira.\nHistoria.\nO territorio desta parroquia estivo poboado dende hai miles de anos, do que dan conta as medas atopadas no lugar da Aldea. Neste lugar atopouse tam\u00e9n un castro. Da \u00e9poca romana dan conta algunhas moas (tam\u00e9n na Aldea e nalgunhas propiedades privadas).\nA \u00e9poca medieval \u00e9 a m\u00e1is salientable pois a igrexa parroquial \u00e9 do s\u00e9culo XIII, de estilo rom\u00e1nico. Esta formar\u00eda parte dun mosteiro hoxe desaparecido, pero que deu nome ao lugar en que se atopa (o Mosteiro) o que tam\u00e9n explicar\u00eda a s\u00faa elevada altura (o que facilitar\u00eda a entrada das procesi\u00f3ns lit\u00farxicas). A nave primitiva est\u00e1 intacta e s\u00f3 alterada pola sancrist\u00eda, se ben a portada \u00e9 moderna, como o campanario. A cuberta descansa sobre numerosos canzorros ben conservados e de labra dispar (xadrezado, xeometr\u00eda, formas humanas). A \u00e1bsida, de gran tama\u00f1o, consta dun tramo recto e outro semicircular e ten tres fiestras. No interior destaca un importante baldaquino.\nTam\u00e9n hai referencias a un mosteiro feminino no lugar de San Salvador. O Adral fai hoxe referencia a un espazo entre casas, polo que aqu\u00ed houbo a entrada a unha igrexa. Preto deste lugar hai unha p\u00eda bautismal empatada nun muro."}
{"id": "91515", "revid": "85894", "url": "https://gl.wikipedia.org/wiki?curid=91515", "title": "San Xi\u00e1n de Insua, Taboada", "text": "San Xi\u00e1n de Insua \u00e9 unha parroquia do concello de Taboada na comarca de Chantada, na provincia de Lugo. No ano 2007 ti\u00f1a 94 habitantes, deles 53 eran homes e 41 eran mulleres, o que sup\u00f3n unha diminuci\u00f3n de 49 habitantes en relaci\u00f3n ao ano 1991 cando ti\u00f1a 143 habitantes."}
{"id": "91516", "revid": "22570", "url": "https://gl.wikipedia.org/wiki?curid=91516", "title": "Sobrecedo, Taboada", "text": "Santiago de Sobrecedo \u00e9 unha parroquia do concello de Taboada na comarca de Chantada, na provincia de Lugo. Segundo o IGE en 2011 ti\u00f1a 134 habitantes, deles 63 eran homes e 71 eran mulleres, o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 164 habitantes."}
{"id": "91517", "revid": "85894", "url": "https://gl.wikipedia.org/wiki?curid=91517", "title": "Taboada dos Freires, Taboada", "text": "Santa Mar\u00eda de Taboada dos Freires \u00e9 unha parroquia do concello de Taboada na comarca de Chantada, na provincia de Lugo. Segundo o IGE en 2014 ti\u00f1a 84 habitantes (43 homes e 41 mulleres), o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 117 habitantes.\nXeograf\u00eda.\nEst\u00e1 situada no oeste do municipio e linda coas parroquias de Frad\u00e9, Cerdeda, Bouzoa, O Mato, Esperante, Pi\u00f1eira de Gondulfe. A parroquia ocupa un val, atravesado polo r\u00edo Toldao (que d\u00e1 nome a unha aldea). Proliferan o carballo, o casti\u00f1eiro e outras especies aut\u00f3ctonas do pa\u00eds.\nHistoria.\nHai catro poboados castrexos, todos eles sen escavar, que delimitan o espazo da parroquia: o de Carboeiro (entre Bouzoa e Cerdeda), o de San Lourenzo de Gondulfe, o de Pi\u00f1eira e o de Cimbraos (no Mato).\nA igrexa de Santa Mar\u00eda de Taboada dos Freires foi constru\u00edda en 1190 polo Mestre Pelaxio. Ten planta rectangular, e foi ampliada con posterioridade. Formaba parte dun antigo mosteiro, do cal tomou o top\u00f3nimo a parroquia, situado segundo Nicanor Rielo Carballo no lugar que ocupaba a horta da casa reitoral. A comezos do s\u00e9culo XIII o mosteiro pertenc\u00eda \u00e1 Orde do Temple, que en 1233 -coincidindo co Cap\u00edtulo Xeral que celebraban en Benavente, asinaron unha concordia co bispo Miguel e o seu cabido sobre os dereitos episcopais nas igrexas que posu\u00edan na diocese, entre as que se cita a de Taboada.\nTam\u00e9n hai constancia documental de no s\u00e9culo XIII estar establecido nesta parroquia, no lugar de Sus\u00e1, un propietario de nome \"Arias Petri de Tabulata\", topon\u00edmico relacionado co lugar da Ponte Taboada, en Silleda. Este individuo dar\u00eda nome \u00e1 aldea de Taboada, moi pr\u00f3xima \u00e1 igrexa parroquial (non ten que ver coa Taboada que d\u00e1 nome ao municipio, o cal \u00e9 unha invenci\u00f3n contempor\u00e1nea baseada no hist\u00f3rico Condado de Taboada). Ademais, \u00e9 prob\u00e1bel que, en tempos, neste lugar se desenvolvese actividade t\u00e9xtil, atendendo a microtop\u00f3nimos como Bat\u00e1n, Li\u00f1ares ou Pena Li\u00f1aza. \nDurante o Antigo R\u00e9xime pertenc\u00eda \u00e1 xurisdici\u00f3n de Vilar, pasando a formar parte do concello do mesmo nome en 1835, antes da s\u00faa total incorporaci\u00f3n ao Concello de Taboada en 1840.\nPatrimonio.\nA\u00a0igrexa de Santa Mar\u00eda de Taboada dos Freires\u00a0\u00e9 unha das poucas igrexas de orixe templaria do pa\u00eds. Constru\u00edda no 1191, \u00e9 obra do Mestre Pelaxio, como figura no t\u00edmpano, onde est\u00e1 representando a\u00a0Sans\u00f3n\u00a0degolando un le\u00f3n. Debeu ser parte dun mosteiro hoxe desaparecido. En 1920 foi profundamente reformada, cunha prolongaci\u00f3n da nave cara ao leste, onde se recolocou unha das xanelas orixinais, e tam\u00e9n se constru\u00edu o actual retablo, en madeira. \nContaba cunha casa reitoral do s\u00e9culo XVII que estivo ocupada at\u00e9 a d\u00e9cada de 1980. En febreiro de 2018 veuse abaixo ap\u00f3s d\u00e9cadas de abandono e desleixo, e en 2020 o soar pasou \u00e1 propiedade dunha asociaci\u00f3n veci\u00f1al. \nNo lugar de Sus\u00e1 hai unha capela brasonada dedicada a San Antonio, onde hai d\u00e9cadas se celebraba unha romar\u00eda. \nTam\u00e9n conta cun antigo teleclub, un dos poucos conservados na contorna, constru\u00eddo nos anos 1970, ocupando o lugar do cruceiro (que ent\u00f3n foi recolocado xunto \u00e1 igrexa)."}
{"id": "91520", "revid": "85894", "url": "https://gl.wikipedia.org/wiki?curid=91520", "title": "A Torre, Taboada", "text": "San Mamede da Torre \u00e9 unha parroquia do concello de Taboada na comarca de Chantada, na provincia de Lugo. Segundo o IGE en 2014 ti\u00f1a 78 habitantes (46 homes e 32 mulleres), o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 113 habitantes."}
{"id": "91522", "revid": "22570", "url": "https://gl.wikipedia.org/wiki?curid=91522", "title": "Vilame\u00f1e, Taboada", "text": "Santa Mari\u00f1a de Vilame\u00f1e \u00e9 unha parroquia do concello de Taboada na comarca de Chantada, na provincia de Lugo. No ano 2007 ti\u00f1a 69 habitantes, deles 32 eran homes e 37 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91523", "revid": "22570", "url": "https://gl.wikipedia.org/wiki?curid=91523", "title": "Vilar de Cabalos, Taboada", "text": "Santa Eulalia de Vilar de Cabalos \u00e9 unha parroquia do concello de Taboada na comarca de Chantada, na provincia de Lugo. No ano 2007 ti\u00f1a 87 habitantes, deles 39 eran homes e 48 eran mulleres, o que sup\u00f3n unha diminuci\u00f3n de 0 habitantes en relaci\u00f3n ao ano anterior, 2006."}
{"id": "91528", "revid": "85894", "url": "https://gl.wikipedia.org/wiki?curid=91528", "title": "Vilela, Taboada", "text": "San Miguel de Vilela \u00e9 unha parroquia do concello de Taboada na comarca de Chantada, na provincia de Lugo. No ano 2007 ti\u00f1a 135 habitantes (55 eran homes e 80 mulleres), os mesmo ca no 2006.\nNo castro de Vilela, destru\u00eddo por unhas obras, apareceu unha cabeza de granito da idade de ferro, co\u00f1ecida como o Guerreiro de Ralle por estar conservado desde hai moitos anos nunha casa desa aldea."}
{"id": "91531", "revid": "85894", "url": "https://gl.wikipedia.org/wiki?curid=91531", "title": "Xi\u00e1n, Taboada", "text": "Santa Mari\u00f1a de Xi\u00e1n \u00e9 unha parroquia do concello de Taboada na comarca de Chantada, na provincia de Lugo. No ano 2007 ti\u00f1a 236 habitantes, deles 123 eran homes e 113 eran mulleres, o que sup\u00f3n unha diminuci\u00f3n de 12 habitantes en relaci\u00f3n ao ano anterior, 2006."}
{"id": "91552", "revid": "5863", "url": "https://gl.wikipedia.org/wiki?curid=91552", "title": "Cordido, Foz", "text": "San Xiao de Cordido \u00e9 unha parroquia do concello de Foz na comarca da Mari\u00f1a Central, na provincia de Lugo que se estende nunha superficie de 16,80 Km\u00b2. Ti\u00f1a 173 habitantes en 2016, segundo datos do Instituto Galego de Estat\u00edstica, 83 homes e 90 mulleres. O que sup\u00f3n unha diminuci\u00f3n de 37 habitantes respecto ao ano 2007 cando ti\u00f1a 210 habitantes (99 homes e 111 mulleres) e 35 menos que en 2006."}
{"id": "91554", "revid": "89787", "url": "https://gl.wikipedia.org/wiki?curid=91554", "title": "Fazouro, Foz", "text": "Santiago de Fazouro \u00e9 unha parroquia do concello de Foz na comarca da Mari\u00f1a Central, na provincia de Lugo que se estende nunha superficie de 8,75 Km\u00b2. Ti\u00f1a 598 habitantes en 2020, segundo datos do Instituto Galego de Estat\u00edstica, 319 homes e 279 mulleres. O que sup\u00f3n unha diminuci\u00f3n de 66 habitantes respecto ao ano 2007 cando ti\u00f1a 664 habitantes (324 homes e 340 mulleres), tam\u00e9n 66 menos que en 2006."}
{"id": "91557", "revid": "98629", "url": "https://gl.wikipedia.org/wiki?curid=91557", "title": "Foz, Foz", "text": "Santiago de Foz \u00e9 unha parroquia do concello de Foz na comarca da Mari\u00f1a Central, na provincia de Lugo que se estende nunha superficie de 3,27\u00a0km\u00b2. Segundo o Instituto Galego de Estat\u00edstica en 2016 ti\u00f1a 6084 habitantes (2965 homes e 3119 mulleres), 462 m\u00e1is ca en 2007 (2736 homes e 2886 mulleres) e 538 m\u00e1is ca en 2006."}
{"id": "91559", "revid": "5863", "url": "https://gl.wikipedia.org/wiki?curid=91559", "title": "Nois, Foz", "text": "San Xiao de Nois \u00e9 unha parroquia do concello de Foz na comarca da Mari\u00f1a Central, na provincia de Lugo que se estende por unha superficie de 23,4\u00a0km\u00b2. Ti\u00f1a 532 habitantes en 2016, segundo datos do Instituto Galego de Estat\u00edstica, 280 homes e 252 mulleres distribu\u00eddos en 6 entidades de poboaci\u00f3n. O que sup\u00f3n unha diminuci\u00f3n de 17 habitantes respecto ao ano 2007 cando ti\u00f1a 549 habitantes (282 homes e 267 mulleres) e 32 menos que en 1999."}
{"id": "91561", "revid": "25871", "url": "https://gl.wikipedia.org/wiki?curid=91561", "title": "Santa Cilla do Valadouro, Foz", "text": "Santa Cilla do Valadouro \u00e9 unha parroquia do concello de Foz na comarca da Mari\u00f1a Central, na provincia de Lugo que se estende por unha superficie de 13,22 Km\u00b2. Ti\u00f1a 276 habitantes en 2016, segundo datos do Instituto Galego de Estat\u00edstica, 128 homes e 148 mulleres distribu\u00eddos en 7 entidades de poboaci\u00f3n. O que sup\u00f3n unha diminuci\u00f3n de 64 habitantes respecto ao ano 2007 cando ti\u00f1a 340 habitantes (164 homes e 176 mulleres) e 125 menos que en 1999.\nNesta parroquia at\u00f3pase o monte da Frouxeira no que est\u00e1 o castelo da Frouxeira."}
{"id": "91562", "revid": "25871", "url": "https://gl.wikipedia.org/wiki?curid=91562", "title": "Santo Acisclo do Valadouro, Foz", "text": "Santo Acisclo do Valadouro \u00e9 unha parroquia do concello de Foz na comarca da Mari\u00f1a Central, na provincia de Lugo que se estende por unha superficie de 9,67\u00a0km\u00b2. Segundo o Instituto Galego de Estat\u00edstica en 2016 ti\u00f1a 117 habitantes (58 homes e 59 mulleres), 31 menos ca en 2007 (76 homes e 72 mulleres) e 58 menos que en 1999. Ten 5 entidades de poboaci\u00f3n."}
{"id": "91563", "revid": "85894", "url": "https://gl.wikipedia.org/wiki?curid=91563", "title": "Arcos, Outeiro de Rei", "text": "San Pedro de Arcos \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 67 habitantes, deles 37 eran homes e 30 eran mulleres, o que sup\u00f3n un incremento de 1 habitante en relaci\u00f3n ao ano anterior, 2006.\nPatrimonio.\nHai grupo de 7 - 8 m\u00e1moas preto da aldea de Bullas.\nA parroquia ten d\u00faas casas se\u00f1oriais: o Pazo de Miraz (hoxe dedicado a casa de labranza) e a Casa-Torre de Arcos, hoxe desaparecida."}
{"id": "91564", "revid": "5863", "url": "https://gl.wikipedia.org/wiki?curid=91564", "title": "Aspai, Outeiro de Rei", "text": "San Cibrao de Aspai \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 104 habitantes, deles 50 eran homes e 54 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006.\nToponimia.\nO top\u00f3nimo pode significar as terras ou casa do antrop\u00f3nimo godo .\nPatrimonio.\nNa parroquia hai abundante concentraci\u00f3n de m\u00e1moas: un grupo de 10 - 11 sitas no Couto de Province.\nO Castro de Candai est\u00e1 emprazado nos l\u00edmites entre Candai e Aspai.\nO cruceiro de Santa Comba foi constru\u00eddo no ano 1897."}
{"id": "91565", "revid": "5863", "url": "https://gl.wikipedia.org/wiki?curid=91565", "title": "Bonxe, Outeiro de Rei", "text": "San Mamede de Bonxe \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 448 habitantes, deles 314 eran homes e 134 eran mulleres, o que sup\u00f3n un incremento de 182 habitantes en relaci\u00f3n ao ano anterior, 2006.\nXeograf\u00eda.\nA parroquia est\u00e1 ba\u00f1ada polo arroio dos Tollos e o punto m\u00e1is alto sit\u00faase no Cordal de Penelas (566 m). Pola parroquia pasa o regato do Cepelo, que nace e morre en Outeiro de Rei e \u00e9 s\u00edmbolo de humildade na poes\u00eda de Manuel Mar\u00eda. Est\u00e1 atravesada pola li\u00f1a de ferrocarril A Coru\u00f1a - Palencia. \nNa parroquia sit\u00faase o centro penitenciario de Bonxe.\nPatrimonio.\nA parroquia \u00e9 co\u00f1ecida pola s\u00faa cer\u00e1mica, a oler\u00eda de Bonxe, fabricada de xeito tradicional. Aparece mencionada no poema \"Barro\" de Manuel Mar\u00eda, inclu\u00eddo na obra \"Terra Cha\" (1954)."}
{"id": "91566", "revid": "23204", "url": "https://gl.wikipedia.org/wiki?curid=91566", "title": "Caboi, Outeiro de Rei", "text": "San Marti\u00f1o de Caboi \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 91 habitantes, deles 42 eran homes e 49 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006.\n\u00c9timo.\nO top\u00f3nimo Caboi deriva do nome dun antigo \"possessor\". No s\u00e9culo X este lugar foi referido como \"Calabogii\" e \"uilla Calabogi\". En 1173 era \"Kalaboe\", a dicir de Boull\u00f3n Agrelo, quen non \u00e9 capaz de determinar se o nome derivaba de \"Calapodius\" ou de \"Calepodius\", nome dun m\u00e1rtir e santo cat\u00f3lico do s\u00e9culo IV, e tam\u00e9n dun c\u00f3nsul romano do s\u00e9culo V. O mesmo nome era empregado na Catalu\u00f1a medieval, onde deu orixe \u00f3 top\u00f3nimo Calabuig, documentado como \"uilla Calapodii\" no s\u00e9culo IX.\nHistoria.\nA aldea de Astariz ostentaba na \u00e9poca sueva o t\u00edtulo de \"Coto Real\" e gobern\u00e1base con autoridades propias. Xa na \u00e9poca medieval esta parroquia debeu ser unha fortaleza, a\u00ednda se poden apreciar nalg\u00fans lugares restos das murallas e foxos que a rodearon. Tam\u00e9n hai noticias da existencia dunha torre, hoxe desaparecida.\nPatrimonio.\nA Casa de Prado, con pedra de armas na fachada."}
{"id": "91567", "revid": "25871", "url": "https://gl.wikipedia.org/wiki?curid=91567", "title": "Candai, Outeiro de Rei", "text": "San Vicente de Candai \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 88 habitantes, deles 40 eran homes e 48 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006.\nXeograf\u00eda.\nSituada \u00e1 marxe dereita do Mi\u00f1o, regan as s\u00faas terras os arroios Portopr\u00e9s e As Chairas. Alcanza a s\u00faa m\u00e1xima altitude no Cordal de Candas (605 m.).\nPatrimonio.\nExiste un reducido n\u00famero de m\u00e1moas (3 - 4) no chamado Monte de Candai.\nA igrexa parroquial de San Vicente de Candai foi reedificada en 1877 sobre os cimentos dunha anterior probablemente de orixe rom\u00e1nico."}
{"id": "91568", "revid": "85894", "url": "https://gl.wikipedia.org/wiki?curid=91568", "title": "Castelo de Rei, Outeiro de Rei", "text": "San Salvador de Castelo de Rei \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 86 habitantes, deles 45 eran homes e 41 eran mulleres, o que sup\u00f3n un incremento de 3 habitantes en relaci\u00f3n ao ano anterior, 2006.\nPatrimonio.\nA Casa Grande dos Andrade, do s\u00e9culo XVIII, con escudo de armas e capela.\nHai unha carballa co\u00f1ecida como \"Carballa de Froil\u00e1n\" (\u00e1rbore centenaria) que segundo a tradici\u00f3n popular ao ser oca por dentro foi empregada na \u00e9poca do racionamento para agachar alimentos no seu interior. E tam\u00e9n se escondia a carne nela na guerra contra os franceses.\nFestas.\nSan Salvador, o \u00faltimo domingo de agosto."}
{"id": "91569", "revid": "85894", "url": "https://gl.wikipedia.org/wiki?curid=91569", "title": "Cela, Outeiro de Rei", "text": "Santa Mar\u00eda de Cela \u00e9 unha parroquia do concello de Outeiro de Rei na comarca de Lugo, na provincia de Lugo. Segundo o Instituto Galego de Estat\u00edstica, en 2020 ti\u00f1a 264 habitantes (129 homes e 135 mulleres), o que sup\u00f3n unha diminuci\u00f3n en relaci\u00f3n ao ano 2006 cando ti\u00f1a 284 habitantes.\nXeograf\u00eda.\nPertence ao arciprestado de Aguiar, da diocese de Lugo. Limita ao norte co concello de Cospeito, ao oeste co de R\u00e1bade, ao leste coa parroquia de Taboi e ao sur coas de Folgueira e Matela. Ba\u00f1ada polo r\u00edo Mi\u00f1o e o regato Regueiro, destaca a presenza no seu termo da Insua de San Roque, \u00e1 cal na antig\u00fcidade lev\u00e1base a pacer o gando que era transportado en barcas, chegando a xuntarse neses tempos ata 50 embarcaci\u00f3ns.\nA insua de San Roque \u00e9 a illa m\u00e1is grande do curso alto do Mi\u00f1o. Esta illa constit\u00fae unha \u00e1rea representativa das zonas h\u00famidas da Terra Ch\u00e1 e xunto \u00e1 insua de Trabanca e a insua de Santa Mari\u00f1a ou de Baixo conforma as chamadas Insuas do Mi\u00f1o. Todas elas forman parte da zona especial de conservaci\u00f3n (ZEC) Parga - Ladra - T\u00e1moga e da zona n\u00facleo da reserva da biosfera Terras do Mi\u00f1o. Este dobre illamento do r\u00edo Mi\u00f1o en Cela favoreceu un bosque aut\u00f3ctono onde se poden ver especies como os carballos, o acivro e o freixo que conviven en harmon\u00eda.\nHistoria.\nO pasado hist\u00f3rico rem\u00f3ntase \u00e1 \u00e9poca da dominaci\u00f3n romana, tempo no que a parroquia recibiu o nome de \"Aguas Celenas\". Xa na Reconquista aos \u00e1rabes, realizada polo bispo Odoario, Cela foi o lugar elixido para iniciar esta tarefa, polo seu valor estrat\u00e9xico.\nPatrimonio.\nA Torre de Cela fora constru\u00edda en Fompedri\u00f1a polo Mariscal Pardo de Cela, derrubada durante a Gran Guerra Irmandi\u00f1a. Pertenceu aos seus descendentes, os Ribadeneira, se\u00f1ores de Villaguisada. Hoxe desaparecida, p\u00f3dese a\u00ednda observar sobre o terreo o punto onde estivo enclavada, \u00f3 leste da igrexa parroquial.\nO Pazo de Cela est\u00e1 tam\u00e9n en Fompedri\u00f1a, nunha zona chaira e f\u00e9rtil da ribeira esquerda do Mi\u00f1o. \u00c9 co\u00f1ecido tam\u00e9n co nome de Retorta antiga. Ten dous andaes, con planta rectangular que forma un L co edificio auxiliar. Ten f\u00e1brica de cachoter\u00eda de pedra de lousa, canter\u00eda en linteis e xambas. Pequena solaina no \u00e1ngulo interior do conxunto e escudo de armas.\nA igrexa parroquial \u00e9 un templo moderno con amplo atrio, cemiterio e contorno de grandes carballos. De cruz latina, cuberta de lousa e muros de pedra revocados de cemento. Nave esvelta, cunha porta lateral Sur, a d\u00faas augas, porta principal con lintel semiarqueado e vent\u00e1 con lintel semicircular, espadana de dous vans. Piso de cemento, coro de madeira sobre os p\u00e9s, p\u00eda bautismal, \u00e1 esquerda, con debuxos xeom\u00e9tricos e p\u00e9 cadrado. Cruceiro con c\u00fapula sobre catro arcos de medio punto, cuberta a catro augas, m\u00e1is elevada c\u00e1 nave, e iluminada a trav\u00e9s de catro \u00f3culos laterais. Ten un retablo maior, moderno, sen valor. Tam\u00e9n hai un retablo da capela lateral dereita, neog\u00f3tico coa Inmaculada e San Roque, o Neno, un can e unhas chaves \u00f3s pes (s. XVII). A cruz parroquial \u00e9 de prata repuxada (s. XVIII).\nO cruceiro de Meidon\u00edn est\u00e1 situado nun cruzamento de cami\u00f1os no lugar de Meidon\u00edn \u00e9 de propiedade particular. Presenta d\u00faas inscrici\u00f3ns: unha na base na que se le \"San Roque\", debaixo da representaci\u00f3n escult\u00f3rica do Santo e dun devoto. E outra no fuste, onde aparece a data do cruceiro: 1885.\nO cruceiro de Quinti\u00e1n at\u00f3pase \u00f3 car\u00f3n dunha pista preto do cemiterio parroquial de Cela. De propiedade p\u00fablica, ata hai uns trinta anos os nenos que morr\u00edan sen bautizar eran enterrados xunto \u00f3 mesmo.\nFestas.\nFesta en honor \u00e1 Virxe da Ascensi\u00f3n (o 15 de agosto). Antigamente festex\u00e1base tam\u00e9n o San Benito e o San Roque."}
{"id": "91570", "revid": "85894", "url": "https://gl.wikipedia.org/wiki?curid=91570", "title": "Folgueira, Outeiro de Rei", "text": "San Nicol\u00e1s de Folgueira \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 50 habitantes, deles 27 eran homes e 23 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006.\nXeograf\u00eda.\nRegan as s\u00faas terras o r\u00edo Mi\u00f1o e os seus afluentes, o Pedragoso e o Regueiro. O s\u00faa altitude m\u00e1xima, de 434 m, ac\u00e1dase nos montes de Agro de Escairos. Dista 4,1\u00a0km da capital do concello."}
{"id": "91571", "revid": "23204", "url": "https://gl.wikipedia.org/wiki?curid=91571", "title": "Francos, Outeiro de Rei", "text": "Santiago de Francos \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 76 habitantes, deles 43 eran homes e 33 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006.\nToponimia.\nSegundo Nicandro Ares de \"Francos\" di J.M. Piel que ten un dobre significado, o de individuos procedentes da Francia ou o de homes libres, al\u00e9n de descendentes dun home chamado \"Franco\".\nHistoria.\nNo concilio lucense da \u00e9poca sueva, aparece mencionada a \"villa de Francos\" ao establecer os l\u00edmites do condado de Sobrada.\nPatrimonio.\nO Castelo do Ferreiro. A igrexa parroquial, de orixe rom\u00e1nica (da que s\u00f3 se conserva a \u00e1bsida). Un cruceiro sito en Reboreda (do ano 1838 ou 1858, a data non est\u00e1 clara)."}
{"id": "91572", "revid": "5863", "url": "https://gl.wikipedia.org/wiki?curid=91572", "title": "Guillar, Outeiro de Rei", "text": "San Marti\u00f1o de Guillar \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 721 habitantes, deles 386 eran homes e 335 eran mulleres, o que sup\u00f3n un incremento de 33 habitantes en relaci\u00f3n ao ano anterior, 2006.\nPatrimonio.\nNo castro de Tour\u00f3n, sito preto da aldea do Castro, foron achados restos castrexos e romanos: mu\u00ed\u00f1os de pedra, vasillas, machadas..\nNa parroquia hai dous cruceiros, un do ano 1840 e outro de 1896, as\u00ed como o pombal de Guillar."}
{"id": "91573", "revid": "5863", "url": "https://gl.wikipedia.org/wiki?curid=91573", "title": "Martul, Outeiro de Rei", "text": "San Pedro de Martul \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 101 habitantes, deles 44 eran homes e 57 eran mulleres, o que sup\u00f3n un incremento de 1 habitante en relaci\u00f3n ao ano anterior, 2006. No ano 1950 ti\u00f1a 202 habitantes, e no ano 2000 105.\nPatrimonio.\nAtopouse un vaso de bordo revirado, pertencente a Idade de Bronce, nunha m\u00e1moa do Cordal de Acevedo e un gravado megal\u00edtico (actualmente na casa reitoral de Martul).\nA igrexa parroquial de San Pedro de Martul \u00e9 de orixe rom\u00e1nica, pero s\u00f3 conserva da primitiva construci\u00f3n a \u00e1bsida."}
{"id": "91574", "revid": "5863", "url": "https://gl.wikipedia.org/wiki?curid=91574", "title": "Matela, Outeiro de Rei", "text": "Santa Mar\u00eda Madanela de Matela \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 181 habitantes, deles 95 eran homes e 86 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006.\nHistoria.\nHai unha referencia da parroquia nun documento do arquivo catedralicio de Lugo con data 30 de xu\u00f1o de 984 no que aparece mencionada a \"villa Matela\".\nPatrimonio.\nPreto da aldea de Albar\u00f3n hai un conxunto de m\u00e1moas, moitas hoxe desaparecidas.\nFestas.\nSanta Luc\u00eda e Santa Madanela o segundo ou terceiro domingo de xu\u00f1o."}
{"id": "91575", "revid": "85894", "url": "https://gl.wikipedia.org/wiki?curid=91575", "title": "Mosteiro, Outeiro de Rei", "text": "San Salvador de Mosteiro \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 118 habitantes (60 homes e 58 mulleres), os mesmos c\u00f3 ano anterior.\nXeograf\u00eda.\nBa\u00f1a as s\u00faas terras o regato do Pazo, e os seus principais accidentes xeogr\u00e1ficos son o Cordal Acea (490 m) e o Cordal Ardellal (539 m)."}
{"id": "91576", "revid": "5863", "url": "https://gl.wikipedia.org/wiki?curid=91576", "title": "Outeiro de Rei, Outeiro de Rei", "text": "San Xo\u00e1n de Outeiro de Rei \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 556 habitantes, deles 264 eran homes e 292 eran mulleres, o que sup\u00f3n un incremento de 100 habitantes en relaci\u00f3n ao ano anterior, 2006.\nToponimia.\nA orixe do top\u00f3nimo Outeiro \u00e9 o lat\u00edn , que \u00e9 unha parte alta ou elevaci\u00f3n do terreo.\nHistoria.\nA capital do Concello, \u00e1 cal se lle outorgou o t\u00edtulo de vila durante a Idade Moderna, estivo baixo a xurisdici\u00f3n do Conde de Lemos, Trast\u00e1mara e Sarria dende o ano 1360. Durante s\u00e9culo e medio a vila pasou por mans de Fadrique de Arag\u00f3n, Gutierre de Quijada e Pedro de Luna entre outros, e en 1501 reintegrouse ao patrimonio da casa de Lemos mediante privilexio da ra\u00ed\u00f1a Isabel I de Castela.\nPatrimonio.\nCasa-forte de Outeiro de Rei, tam\u00e9n chamada \"da se\u00f1orita\", fundada polo conde O\u00b4Kelly.\nMu\u00ed\u00f1o e capela emprazados no Campo de Santa Isabel.\nServizos.\nA Casa do Concello, un edificio tradicional de d\u00faas plantas, con porta de acceso de lintel de arco de medio punto, balc\u00f3n de ferro e front\u00f3n cornixa, cun frontispicio triangular onde se distingue o escudo do Concello.\nColexio de Educaci\u00f3n Infantil e Primaria Laverde Ruiz. Casa da Cultura onde se atopa a Biblioteca Municipal, un PAC, un Centro de Sa\u00fade e unha residencia de anci\u00e1ns privada \"Residencial Carlos IV\"."}
{"id": "91577", "revid": "25871", "url": "https://gl.wikipedia.org/wiki?curid=91577", "title": "Parada, Outeiro de Rei", "text": "San Xo\u00e1n de Parada \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 95 habitantes, deles 51 eran homes e 44 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006.\nHistoria.\nA primeira menci\u00f3n da parroquia aparece no testamento maior de Odoario (ano 747), como \"Villa Parata cum ecclesia sancti Inhoanis constipata de familia mea pro suis terminis ab integro\". Posteriormente c\u00edtase a s\u00faa igrexa en varios inventarios de bens da catedral de Lugo, as\u00ed como nun privilexio de Afonso III (897), o chamado Caelicolae.\nPatrimonio.\nConxunto de 10 m\u00e1moas localizadas no monte e un menhir gravado. Na canteira de pedra das Penas de Raposo, hoxe pechada, apareceu unha alabarda de s\u00edlex do per\u00edodo megal\u00edtico. Aqu\u00ed local\u00edzanse os castros das Croas e Sampaio, e as casas se\u00f1oriais de Gondai e Sampaio (do s\u00e9culo XVII e reformada en 1856).\nNa parroquia situase a Ponte Colgante de Parada que d\u00e1 acceso \u00e1 Insua de Seivane, tam\u00e9n co\u00f1ecida como Insua de Arriba, que conta cunha \u00e1rea recreativa e un refuxio de pescadores."}
{"id": "91578", "revid": "5863", "url": "https://gl.wikipedia.org/wiki?curid=91578", "title": "Robra, Outeiro de Rei", "text": "San Pedro Fiz de Robra \u00e9 unha parroquia do concello lugu\u00e9s de Outeiro de Rei na comarca de Lugo. No ano 2015 contaba segundo o IGE con 401 habitantes, deles 195 eran homes e 206 eran mulleres, o que sup\u00f3n un aumento de 7 habitantes en relaci\u00f3n ao ano 2007.\nXeograf\u00eda.\nBa\u00f1an as s\u00faas terras o rego Pi\u00f1eiro e o r\u00edo Mi\u00f1o. Dista 1,6\u00a0km da capital municipal. Ten unha altitude m\u00e1xima de 400 m.\nHistoria.\nHai unha referencia a Robra na divisi\u00f3n de 11 condados da provincia de Lugo, feita polos suevos no ano 569: Ao establecer os l\u00edmites do condado de Superata (Sobrada) dise que partir\u00eda da confluencia \"do r\u00edo R\u00f3bera\" (Robra) co Mi\u00f1o. En 1112, nun voto real, a ra\u00ed\u00f1a Dona Urraca doou \u00e1 igrexa de Lugo varias vilas, entre elas a de Robra.\nPatrimonio.\nA igrexa parroquial de San Pedro Fiz de Robra s\u00f3 conserva da f\u00e1brica rom\u00e1nica a porta principal e unha fiestra do frontis.\nNa parroquia est\u00e1 o caneiro do Piago, orixinal paisaxe aproveitado como lugar de ba\u00f1o e descanso. Neste punto, as augas do r\u00edo Mi\u00f1o son arrastradas por pequenas cascadas e pendentes. Na s\u00faa contorna hai unha minicentral el\u00e9ctrica de m\u00e1is de 60 anos."}
{"id": "91579", "revid": "85894", "url": "https://gl.wikipedia.org/wiki?curid=91579", "title": "San Clodio de Aguiar, Outeiro de Rei", "text": "San Clodio de Aguiar \u00e9 unha parroquia do concello de Outeiro de Rei na comarca de Lugo, na provincia de Lugo. Segundo o patr\u00f3n continuo do INE no ano 2019 ti\u00f1a 36 habitantes, 17 homes e 19 mulleres, o que sup\u00f3n unha diminuci\u00f3n de 9 habitantes dende o 2007.\nXeograf\u00eda.\nExisten d\u00faas canteiras, hoxe abandonadas, e en distintos lugares de Aguiar xorden rocas gran\u00edticas que constit\u00faen paisaxes de singular beleza. Entre elas hai unha preto da igrexa parroquial chamada Pena do Viso que deu orixe a varias lendas."}
{"id": "91580", "revid": "25871", "url": "https://gl.wikipedia.org/wiki?curid=91580", "title": "San Fiz de Paz, Outeiro de Rei", "text": "San Pedro Fiz de San Fiz de Paz \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 188 habitantes, deles 104 eran homes e 84 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006.\nHistoria.\nAntigamente estivo baixo a xurisdici\u00f3n de Castro de Rei.\nPatrimonio.\nHai dous castros na parroquia, O Castedo e o Castro de Montemaior. En Penadedra sit\u00faase a Capela da Natividade, e tam\u00e9n un peto de \u00e1nimas e unha cruz de pedra.\nExistiu unha c\u00e1mara sepulcral soterrada cun corredor de acceso rodeado de grandes pedras, hoxe desaparecida."}
{"id": "91581", "revid": "25871", "url": "https://gl.wikipedia.org/wiki?curid=91581", "title": "San Lourenzo de Aguiar, Outeiro de Rei", "text": "San Lourenzo de Aguiar \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 116 habitantes, deles 63 eran homes e 53 eran mulleres, o que sup\u00f3n unha diminuci\u00f3n de 6 habitantes en relaci\u00f3n ao ano anterior, 2006.\nPatrimonio.\nO Castelo do Picato, lugar da mitolox\u00eda galega."}
{"id": "91582", "revid": "85894", "url": "https://gl.wikipedia.org/wiki?curid=91582", "title": "San Tom\u00e9 de Gaioso, Outeiro de Rei", "text": "San Tom\u00e9 de Gaioso \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 31 habitantes, deles 16 eran homes e 15 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006.\nXeograf\u00eda.\nA parroquia est\u00e1 ba\u00f1ada polo r\u00edo Porto de San Tom\u00e9. Os principais accidentes xeogr\u00e1ficos son o Monte Lourido (636 m), o Cordal de Porri\u00f1o (629 m) e o Cordal do Penedo (579 m).\nA parroquia est\u00e1 atravesada pola v\u00eda francesa do Cami\u00f1o de Santiago.\nPatrimonio.\nNo monte das Medorras, ao sur da parroquia, hai varias m\u00e1moas. No monte Coto, no noroeste, hai un asentamento castrexo."}
{"id": "91583", "revid": "1131", "url": "https://gl.wikipedia.org/wiki?curid=91583", "title": "Santa Mari\u00f1a, Outeiro de Rei", "text": "Santa Mar\u00eda de Santa Mari\u00f1a \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 102 habitantes (49 homes e 53 mulleres), un m\u00e1is ca no ano anterior.\nXeograf\u00eda.\nA parroquia, xunto coa de Cela, est\u00e1 inclu\u00edda na ruta das Insuas do Mi\u00f1o, que ao p\u00e9 do r\u00edo Mi\u00f1o percorre os concellos de R\u00e1bade e Outeiro de Rei. No ano 2002 foi declarada pola UNESCO Reserva da Biosfera Terras do Mi\u00f1o.\nPatrimonio.\nConcentraci\u00f3n de m\u00e1moas (14/15) no Monte de Santa Mari\u00f1a. Achado dunha ara prerromana en Sinoga. Catro casas se\u00f1oriais: o Pazo de Mirapeixe, orixe dunha das m\u00e1is prestixiosos li\u00f1axes lucenses, os Gaioso; a Casa do Rei, con escudo de armas e pombal; a casa de Garrido e a casa de Abelleira. Ponte sobre o Mi\u00f1o, constru\u00edda no s\u00e9culo XVIII sobre outra de orixe medieval."}
{"id": "91584", "revid": "85894", "url": "https://gl.wikipedia.org/wiki?curid=91584", "title": "Santiago de Gaioso, Outeiro de Rei", "text": "Santiago de Gaioso \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 176 habitantes, deles 94 eran homes e 82 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006.\nA Penas de Rodas.\nA Penas de Rodas \u00e9 unha formaci\u00f3n xeol\u00f3xica que deixou \u00e1 vista d\u00faas rochas cicl\u00f3peas e xemelgas, a escasa distancia unha da outra, sobre un penedo com\u00fan. Na actualidade na zona mantense unha \u00e1rea recreativa cun palco para a romar\u00eda que al\u00ed se celebra. Est\u00e1 situada na parte oeste da parroquia."}
{"id": "91585", "revid": "5863", "url": "https://gl.wikipedia.org/wiki?curid=91585", "title": "Silvarrei, Outeiro de Rei", "text": "San Xo\u00e1n de Silvarrei \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 365 habitantes (187 homes e 178 mulleres), os mesmos ca no ano anterior.\nPatrimonio.\nNa parroquia apareceu un bifaz do per\u00edodo Achelense (500.000 - 95.000 a.C.). \u00c9 unha zona con importante presenza de m\u00e1moas: preto das aldeas de Constante e Silvarrei e mais no Monte Tras as Rozas localiz\u00e1ronse entre 15 e 20 t\u00famulos.\nO Cami\u00f1o Vello ou Cami\u00f1o Real atravesa o barrio de Constante, onde se conserva parte dunha pequena ponte de construci\u00f3n antiga."}
{"id": "91586", "revid": "98629", "url": "https://gl.wikipedia.org/wiki?curid=91586", "title": "Alberto Cova", "text": "Alberto Cova, nado en Inverigo (Como) o 1 de decembro de 1958 \u00e9 un atleta italiano retirado, especialista en probas de fondo (5.000 e 10.000). Logrou a medalla de ouro na proba de 10.000 m nos Xogos Ol\u00edmpicos dos \u00c1nxeles.\nAlberto comezou a correr na s\u00faa cidade natal (Inverigo). O seu f\u00edsico mi\u00fado f\u00edxolle decantarse polas probas de fondo (5.000 e 10.000 metros) e polo cross. A s\u00faa forma de correr caracterizouse polo seu tremendo sprint final.\nCampionato de Europa Atenas 1982.\nNo ver\u00e1n de 1982 celebr\u00e1base en Atenas o Campionato de Europa de Atletismo ao aire libre no que Cova se inscribiu nas probas de 5.000 e 10.000 m.\nA carreira dos 10.000 m transcorreu cun ritmo lento (14\u00b404\"55 os primeiros 5.000 m) polo que \u00e1 altura do 7\u00ba quil\u00f3metro un grupo de 12 corredores permanec\u00eda compacto na cabeza, nese momento o portugu\u00e9s Carlos Lopes avivou o ritmo quedando o grupo reducido a tan s\u00f3 catro corredores: Lopes, Martti Vainio, Werner Schildhauer e Cova. Na derradeira volta o portugu\u00e9s desf\u00f3ndase pasando o fin\u00e9s Vainio a marcalo ritmo pero seguido de preto polo alem\u00e1n oriental e por Cova. As\u00ed entran os tres na recta final onde Cova imp\u00f3n o seu explosivo final para lograr a medalla de ouro cun tempo de 27\u201941\u201d03, Schildhauer e Vainio completar\u00edan o podio.\nNa proba dos 5.000 m Cova \u00e9 descualificado tras ter alg\u00fans empux\u00f3ns na carreira con outros rivais.\nCampionato do Mundo Helsinqui 1983.\nO estadio ol\u00edmpico de Helsinqui foi o escenario da I\u00aa edici\u00f3n do Campionato do Mundo de Atletismo.\nA final dos 10.000 m transcorreu a un ritmo a\u00ednda m\u00e1is lento que no Campionato de Europa (14\u201907\u201d11 os primeiros 5.000 m). Ao toque da camp\u00e1 un grupo de cinco corredores encabeza a carreira: son os compo\u00f1entes do podio de Atenas, mais o tanzano Shahanga e outro alem\u00e1n oriental Kunze. Nun primeiro instante Schildhauer intenta marchar do grupo logrando unha distancia de 30 m, pero na entrada na recta final at\u00f3panse todos reagrupados. Alberto volve amosar o seu tremendo sprint e logra in-extremis a medalla de ouro (28\u201901\u201d04). Schildhauer (28\u201901\u201d18) volve adxudicarse a prata secundado polo seu compatriota Kunze (28\u201901\u201d26). Cabe destacar que esta foi unha das finais m\u00e1is apertadas da historia dos 10.000 m con tan s\u00f3 22 cent\u00e9simas separando aos tres primeiros.\nXogos Ol\u00edmpicos dos \u00c1nxeles 1984.\nUn mes antes da celebraci\u00f3n dos Xogos Ol\u00edmpicos o portugu\u00e9s Fernando Mamede lograra reducir o m\u00edtico r\u00e9cord de Henry Rono en case 9 segundos (27\u201913\u201d81), polo que en ausencia dos rivais alem\u00e1ns orientais (a causa do Boicot), Mamede e Cova eran os principais favoritos para o ouro. A metade de carreira Mamede totalmente desfondado abandona a proba, quedando a carreira nun enfrontamento entre Vainio e Cova. Cova vencer\u00e1 con suficiencia sendo Vainio segundo, posteriormente o fin\u00e9s foi descualificado por dar positivo no control antidopaxe posterior. Por iso o podio final foi: Cova 27\u201947\u201d54 \u2013 Mc Leod 28\u201906\u201d22 \u2013 Musyoki 28\u201906\u201d46"}
{"id": "91587", "revid": "1093", "url": "https://gl.wikipedia.org/wiki?curid=91587", "title": "Janusz Kusocinski", "text": ""}
{"id": "91590", "revid": "1131", "url": "https://gl.wikipedia.org/wiki?curid=91590", "title": "Sobrada de Aguiar, Outeiro de Rei", "text": "Santa Mar\u00eda Madanela de Sobrada de Aguiar \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 146 habitantes, deles 72 eran homes e 74 eran mulleres, o que sup\u00f3n un incremento de 2 habitantes en relaci\u00f3n ao ano anterior, 2006.\nPatrimonio.\nO Castro de Riaz\u00e1s est\u00e1 situado nunha leira de propiedade privada, segundo a tradici\u00f3n popular un\u00edase \u00e1 torre de Sobrada de Aguiar a trav\u00e9s dunha galer\u00eda subterr\u00e1nea. A torre, derrubada polos irmandi\u00f1os en 1467, foi constru\u00edda no s\u00e9culo XV por Fern\u00e1n P\u00e9rez de Ribadeneira sobre unha edificaci\u00f3n anterior.\nA uns metros da Torre de Sobrada at\u00f3pase a Casa de Sobrada con escudo cuartelado con armas de Andrade, Aguiar e Ribadeneira (hoxe no Museo Provincial de Lugo)."}
{"id": "91591", "revid": "1131", "url": "https://gl.wikipedia.org/wiki?curid=91591", "title": "Taboi, Outeiro de Rei", "text": "San Pedro de Taboi \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 87 habitantes (47 homes e 40 mulleres), catro menos ca en 2006."}
{"id": "91592", "revid": "5863", "url": "https://gl.wikipedia.org/wiki?curid=91592", "title": "Vicinte, Outeiro de Rei", "text": "Santa Mar\u00eda de Vicinte \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 96 habitantes (54 homes e 42 mulleres), os mesmos ca no ano anterior.\nPatrimonio.\nNa aldea de Vicinte local\u00edzase un castro. A Capela de Bravos \u00e9 de orixe rom\u00e1nico rural; preto dela sobresae dunha pena firme unha sepultura tallada na mesma pedra.\nEn Bravos existe un Centro de Interpretaci\u00f3n Avifauna.\nFestas.\nVirxe de F\u00e1tima, o 13 de maio."}
{"id": "91593", "revid": "5863", "url": "https://gl.wikipedia.org/wiki?curid=91593", "title": "Vilela, Outeiro de Rei", "text": "Santiago de Vilela \u00e9 unha parroquia do concello de Outeiro de Rei na comarca de Lugo, na provincia de Lugo. No ano 2007 ti\u00f1a 168 habitantes, deles 86 eran homes e 82 eran mulleres, o que sup\u00f3n unha diminuci\u00f3n de 0 habitantes en relaci\u00f3n ao ano anterior, 2006.\nPatrimonio.\nNa igrexa parroquial de Santiago de Vilela hai tallas populares dos s\u00e9culos XVI e XIX. Ten dous cruceiros de recente creaci\u00f3n: un en Vilela Pequena (1945) e outro en Vilela Grande, feito polo escultor Mallo en 1982.\nFestas.\nSan Isidro, o primeiro domingo de maio (entre o 4 e o 11)."}
{"id": "91594", "revid": "85894", "url": "https://gl.wikipedia.org/wiki?curid=91594", "title": "Paradela de Abeleda, Porqueira", "text": "San Xo\u00e1n de Paradela de Abeleda \u00e9 unha parroquia do concello de Porqueira na comarca da Limia, na provincia de Ourense. No ano 2007 ti\u00f1a 179 habitantes (87 homes e 92 mulleres), catro menos ca en 2006."}
{"id": "91595", "revid": "85894", "url": "https://gl.wikipedia.org/wiki?curid=91595", "title": "Porqueira, Porqueira", "text": "Santa Mar\u00eda de Porqueira \u00e9 unha parroquia do concello de Porqueira na comarca da Limia, na provincia de Ourense. No ano 2007 ti\u00f1a 198 habitantes, deles 98 eran homes e 100 eran mulleres, o que sup\u00f3n un incremento de 7 habitantes en relaci\u00f3n ao ano anterior, 2006."}
{"id": "91596", "revid": "85894", "url": "https://gl.wikipedia.org/wiki?curid=91596", "title": "Sabucedo, Porqueira", "text": "San Salvador de Sabucedo \u00e9 unha parroquia do concello de Porqueira na comarca da Limia, na provincia de Ourense. No ano 2007 ti\u00f1a 324 habitantes, deles 174 eran homes e 150 eran mulleres, o que sup\u00f3n un incremento de 15 habitantes en relaci\u00f3n ao ano anterior, 2006."}
{"id": "91597", "revid": "25871", "url": "https://gl.wikipedia.org/wiki?curid=91597", "title": "San Marti\u00f1o de Porqueira, Porqueira", "text": "San Marti\u00f1o de Porqueira \u00e9 unha parroquia do concello de Porqueira na comarca da Limia, na provincia de Ourense. Segundo o IGE en 2021 ti\u00f1a 111 habitantes, deles 55 eran homes e 56 eran mulleres, o que sup\u00f3n unha diminuci\u00f3n respecto do ano 1999 cando ti\u00f1a 142 habitantes."}
{"id": "91598", "revid": "22570", "url": "https://gl.wikipedia.org/wiki?curid=91598", "title": "Sobreganade, Porqueira", "text": "San Mamede de Sobreganade \u00e9 unha parroquia do concello de Porqueira na comarca da Limia, na provincia de Ourense. No ano 2007 ti\u00f1a 114 habitantes (53 homes e 61 mulleres), os mesmos ca no ano anterior."}
{"id": "91601", "revid": "839", "url": "https://gl.wikipedia.org/wiki?curid=91601", "title": "Wojciech Jaruzelski", "text": "Wojciech Witold Jaruzelski, nado o 6 de xullo de 1923 en Kur\u00f3w e finado en Varsovia o 25 de maio de 2014, foi un pol\u00edtico e militar polaco.\nTraxectoria.\nWojciech Jaruzelski naceu no seo dunha familia nobre que descende do cabaleiro Slepowron (de onde proceden as armas desta familia: o bras\u00f3n \u00abSlepowron\u00bb) a quen en 1224 o pr\u00edncipe Conrad de Mazovie outorga as terras de Jeruzale (m\u00e1is tarde chamadas Jaruzele) en recompensa pola s\u00faa participaci\u00f3n nas guerras contra as tribos pag\u00e1s dos Sudaros. O av\u00f3 do xeneral, igualmente chamado Wojciech (latinizado, Adalbert) tomou parte na Insurrecci\u00f3n de Xaneiro (1863) sendo deportado a Siberia polos rusos pola s\u00faa participaci\u00f3n nela. Condenado a doce anos, regresar\u00e1 tras oito, grazas a unha amnist\u00eda do Tsar. O pai do xeneral participa como voluntario na guerra polaco-bolxevique de 1920.\nO 10 de setembro de 1939, fuxindo do avance do ex\u00e9rcito alem\u00e1n a familia Jaruzelski toma cami\u00f1o do leste. O 17 de setembro, mentres os sovi\u00e9ticos entraban \u00e1 s\u00faa vez en Polonia, a familia (que se refuxiou nunha granxa, en Jagnieszczyce, nos arredores do a vila de Lida) da media volta para escapar do ex\u00e9rcito sovi\u00e9tico e encam\u00ed\u00f1ase esta vez cara ao oeste. Os Jaruzelski son testemu\u00f1as dos duros combates de Dereczyn e, tras atravesar o Niemen, da batalla pola cidade de Grodno. Por moi pouco escapan aos blindados sovi\u00e9ticos e en 23 de setembro atravesan a fronteira lituana, onde atopan refuxio.\nTras a ocupaci\u00f3n de Lituania por parte do ex\u00e9rcito vermello en 1940, e para evitar a deportaci\u00f3n, o pai de Wojciech Jaruzelski solicita \u00e1s autoridades a cidadan\u00eda sovi\u00e9tica. O 14 xu\u00f1o de 1941 (unha semana antes do ataque alem\u00e1n), os Jaruzelski son detidos pola NKVD, que confisca a estes \"inimigos do pobo\" 99 marcos alem\u00e1ns, 3 rublos imperiais de ouro, un coitelo finland\u00e9s con vaina e un aparello Kodak.\nTransportado nun cami\u00f3n a familia \u00e9 pronto separada (os fillos quedan coa nai, mentres que o pai viaxa nun transporte diferente). En vag\u00f3ns de gando, Wojciech Jaruzelski \u00e9 enviado xunto \u00e1 s\u00faa nai e \u00e1 s\u00faa irm\u00e1 \u00e1s Monta\u00f1as de Altai, mentres o seu pai toma direcci\u00f3n ao gulag n\u00b07 (territorio de Krasnoiarsk, no medio de Siberia). A viaxe dura preto dun mes. Tras pasar por Omsk e Novosibirsk, os Jaruzelski reenc\u00f3ntranse na aldea de Turatchak, nas monta\u00f1as de Altai, a 180\u00a0km de Biisk. Para atender as necesidades da familia en ausencia do seu pai (a s\u00faa nai cae enferma rapidamente) o mozo Wojciech Jaruzelski traballa cortando \u00e1rbores na taiga. Liberado pola amnist\u00eda dos polacos provocada pola firma en Londres dos acordos de Sikorski-Maiski, o pai de Wojciech chega a Biisk, onde Wojciech e a s\u00faa nai esp\u00e9ranlle, tras rexeitar fuxir de Turatchak en xaneiro 1942. O pai tenta alistar ao seu novo fillo no ex\u00e9rcito polaco formado na URSS polo xeneral Anders, pero trop\u00e9zase co rexeitamento das autoridades. O 4 de xu\u00f1o de 1942 o pai de Wojciech Jaruzelski morre de disenter\u00eda en Biisk. Ser\u00e1 enterrado no cemiterio local.\nEn 1943 Wojciech Jaruzelski al\u00edstase como aspirante no ex\u00e9rcito polaco baixo control sovi\u00e9tico. En 1947 conv\u00e9rtese en membro do POP (Partido Obreiro Polaco -nome do Partido Comunista en Polonia, despois POUP, Partido Obreiro Unificado Polaco, tras a fusi\u00f3n cos partidos sat\u00e9lites). Fai rapidamente carreira: coronel en 1953, xeneral en 1956, director pol\u00edtico do ex\u00e9rcito en 1960, xefe do estado maior en 1965.\nMinistro de defensa en 1968, despois membro suplente e logo de pleno dereito do politbur\u00f3 a principios dos anos 70, formando parte da c\u00fapula dirixente da Polonia comunista.\nFoi nomeado Primeiro ministro de Polonia o 10 de febreiro de 1981 at\u00e9 1985. Ante a popularidade crecente do sindicato \"Solidarno\u015b\u0107\" e do seu l\u00edder Lech Wa\u0142\u0119sa, imp\u00f3n o 13 de decembro de 1981 o estado de sitio. Ocupou o cargo de presidente entre 1989 e 1990.\nO 31 de marzo de 2006 o xeneral Jaruzelski foi acusado de \"crime comunista\" e condenado a 8 anos de prisi\u00f3n por implantar a lei marcial en 1981."}
{"id": "91602", "revid": "23204", "url": "https://gl.wikipedia.org/wiki?curid=91602", "title": "Galaicos", "text": "Os galaicos (termo actual derivado do latino \"gallaeci\" ou \"callaeci\" e do grego \u039a\u03b1\u03bb\u03bb\u03b1\u03ca\u03ba\u03bf\u03af) eran un conxunto de pobos de cultura e lingua celtas ou celtizadas -sen que exista consenso entre os investigadores- do noroeste da Pen\u00ednsula Ib\u00e9rica antes e durante o Imperio Romano. O termo \"gallaecus/gallaeco\" tam\u00e9n designou, desde finais do Imperio de Occidente ata entrada a Idade Media, os habitantes de Gallaecia e Galicia, evolucionando ling\u00fcisticamente ata o xentilicio actual \"galego\".\nA\u00ednda que poidamos falar dos \"galaicos\" durante a Idade Media, tradicionalmente o termo apl\u00edcase ao per\u00edodo previo \u00e1 integraci\u00f3n destes pobos no Imperio romano, servindo tam\u00e9n como xentilicio culto para os habitantes da actual Galicia, do mesmo xeito que se empregan os cultismos \"galo\", \"xerm\u00e1nico\", \"anglosax\u00f3n\" ou \"luso\", aos habitantes de Francia, Alema\u00f1a, Inglaterra e Portugal respectivamente.\nEtimolox\u00eda.\nA\u00ednda non se sabe con absoluta certeza se os \"callaeci\" eran un pobo que sobresa\u00eda sobre os demais e con posterioridade os autores gregos empreg\u00e1rono como nome xen\u00e9rico dos habitantes do noroeste peninsular, ou se con este nome pretend\u00edase designar aos habitantes dunha rexi\u00f3n constitu\u00edda por varios pobos. A primeira opci\u00f3n \u00e9 adoptada actualmente polos investigadores, sendo os \"callaeci\" un pobo castrexo do sur da Gallaecia, os callaecos, situado durante o dominio romano no denominado convento bracarense.\nO historiador romano Plinio nom\u00e9aos como un dos pobos do convento bracarense.\nHistoria e orixe.\nOrixe.\nA orixe dos galaicos e en xeral, daqueles pobos prerromanos que habitaban a Gallaecia, at\u00f3pase basicamente nas poboaci\u00f3ns da idade de bronce, \u00e9 dicir nos construtores dos meg\u00e1litos e dos petr\u00f3glifos dentro das poboaci\u00f3ns atl\u00e1nticas indoeuropeas.\nTras s\u00e9culos de convivencia nun mesmo marco xeogr\u00e1fico, a finais da Idade de Ferro, estas poboaci\u00f3ns do extremo noroccidental da Pen\u00ednsula Ib\u00e9rica acadaran xa un alto grao de homoxeneidade cultural, conformando finalmente unha unidade \u00e9tnica propia e orixinal que as diferenciaba do resto.\nComo tal foron percibidos polos primeiros autores greco-latinos tales como Estrab\u00f3n ou Plinio, que os denominaron co nome de \"Gallaeci\" (en lat\u00edn) ou \u039a\u03b1\u03bb\u03bb\u03b1\u03ca\u03ba\u03bf\u03af (en grego), se cadra pola aparente similitude cos xa co\u00f1ecidos \"Galli\" (galos) e \"Gallati\" (g\u00e1latas).\nHistoria.\nO feito de que os galaicos non adoptaran a escritura ata os primeiros contactos co Imperio romano, imposibilita o estudo dunha historia con perspectiva propia e longa no tempo. Non obstante, as alusi\u00f3ns que sobre estes pobos se atopan en determinados autores greco-latinos permiten reconstru\u00edr eventos hist\u00f3ricos deste pobo desde o s\u00e9culo II a.C.\nAs\u00ed, grazas de Silio It\u00e1lico, sabemos que entre os anos 218 e 201 a.C, durante a segunda guerra p\u00fanica, algunhas tropas galaicas acudiron a loitar nas filas do cartaxin\u00e9s An\u00edbal contra o ex\u00e9rcito romano de Escipi\u00f3n. Tam\u00e9n engadiu Silio It\u00e1lico unha pequena descrici\u00f3n do continxente galaico e da s\u00faa particular actitude militar.\nTras Silio It\u00e1lico, foi Apiano de Alexandr\u00eda o autor da obra \"Iberik\u00e9\", quen menciona o primeiro conflito b\u00e9lico co\u00f1ecido entre galaicos e romanos. Nela, Apiano narra os feitos acontecidos no transcurso das guerras lusitanas (155 - 139 a.C), mencionando que neste \u00faltimo ano (139 a.C), tras ser burlado polo xefe lusitano Viriato, o ex\u00e9rcito romano de Quinto Servilio Cepio devastou os campos dos galaicos e vet\u00f3ns. Este ataque sobre as poboaci\u00f3ns galaicas m\u00e1is meridionais, posiblemente se situou na rexi\u00f3n Alto Douro, pr\u00f3xima \u00e1 fronteira cos vet\u00f3ns, posu\u00edndo esta acci\u00f3n un car\u00e1cter de castigo, pola axuda prestada destes pobos aos lusitanos.\nOrganizaci\u00f3n pol\u00edtico-territorial.\nA organizaci\u00f3n pol\u00edtica dos galaicos non se co\u00f1ece con seguridade, a\u00ednda que pode que se artellasen en pequenos estados independentes entre si compostos por un n\u00famero dispar de castros, encabezados estes estados pola figura dun rei local que os romanos denominaron \"princeps\" como noutras partes de Europa. \nCada galaico identific\u00e1base as\u00ed mesmo como membro do castro que habitaba (segundo a interpretaci\u00f3n m\u00e1is com\u00fan do C invertido da epigraf\u00eda posterior) as\u00ed como do estado/pobo ao que pertenc\u00eda, e que os romanos denominaron \"populus\", entre os que atopamos numerosos nomes como \"arrotrebae\", \"albiones\", \"celtici praestamarici\", \"lemavi\" etc.., do mesmo xeito que ata finais do s\u00e9culo XVIII a xente en Galicia se identificaba coa parroquia e a comarca. Unha fonte para co\u00f1ecer os seus nomes \u00e9 o Padr\u00f3n dos pobos.\nGalaicos lucenses.\nEntre os galaicos lucenses atop\u00e1banse alg\u00fans pobos:\nGalaicos bracarenses.\nEntre os galaicos bracarenses atop\u00e1banse alg\u00fans pobos como os:\nAsentamentos.\nO modo de h\u00e1bitat dos galaicos baseouse na ocupaci\u00f3n do territorio especialmente en poboados fortificados que reciben o nome de castros, pudendo variar o seu tama\u00f1o dende pequenas aldeas de menos de 1 hect\u00e1rea m\u00e1is usuais no norte, e de grandes castros de m\u00e1is de 10 hect\u00e1reas que reciben o nome de \"oppida\" ou \"citanias\", estando estes m\u00e1is presentes na metade sur do seu poboamento tradicional. Este xeito de habitar o territorio -en castros- foi com\u00fan a toda Europa durante a Idade de Bronce e de Ferro, recibindo no noroeste da Pen\u00ednsula Ib\u00e9rica o nome de '\"cultura dos castros\" ou \"cultura castrexa\" que alude a este tipo de manifestaci\u00f3n cultural antes da chegada de Roma, con todo os galaicos seguir\u00edan a habitar castros ata o s\u00e9culo VIII d.C.\nEstes poboados fortificados acostuman a situarse en outeiros despexados, promontorios rochosos ou pen\u00ednsulas que se internan no mar, o que facilita a visibilidade, a defensa e o dominio do contorno. O lugar do asentamento v\u00e9n dado tam\u00e9n en funci\u00f3n dos recursos naturais explotados polos moradores. Os castros galaicos mante\u00f1en unha certa homoxeneidade, presentando trazos com\u00fans. As\u00ed, as casas e os edificios dom\u00e9sticos situ\u00e1banse principalmente na \"croa\" -parte superior do castro-, pudendo tam\u00e9n situarse nos barrios anexos \u00e1 croa preto do chamado \"antecastro\", espazos que non albergaban vivendas, pero que se sup\u00f3n que estaban destinados a animais ou hortas. Cada unha destas \u00e1reas, pod\u00eda estar limitada por murallas, parapetos ou foxos. \n\u00c1s veces hai unha especie de engadidos, os antecastros, que tam\u00e9n se arrodean de murallas. Coa integraci\u00f3n no Imperio romano e a chegada da \"Pax romana\", a poboaci\u00f3n galaica comezar\u00e1 a abandonar gran parte dos castros e a dispersarse sobre terras de cultivo, en vales e terras m\u00e1is accesibles pero menos defendibles.\nS\u00f3 no territorio da Galicia actual chegan a contabilizarse m\u00e1is de dous mil castros, o que revela unha das maiores dispersi\u00f3ns poboacionais da Idade de Ferro en toda Europa, que ser\u00eda en boa medida a orixe da ocupaci\u00f3n galega do territorio herdada ata o presente, e caracterizada por pequenas e numeros\u00edsimas poboaci\u00f3ns distantes entre si.\nSociedade.\nA sociedade galaica am\u00f3sase fiel ao modelo social dos pobos indoeuropeos e concretamente c\u00e9lticos. Por unha banda cada tribo estaba encabezada por un rei, chamado \"princeps\", do que se desco\u00f1ece se este era elixido de entre a aristocracia local -sistema electivo- ou se pola contra formaba parte dunha li\u00f1axe real -sistema hereditario-. Polos restos epigr\u00e1ficos co\u00f1ecemos a existencia de dous reis ou \"principes\" galaicos, un da propia \"Lucus Augusti\", do que s\u00f3 se sabe era fillo dun arist\u00f3crata chamado \"Veroblio\", e outro chamado \"Nicer\", fillo de \"Clutoso\", e \"princeps\" dos albi\u00f3ns. A existencia destes personaxes implica unha sociedade altamente xerarquizada e estratificada.\nApoiando militarmente a estes soberanos, \u00e9 posible que cada tribo galaica contase cun grupo de nobres e guerreiros que proporcionaban protecci\u00f3n \u00e1 tribo e nos que probablemente recaia a administraci\u00f3n local de cada castro dentro da tribo. O seu \"status\" social ao igual que os soberanos, amos\u00e1base non s\u00f3 no poder pol\u00edtico, ou adquisitivo das s\u00faas pertenzas sen\u00f3n o uso de determinados obxectos simb\u00f3licos intimamente ligados \u00e1s clases altas da aristocracia como eran os torques.\nLingua.\nNo momento presente, non existe unanimidade entre os ling\u00fcistas de que o idioma ou linguas faladas polos galaicos formaban parte das linguas celtas continentais, extintas hoxe en d\u00eda. No entanto, reviste m\u00e1is complexidade a adscrici\u00f3n de dita lingua celta \u00e1 rama brit\u00f3nica ou goid\u00e9lica, a\u00ednda que maioritariamente se estima m\u00e1is achegada ling\u00fcisticamente \u00e1 rama goid\u00e9lica. Por outra banda, suponse que a lingua celta empregada polos galaicos debeu de ser moi semellante \u00e1 do resto de pobos indoeuropeos no norte e oeste da Pen\u00ednsula Ib\u00e9rica.\nPor outra banda, o estudo do idioma ou linguas faladas polos galaicos atopa o seu maior atranco na carencia de rexistros escritos en dita lingua. As\u00ed, as fontes de estudo para esta son indirectas e case sempre presentes en inscrici\u00f3ns epigr\u00e1ficas xa en lat\u00edn, nas que se reflicten te\u00f3nimos, antrop\u00f3nimos, hidr\u00f3nimos e top\u00f3nimos que permitiron mediante m\u00e9todos comparativos identificar a onom\u00e1stica galaica dentro das linguas celtas.\nOs deuses galaicos antes da chegada de Roma.\nA trav\u00e9s das inscrici\u00f3ns galaico-romanas, co\u00f1\u00e9cese parte do gran pante\u00f3n divino dos galaicos, compartido parcialmente non s\u00f3 por outros pobos celtas ou celtizados peninsulares, tales como os \u00e1stures -principalmente os m\u00e1is occidentais- ou lusitanos sen\u00f3n tam\u00e9n polos galos ou britanos entre outros. As\u00ed destacan os seguintes:\nPoboaci\u00f3n e distribuci\u00f3n xeogr\u00e1fica.\nGrazas \u00e1 arqueolox\u00eda e aos datos censuais romanos, co\u00f1\u00e9cense a densidade de poboaci\u00f3n as\u00ed como un n\u00famero aproximado de habitantes -galaicos e \u00e1stures que ter\u00edan vivido na Gallaecia. As\u00ed, segundo Plinio, os galaicos, repartidos entre \"bracarenses\" e \"lucenses\" sumaban un total de 451.000 habitantes, de xeito que os bracarenses contaban con 285.000 homes e mulleres, mentres que os lucenses rondaban os 166.000, amosando o dato unha densidade demogr\u00e1fica moito maior entre os bracarenses, corroborado pola existencia de grandes castros case exclusivos do seu territorio. Por outra parte, o censo de Plinio achega a cifra de 240.000 individuos para os \u00e1stures, sensiblemente menor que os galaicos bracarenses e que sup\u00f3n unha densidade demogr\u00e1fica moi baixa en relaci\u00f3n co territorio ocupado.\nAlgunhas cidades, castros e citanias galaicas destacadas:"}
{"id": "91603", "revid": "25871", "url": "https://gl.wikipedia.org/wiki?curid=91603", "title": "Rafael Addiego Bruno", "text": "Rafael Addiego Bruno, nado en Salto o 23 de febreiro de 1923 e finado o 20 de febreiro de 2014, foi un xurista e pol\u00edtico uruguaio, presidente interino do seu pa\u00eds entre o 12 de febreiro (renuncia de Gregorio Conrado \u00c1lvarez) e 1 de marzo de 1985 (inicio do goberno de Julio Mar\u00eda Sanguinetti)."}
{"id": "91606", "revid": "3725", "url": "https://gl.wikipedia.org/wiki?curid=91606", "title": "Illa Bananal", "text": ""}
{"id": "91608", "revid": "197", "url": "https://gl.wikipedia.org/wiki?curid=91608", "title": "Animal dom\u00e9stico", "text": ""}
{"id": "91609", "revid": "98629", "url": "https://gl.wikipedia.org/wiki?curid=91609", "title": "Os Tres Tenores", "text": "Os Tres Tenores \u00e9 o nome dunha serie de concertos en colaboraci\u00f3n dos tenores Luciano Pavarotti, Josep Carreras e Pl\u00e1cido Domingo. O tr\u00edo tivo a s\u00faa primeira actuaci\u00f3n o 7 de xullo de 1990 cun concerto nas antigas Termas de Caracalla, en Roma, co gallo do peche do Mundial de f\u00fatbol de Italia, coa participaci\u00f3n de Zubin Mehta dirixindo a Orquestra do Maggio Musicale Fiorentino e a Orquestra do Teatro dell'Opera di Roma.\nA idea do concerto foi concibida polo produtor e representante italiano Mario Dradi. O primeiro concerto foi realizado para recadar fondos destinados \u00e1 fundaci\u00f3n Carreras. Tam\u00e9n foi, para os seus amigos Domingo e Pavarotti, unha forma de dar a benvida \u00f3 seu amigo \u00f3 mundo da \u00f3pera despois do seu exitoso tratamento da leucemia.\nOs tres continuaron cantando xuntos en concertos producidos polo h\u00fangaro Tibor Rudas e outros produtores, no Dodger Stadium dos \u00c1nxeles para o partido final do Mundial de f\u00fatbol dos Estados Unidos; en Champs de Mars, baixo a Torre Eiffel de Par\u00eds durante o Mundial de f\u00fatbol de Francia; e en Iocoama para o Mundial de f\u00fatbol de Corea e o Xap\u00f3n. Tam\u00e9n cantaron noutras cidades arredor do mundo, xeralmente present\u00e1ndose en estadios ou outros grandes espazos.\nOs concertos foron un grande \u00e9xito comercial, e foron acompa\u00f1ados por unha serie de gravaci\u00f3ns altamente vendidas, inclu\u00edndo \"Carreras-Domingo-Pavarotti: Los Tres Tenores en Concierto\" (r\u00e9cord Guiness do disco de m\u00fasica cl\u00e1sica m\u00e1is vendido), \"Los Tres Tenores en Concierto 1994\", \"Los Tres Tenores: Par\u00eds 1998\", \"Los Tres Tenores en Navidad\" e \"Lo Mejor de Los Tres Tenores\". Zubin Mehta conduciu as actuaci\u00f3ns de 1990 e 1994. O Concerto de Par\u00eds foi dirixido por James Levine.\nO repertorio dos Tres Tenores comprende desde \u00f3peras e obras de Broadway ata \u00e9xitos pop. Temas caracter\u00edsticos son \"Nessun dorma\", da \u00f3pera \"Turandot\" de Puccini, e a balada italiana \"'O Sole mio\".\nO fen\u00f3meno dos Tres Tenores foi aplaudido por moitos por introducir a \u00f3pera a un p\u00fablico m\u00e1is amplo, pero alg\u00fans puristas da \u00f3pera reprend\u00e9ronos, alegando que non era \"m\u00fasica para mill\u00f3ns (de persoas)\" sen\u00f3n \"m\u00fasica para os mill\u00f3ns (di\u00f1eiro)\" en vista dos grandes pagos (nalg\u00fans casos m\u00e1is dun mill\u00f3n de d\u00f3lares por cabeza) que os tres cantantes e o director Zubin Mehta recibiron. Alg\u00fans cr\u00edticos cren que a presentaci\u00f3n de \u00f3pera en estadios como Wembley, con amplificadores pesados, contrib\u00fae moi pouco \u00f3 entendemento e apreciaci\u00f3n da \u00f3pera como un \"Gesamtkunstwerk\" (\"Traballo de arte completo\") como Wagner o concibe. \"Entendo as queixas dos puristas,\" dixo Domingo a un entrevistador en 1998. \"Pero eu non quero que os puristas vaian \u00f3s Tres Tenores\".\nLuciano Pavarotti faleceu o 6 de setembro de 2007, debido a un cancro de p\u00e1ncreas detectado en 2006."}
{"id": "91610", "revid": "98629", "url": "https://gl.wikipedia.org/wiki?curid=91610", "title": "Jaume Aragall", "text": "Jaume Aragall Garriga, nado en Barcelona o 6 de xu\u00f1o de 1939, \u00e9 un tenor espa\u00f1ol.\nIniciou os seus estudos musicais en Barcelona xunto a Jaime Francisco Puig. M\u00e1is tarde mudouse a Mil\u00e1n mercede unha bolsa concedida polo Gran Teatro do Liceo de Barcelona. Al\u00ed estudou xunto a Vladimir Badiali.\nEn 1963 ga\u00f1ou o concurso de voces verdianas de Busseto, e nese mesmo ano debutou en Italia, no Teatro de La Fenice de Venecia coa \u00f3pera \"Gerusalemme\" de Giuseppe Verdi. Na Scala de Mil\u00e1n debutou con \"L'amico Fritz\" de Mascagni. En xaneiro de 1964 interpretou o papel de Rodolfo en \"La Boh\u00e8me\".\nNas seguintes tempadas cantou no Liceu, as\u00ed como na \u00d3pera Estatal H\u00fangara, La Fenice de X\u00e9nova, no Teatro Massimo de Palermo, o Teatro Regio de Parma, en M\u00f3dena, N\u00e1poles, Roma e Tur\u00edn.\nEn 1966 interpretou o papel de Romeo na \u00f3pera de Vincenzo Bellini \"I Capuleti e i Montecchi\" na Scala xunto a Renata Scotto e o mozo Luciano Pavarotti. Foi este o que anos despois, nunha entrevista, dixo del que era \"a voz m\u00e1is fermosa do s\u00e9culo XX\".\nAragall actuou nos teatros m\u00e1is importantes do mundo, interpretando as \u00f3peras m\u00e1is co\u00f1ecidas. O seu repertorio incl\u00fae tam\u00e9n algunhas obras menos populares como \"Esclarmonde\" de Jules Massenet ou \"Caterina Cornaro\" de Gaetano Donizetti, que gravou xunto a Montserrat Caball\u00e9.\nRecibiu numerosos premios e distinci\u00f3ns, como o t\u00edtulo de \"Kammers\u00e4nger\" da Wiener Staatsoper, a Cruz de Sant Jordi (1984) e a Medalla de Oro da Generalitat de Catalu\u00f1a en 1997.\nPrimeiros anos.\nJaume Aragall naceu no n\u00famero 30, do Passeig del Born, no barrio de Sant Pere, Santa Caterina i la Ribera, no Distrito de Ciutat Vella de Barcelona. Moi preto da Bas\u00edlica de Santa Maria del Mar.\nFillo de familia traballadora, o seu pai traballaba como mozo de carga no veci\u00f1o Mercado Central do Born, a s\u00faa nai era ama de casa. \u00c1mbolos dous eran moi afeccionados \u00e1 m\u00fasica. O propio Aragal dice que o seu pai ti\u00f1a unha fermosa voz, a\u00ednda que s\u00f3 cantaba na casa, nas reuni\u00f3ns familiares.\nFai os primeiros estudos na Escola parroquial de Santa Maria del Mar, moi preto da s\u00faa casa. Aos nove anos ingresa na escolan\u00eda da Bas\u00edlica de Santa Maria del Mar, onde recibe as s\u00faas primeiras lecci\u00f3ns de canto.\nTraxectoria.\nItalia.\nPara dar unha idea da importancia que a \u00e9poca italiana tivo na carreira de Aragall, baste dicir que en practicamente todo o mundo se lle co\u00f1ece como \"Giacomo Aragall\", co nome de pila italianizado\nUnha carreira irregular.\nAs\u00ed describe o cr\u00edtico musical Juan \u00c1ngel Vela del Campo o esforzo que para un Aragall xa maduro sup\u00f3n subir a un escenario:\n\"A voz m\u00e1is fermosa do s\u00e9culo XX\".\nAs\u00ed respond\u00eda a este t\u00edtulo o propio Aragall nunha entrevista a unha revista especializada\nRepertorio.\nO seu repertorio centrouse, sobre todo, na \u00f3pera italiana, tanto no rom\u00e1ntica como na verista: Verdi, Puccini, Donizetti. Concretamente, el mesmo asegura que as \u00f3peras que m\u00e1is ten representado son \"Rigoletto\", \"La Boh\u00e8me\" e \"Tosca\".\nNunca interpretou Wagner porque, como el mesmo dic\u00eda, \"porque creo que mi tipo de voz no pienso que sea para cantar Wagner, y estoy ya muy realizado con el tipo de \u00f3pera italiana que canto, o francesa, que creo que es lo m\u00edo\".\nRepertorio:"}
{"id": "91612", "revid": "1131", "url": "https://gl.wikipedia.org/wiki?curid=91612", "title": "Caravaca de la Cruz", "text": "Caravaca de la Cruz \u00e9 unha cidade da Rexi\u00f3n de Murcia, capital da comarca do Noroeste. Ten 25.688 habitantes (INE 2007).\nA cidade conta co privilexio de celebrar ano xubilar \"in perpetuum\" (outorgado en 1998 polo Papa Xo\u00e1n Paulo II), privilexio que exerce xunto con Roma, Xerusal\u00e9n, Santiago de Compostela e Camale\u00f1o. Celebra o seu xubileu cada sete anos, o primeiro deles en 2003, cando a visitou o ent\u00f3n cardeal Ratzinger, que ser\u00eda despois papa co nome de Bieito XVI."}
{"id": "91615", "revid": "624", "url": "https://gl.wikipedia.org/wiki?curid=91615", "title": "Interamicos", "text": ""}
{"id": "91616", "revid": "23204", "url": "https://gl.wikipedia.org/wiki?curid=91616", "title": "Carlos Ib\u00e1\u00f1ez del Campo", "text": "Carlos Ib\u00e1\u00f1ez del Campo, nado en Linares o 3 de novembro de 1877 e finado en Santiago de Chile o 28 de abril de 1960, foi un militar (Xeneral) e pol\u00edtico chileno, presidente do goberno do seu pa\u00eds en d\u00faas ocasi\u00f3ns: entre 1927 e 1931, e entre 1952 e 1958."}
{"id": "91623", "revid": "624", "url": "https://gl.wikipedia.org/wiki?curid=91623", "title": "C\u00f3rcores, C\u00f3rcores, Avi\u00f3n", "text": ""}
{"id": "91625", "revid": "624", "url": "https://gl.wikipedia.org/wiki?curid=91625", "title": "Cortegazas, Cortegazas, Avi\u00f3n", "text": ""}
{"id": "91637", "revid": "98629", "url": "https://gl.wikipedia.org/wiki?curid=91637", "title": "Tucana", "text": "Tucana ou Tucano, \u00e9 unha constelaci\u00f3n do hemisferio sur celeste. \u00c9 unha das 88 constelaci\u00f3ns aceptadas pola Uni\u00f3n Astron\u00f3mica Internacional. Foi creada polos navegantes holandeses Pieter Dirkszoon Keyser e Frederick de Houtman entre 1595 e 1597, coma resultado das s\u00faas exploraci\u00f3ns polos mares do hemisferio sur. Apareceu por primeira vez na obra Uranometria (1603), de Johann Bayer. Representa o tucano, unha especie de ave tropical ori\u00fanda de Suram\u00e9rica.\nMitolox\u00eda.\nTucana \u00e9 unha constelaci\u00f3n moderna inventada a finais do s\u00e9culo XVI. Polo que non ten ning\u00fan elemento mitol\u00f3xico asociado.\nObxectos notables do espazo profundo.\nEntre os obxectos m\u00e1is destacables desta constelaci\u00f3n, o m\u00e1is destacado \u00e9 a Pequena Nube de Magalh\u00e3es, unha das galaxias sat\u00e9lite da V\u00eda L\u00e1ctea; seguida moi de preto por 47 Tucanae ou 47 do Tucano (NGC 104), o segundo c\u00famulo globular m\u00e1is brillante de todo \u00f3 firmamento. Este at\u00f3pase a 13.400 anos luz de n\u00f3s.\nSemellante \u00e1 pequena nube de Magallanes, pero moito m\u00e1is apagada, est\u00e1 \u00e1 Galaxia Anana do Tucano, descuberta no 1990."}
{"id": "91639", "revid": "85894", "url": "https://gl.wikipedia.org/wiki?curid=91639", "title": "Argomoso, Mondo\u00f1edo", "text": "San Pedro de Argomoso \u00e9 unha parroquia do concello de Mondo\u00f1edo na comarca da Mari\u00f1a Central, na provincia de Lugo. No ano 2007 ti\u00f1a 69 habitantes, deles 34 eran homes e 35 eran mulleres, o que sup\u00f3n unha diminuci\u00f3n de 4 habitantes en relaci\u00f3n ao ano anterior, 2006.\nNo seu territorio est\u00e1n a cova do Rei Cintolo e o salto do Coro."}
{"id": "91640", "revid": "89787", "url": "https://gl.wikipedia.org/wiki?curid=91640", "title": "O Carme, Mondo\u00f1edo", "text": "Nosa Se\u00f1ora do Carme \u00e9 unha parroquia do concello de Mondo\u00f1edo na comarca da Mari\u00f1a Central, na provincia de Lugo. No ano 2007 ti\u00f1a 128 habitantes, deles 62 eran homes e 66 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006.\nHistoria.\nA parroquia foi creada en 1895, segreg\u00e1ndose os seus lugares de Santiago de Mondo\u00f1edo.\nFestas.\nFestas de Nosa Se\u00f1ora do Carme (d\u00edas 15 e 16 de xullo)."}
{"id": "91642", "revid": "5863", "url": "https://gl.wikipedia.org/wiki?curid=91642", "title": "A Couboeira, Mondo\u00f1edo", "text": "Santa Mar\u00eda Madanela da Couboeira \u00e9 unha parroquia do concello de Mondo\u00f1edo na comarca da Mari\u00f1a Central, na provincia de Lugo. No ano 2007 ti\u00f1a 79 habitantes, deles 35 eran homes e 44 eran mulleres, o que sup\u00f3n unha diminuci\u00f3n de 4 habitantes en relaci\u00f3n ao ano anterior, 2006."}
{"id": "91643", "revid": "85894", "url": "https://gl.wikipedia.org/wiki?curid=91643", "title": "Figueiras, Mondo\u00f1edo", "text": "San Marti\u00f1o de Figueiras \u00e9 unha parroquia do concello de Mondo\u00f1edo na comarca da Mari\u00f1a Central, na provincia de Lugo. No ano 2007 ti\u00f1a 80 habitantes, deles 40 eran homes e 40 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006."}
{"id": "91645", "revid": "85894", "url": "https://gl.wikipedia.org/wiki?curid=91645", "title": "Lind\u00edn, Mondo\u00f1edo", "text": "Santiago de Lind\u00edn \u00e9 unha parroquia do concello de Mondo\u00f1edo na comarca da Mari\u00f1a Central, na provincia de Lugo. No ano 2007 ti\u00f1a 123 habitantes (62 homes e 61 mulleres), dous menos ca en 2006."}
{"id": "91646", "revid": "5863", "url": "https://gl.wikipedia.org/wiki?curid=91646", "title": "Masma, Mondo\u00f1edo", "text": "Santo Andr\u00e9 de Masma \u00e9 unha parroquia do concello de Mondo\u00f1edo na comarca da Mari\u00f1a Central, na provincia de Lugo. No ano 2007 ti\u00f1a 260 habitantes, deles 126 eran homes e 134 eran mulleres, o que sup\u00f3n unha diminuci\u00f3n de 10 habitantes en relaci\u00f3n ao ano anterior, 2006."}
{"id": "91647", "revid": "85894", "url": "https://gl.wikipedia.org/wiki?curid=91647", "title": "Mondo\u00f1edo, Mondo\u00f1edo", "text": "Nosa Se\u00f1ora do Carme de Mondo\u00f1edo \u00e9 unha parroquia do concello de Mondo\u00f1edo na comarca da Mari\u00f1a Central, na provincia de Lugo. No ano 2007 ti\u00f1a 2.069 habitantes, deles 940 eran homes e 1.129 eran mulleres, o que sup\u00f3n unha diminuci\u00f3n de 15 habitantes en relaci\u00f3n ao ano anterior, 2006."}
{"id": "91648", "revid": "89787", "url": "https://gl.wikipedia.org/wiki?curid=91648", "title": "Os Remedios, Mondo\u00f1edo", "text": "Nosa Se\u00f1ora dos Remedios \u00e9 unha parroquia do concello de Mondo\u00f1edo na comarca da Mari\u00f1a Central, na provincia de Lugo. No ano 2007 ti\u00f1a 680 habitantes, deles 320 eran homes e 360 eran mulleres, o que sup\u00f3n unha diminuci\u00f3n de 11 habitantes en relaci\u00f3n ao ano anterior, 2006.\nHistoria.\nA parroquia foi creada en 1895, segreg\u00e1ndose os seus lugares de Santiago de Mondo\u00f1edo."}
{"id": "91650", "revid": "85894", "url": "https://gl.wikipedia.org/wiki?curid=91650", "title": "San Vicente de Trig\u00e1s, Mondo\u00f1edo", "text": "San Vicente de Trig\u00e1s \u00e9 unha parroquia do concello de Mondo\u00f1edo na comarca da Mari\u00f1a Central, na provincia de Lugo. No ano 2007 ti\u00f1a 56 habitantes, deles 32 eran homes e 24 eran mulleres, o que sup\u00f3n un aumento de 2 habitantes en relaci\u00f3n ao ano anterior, 2006.\nHistoria.\nA parroquia foi creada en 1896, segreg\u00e1ndose os seus lugares de Santiago de Mondo\u00f1edo."}
{"id": "91651", "revid": "5863", "url": "https://gl.wikipedia.org/wiki?curid=91651", "title": "Santa Mar\u00eda Maior, Mondo\u00f1edo", "text": "Santa Mar\u00eda a Maior \u00e9 unha parroquia do concello de Mondo\u00f1edo na comarca da Mari\u00f1a Central, na provincia de Lugo. No ano 2007 ti\u00f1a 296 habitantes (143 homes e 153 mulleres), un menos ca en 2006."}
{"id": "91652", "revid": "89787", "url": "https://gl.wikipedia.org/wiki?curid=91652", "title": "Santiago de Mondo\u00f1edo, Mondo\u00f1edo", "text": "Santiago de Mondo\u00f1edo \u00e9 unha parroquia do concello de Mondo\u00f1edo na comarca da Mari\u00f1a Central, na provincia de Lugo. No ano 2007 ti\u00f1a 208 habitantes, deles 98 eran homes e 110 eran mulleres, o que sup\u00f3n unha diminuci\u00f3n de 0 habitantes en relaci\u00f3n ao ano anterior, 2006.\nHistoria.\nCoa reforma parroquial da diocese de Mondo\u00f1edo de 1895 constitu\u00edronse as novas parroquias do Carme, Os Remedios e San Vicente de Trig\u00e1s, que se segregaron de Santiago de Mondo\u00f1edo."}
{"id": "91653", "revid": "23204", "url": "https://gl.wikipedia.org/wiki?curid=91653", "title": "Sasd\u00f3nigas, Mondo\u00f1edo", "text": "San Lourenzo de Sasd\u00f3nigas \u00e9 unha parroquia do concello de Mondo\u00f1edo na comarca da Mari\u00f1a Central, na provincia de Lugo. No ano 2007 ti\u00f1a 107 habitantes, deles 43 eran homes e 64 eran mulleres, o que sup\u00f3n unha diminuci\u00f3n de 10 habitantes en relaci\u00f3n ao ano anterior, 2006.\nEtimolox\u00eda do top\u00f3nimo.\nO cor\u00f3nimo \"Sasd\u00f3nigas\" procede do lat\u00edn, sendo un composto de \"sala\" (aula) + \"dominica\" (do dono, do se\u00f1or). O lat\u00edn \"sala\" d\u00e1, en galego, \"s\u00e1\". Nos primeiros documentos que citan este lugar, efectivamente \u00e9 chamado \"Salasd\u00f3nigas\"."}
{"id": "91654", "revid": "85894", "url": "https://gl.wikipedia.org/wiki?curid=91654", "title": "Vilamor, Mondo\u00f1edo", "text": "Santa Mar\u00eda de Vilamor \u00e9 unha parroquia do concello de Mondo\u00f1edo na comarca da Mari\u00f1a Central, na provincia de Lugo. No ano 2007 ti\u00f1a 224 habitantes (108 homes e 116 mulleres), os mesmos ca no ano anterior."}
{"id": "91655", "revid": "85894", "url": "https://gl.wikipedia.org/wiki?curid=91655", "title": "Viloalle, Mondo\u00f1edo", "text": "Santa Mar\u00eda de Viloalle \u00e9 unha parroquia do concello de Mondo\u00f1edo na comarca da Mari\u00f1a Central, na provincia de Lugo. No ano 2007 ti\u00f1a 170 habitantes, deles 73 eran homes e 97 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91656", "revid": "85894", "url": "https://gl.wikipedia.org/wiki?curid=91656", "title": "Barcia, Navia de Suarna", "text": "San Miguel de Barcia \u00e9 unha parroquia do concello de Navia de Suarna na comarca dos Ancares, na provincia de Lugo. No ano 2007 ti\u00f1a 60 habitantes, deles 31 eran homes e 29 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006.\nHistoria.\nEn 1892 constitu\u00eduse a nova parroquia de Mu\u00f1\u00eds, segreg\u00e1ndose os seus lugares de Barcia e Mosteiro."}
{"id": "91657", "revid": "85894", "url": "https://gl.wikipedia.org/wiki?curid=91657", "title": "Cabanela, Navia de Suarna", "text": "Santa Mar\u00eda de Cabanela \u00e9 unha parroquia do concello de Navia de Suarna na comarca dos Ancares, na provincia de Lugo. No ano 2007 ti\u00f1a 73 habitantes, deles 39 eran homes e 34 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91658", "revid": "5863", "url": "https://gl.wikipedia.org/wiki?curid=91658", "title": "Casta\u00f1edo, Navia de Suarna", "text": "Santiago de Casta\u00f1edo \u00e9 unha parroquia do concello de Navia de Suarna na comarca dos Ancares, na provincia de Lugo. No ano 2007 ti\u00f1a 104 habitantes, deles 52 eran homes e 52 eran mulleres, o que sup\u00f3n unha diminuci\u00f3n de 5 habitantes en relaci\u00f3n ao ano anterior, 2006."}
{"id": "91659", "revid": "85894", "url": "https://gl.wikipedia.org/wiki?curid=91659", "title": "Folgueiras, Navia de Suarna", "text": "Santa Eufemia de Folgueiras \u00e9 unha parroquia do concello de Navia de Suarna na comarca dos Ancares, na provincia de Lugo. No ano 2007 ti\u00f1a 57 habitantes, deles 26 eran homes e 31 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006."}
{"id": "91660", "revid": "5863", "url": "https://gl.wikipedia.org/wiki?curid=91660", "title": "Freix\u00eds, Navia de Suarna", "text": "San Pedro de Freix\u00eds \u00e9 unha parroquia do concello de Navia de Suarna na comarca dos Ancares, na provincia de Lugo. No ano 2007 ti\u00f1a 48 habitantes, deles 30 eran homes e 18 eran mulleres, os mesmos ca no ano anterior."}
{"id": "91661", "revid": "85894", "url": "https://gl.wikipedia.org/wiki?curid=91661", "title": "Galegos, Navia de Suarna", "text": "Santiago de Galegos \u00e9 unha parroquia do concello de Navia de Suarna na comarca dos Ancares, na provincia de Lugo. No ano 2007 ti\u00f1a 66 habitantes, deles 36 eran homes e 30 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91662", "revid": "5863", "url": "https://gl.wikipedia.org/wiki?curid=91662", "title": "Moia, Navia de Suarna", "text": "Santiago de Moia \u00e9 unha parroquia do concello de Navia de Suarna na comarca dos Ancares, na provincia de Lugo. No ano 2007 ti\u00f1a 54 habitantes, deles 30 eran homes e 24 eran mulleres, o que sup\u00f3n unha diminuci\u00f3n de 4 habitantes en relaci\u00f3n ao ano anterior, 2006."}
{"id": "91663", "revid": "85894", "url": "https://gl.wikipedia.org/wiki?curid=91663", "title": "Mosteiro, Navia de Suarna", "text": "San Salvador de Mosteiro \u00e9 unha parroquia do concello de Navia de Suarna na comarca dos Ancares, na provincia de Lugo. Segundo o IGE en 2010 ti\u00f1a 99 habitantes, deles 58 eran homes e 41 eran mulleres, o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 136 habitantes.\nHistoria.\nEn 1892 constitu\u00eduse a nova parroquia de Mu\u00f1\u00eds, segreg\u00e1ndose os seus lugares de Barcia e Mosteiro."}
{"id": "91664", "revid": "5863", "url": "https://gl.wikipedia.org/wiki?curid=91664", "title": "Mu\u00f1\u00eds, Navia de Suarna", "text": "San Xos\u00e9 de Mu\u00f1\u00eds \u00e9 unha parroquia do concello de Navia de Suarna na comarca dos Ancares, na provincia de Lugo. No ano 2007 ti\u00f1a 45 habitantes, deles 24 eran homes e 21 eran mulleres, o que sup\u00f3n unha diminuci\u00f3n de 6 habitantes en relaci\u00f3n ao ano anterior, 2006.\nHistoria.\nA parroquia foi creada en 1892, ao se segregaren os seus lugares de Barcia e Mosteiro."}
{"id": "91665", "revid": "25871", "url": "https://gl.wikipedia.org/wiki?curid=91665", "title": "Penamil, Navia de Suarna", "text": "Santiago de Penamil \u00e9 unha parroquia do concello de Navia de Suarna na comarca dos Ancares, na provincia de Lugo. No ano 2007 ti\u00f1a 22 habitantes, deles 14 eran homes e 8 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91666", "revid": "25871", "url": "https://gl.wikipedia.org/wiki?curid=91666", "title": "Pin, Navia de Suarna", "text": "Santa Mar\u00eda de Pin \u00e9 unha parroquia do concello de Navia de Suarna na comarca dos Ancares, na provincia de Lugo. No ano 2007 ti\u00f1a 47 habitantes, deles 21 eran homes e 26 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91667", "revid": "5772537", "url": "https://gl.wikipedia.org/wiki?curid=91667", "title": "A Proba de Navia, Navia de Suarna", "text": "Santa Mar\u00eda Madanela da Proba de Navia \u00e9 unha parroquia do concello de Navia de Suarna na comarca dos Ancares, na provincia de Lugo. Segundo o IGE, en 2015 ti\u00f1a 273 habitantes (146 homes e 127 mulleres), o que sup\u00f3n unha diminuci\u00f3n de 42 habitantes en relaci\u00f3n co ano 2011."}
{"id": "91668", "revid": "5863", "url": "https://gl.wikipedia.org/wiki?curid=91668", "title": "Queiz\u00e1n, Navia de Suarna", "text": "Santiago de Queiz\u00e1n \u00e9 unha parroquia do concello de Navia de Suarna na comarca dos Ancares, na provincia de Lugo. No ano 2007 ti\u00f1a 71 habitantes, deles 35 eran homes e 36 eran mulleres, o que sup\u00f3n un aumento de 5 habitantes en relaci\u00f3n ao ano anterior, 2006."}
{"id": "91669", "revid": "5863", "url": "https://gl.wikipedia.org/wiki?curid=91669", "title": "Rao, Navia de Suarna", "text": "Santa Mar\u00eda de Rao \u00e9 unha parroquia do concello de Navia de Suarna na comarca dos Ancares, na provincia de Lugo. No ano 2007 ti\u00f1a 152 habitantes, deles 85 eran homes e 67 eran mulleres, o que sup\u00f3n unha diminuci\u00f3n de 9 habitantes en relaci\u00f3n ao ano anterior, 2006.\nO lugar de Peliceira pertence eclesiasticamente \u00e1 parroquia de san Bernardino de Peliceira (Ibias) na diocese de Oviedo."}
{"id": "91670", "revid": "5863", "url": "https://gl.wikipedia.org/wiki?curid=91670", "title": "A Ribeira, Navia de Suarna", "text": "Santo Estevo da Ribeira \u00e9 unha parroquia do concello de Navia de Suarna na comarca dos Ancares, na provincia de Lugo. No ano 2007 ti\u00f1a 34 habitantes, deles 17 eran homes e 17 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91671", "revid": "5863", "url": "https://gl.wikipedia.org/wiki?curid=91671", "title": "Rib\u00f3n, Navia de Suarna", "text": "Santa Mari\u00f1a de Rib\u00f3n \u00e9 unha parroquia do concello de Navia de Suarna na comarca dos Ancares, na provincia de Lugo. No ano 2007 ti\u00f1a 27 habitantes, deles 20 eran homes e 7 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006."}
{"id": "91672", "revid": "85894", "url": "https://gl.wikipedia.org/wiki?curid=91672", "title": "Son, Navia de Suarna", "text": "Santa Mar\u00eda de Son \u00e9 unha parroquia do concello de Navia de Suarna na comarca dos Ancares, na provincia de Lugo. No ano 2007 ti\u00f1a 105 habitantes, deles 60 eran homes e 45 eran mulleres, o que sup\u00f3n un incremento de 1 habitante en relaci\u00f3n ao ano anterior, 2006."}
{"id": "91673", "revid": "85894", "url": "https://gl.wikipedia.org/wiki?curid=91673", "title": "Vallo, Navia de Suarna", "text": "Santa Mari\u00f1a de Vallo \u00e9 unha parroquia do concello de Navia de Suarna na comarca dos Ancares, na provincia de Lugo. No ano 2007 ti\u00f1a 55 habitantes, deles 29 eran homes e 26 eran mulleres, o que sup\u00f3n unha diminuci\u00f3n de 0 habitantes en relaci\u00f3n ao ano anterior, 2006."}
{"id": "91674", "revid": "25871", "url": "https://gl.wikipedia.org/wiki?curid=91674", "title": "Vilarpand\u00edn, Navia de Suarna", "text": "Santo Estevo de Vilarpand\u00edn \u00e9 unha parroquia do concello de Navia de Suarna na comarca dos Ancares, na provincia de Lugo. No ano 2007 ti\u00f1a 70 habitantes, deles 37 eran homes e 33 eran mulleres, o que sup\u00f3n unha diminuci\u00f3n de 4 habitantes en relaci\u00f3n ao ano anterior, 2006."}
{"id": "91675", "revid": "54336", "url": "https://gl.wikipedia.org/wiki?curid=91675", "title": "Tareixa de Calcuta", "text": "Tareixa de Calcuta, nada como Agnes Gonxha Bojaxhiu (en AFI \u02c8agn\u025bs g\u0254n\u02c8\u02a4a b\u0254\u02c8jad\u0292ju), en Skopje (daquela no Imperio Otom\u00e1n, no presente Macedonia do Norte), o 26 de agosto de 1910 e falecida en Calcuta (India) o 5 de setembro de 1997, foi unha relixiosa cat\u00f3lica albanesa co\u00f1ecida polo seu labor humanitario na India. Foi beatificada polo Papa Xo\u00e1n Paulo II en 2003 e desde a s\u00faa canonizaci\u00f3n polo papa Francisco o 4 de setembro de 2016 \u00e9 venerada como santa na Igrexa cat\u00f3lica. \u00c9 a primeira persoa galardoada co Premio Nobel da Paz santa.\nTraxectoria.\nAgnes fixo a s\u00faa Primeira Comu\u00f1\u00f3n \u00e1 idade de cinco anos e medio, e recibiu a confirmaci\u00f3n en novembro de 1916. Desde o d\u00eda da s\u00faa Primeira Comu\u00f1\u00f3n mostrou unha gran devoci\u00f3n relixiosa. Na s\u00faa formaci\u00f3n relixiosa, Tareixa foi asistida ademais pola Parroquia Xesu\u00edta do Sagrado Coraz\u00f3n, na que ela estaba moi integrada.\nEn 1928 ingresou na Orde das Irm\u00e1s da nosa Se\u00f1ora de Loreto. En Irlanda recibiu o nome de Irm\u00e1 Mar\u00eda Tareixa, en honor \u00e1 monxa francesa Th\u00e9r\u00e8se Martin, canonizada en 1927 co t\u00edtulo de Santa Th\u00e9r\u00e8se de Lisieux. En 1929 f\u00edxose misioneira e iniciou a s\u00faa viaxe cara \u00e1 India, chegando a Calcuta en xaneiro. Ensinou na Escola para mozas St. Mary. O 24 de maio de 1937, a Irm\u00e1 Tareixa fixo a s\u00faa profesi\u00f3n convert\u00e9ndose en \"esposa de Xes\u00fas\" para toda a eternidade.\nDesde ese momento cham\u00f3uselle Nai Tareixa. Continuou ensinando en St. Mary convert\u00e9ndose en directora do centro en 1944. Ao ser unha persoa de profunda oraci\u00f3n e de arraigado amor polas s\u00faas irm\u00e1s relixiosas e polos seus estudantes, os vinte anos que Nai Tareixa transcorreu en Loreto estiveron impregnados de ledicia. Caracterizada pola s\u00faa caridade, viviu a s\u00faa consagraci\u00f3n a Xes\u00fas entre as s\u00faas compa\u00f1eiras con fidelidade e alegr\u00eda. En marzo de 1997, a Nai Tareixa bendiciu \u00e1 s\u00faa recentemente elixida sucesora como Superiora Xeral. Logo de atoparse por \u00faltima vez co Papa, volveu a Calcuta onde transcorreu as \u00faltimas semanas de vida.\nCronolox\u00eda.\nPara o d\u00eda da s\u00faa morte consagr\u00e1ronse case 4.000 Misioneiras da Caridade, e as s\u00faas comunidades establec\u00e9ronse en 610 fundaci\u00f3ns en 123 pa\u00edses do mundo.\nReco\u00f1ecementos.\nA Nai Tareixa recibe en vida numerosos premios e reco\u00f1ecementos, entre eles:\nCr\u00edticas.\nChristopher Hitchens criticou a s\u00faa figura no libro \"The Missionary Position: Mother Teresa in Theory and Practice\" (1995) e invitado polo Vaticano prestou testemu\u00f1o durante o seu proceso de beatificaci\u00f3n."}
{"id": "91682", "revid": "27155", "url": "https://gl.wikipedia.org/wiki?curid=91682", "title": "Estaci\u00f3n de Biolox\u00eda Mari\u00f1a da Gra\u00f1a", "text": "A Estaci\u00f3n de Biolox\u00eda Mari\u00f1a da Gra\u00f1a \u00e9 unha instituci\u00f3n cient\u00edfica pertencente \u00e1 Universidade de Santiago de Compostela que est\u00e1 situada na parroquia da Gra\u00f1a no concello de Ferrol, e dentro da r\u00eda de Ferrol. A finalidade desta instituci\u00f3n, dirixida por Victoriano Urgorri, \u00e9 o maxisterio e a investigaci\u00f3n da biolox\u00eda mari\u00f1a en xeral e o asesoramento e difusi\u00f3n en todos os temas e estudos relacionados coa fauna e flora mari\u00f1as de Galicia. Tam\u00e9n serve como un instrumento para as relaci\u00f3ns e intercambios de co\u00f1ecementos cient\u00edficos entre outras instituci\u00f3ns semellantes e universidades do estado espa\u00f1ol e o resto do mundo.\nA Estaci\u00f3n est\u00e1 composta de dous edificios singulares, a Casa do H\u00f3rreo e a Casa da Estrela. Estas d\u00faas antigas construci\u00f3ns foron rehabilitadas con fondos europeos para adecualas \u00e1 investigaci\u00f3n. Conta cunha superficie duns 900 m\u00b2 e os equipamentos seguintes:"}
{"id": "91686", "revid": "3054", "url": "https://gl.wikipedia.org/wiki?curid=91686", "title": "Illa Grande de Hawai", "text": ""}
{"id": "91689", "revid": "23204", "url": "https://gl.wikipedia.org/wiki?curid=91689", "title": "Gabriel Gonz\u00e1lez Videla", "text": "Gabriel Gonz\u00e1lez Videla (1898-1980) avogado e pol\u00edtico, foi o presidente do Chile entre o 1946 e 1952."}
{"id": "91690", "revid": "43749", "url": "https://gl.wikipedia.org/wiki?curid=91690", "title": "P\u00f3boa da Seabre", "text": ""}
{"id": "91691", "revid": "98629", "url": "https://gl.wikipedia.org/wiki?curid=91691", "title": "Kukuxumusu", "text": "Kukuxumusu (en \u00e9uscaro \"bico de pulga\") \u00e9 unha empresa de Pamplona dedicada a dese\u00f1ar camisetas e outros artigos con debuxos divertidos. A\u00ednda que comezou centrada nas festas de Sanferm\u00edn, agora os seus dese\u00f1os te\u00f1en unha tem\u00e1tica universal.\nTen a peculiaridade de que se define como unha \"f\u00e1brica de debuxos\" (\"The Drawing Factory/Marrazki Fabrika/La Fabrique de Dessins/La F\u00e0brica de Dibuixos\").\nExpansi\u00f3n.\nKukuxumusu actualmente pos\u00fae tendas propias en Pamplona, Bilbao, Barakaldo, Donostia, Vitoria, Baiona, Barcelona, Madrid, Valencia, Zaragoza, Logro\u00f1o, C\u00f3rdoba, Tarifa e Sevilla. Ademais, distrib\u00fae os seus produtos por toda Europa a trav\u00e9s dunha ampla rede de establecementos autorizados.\nOrixe.\nA idea xurdiu nos Sanfermines de 1989, cando tres amigos pamploneses (Gonzalo Dom\u00ednguez de Bidaurreta, Koldo Aiestaran e Mikel Urmeneta) decidiron estampar e vender camisetas con debuxos alusivos ao encerro. As camisetas gustaron moito, tam\u00e9n nas cidades dos arredores, as\u00ed que crearon Kukuxumusu, pasando a retratar escenas t\u00edpicas e coti\u00e1s de moitos lugares, e en especial da festa pamplonesa.\nComo Mikel Urmeneta era o \u00fanico debuxante e o volume de petici\u00f3ns aumentaba, o equipo foi crecendo e os debuxos de Kukuxumusu empezaron a ser reco\u00f1ecidos e encargados para carteis de festas, camisetas de promoci\u00f3ns universitarias, acci\u00f3ns culturais e sociais etc.\nEn 1996 abriron a s\u00faa primeira \"Tenda Oficial Kukuxumusu\", e en 1997 a tenda on-line, para que os seus produtos puidesen ser adquiridos desde calquera lugar do mundo. Por outra banda, os seus produtos v\u00e9ndense en m\u00e1is de 1.000 puntos de venda en toda Europa.\n\u00c1 parte da s\u00faa forte identificaci\u00f3n cos sanfermines, as\u00ed como con outras festas e tradici\u00f3ns, o \u00e9xito de Kukuxumusu pode ser debido a tres motivos:\nProxectos.\nA empresa navarra colaborou cos seus dese\u00f1os en proxectos moi diversos: expedici\u00f3ns de monta\u00f1a, viaxes de estudo, acci\u00f3ns ecoloxistas, culturais, sociais etc. Tam\u00e9n realizou m\u00faltiples traballos por encargo para instituci\u00f3ns, empresas, clubs, parques tem\u00e1ticos etc. E, ademais, dese\u00f1ou camisetas xunto a diferentes personaxes da cultura, a ciencia ou o deporte, como Edmund Hillary, Eduard Punset, Juan Luis Arsuaga ou, en 2007, o propio Dalai Lama.\nUn dos seus \u00faltimos proxectos \u00e9 \"Cromosomos\", en colaboraci\u00f3n con El Terrat de Producci\u00f3ns. Consiste no dese\u00f1o de camisetas cuxos beneficios ser\u00e1n destinados a diversas ONGs, unha distinta cada ano. En 2006 foi Arrels Fundaci\u00f3, dedicada \u00e1s persoas sen fogar, e en 2007, Gaztelan, que traballa pola incorporaci\u00f3n social de persoas en situaci\u00f3n ou risco de exclusi\u00f3n. Entre outros debuxantes, participaron Mikel Urmeneta, Andreu Buenafuente, Paco Mir (Tricicle), Silvia Prada ou Pablo Carbonell.\nActualidade.\nKukuxumusu ampliou nos \u00faltimos tempos o seu cat\u00e1logo de camisetas. \u00c1s s\u00faas reco\u00f1ecidas pezas con debuxos divertidos en situaci\u00f3ns de todo tipo engadiu unha li\u00f1a de roupa m\u00e1is actual que, ademais de non perder vista as \u00faltimas tendencias, segue buscando arrincar sorrisos.\nAdemais, tam\u00e9n se introduciu no mundo audiovisual coa creaci\u00f3n dunha plataforma televisiva en Internet que conta con d\u00faas canles, un espec\u00edfico sobre os Sanferm\u00edns e outro m\u00e1is centrado en *Kukuxumusu e no seu universo de personaxes."}
{"id": "91693", "revid": "25871", "url": "https://gl.wikipedia.org/wiki?curid=91693", "title": "Cabreiro\u00e1, Ver\u00edn", "text": "San Salvador de Cabreiro\u00e1 \u00e9 unha parroquia do concello de Ver\u00edn na comarca de Ver\u00edn, na provincia de Ourense. No ano 2007 ti\u00f1a 152 habitantes, deles 69 eran homes e 83 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006. A parroquia est\u00e1 organizada nunha soa aldea.\nA parroquia est\u00e1 atravesada pola autov\u00eda A-52, que une Vigo e Ourense con Benavente e a A-6.\nPatrimonio.\nA igrexa parroquial foi constru\u00edda no s\u00e9culo XVII, sendo o retablo maior do XVIII. Conserva unha cruz de prata dese\u00f1ada en 1630 polo prateiro de Ver\u00edn Pen\u00edn.\nAugas de Cabreiro\u00e1.\nNesta parroquia est\u00e1 o manancial que deu lugar \u00e1 creaci\u00f3n da empresa Aguas de Cabreiro\u00e1, fundada en 1906 por Jos\u00e9 Garc\u00eda Barb\u00f3n."}
{"id": "91694", "revid": "1131", "url": "https://gl.wikipedia.org/wiki?curid=91694", "title": "Feces de Abaixo, Ver\u00edn", "text": "Santa Mar\u00eda de Feces de Abaixo \u00e9 unha parroquia do concello de Ver\u00edn na comarca de Ver\u00edn, na provincia de Ourense. Segundo o IGE en 2011 ti\u00f1a 420 habitantes (220 homes e 200 mulleres), 9 menos ca en 1999.\nXeograf\u00eda.\nEst\u00e1 situada ao sur do concello de Ver\u00edn, xusto no l\u00edmite co concello portugu\u00e9s de Chaves, separ\u00e1ndose da fregues\u00eda de Vila Verde da Raia a trav\u00e9s do r\u00edo de Feces. Ao oeste est\u00e1 limitada polo r\u00edo T\u00e1mega.\nEst\u00e1 atravesada pola estrada N-532 e pola autov\u00eda A-75. \u00c9 a v\u00eda de entrada en Galiza da Ruta da Prata do cami\u00f1o de Santiago.\nComo punto frointeirizo, tivo unha alf\u00e1ndega en servizo at\u00e9 que en 1992 Espa\u00f1a e Portugal adoptaron o Acordo de Schengen."}
{"id": "91695", "revid": "25871", "url": "https://gl.wikipedia.org/wiki?curid=91695", "title": "Feces de Cima, Ver\u00edn", "text": "Santa Mar\u00eda de Feces de Cima \u00e9 unha parroquia do concello de Ver\u00edn na comarca de Ver\u00edn, na provincia de Ourense. No ano 2007 ti\u00f1a 106 habitantes, deles 40 eran homes e 66 eran mulleres, o que sup\u00f3n unha diminuci\u00f3n de 7 habitantes en relaci\u00f3n ao ano anterior, 2006."}
{"id": "91696", "revid": "25871", "url": "https://gl.wikipedia.org/wiki?curid=91696", "title": "Mand\u00edn, Ver\u00edn", "text": "Santa Mar\u00eda de Mand\u00edn \u00e9 unha parroquia do concello de Ver\u00edn na comarca de Ver\u00edn, na provincia de Ourense. No ano 2007 ti\u00f1a 193 habitantes, deles 98 eran homes e 95 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91697", "revid": "1131", "url": "https://gl.wikipedia.org/wiki?curid=91697", "title": "Mourazos, Ver\u00edn", "text": "San Marti\u00f1o de Mourazos \u00e9 unha parroquia do concello de Ver\u00edn na comarca de Ver\u00edn, na provincia de Ourense. No ano 2007 ti\u00f1a 168 habitantes (76 homes e 92 mulleres), catro menos ca en 2006.\nNo castro da Muradella atopouse en 1964 a estatua de Dioniso e Ampelos, conservada no Museo Arqueol\u00f3xico de Ourense."}
{"id": "91698", "revid": "1131", "url": "https://gl.wikipedia.org/wiki?curid=91698", "title": "Pazos, Ver\u00edn", "text": "San Fiz de Pazos \u00e9 unha parroquia do concello de Ver\u00edn na comarca de Ver\u00edn, na provincia de Ourense. En 2007 ti\u00f1a 672 habitantes (331 homes e 341 mulleres), dous m\u00e1is ca en 2006."}
{"id": "91699", "revid": "1131", "url": "https://gl.wikipedia.org/wiki?curid=91699", "title": "Queirug\u00e1s, Ver\u00edn", "text": "San Bartolomeu de Queirug\u00e1s \u00e9 unha parroquia do concello de Ver\u00edn na comarca de Ver\u00edn, na provincia de Ourense. No ano 2007 ti\u00f1a 120 habitantes, deles 53 eran homes e 67 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006."}
{"id": "91700", "revid": "5863", "url": "https://gl.wikipedia.org/wiki?curid=91700", "title": "Queiz\u00e1s, Ver\u00edn", "text": "San Pedro de Queiz\u00e1s \u00e9 unha parroquia do concello de Ver\u00edn na comarca de Ver\u00edn, na provincia de Ourense. No ano 2007 ti\u00f1a 404 habitantes (199 homes e 205 mulleres), sete m\u00e1is ca no ano anterior. S\u00f3 ten unha aldea, Queiz\u00e1s, que d\u00e1 nome \u00e1 fregues\u00eda."}
{"id": "91701", "revid": "1131", "url": "https://gl.wikipedia.org/wiki?curid=91701", "title": "A Rasela, Ver\u00edn", "text": "Santa Mar\u00eda da Rasela \u00e9 unha parroquia do concello de Ver\u00edn na comarca de Ver\u00edn, na provincia de Ourense. No ano 2007 ti\u00f1a 353 habitantes, deles 171 eran homes e 182 eran mulleres, o que sup\u00f3n unha diminuci\u00f3n de 1 habitante en relaci\u00f3n ao ano anterior, 2006."}
{"id": "91702", "revid": "5863", "url": "https://gl.wikipedia.org/wiki?curid=91702", "title": "Tamagos, Ver\u00edn", "text": "Santa Mar\u00eda de Tamagos \u00e9 unha parroquia do concello de Ver\u00edn na comarca de Ver\u00edn, na provincia de Ourense. No ano 2007 ti\u00f1a 188 habitantes (94 homes e 94 mulleres), oito menos ca en 2006.\nTop\u00f3nimo.\nO top\u00f3nimo Tamagos, ao igual c\u00f3 da veci\u00f1a parroquia de Tamaguelos, est\u00e1 relacionado co pobo dos tamaganos, mencionado no Padr\u00f3n dos Pobos, \u00e1 s\u00faa vez relacionado co r\u00edo T\u00e1mega."}
{"id": "91703", "revid": "5863", "url": "https://gl.wikipedia.org/wiki?curid=91703", "title": "Tamaguelos, Ver\u00edn", "text": "Santa Mar\u00eda de Tamaguelos \u00e9 unha parroquia do concello de Ver\u00edn na comarca de Ver\u00edn, na provincia de Ourense. No ano 2007 ti\u00f1a 223 habitantes, deles 105 eran homes e 118 eran mulleres, o que sup\u00f3n un incremento de 7 habitantes en relaci\u00f3n ao ano anterior, 2006.\nXeograf\u00eda.\nEst\u00e1 situada no suroeste do concello e limita \u00f3 norte coa parroquia de San Marti\u00f1o de Mourazos, \u00f3 sur co concello de O\u00edmbra, \u00f3 leste coa parroquia de Santa Mar\u00eda de Mand\u00edn, e \u00f3 oeste con Rabal e co concello portugu\u00e9s de Chaves.\nA orograf\u00eda condiciona a morfolox\u00eda do territorio e o modelo de asentamento poboacional. A depresi\u00f3n do T\u00e1mega \u00e9 o elemento f\u00edsico que infl\u00fae m\u00e1is na localizaci\u00f3n e no tipo de n\u00facleos de poboaci\u00f3n, na localizaci\u00f3n dos cultivos e nas v\u00edas de comunicaci\u00f3n. A rede hidrogr\u00e1fica est\u00e1 caracterizada polo curso do r\u00edo T\u00e1mega e por unha rede de regueiros, afluentes do T\u00e1mega, que te\u00f1en a s\u00faa cabeceira nos montes orientais da parroquia e que drenan esa \u00e1rea da parroquia.\nNo modelo de asentamento poboacional, o n\u00facleo rural primitivo se sit\u00faa na chaira da depresi\u00f3n do T\u00e1mega, preto do seu curso, e preto do trazado da estrada N-532. A parroquia est\u00e1 atravesada pola ruta da Prata do cami\u00f1o de Santiago.\nA s\u00faa tipolox\u00eda responde a edificaci\u00f3ns concentradas de tipo tradicional, constru\u00eddas con materiais do contorno, con poucos espazos entre elas, de disposici\u00f3n irregular e sinuosa, polos que pasan estreitos viais. No trazado da estrada, que se constit\u00fae como eixo artellador da malla da parroquia, se localiza un poboamento lineal, que corresponde a vivendas constru\u00eddas nas \u00faltimas d\u00e9cadas.\nDestaca o cultivo da vide nas terras de cultivo do contorno do n\u00facleo e nas ribeiras do T\u00e1mega.\nTop\u00f3nimo.\nO top\u00f3nimo Tamaguelos, ao igual c\u00f3 da veci\u00f1a parroquia de Tamagos, est\u00e1 relacionado co pobo dos tamaganos, mencionado no Padr\u00f3n dos Pobos, \u00e1 s\u00faa vez relacionado co r\u00edo T\u00e1mega."}
{"id": "91704", "revid": "5863", "url": "https://gl.wikipedia.org/wiki?curid=91704", "title": "Tintores, Ver\u00edn", "text": "Santa Cristina de Tintores \u00e9 unha parroquia do concello de Ver\u00edn na comarca de Ver\u00edn, na provincia de Ourense. No ano 2007 ti\u00f1a 493 habitantes, deles 259 eran homes e 234 eran mulleres, o que sup\u00f3n un incremento de 12 habitantes en relaci\u00f3n ao ano anterior, 2006."}
{"id": "91705", "revid": "22570", "url": "https://gl.wikipedia.org/wiki?curid=91705", "title": "Ver\u00edn, Ver\u00edn", "text": "Santa Mar\u00eda a Maior de Ver\u00edn \u00e9 unha parroquia do concello de Ver\u00edn na comarca de Ver\u00edn, na provincia de Ourense. No ano 2007 ti\u00f1a 9.796 habitantes, deles 4.739 eran homes e 5.057 eran mulleres, o que sup\u00f3n un incremento de 46 habitantes en relaci\u00f3n ao ano anterior, 2006."}
{"id": "91706", "revid": "1131", "url": "https://gl.wikipedia.org/wiki?curid=91706", "title": "Vilamaior do Val, Ver\u00edn", "text": "Santiago de Vilamaior do Val \u00e9 unha parroquia do concello de Ver\u00edn na comarca de Ver\u00edn, na provincia de Ourense. No ano 2007 ti\u00f1a 345 habitantes, deles 174 eran homes e 171 eran mulleres, o que sup\u00f3n unha diminuci\u00f3n de 11 habitantes en relaci\u00f3n ao ano anterior, 2006.\nPatrimonio.\nNa parroquia est\u00e1n o balneario de Caldeli\u00f1as e mais o santuario dos Remedios de Ver\u00edn."}
{"id": "91707", "revid": "22570", "url": "https://gl.wikipedia.org/wiki?curid=91707", "title": "Boneca", "text": "Unha boneca ou moneca \u00e9 un xoguete para nenos con forma de ser humano. Serve sobre todo como xoguete, a\u00ednda que tam\u00e9n pode ser feita para outros usos, coma para a ornamentaci\u00f3n.\nComposici\u00f3n.\nXeralmente acostuma estar feita de tea, pl\u00e1stico, cart\u00f3n, l\u00e1, porcelana etc."}
{"id": "91708", "revid": "1093", "url": "https://gl.wikipedia.org/wiki?curid=91708", "title": "Jerzy Buzek", "text": "Jerzy Karol Buzek, nado en 1940, \u00e9 un enxe\u00f1eiro polon\u00e9s e foi o primeiro ministro de Polonia entre 1997 e 2001. \u00c9 o presidente do Parlamento Europeo desde o 14 de xullo de 2009, tras Hans-Gert P\u00f6ttering."}
{"id": "91710", "revid": "624", "url": "https://gl.wikipedia.org/wiki?curid=91710", "title": "\u00c1bedes, \u00c1bedes, Ver\u00edn", "text": ""}
{"id": "91712", "revid": "624", "url": "https://gl.wikipedia.org/wiki?curid=91712", "title": "A Rasela, A Rasela, Ver\u00edn", "text": ""}
{"id": "91714", "revid": "624", "url": "https://gl.wikipedia.org/wiki?curid=91714", "title": "Cabreiro\u00e1, Cabreiro\u00e1, Ver\u00edn", "text": ""}
{"id": "91717", "revid": "624", "url": "https://gl.wikipedia.org/wiki?curid=91717", "title": "Feces de Abaixo, Feces de Abaixo, Ver\u00edn", "text": ""}
{"id": "91719", "revid": "624", "url": "https://gl.wikipedia.org/wiki?curid=91719", "title": "Feces de Cima, Feces de Cima, Ver\u00edn", "text": ""}
{"id": "91721", "revid": "624", "url": "https://gl.wikipedia.org/wiki?curid=91721", "title": "Mand\u00edn, Mand\u00edn, Ver\u00edn", "text": ""}
{"id": "91723", "revid": "624", "url": "https://gl.wikipedia.org/wiki?curid=91723", "title": "Mourazos, Mourazos, Ver\u00edn", "text": ""}
{"id": "91725", "revid": "624", "url": "https://gl.wikipedia.org/wiki?curid=91725", "title": "Pazos, Pazos, Ver\u00edn", "text": ""}
{"id": "91727", "revid": "624", "url": "https://gl.wikipedia.org/wiki?curid=91727", "title": "Queirug\u00e1s, Queirug\u00e1s, Ver\u00edn", "text": ""}
{"id": "91729", "revid": "624", "url": "https://gl.wikipedia.org/wiki?curid=91729", "title": "Queiz\u00e1s, Queiz\u00e1s, Ver\u00edn", "text": ""}
{"id": "91731", "revid": "624", "url": "https://gl.wikipedia.org/wiki?curid=91731", "title": "Tamagos, Tamagos, Ver\u00edn", "text": ""}
{"id": "91733", "revid": "624", "url": "https://gl.wikipedia.org/wiki?curid=91733", "title": "Tamaguelos, Tamaguelos, Ver\u00edn", "text": ""}
{"id": "91737", "revid": "624", "url": "https://gl.wikipedia.org/wiki?curid=91737", "title": "Ver\u00edn, Ver\u00edn, Ver\u00edn", "text": ""}
{"id": "91739", "revid": "22570", "url": "https://gl.wikipedia.org/wiki?curid=91739", "title": "Linguas iranias orientais setentrionais", "text": "O grupo oriental setentrional ten s\u00f3 tres membros activos en d\u00faas \u00e1reas bastamente separadas, a lingua iagnob\u00ed en Taxiquist\u00e1n (descendente do sogdiano) e a lingua oseta no C\u00e1ucaso en Irist\u00e1n do norte (Rusia) e do sur (Xeorxia) (tam\u00e9n co\u00f1ecido e chamado Osetia), (descendente dos escito-s\u00e1rmatas). Estes son restos dun vasto cont\u00ednuum etnoling\u00fc\u00edstico que percorr\u00eda a maior\u00eda das estepas de Asia Central no milenio I a.C. A mesma lingua av\u00e9stica, o m\u00e1is antigo testemu\u00f1o da rama irania, \u00e9 un membro deste grupo. Coa presenza grega en Asia Central, algunhas da maior\u00eda destas linguas orientas deixaron testemu\u00f1a no seu per\u00edodo iranio medio, mentres que dende o oeste de Cazaquist\u00e1n (ou Cazaquia) a trav\u00e9s da estepa P\u00f3ntica ata Ucra\u00edna case ningunha testemu\u00f1a do extenso cont\u00ednuum escito-s\u00e1rmata sobreviviu."}
{"id": "91741", "revid": "23204", "url": "https://gl.wikipedia.org/wiki?curid=91741", "title": "Linguas iranias orientais meridonais", "text": "O grupo oriental meridional incl\u00fae unhas 16 linguas e dialectos, d\u00faas xa mortas, (11 segundo estimaci\u00f3n do SIL) falados por moitos pobos no norte e sur de Asia Central (o Pamir-Saricul e Afganist\u00e1n). Cada subfamilia nesta lista ten subgrupos e linguas individuais."}
{"id": "91742", "revid": "23204", "url": "https://gl.wikipedia.org/wiki?curid=91742", "title": "Linguas iranias occidentais", "text": ""}
{"id": "91743", "revid": "15490", "url": "https://gl.wikipedia.org/wiki?curid=91743", "title": "George Steiner", "text": "Francis George Steiner, nado en Neuilly-sur-Seine o 23 de abril de 1929 e finado en Cambridge o 3 de febreiro de 2020, foi un cr\u00edtico e te\u00f3rico da literatura e da cultura, e escritor. Tr\u00e1tase dun dos intelectuais de influencia internacional m\u00e1is relevantes desde mediados do s\u00e9culo XX.\nTraxectoria.\nO seu \u00e1mbito de interese principal \u00e9 a literatura comparada. A s\u00faa obra como cr\u00edtico tende \u00e1 exploraci\u00f3n, con reco\u00f1ecida brillantez, de temas culturais e filos\u00f3ficos de interese permanente, contrastando coas correntes m\u00e1is actuais polas que transitou boa parte da cr\u00edtica literaria contempor\u00e1nea. A s\u00faa obra ensa\u00edstica exerceu unha importante influencia no discurso intelectual p\u00fablico dos \u00faltimos cincuenta anos.\nContrib\u00fae habitualmente cos seus artigos para revistas e xornais, entre os que se incl\u00faen \"The New Yorker\", \"The Times Literary Supplement\" e \"The Guardian\".\nPublicou, ademais, varias novelas e libros de poes\u00eda.\nDeclaraci\u00f3ns pol\u00e9micas sobre a lingua galega.\nEn agosto de 2008 fixo as seguintes declaraci\u00f3ns sobre a lingua galega ao xornal \"El Pa\u00eds\":\nEste comentario subscitou ampla pol\u00e9mica no eido cultural galego ."}
{"id": "91745", "revid": "4459", "url": "https://gl.wikipedia.org/wiki?curid=91745", "title": "Benetnasch", "text": ""}
{"id": "91746", "revid": "23204", "url": "https://gl.wikipedia.org/wiki?curid=91746", "title": "Alfonso V\u00e1zquez Mart\u00ednez", "text": "Alfonso V\u00e1zquez Mart\u00ednez, nado en Arbo o 10 de xu\u00f1o de 1906 e finado en Santiago de Compostela o 11 de novembro de 1976, foi un historiador e publicista galego, que colaborou amplamente no Seminario de Estudos Galegos.\nTraxectoria.\nFillo de Jos\u00e9 V\u00e1zquez Est\u00e9vez. Foi profesor auxiliar de paleograf\u00eda e diplom\u00e1tica na Universidade de Santiago de Compostela, e catedr\u00e1tico no Instituto Escola de Vilalba (1934-1936, sendo o seu primeiro director), e no Instituto de Ourense. Durante a s\u00faa carreira profesional compatibilizou a docencia coa investigaci\u00f3n, centr\u00e1ndose sobre todo na Comarca do Medio e Baixo Mi\u00f1o. Colaborou coa revista \"N\u00f3s\" e noutras revistas especializadas, e publicou o ensaio \"La lamprea del r\u00edo Mi\u00f1o\" (1962). Participou tam\u00e9n no emisi\u00f3n galega na BBC levada a cabo durante o franquismo."}
{"id": "91755", "revid": "1131", "url": "https://gl.wikipedia.org/wiki?curid=91755", "title": "Black Joke", "text": "Co nome de Black Joke (A Burla Negra, en galego) co\u00f1ec\u00e9ronse distintos buques de finais do s\u00e9culo XVIII e comezos do XIX."}
{"id": "91758", "revid": "1131", "url": "https://gl.wikipedia.org/wiki?curid=91758", "title": "Lodz", "text": ""}
{"id": "91764", "revid": "1093", "url": "https://gl.wikipedia.org/wiki?curid=91764", "title": "Voo 118 de Aviaco", "text": ""}
{"id": "91766", "revid": "96271", "url": "https://gl.wikipedia.org/wiki?curid=91766", "title": "Eleuterio Gonz\u00e1lez Salgado", "text": "Eleuterio Gonz\u00e1lez Salgado, co\u00f1ecido como Leuter, nado en Ourense o 18 de abril de 1899 e finado na mesma cidade o 29 de marzo de 1977, foi un mestre e destacado pol\u00edtico galeguista. Alumno destacado de Vicente Risco na Escola Normal, axi\u00f1a se converteu no seu amigo e colaborador.\nTraxectoria.\nMembro da secci\u00f3n de Prehistoria do Seminario de Estudos Galegos desde 1926, participou na escavaci\u00f3n de varios castros. Militou nas Irmandades da Fala e no Partido Nazonalista Republic\u00e1n de Ourense e actuou como secretario na mesa presidencial da asemblea constitutiva do Partido Galeguista. Ocupou os cargos de concelleiro no concello de Ourense (1931) e deputado provincial, e formou parte da Comisi\u00f3n Xestora desta \u00faltima instituci\u00f3n. \nDende a Deputaci\u00f3n participou de xeito activo no Comit\u00e9 proferrocarril Zamora-A Coru\u00f1a. Amais, foi cofundador da Caixa de Aforros de Ourense (1933) e presidente da Cruz Vermella (1935-1936). Membro da redacci\u00f3n da revista \"N\u00f3s\", colaborou tam\u00e9n en \"A Nosa Terra\", \"La Zarpa\" e \"Heraldo de Galicia\", entre outras publicaci\u00f3ns. Participou, amais, na emisi\u00f3n galega na BBC.\nFoi mestre no colexio de Quere\u00f1o (Rubi\u00e1) e nos centros Le\u00f3n XIII e Concepci\u00f3n Arenal na capital da provincia, entre outros. Polo seu labor educativo e divulgador do idioma e cultura de Francia, o Ministerio de Educaci\u00f3n Nacional galo concedeulle o 14 de xullo de 1936 o Diploma de Oficial da Academia de Francia e a correspondente condecoraci\u00f3n.\nDespois do golpe de Estado do 18 de xullo de 1936 tivo que deixar forzosamente a pol\u00edtica e en 1938 foi obrigado a marchar a Vilamar\u00edn. Al\u00ed impartiu aulas at\u00e9 1945, cunha breve par\u00e9ntese en Santa Marta de Moreiras (O Pereiro de Aguiar). Ese ano abandonou o ensino para traballar na empresa de transportes por ferrocarril Transfesa. Desprazouse inicialmente a C\u00f3rdoba e mais a C\u00e1ceres para xestionar cargas de olivas e ovellas, respectivamente. Anos despois reincorporouse ao ensino e xubilouse a mediados da d\u00e9cada de 1960.\nParticipou na creaci\u00f3n da Editorial Galaxia e na fundaci\u00f3n do Partido Socialista Galego (PSG), mais morreu a v\u00e9spera da legalizaci\u00f3n do partido."}
{"id": "91767", "revid": "89787", "url": "https://gl.wikipedia.org/wiki?curid=91767", "title": "HYPE", "text": "HYPE \u00e9 un grupo musical de pop rock alternativo formado en xu\u00f1o do 2004 en Par\u00eds, Francia.\nEstes catro m\u00fasicos, de orixes ben dispares, te\u00f1en un especial gusto polo rock, cun certo toque londiniense."}
{"id": "91768", "revid": "22570", "url": "https://gl.wikipedia.org/wiki?curid=91768", "title": "Tajikistan Airlines", "text": "Tajik Air, co\u00f1ecida como \"Tajikistan Airlines\" \u00e9 a compa\u00f1\u00eda a\u00e9rea da Rep\u00fablica do Taxiquist\u00e1n. Ten a s\u00faa base no Aeroporto de Duxanb\u00e9 e \u00e9 practicamente a \u00fanica compa\u00f1\u00eda a\u00e9rea do pa\u00eds, realizando traxectos nacionais e internacionais.\nHistoria.\nA s\u00faa primeira ruta foi de Buxara a Duxanb\u00e9, feita por avi\u00f3ns Junkers F.13. Tajik Air afrontou unha forte competencia de rivais no sector da aviaci\u00f3n, o cal foi empeorando dende que dito sector da aviaci\u00f3n de Taxiquist\u00e1n foi desregularizado en setembro de 2006. A compa\u00f1\u00eda a\u00e9rea tan s\u00f3 transportou 320.000 pasaxeiros nos primeiros nove meses de 2006, unha notable ca\u00edda con respecto ao ano 2005. Para tratar de vencer o seu declibe, a compa\u00f1\u00eda a\u00e9rea coa axuda do Banco Europeo para a Reconstruci\u00f3n e Desenvolvemento (BERD-EBRD), (en ingl\u00e9s \"European Bank for Reconstruction and Development\"), emprende un estudo t\u00e9cnico para os avi\u00f3ns Airbus A320 e Boeing 737.\nFoi fundada o 3 de setembro de 1924.\nDestinos.\nTajik Air realiza as seguintas rutas (segundo datos de outubro de 2007):\nA frota.\nA frota da compa\u00f1\u00eda \"Tajik Air\" est\u00e1 formada polos seguintes avi\u00f3ns (dende o 5 de agosto de 2008) :"}
{"id": "91769", "revid": "1888", "url": "https://gl.wikipedia.org/wiki?curid=91769", "title": "Francisco Souto", "text": ""}
{"id": "91773", "revid": "1505", "url": "https://gl.wikipedia.org/wiki?curid=91773", "title": "Spiros Markezinis", "text": "Spiridion \"Spiros\" Markezinis, nado o 22 de abril de 1909 e finado o 4 de xaneiro de 2000, foi o primeiro ministro interino de Grecia entre 8 de outubro e 25 de novembro de 1973."}
{"id": "91774", "revid": "85894", "url": "https://gl.wikipedia.org/wiki?curid=91774", "title": "Bixkek", "text": " \nBixkek ou Bichkek (en alfabeto cir\u00edlico: \u0411\u0438\u0448\u043a\u0435\u043a, IPA /bi 'kek/) \u00e9 a capital de Kirguizist\u00e1n. Bixkek \u00e9 tam\u00e9n o centro administrativo da Rexi\u00f3n de Chuy que rodea a cidade, a\u00ednda que a cidade mesma non \u00e9 en si parte da provincia pero \u00e9 unha unidade provincial de Kirguizist\u00e1n.\nFundada en 1878 coma a fortaleza rusa de Pishpek (\u041f\u0438\u0448\u043f\u0435\u043a), entre 1926 e 1991 era co\u00f1ecida como \"Frunze\" (\u0424\u0440\u0443\u043d\u0437\u0435), polo l\u00edder militar bolxevique Mikhail Frunze. Crese que o nome deriva dunha palabra kirguiza para facer o leite de egua fermentado (kumis), a bebida nacional kirguiza.\nEst\u00e1 no val do Chu, no curso dos r\u00edos Alaarcha e Alamed\u00edn, ao p\u00e9 dos montes Kirguiz, a poucos quil\u00f3metros de Casaquist\u00e1n. A s\u00faa altitude \u00e9 de 850 m sobre o nivel do mar.\nXeograf\u00eda.\nSituaci\u00f3n.\nSit\u00faase no norte do Kirguist\u00e1n, a uns 800 msnm xusto ao car\u00f3n da franxa norte da cordilleira Ala-Too, unha extensi\u00f3n da cordilleira Tian Shan, que chega a elevarse a 4800 metros sobre o nivel do mar. No norte da cidade at\u00f3pase unha f\u00e9rtil estepa suavemente ondulada que chega at\u00e9 a fronteira con Casaquist\u00e1n.\nHidrograf\u00eda.\nA cidade est\u00e1 percorrido polo r\u00edo Chui, un r\u00edo nado na confluencia dos r\u00edos Joon Aryk e Kochkor, que \u00e9 dos m\u00e1is longos e importantes do pa\u00eds cos seus 1067 quil\u00f3metros.\nClima.\nBixkek ten un clima continental seco de ver\u00e1n e mediterr\u00e1neo dependendo de que isoterma se use. (Clasificaci\u00f3n clim\u00e1tica de K\u00f6ppen Csa / Dsa respectivamente).. A precipitaci\u00f3n media \u00e9 de arredor 440 mil\u00edmetros por ano. As temperaturas medias diarias altas var\u00edan de 3\u00a0\u00b0C en xaneiro a aprox. 31\u00a0\u00b0C en xullo. Os meses de ver\u00e1n son principalmente secos, con tormentas ocasi\u00f3nais que forman fortes ventos racheados e raras tormentas de po. As monta\u00f1as do sur fan un l\u00edmite natural e protecci\u00f3n contra gran parte do clima danoso, igual que a pequena cadena monta\u00f1osa que se atopa de noroeste a sueste. Nos meses de inverno, as caracter\u00edsticas dominantes son as escasas tormentas de neve e frecuente n\u00e9boa pesada. \u00c1s veces hai inversi\u00f3ns de temperatura que fan que a n\u00e9boa dure d\u00edas.\nDemograf\u00eda.\nBixkek \u00e9 a cidade m\u00e1is poboada do Kirguizist\u00e1n, a s\u00faa poboaci\u00f3n foi estimada en 937.400 no ano 2015. Dende a fundaci\u00f3n da cidade at\u00e9 a mediadios dos anos noventa do s\u00e9culo XX, a xente que habitaba a cidade eran a meirande parte de etnias procedentes de Europa (rusos, ucra\u00ednos, alem\u00e1ns...). Segundo o censo de 1970, s\u00f3 un 12,3% eran de etnia kirguiz e os europeos comprend\u00edan m\u00e1is do 80% da poboaci\u00f3n. Agora Bixkek est\u00e1 formada principalmente por xente de etnia kirguiz cunha porcentaxe do 66% da poboaci\u00f3n, mentres que os europeos superan por pouco o 20% do total. Malia a maior\u00eda kirguiz, o ruso \u00e9 a lingua principal da cidade mentres que o kirguiz segue a perder terreo especialmente nas novas xeraci\u00f3ns.\nMorfolox\u00eda urbana.\nEn pouco m\u00e1is dun s\u00e9culo a cidade pasou dun pequeno poste de correos a o centro industrial e econ\u00f3mico do pa\u00eds e unha das cidades m\u00e1is importantes de Asia Central.\nHistoria.\nOrixinariamente o que queda dunha parada de caravanas (posiblemente fundada polos sogdianos) nun dos ramais da ruta da Seda a trav\u00e9s da cordilleira de Tien X\u00e1n, a cidade foi fortificada en 1825 polo uzbeko khanato de Kokhand cunha fortaleza de barro."}
{"id": "91781", "revid": "15490", "url": "https://gl.wikipedia.org/wiki?curid=91781", "title": "Imperio Cuxano", "text": "O Imperio cuxano ou Cuxana (arredor dos s\u00e9culos I e III) foi un estado que, no cumio do seu poder (entre 105 e 250) se estendeu dende Taxiquist\u00e1n ao Mar Caspio e polo Afganist\u00e1n ata o val do r\u00edo Ganxes. O imperio foi creado por unha tribo dos Yuezhi, a chamada \"cux\u00e1n\", pobo procedente da moderna Xinjiang, China e posiblemente relacionado cos tocarios. Tiveron contactos diplom\u00e1ticos con Roma, a Persia sas\u00e1nida e a China, e durante varios s\u00e9culos estiveron no centro dos intercambios entre Oriente e Occidente.\nOrixes.\nO nome \"Cuxano\" deriva do termo chin\u00e9s \"Guixuang\" (\u8cb4\u971c) que describe unha das cinco tribos de \"Yuezhi\" (\u6708\u6c0f), unha feble confederaci\u00f3n de indoeuropeos que falaban varias versi\u00f3ns do tocario. Foron os indoeuropeos m\u00e1is orientais, quen estaban vivindo nas estepas e semidesertos da conca do Tarim, no que \u00e9 o actual Xinjiang, ata que se moveron ao oeste pola presi\u00f3n conxunta dos xiongnu e os wusun entre o 176 e o 160 a.C. As cinco tribos \"yuezhi\" foron co\u00f1ecidas na historia chinesa coma \"Xi\u016bm\u00ec\" (\u4f11\u5bc6), \"Guixuang\" (\u8cb4\u971c), \"Xuangmi\" (\u96d9\u9761), \"Xidun\" (\u80b8\u9813), e \"D\u016bm\u00ec\" (\u90fd\u5bc6). \nOs Yuezhi chegaron ao reino grego de Bactriana, no territorio de Bactriana (norte de Afganist\u00e1n e Uzbekist\u00e1n) arredor do -135, e desprazaron de al\u00ed \u00e1s dinast\u00edas gregas, que tiveron que trasladarse \u00e1 conca do Indo (actual Paquist\u00e1n), na parte occidental do Reino Indogrego.\nUn imperio multicultural.\nDurante o s\u00e9culo -I, a tribo Yuezhi dos \"Guixuang\" (\u8cb4\u971c) alcanzou o poder sobre as demais, e reuniu todas as tribos nunha confederaci\u00f3n. O nome \"Guixuang\" \u2014transformouse despois en \"Cux\u00e1n\"\u2014 foi adoptado para designar a confederaci\u00f3n no seu conxunto, se ben os chineses continuaron a denominalos \"yuezhi\".\nA causa da presi\u00f3n das tribos escitas, os \"Cuxanos\" expand\u00edronse cara o Sur, \u00e1 rexi\u00f3n co\u00f1ecida como Gandhara (que incl\u00fae parte dos actuais Paquist\u00e1n (Pothowar e a Fronteira do Noroeste) e Afganist\u00e1n (o val do r\u00edo Cabul e parte de Candahar), onde fundaron tres capitais: Kapixi (actual Begram, no Afganist\u00e1n), Puxclavati (actual Pexauar, en Paquist\u00e1n) e Mathura (India).\nOs cuxanos adoptaron moitos elementos da cultura helen\u00edstica de Bactriana. Adaptaron a s\u00faa propia lingua ao alfabeto grego, desenvolvendo unha letra adicional, \u00de (\"x\", coma na palabra \"Kushan\") e pronto comezaron a cu\u00f1ar moeda seguindo o modelo grego. Nas s\u00faas moedas empregaron inscrici\u00f3ns en grego e en Kharoxzi (antigo alfabeto da rexi\u00f3n de Gandhara) ata a \u00e9poca de Kanishka, e despois deste monarca utilizaron indistintamente o grego e a lingua cuxana, transcrita sempre mediante o alfabeto grego.\nDende a \u00e9poca de Vima Takto, os cuxanos comezaron a adoptar a cultura india, coma outros pobos n\u00f3mades que invadiron a India. O primeiro grande emperador cuxano, Vima Kadphises, converteuse segundo indican as moedas, ao saivismo. Os seguintes emperadores Cuxanos representaron unha ampla variedade de deidades da India e de Asia Central, inclu\u00eddo o propio Buda.\nHereo.\nOs primeiros reis tocarios importantes en Bactriana foron Sapadhizes (ca. -20) e Agesiles (ca. -35) \u2014\u00e1mbolos dous nomes son helenizados\u2014. Hereo foi probablemente o primeiro dos emperadores Cux\u00e1n. Pode ter sido aliado dos gregos, cos que compartiu o mesmo estilo de cu\u00f1axe. Hereo foi probablemente o pai de Kujula Kadphises.\nKujula Kadphises.\nKujula Kadphises emitiu as cu\u00f1axes do reino grego de Bactriana, e nalgunhas moedas de cobre utiliza o retrato de Augusto, tomado de moedas romanas, con inscrici\u00f3ns que o identifican como el mesmo.\nA principios do s\u00e9culo I, durante o reinado de Kujula Kadphises, os cuxanos sufriron un forte rev\u00e9s cando unha gran parte do seu imperio foi invadida polos partos. O l\u00edder parto Gondophares fundou un Reino Indo-Parto que durou ata finais de s\u00e9culo. Arredor do ano 75, por\u00e9n, os cuxanos ti\u00f1an recuperado a maior parte do seu territorio.\nKanishka I.\nO reinado de Kanishka I, o segundo grande emperador e quinto rei cuxano, que durou polo menos 28 anos dende 127, tivo d\u00faas capitais: Puruxapura (Pexauar, no norte de Paquist\u00e1n) e Mathura, no norte da India. Os cuxanos ti\u00f1an tam\u00e9n unha capital de ver\u00e1n en Kapix\u00ed (actual Begram), onde se encontrou o Tesouro de Begram, que comprende obras de arte de lugares tan afastados entre si coma Grecia e a China. De acordo cunha inscrici\u00f3n atopada en Rabatak (norte de Afganist\u00e1n), Kanishka era fillo de Vima Kadphises, neto de Vima Taktu e bisneto de Kujula Kadphises.\nDurante o reinado de Canixca (Kani\u0161ka), o Imperio Cuxano alcanzou a s\u00faa m\u00e1xima expansi\u00f3n. No apoxeo da dinast\u00eda, os cuxanos ti\u00f1an control m\u00e1is ou menos directo sobre un territorio que abrangu\u00eda dende o Mar de Aral ata os actuais Uzbekist\u00e1n, Afganist\u00e1n, Paquist\u00e1n, e norte da India.\nO goberno dos cuxanos uniu o comercio mar\u00edtimo do Oc\u00e9ano \u00cdndico coa Ruta terrestre da Seda, a trav\u00e9s do val do Indo, sede de civilizaci\u00f3ns antiqu\u00edsimas. A relativa paz que reinaba no Imperio facilitou o comercio de longa distancia entre a China e Roma, e na ruta desenvolv\u00e9ronse florecentes centros urbanos.\nTam\u00e9n foi unha \u00e9poca de intercambios culturais, que propiciaron o desenvolvemento do Grecobudismo, unha fusi\u00f3n de elementos helen\u00edsticos e budistas, que se estender\u00eda por Asia Central coma budismo Mahayana. A tradici\u00f3n budista recorda a Kanishka por convocar un gran concilio budista en Caxemira, que \u00e9 considerado o inicio oficial do budismo Mahayana, de car\u00e1cter pante\u00edsta e a s\u00faa escisi\u00f3n do budismo Nikaya. Kanishka tam\u00e9n tivo o Gandhari orixinal vern\u00e1culo, ou pr\u00e1crito, e os textos budistas mahayana traduc\u00edronse ao s\u00e1nscrito. Xunto co rei hind\u00fa Asoca (Asoka), o rei indogrego Menandro I (Milinda), e Harxa Vardhana, Kanishka \u00e9 considerado polo budismo coma un dos seus grandes benfeitores.\nA arte e a cultura de Gandhara, nunha encrucillada da hexemon\u00eda cuxana, sendo a mellor expresi\u00f3n co\u00f1ecida das influencias cuxanas aos occidentais.\nContactos con Roma.\nAlgunhas fontes romanas describen as visitas de embaixadores dos reinos de Bactriana e a India durante o s\u00e9culo II, probablemente refer\u00edndose aos cuxanos:\nElio Espartano, falando do emperador Hadriano (117 - 138) na s\u00faa \"Historia Augusta\" escribe:\nTam\u00e9n en 138, segundo Aurelio V\u00edctor e Apiano, Antonino P\u00edo, sucesor de Hadriano, recibiu a alg\u00fans embaixadores indios, bactrianos (Kushan) e hircanios.\nA \"Cr\u00f3nica Hist\u00f3rica China\", de Hou Hanshou, tam\u00e9n describe o intercambio de mercanc\u00edas entre o noroeste da India e o Imperio Romano naquela \u00e9poca: \"Ao oeste (Tiazhu, noroeste da India) ti\u00f1a contactos con Da Qin (o Imperio Romano). Cousas belas de Da Qin poden ser atopadas a\u00ed, coma roupas de algod\u00f3n fino, excelentes tapices de la, perfumes de toda clase, terr\u00f3ns de azucre, pementa, xenxibre e o sal negro\".\nNa capital de ver\u00e1n dos cuxano, Begram, atop\u00e1ronse unha considerable cantidade de mercanc\u00edas procedentes do Imperio Romano, en particular varios tipos de cristaler\u00eda.\nContactos coa China.\nDurante os s\u00e9culos I e II, o Imperio Cuxano expandiuse militarmente ata o norte e ocupou partes da conca do Tarim, as s\u00faas terras de orixe, po\u00f1\u00e9ndoas no centro do produtivo comercio centroasi\u00e1tico co Imperio Romano. N\u00e1rrase que colaboraron militarmente cos chineses contra as incursi\u00f3ns n\u00f3mades, particularmente co xeneral chin\u00e9s Ban Chao contra os sogdianos no 84, cando estes \u00faltimos intentaron apoiar a revolta do rei de Caxgar (Ka\u0161gar). Arredor do 85, os cuxanos axudaron ao xeneral chin\u00e9s nun ataque en Turf\u00e1n, ao leste da conca do Tarim.\nEn reco\u00f1ecemento polo seu apoio aos chineses, os cuxanos solicitaron a unha princesa han, pero dita solicitude lles foi denegada, a pesar de enviaren regalos \u00e1 corte chinesa. En vinganza, eles marcharon contra Ban Chao en 86, cunha forza de 70.000 homes pero, exhaustos pola expedici\u00f3n, foron finalmente derrotados polo ex\u00e9rcito chin\u00e9s, menor en n\u00famero. Os Yuezhi retir\u00e1ronse e pagaron tributo ao Imperio Chin\u00e9s durante o reinado do emperador chin\u00e9s Han He (89-106).\nDespois, arredor de 116, os cuxanos, baixo o goberno de Kanishka, estableceron un reino centrado en Kashgar, que controlaba tam\u00e9n Khot\u00e1n e Yarkand, antigas dependencias chinesas da conca de Tarim, no actual Xinjiang. Introduciron a escritura br\u0101hm\u012b, a lingua india chamada pr\u00e1crito para a administraci\u00f3n e expandiron a influencia da arte grecob\u00fadica que evolucionou na arte serindia.\nOs cuxanos aparecen de novo nas cr\u00f3nicas chinesas cando enviaron presentes \u00e1 corte en 158 e 159 durante o reinado do emperador chin\u00e9s Han Huan.\nSeguindo con estas interacci\u00f3ns, os intercambios culturais increment\u00e1ronse bastante, e misioneiros budistas cuxanos, coma Lokaksema, desenvolveron a s\u00faa actividade nas m\u00e1is importantes cidades de Loyang e \u00e1s veces tam\u00e9n de Nanjing, onde se distinguiron como tradutores. Foron os primeiros difusores co\u00f1ecidos das escrituras sagradas do budismo Theravada (Hinaiana) e Mahaiana na China, e contribu\u00edron en grande medida \u00e1 difusi\u00f3n do budismo a trav\u00e9s da Ruta da Seda.\nDecadencia.\nDende o s\u00e9culo III, o Imperio Cuxano comezou a fragmentarse. Polo ano 225 morreu Vasudeva I e o Imperio Cuxano dividiuse en d\u00faas metades, oriental e occidental. Entre 224 e 240 os sas\u00e1nidas invadiron Bactriana e o norte da India, onde son co\u00f1ecidos como os Indo-Sas\u00e1nidas. Polo 270, os cuxanos perderon os seus dominios na chaira do Ganxes, onde o Imperio Gupta se estableceu arredor do 320.\nA mediados do s\u00e9culo IV, un vasalo do Imperio Cuxano en Paquist\u00e1n, chamado Kidara, alzouse co poder, destronando \u00e1 antiga dinast\u00eda. Creou un reino co\u00f1ecido coma Reino Kidarita, a\u00ednda que el se consideraba probablemente Cux\u00e1n, segundo parece inferirse das moedas que cu\u00f1ou. O reino Kidarita parece ter sido pr\u00f3spero, a\u00ednda que nunha escala menor que o seu predecesor, o Imperio Cuxano.\nOs restos do Imperio Cuxano terminaron sendo devastados no s\u00e9culo V polas invasi\u00f3ns dos Hunos Brancos e, posteriormente, pola expansi\u00f3n do islam.\nPrincipais gobernantes cuxanos.\n\"(Polo xeral o per\u00edodo de goberno dos cuxanos \u00e9 disputado)\""}
{"id": "91782", "revid": "43749", "url": "https://gl.wikipedia.org/wiki?curid=91782", "title": "Quirguicia", "text": ""}
{"id": "91785", "revid": "1131", "url": "https://gl.wikipedia.org/wiki?curid=91785", "title": "Porto de Sagunto", "text": "O Porto de Sagunto (en valenciano \"El Port de Sagunt\", en castel\u00e1n \"Puerto de Sagunto\") \u00e9 un porto mar\u00edtimo industrial e comercial, ademais de se-lo meirande n\u00facleo poblacional do concello de Sagunto. Sit\u00faase a 5\u00a0km do n\u00facleo antigo, e limita co concello de Canet d'en Berenguer.\nDemograf\u00eda.\nO Porto ti\u00f1a 38.249 habitantes no 2006 segundo o INE, maioritariamente castelanfalantes."}
{"id": "91786", "revid": "23204", "url": "https://gl.wikipedia.org/wiki?curid=91786", "title": "Meriadoc Brandigamo", "text": "Meriadoc Brandigamo, normalmente co\u00f1ecido como Merri, \u00e9 un personaxe de ficci\u00f3n do legendarium de J. R. R. Tolkien, que aparece na s\u00faa obra m\u00e1is famosa, \"O Se\u00f1or dos Aneis\".\nMerri, un Hobbit, naceu no ano 2982 da Terceira Idade, e era o \u00fanico fillo (e xa que logo o herdeiro aparente) de Saradoc Brandigamo (2940\u201311 C.I.), Se\u00f1or de Gamoedo, e Esmeralda Tuc (2936\u2013?), irm\u00e1 m\u00e1is nova de Paladin Tuc, o que o convert\u00eda en curm\u00e1n do fillo de Paladin, Pipin, quen tam\u00e9n era o seu amigo.\nAmante dos barcos e mapas da Terra Media, descr\u00edbese a Merri como un dos m\u00e1is \u00edntimos amigos de Frodo, o protagonista principal do libro. Pr\u00edmula, a irm\u00e1 do av\u00f3 de Merri, Rorimac Brandigamo, era a nai de Frodo, de xeito que este \u00faltimo era t\u00edo segundo de Merri.\nAparici\u00f3ns.\nLiteratura.\nN' \"O Se\u00f1or dos Aneis\", Merri \u00e9 considerado, e descrito por Tolkien, como o m\u00e1is perceptivo e intelixente dos Hobbits: por exemplo, mesmo antes de que Bilbo Bulseiro abandonase a Comarca, el xa sab\u00eda da existencia do Anel \u00danico e dos seus poderes de invisibilidade. Custodiou Vila Bulsa despois da festa de aniversario de Bilbo, protexendo a Frodo dos diversos e a mi\u00fado indesexados convidados. Ti\u00f1a un ar astuto e un sentido do humor burl\u00f3n tan inocente e ben intencionado que resultaba \u00edmpos\u00edbel tomalo a mal (nunha ocasi\u00f3n, cando Lobelia Sacovila-Bulseiro acusa a Frodo de ser un Brandigamo e non un verdadeiro Bulseiro, Merri aseg\u00faralle de que \"Foi un cumprido e por iso mesmo, xaora, falso\").\nMerri tam\u00e9n foi un dos art\u00edfices detr\u00e1s da \"Conspiraci\u00f3n\" xunto con Sam, Pipin, Fredegar Bocho (m\u00e1is co\u00f1ecido como \"Gordi\u00f1o\") para axudar a Frodo. As\u00ed, no comezo d' \"A Irmandade do Anel\", Merri estaba ben preparado e organizado \u2014fixo os fardos do grupo e trouxo ponis. O seu atallo a trav\u00e9s do Bosque Vello afastounos dos Xinetes Negros durante un tempo, mais tiveron que ser rescatados das poutas de Vello Home Salgueiro polo enigm\u00e1tico Tom Bombadil. Nas Lombas das Antas conseguiu a s\u00faa espada, que en realidade se trataba dunha daga longa forxada no reino de Arthedain.\nAo chegaren a Prebe, Merri non estaba na troula d\"'O Poni Rampante\" cando Frodo puxo o Anel; estaba f\u00f3ra dando unha volta el s\u00f3, e case cae baixo o influxo dun Nazg\u00fbl. En Valfendido, descr\u00edbese como estuda mapas e traza o seu rumbo. Elrond admite con reticencia a Merri e a Pipin na Irmandade do Anel.\nNa entrada de Moria preguntoulle a Gandalf o significado da inscrici\u00f3n da porta, que rezaba \"Di, amigo e entra\". Cando Gandalf descubriu o seu verdadeiro sentido, d\u00edxolle a Merri \"Merri, de todos n\u00f3s, era o \u00fanico que \u00eda polo bo cami\u00f1o\".\nEn Amon Hen foi capturado xunto con Pipin por unha banda dos Uruk-hai de Saruman, malia facerlles fronte, e foi defendido con valent\u00eda por Boromir. Ap\u00f3s escapar xunto a Pipin cara ao interior da fraga de Fangorn, Merri foi atopado por B\u00e1rbore. El e mais Pipin beberon unha consider\u00e1bel cantidade da brebaxe dos Ents, e medraron malia teren xa a altura dun hobbit adulto. Ambos acompa\u00f1aron a B\u00e1rbore \u00e1 Asemblent e m\u00e1is tarde a Isengarda, onde se asentaron nunha garita da muralla. Foi aqu\u00ed onde co\u00f1eceu ao Rei Th\u00e9oden de Rohan, e onde se reuniu con catro dos membros restantes da Irmandade.\nSeparouse de Pipin cando este ollou no \"palant\u00edr\" e foi levado a Gondor por Gandalf. Merri xurou lealdade a Th\u00e9oden e converteuse no seu escudeiro. Sen o permiso do seu se\u00f1or, cabalgou cara a Gondor xunto cunha disfrazada \u00c9owyn. Na Batalla dos Campos de Pelennor, mentres o Rei Bruxo pelexaba con \u00c9owyn, Merri apu\u00f1alou o Nazg\u00fbl nunha sofraxe. A s\u00faa espada fora forxada polos D\u00fanedain de Arnor especialmente para combater os Nazg\u00fbl, polo que fixo que o espectro fose vulner\u00e1bel \u00e1s armas normais, permitindo a \u00c9owyn rematalo. Isto fixo que se cumprise a antiga profec\u00eda (proferida por Glorfindel) de que o Rei Bruxo non morrer\u00eda a mans dun Home (destru\u00edrono unha muller e mais un hobbit). Merri ouviu as derradeiras palabras de Th\u00e9oden, mais, como adoitaba acontecer cos hobbits, a s\u00faa presenza non foi advertida pola escolta de honra dos Rohirrim, e foi atopado por Pipin vagando na cidade. Grazas \u00e1s habilidades curativas de Aragorn, salvouse e recuperouse por completo, antes que \u00c9owyn.\nPola s\u00faa valent\u00eda na batalla, Merri foi nomeado polo Rei \u00c9omer Cabaleiro da Marca. Ao seu regreso \u00e1 Comarca, liderou os hobbits na Batalla de Ribadauga, e matou persoalmente o xefe das forzas inimigas.\nTrala Guerra do Anel, Merri e Pipin volveron para casa como os hobbits m\u00e1is altos, e descubriron que Saruman se apoderara da Comarca. Merri e Pipin encabezaron a revolta que acontence durante a Limpeza da Comarca. Merry comandou as forzas dos hobbits e matou o l\u00edder dos \"rufi\u00e1ns\" de Saruman na Batalla de Ribadauga.. M\u00e1is tarde Merri casou con Estella Bocho, nalg\u00fan momento posterior \u00e1 fin da Terceira Idade. Herdou o t\u00edtulo de Se\u00f1or de Gamoedo no ano 11 da Cuarta Idade e converteuse en historiador da Comarca. \u00c1 idade de 102 anos, volveu para Rohan e Gondor con Pipin, e morreu neste \u00faltimo reino ao redor do ano 64 C.I.. El e mais Pipin foron soterrados xunto cos Reis de Gondor en Rath D\u00ednen, e m\u00e1is tarde mov\u00e9ronse as s\u00faas tumbas para xaceren ao car\u00f3n de Aragorn. O fillo de Merri sucedeuno como Se\u00f1or de Gamoedo.\nArmas e vestimenta.\nMerri non levaba armas (ag\u00e1s por un pequeno coitelo de peto) at\u00e9 o seu encontro cos espectros das Lombas das Antas. Al\u00ed os Hobbits atoparon varias dagas longas D\u00fanedain entre o tesouro da aparici\u00f3n, que lles serv\u00edan de espadas curtas. Merri usou a s\u00faa para apu\u00f1alar o Rei Bruxo na sofraxe na Batalla dos Campos de Pelennor. Ao facelo a daga ficou destru\u00edda, como lle ocorr\u00eda a todo gume que tocaba a carne do l\u00edder dos Nazg\u00fbl. A folla fora enfeitizada polo un armeiro an\u00f3nimo de Arnor que a forxou de maneira que resultase mortal para o Rei Bruxo. Disque foi este poder o que destru\u00edu ao Nazg\u00fbl. \nAo comezo d\"'A Irmandade do Anel\", Merri vest\u00eda como o t\u00edpico Hobbit: pantal\u00f3n curto at\u00e9 o xeonllo, chaqueta, chaleco e capa. Ap\u00f3s o asalto sufrido nas Lombas das Antas, perdeu as s\u00faas lixeiras roupas de ver\u00e1n e viuse obrigado a levar pesadas roupas de la at\u00e9 chegar a Valfendido. En L\u00f3rien, recibiu unha capa \u00e9lfica que outorgaba ao seu portador a capacidade de se camuflar coa s\u00faa contorna. Merri ofreceu os seus servizos a Th\u00e9oden, Rei de Rohan, e foi equipado cunha cota de malla, un helmo de coiro lixeiro e un pequeno escudo verde co emblema do cabalo branco. \nAo volver para a Comarca, dise que Merri levaba capa, cota de malla e un escudo cun fermoso emblema. M\u00e1is tarde el e o seu amigo Peregrin Tuc adoitaban levar esta vestimenta m\u00e1is formal, \u00e1 diferenza de Frodo e Sam, que \"volveron vestir de xeito normal\".\nAdaptaci\u00f3ns.\nNo filme animado de Ralph Bakshi de 1978 d' \"O Se\u00f1or dos Aneis\", a voz de Merri pertenc\u00eda a Simon Chandler.\nNa versi\u00f3n animada d' \"O Regreso do Rei\" de 1980 producida para televisi\u00f3n, a voz foi prestada pola personalidade radiof\u00f3nica Casey Kasem, tam\u00e9n co\u00f1ecido por achegar a voz do personaxe Shaggy en \"Scooby-Doo\".\nNo serial radiof\u00f3nico d' \"O Se\u00f1or dos Aneis\" gravado en 1981 pola BBC, Merri foi interpretado por Richard O'Callaghan.\nSergey Shelgunov actuou no papel de Merri para a obra teatral rusa televisada de 1991 titulada \"Khraniteli\", e Jarmo Hyttinen foi o int\u00e9rprete elixido para a miniserie finesa de 1993 \"Hobitit\".\nNa trilox\u00eda cinematogr\u00e1fica de Peter Jackson o papel de Merri recaeu en Dominic Monaghan.\nNo musical teatral de tres horas de duraci\u00f3n d' \"O Se\u00f1or dos Aneis\" estreado en Toronto en 2006, Dylan Roberts foi o encargado de lle dar vida. Na produci\u00f3n teatral londiniense de 2007/2008 Merri foi interpretado por Richard Henders, substitu\u00eddo por Ben Evans o 23 de xu\u00f1o de 2008.\nDavid Hyden interpretou a Merri na produci\u00f3n de Cincinnati d' \"O Regreso do Rei\" (2003) como parte de Clear Stage Cincinnati. No Lifeline Theatre de Chicago, Merri foi interpretado por Heath Corson n' \"As D\u00faas Torres\" (1998)."}
{"id": "91787", "revid": "89787", "url": "https://gl.wikipedia.org/wiki?curid=91787", "title": "Villamart\u00edn", "text": "Villamart\u00edn \u00e9 un concello andaluz pertencente \u00e1 provincia de C\u00e1diz. No ano 2005 ti\u00f1a 12.145 habitantes. A s\u00faa superficie \u00e9 de 210\u00a0km\u00b2 e ten unha densidade de 57,8 hab/km\u00b2. As s\u00faas coordenadas xeogr\u00e1ficas son 36\u00ba 52' N, 5\u00ba 38' O, no centro da Serra de C\u00e1diz. At\u00f3pase a unha altitude de 167 metros e a 92 quil\u00f3metros da capital de provincia, C\u00e1diz.\nXeograf\u00eda.\nM\u00e1is preto de Sevilla (77\u00a0km) que da propia capital provincial (92\u00a0km), o seu termo municipal ocupa unha extensi\u00f3n de 210 quil\u00f3metros cadrados. Linda cos termos municipais sevillanos de Utrera e El Coronil ao norte e cos termos municipais gaditanos de Espera, Bornos, Arcos de la Frontera, Prado del Rey, Algodonales e Puerto Serrano, no resto do seu contorno, de oeste a leste. A unha altitude de 167 metros sobre o nivel do mar, o seu termo \u00e9 a transici\u00f3n da Campi\u00f1a \u00e1 Serra.\nV\u00edas de comunicaci\u00f3n.\nA s\u00faa estrat\u00e9xica situaci\u00f3n, como n\u00f3 artellador das comunicaci\u00f3ns entre as localidades da comarca e entre as provincias de C\u00e1diz, Sevilla e M\u00e1laga, convert\u00e9rona nun centro de servizos p\u00fablicos comarcais.\nA principal v\u00eda de comunicaci\u00f3n \u00e9 a estrada A-382 Xerez-Antequera, tramo da antiga estrada nacional CN-342 Xerez-Cartagena. En Villamart\u00edn, a 55\u00a0km de Xerez da Fronteira e a 100\u00a0km de Cartaxena, prod\u00facese a distribuci\u00f3n das v\u00edas de comunicaci\u00f3n co contorno.\nAs estradas A-371 Villamart\u00edn-Las Cabezas de San Juan (Sevilla) e A-376 Sevilla-Ronda (M\u00e1laga) comunican a capital andaluza e o sur da provincia de Sevilla coa Serra de C\u00e1diz e o norte da provincia de M\u00e1laga. A estrada A-373 Villamart\u00edn-Gauc\u00edn (M\u00e1laga) comunica a Serra coa costa malague\u00f1a.\nEsta situaci\u00f3n conv\u00e9rtea na v\u00eda de entrada ao Parque Natural da Serra de Grazalema polo noroeste e ao Parque Natural de los Alcornocales, polo norte.\nA autoestrada Xerez-Antequera, agora en construci\u00f3n, pasar\u00e1 pola localidade gaditana nos pr\u00f3ximos anos.\nHistoria.\nHabitada ininterrompidamente dende a prehistoria (Campo Dolm\u00e9nico de Alberite), foi un conxunto de vilas romanas adicadas \u00e1 agricultura, cuxos restos a\u00ednda se conservan nos seus numerosos casar\u00edos. Despois dun breve dominio visigodo, pasou a ser de dominio musulm\u00e1n.\nDa Idade Media cons\u00e9rvase o Castelo de Matrera, que gardaba a fronteira sur do reino de Sevilla dos ataques musulm\u00e1ns procedentes do reino nazar\u00ed de Granada. A actual cidade foi fundada o 4 de febreiro de 1503, mediante Carta-Puebla outorgada pola cidade de Sevilla a un grupo de 118 veci\u00f1os procedentes na s\u00faa maior\u00eda das vilas circundantes. Durante 2003 celebr\u00e1ronse os actos do quinto centenario da s\u00faa fundaci\u00f3n.\nGastronom\u00eda.\nSon populares as sopas de tomate e de esp\u00e1rragos. Na confeitar\u00eda destacan doces como os roscos brancos, os pitis\u00fas, os cornos de crema, os paus de nata e torpedos, as Canas e cordobesas, as sultanas de coco ou de am\u00e9ndoa, as palmeiras, os piononos e demais pasteis artes\u00e1ns. Tam\u00e9n se fabrican alfaxores e turr\u00f3n. Tam\u00e9n ten pan artes\u00e1n.\nFan carne de marmelo."}
{"id": "91789", "revid": "85894", "url": "https://gl.wikipedia.org/wiki?curid=91789", "title": "Lisardo Freixo", "text": "Lisardo Freijo L\u00f3pez, co\u00f1ecido como Tenente Freixo, nado en Doncos (As Nogais) e finado en Aranga o 26 de xu\u00f1o de 1946, foi un guerrilleiro antifranquista galego.\nTraxectoria.\nLoitou durante a Guerra civil co ex\u00e9rcito republicano na fronte de Asturias, onde acadou o grao de tenente. Trala guerra organizou en 1943 un grupo guerrilleiro que actuaba nas bisbarras de Curtis e Ordes. Ao ano seguinte integrouse, co nome de Destacamento Santiago \u00c1lvarez, na IV Agrupaci\u00f3n Guerrilleira baixo as ordes de Marrofer actuando entre Arz\u00faa e Melide. Do seu grupo fixo parte Foucellas. Morreu o 26 de xu\u00f1o de 1946 xunto a Marrofer e outros guerrilleiros nun enfrontamento coa Garda Civil en Milreu. Foi substitu\u00eddo \u00e1 fronte do destacamento por Samuel Mayo M\u00e9ndez."}
{"id": "91791", "revid": "23204", "url": "https://gl.wikipedia.org/wiki?curid=91791", "title": "Jorge Batlle", "text": "Jorge Batlle Ib\u00e1\u00f1ez, nado en Montevideo o 25 de outubro de 1927 e finado na mesma cidade o 24 de outubro de 2016, foi un avogado e pol\u00edtico uruguaio, presidente do seu pa\u00eds entre 2000 e 2005. \u00c9 fillo do tam\u00e9n expresidente Luis Batlle Berres.\nOrixe e mocidade.\nJorge Batlle naceu en Montevideo o 25 de outubro de 1927 no seo dunha das dinast\u00edas pol\u00edticas m\u00e1is senlleiras do Uruguai. A s\u00faa familia estaba vencellada ao Partido Colorado, hexem\u00f3nico na pol\u00edtica do pa\u00eds: bisneto de Lorenzo Batlle, Presidente da Rep\u00fablica entre 1868 e 1872 e sobri\u00f1o neto de Jos\u00e9 Batlle e Ordo\u00f1ez, do Presidente en 1899, de novo entre 1903 e 1907, por \u00faltima vez entre 1911 e 1915. O seu pai, Luis Batlle Berres foi o herdeiro do batllismo, unha tendencia pol\u00edtica dentro do Partido Colorado cunha orientaci\u00f3n liberal e progresista mais partidaria da intervenci\u00f3n p\u00fablica para artellar un Estado de Benestar.\nA s\u00faa infancia viuse afectada pola persecuci\u00f3n que a ditadura de Gabriel Terra exerc\u00eda sobre o batllismo e o seu pai pasando tempadas na Arxentina e no Brasil. Obtivo o t\u00edtulo de avogado tras estudar Dereito e Ciencias Sociais na Universidade da Rep\u00fablica.\nTraxectoria.\nNa d\u00e9cada de 1940 comezou a traballar vencellado aos medios de comunicaci\u00f3n propiedade da s\u00faa familia como foi Radio Ariel, emisora na que presentaba un programa de jazz, e fixo artigos para o xornal \"El D\u00eda\" (fundado por Jos\u00e9 Batlle) e en \"Acci\u00f3n\", cabeceira fundada por seu pai e da que chegar\u00eda a ser director. Durante estes anos, despregou unha importante campa\u00f1a para conseguir a elecci\u00f3n do seu proxenitor como Presidente da Rep\u00fablica en 1947. \nA s\u00faa carreira pol\u00edtica comezou en 1958, cando resultou electo deputado batllista do Partido Colorado, malia a derrota deste por primeira vez en 90 anos fronte o Partido Nacional, m\u00e1is conservador. Durante os anos 60, Batlle Ib\u00e1\u00f1ez, que mantivo o cargo de deputado ata 1967, amosouse partidario de reformar a Constituci\u00f3n para suprimir o goberno colexiado que exist\u00eda naquela altura e formou parte da comisi\u00f3n que impulsou e redactou a reforma constitucional que foi aprobada en plebiscito en 1966. Tras a morte de seu pai en 1964, liderou o sector batllista do Partido Colorado, e presentouse por primeira vez \u00e1 Presidencia do Uruguai en 1966. Nesas elecci\u00f3ns, Batlle Ib\u00e1\u00f1ez foi derrotado polo tam\u00e9n colorado \u00d3scar Gestido. Volver\u00eda candidatarse para as elecci\u00f3ns de 1971, nas que novamente foi derrotado por outro colorado, Juan Mar\u00eda Bordaberry. \nDurante eses anos, o Uruguai atravesaba unha profunda crise econ\u00f3mica e pol\u00edtica. As acci\u00f3ns da guerrilla tupamara e os poderes extraordinarios concecidos ao presidente Jorge Pacheco Areco, erosionaron o sistema pol\u00edtico uruguaio. Moi cr\u00edtico coa deriva do pa\u00eds Batlle foi preso, en 1972, polas Forzas Armadas do Uruguai por alertar dende o seu xornal das intenci\u00f3ns dun grupo de militares de facerse co poder, val\u00e9ndose para tal fin dos tupamaros. Batlle fixo dende ent\u00f3n un xu\u00edzo moi cr\u00edtico sobre a responsabilidade dos tupamaros na posterior ditadura, pois considerou que foron causa directa do golpe de Estado que liquidou a democracia uruguaia. Doutra banda, Jorge Batlle viuse v\u00edtima dunha difamaci\u00f3n feita polo senador colorado Manuel Flores, que o acusou de lucrarse grazas \u00e1 informaci\u00f3n privilexiada nunha das moitas devaluaci\u00f3ns sufridas polo peso uruguaio durante esa crise econ\u00f3mica. Ofendido, retouno a un duelo a sabre e, dado que Batlle non se atopaba naquel momento no Uruguai, Julio Mar\u00eda Sanguinetti, ministro de Industria, bateuse no seu nome, ferindo o contrincante na man. Ao seu regreso ao pa\u00eds, Batlle Ib\u00e1\u00f1ez volveuse enfrontar co senador colorado. C\u00f3mpre indicar que o duelo era unha pr\u00e1ctica com\u00fan entre os pol\u00edticos uruguaios, sendo regulada pola lei entre 1920 e 1992. \nEn 1973, o Presidente Juan Mar\u00eda Bordaberry deu un autogolpe de Estado que deu inicio a ditadura c\u00edvico-militar que se prolongar\u00e1 ata 1985. Durante eses anos, disolveuse a Asemblea Xeral do pa\u00eds, suspend\u00e9ronse as garant\u00edas constitucionais e as actividades dos partidos pol\u00edticos. Jorge Batlle desenvolveu acci\u00f3ns pol\u00edticas na clandestinidade mantendo a actividade opositora do Partido Colorado. \nRecobrada a democracia, Batlle Ib\u00e1\u00f1ez volveu \u00e1 primeira li\u00f1a pol\u00edtica. Non podendo concorrer \u00e1 Presidencia da Rep\u00fablica debido as leis da ditadura, foi senador entre 1985 e 1989, ano no que se candidatou de novo \u00e1 xefatura do Estado. As elecci\u00f3ns sald\u00e1ronse co triunfo claro do Partido Nacional de Luis Lacalle Herrera, quenda Batlle en terceira posici\u00f3n tras Lacalle e L\u00edber Seregni, candidato da Fronte Ampla. De novo presentouse como candidato \u00e1s elecci\u00f3ns de 1994, nas que ser\u00eda derrotado polo seu compa\u00f1eiro de partido, Julio Mar\u00eda Sanguinetti, que xa fora presidente entre 1985 e 1990. De novo candidato en 1999, consegue daquela clasificarse \u00e1 segunda volta das elecci\u00f3ns, na que derrota a Tabar\u00e9 V\u00e1zquez, da Fronte Ampla.\nPresidencia.\nCando asumiu a Presidencia en marzo de 2000, Batlle gozaba dunha alta popularidade. Con todo, o seu per\u00edodo \u00e1 fronte do goberno foi convulso. Batlle supuxo un cambio significativo no tratamento que dende o Estado uruguaio se daba \u00e1 cuesti\u00f3n dos detidos desaparecidos durante a ditadura c\u00edvico-militar (1973-1985). Batlle creou a Comisi\u00f3n para a Paz coa finalidade de investigar e esclarecer o sucedido. Ademais, debida a precaria situaci\u00f3n econ\u00f3mica do Uruguai dende hab\u00eda anos, procurou impulsar reformas baseadas na liberalizaci\u00f3n de mercados, como por exemplo revocando os monopolios que a empresa p\u00fablica ANCAP manti\u00f1a sobre o petr\u00f3leo. Esta visi\u00f3n promercado e favorable \u00e1 menor intervenci\u00f3n p\u00fablica na econom\u00eda supuxo unha viraxe con respecto \u00e1s tradicionais propostas do batllismo. No relativo ao Mercosur, Batlle Ib\u00e1\u00f1ez defendeu a integraci\u00f3n de Chile e a creaci\u00f3n da chamada Area de Libre Comercio das Am\u00e9ricas (ALCA). \nEn 2002, a profunda inestabilidade econ\u00f3mica arxentina (corralito) e os problemas financeiros que arrastraba o Uruguai dende hab\u00eda anos fixeron estalar unha profunda crise que impactou no goberno de Batlle Ib\u00e1\u00f1ez. O Uruguai, en recesi\u00f3n dende finais dos anos 90 e cunha crise gandeira, un dos seus motores econ\u00f3micos, viu como os seus bancos fac\u00edan fronte a importantes retiradas de dep\u00f3sitos que ameazaban coa s\u00faa viabilidade. Ante a gravidade da situaci\u00f3n, Batlle renovou o equipo econ\u00f3mico do goberno e declar\u00e1ronse varias xornadas festivas nos bancos (finais de xullo principios de agosto de 2002). Paralelamente, o Estado uruguaio negociou un pr\u00e9stamo co Fondo Monetario Internacional, as d\u00fabidas deste foron despexadas cando o presidente G.W. Bush respaldou ao Uruguai condendo un pr\u00e9stamo de 1 500 mill\u00f3ns de d\u00f3lares. Grazas a isto, o Uruguai puido evitar a suspensi\u00f3n de pagos e recapitalizar as s\u00faas entidades financeiras. Con todo, foron d\u00edas de extraordinaria tensi\u00f3n pol\u00edtica e social, suced\u00e9ndose en Montevideo o saqueo de establecementos comerciais. O axuste da crise recaeu nun empobrecemento das clases populares e medias, a\u00ednda que nos meses posteriores a situaci\u00f3n econ\u00f3mica mellorou mantendo taxas de crecemento positivo dende 2003. Durante a s\u00faa presidencia visitou Galicia, no ano 2004, mantendo reuni\u00f3ns co presidente Fraga e visitando Ence en Pontevedra e Inditex, en Arteixo. \nCriticado moitas veces por impulsivo, Jorge Batlle viuse envolto en d\u00faas pol\u00e9micas con dous pa\u00edses americanos. Dunha parte, en abril de 2002, o presidente de Cuba, Fidel Castro, acusou a Batlle de ser un \"lacaio\" dos Estados Unidos, o que motivou que Batlle dese orde de romper as relaci\u00f3ns diplom\u00e1ticas entre ambos pa\u00edses. Isto provocou que Castro o calificase de \"xudas\". Doutra parte, en xu\u00f1o de 2002 fixo unhas declaraci\u00f3ns, mentres cr\u00eda que non estaba sendo rexistrado, nas que ridiculizou o pobo arxentino cham\u00e1ndoos \"ladr\u00f3ns\" e \u00e1 administraci\u00f3n arxentina por corrupta; logo de ser emitidas as imaxes, Batlle disculpouse persoalmente nunha visita ao Presidente da Naci\u00f3n Arxentina, Duhalde. \nAs elecci\u00f3ns de 2004 certificaran a desfeita do Partido Colorado e, en 2005, entregou o poder a Tabar\u00e9 V\u00e1zquez, primeiro presidente candidato a Fronte Ampla.\nRetirado da vida pol\u00edtica dende ent\u00f3n continuou sendo unha referencia pol\u00edtica dentro e f\u00f3ra do seu partido. Adicado \u00e1 cr\u00eda de cabalos na s\u00faa estancia, faleceu en 2016 en Montevideo onde estaba hospitalizado por mor dun hematoma intracraneal orixinado tras unha ca\u00edda na s\u00faa casa de Tacuaremb\u00f3. \nCasado en d\u00faas ocasi\u00f3ns foi pai dunha filla e un fillo. Era seareiro do Club Nacional de Football."}
{"id": "91793", "revid": "25871", "url": "https://gl.wikipedia.org/wiki?curid=91793", "title": "Gregorio Conrado \u00c1lvarez", "text": "Gregorio Conrado \u00c1lvarez Armelino, militar (xeneral), foi o presidente do Uruguai (\"de facto\", ditador) entre 1981 e 1985."}
{"id": "91794", "revid": "89787", "url": "https://gl.wikipedia.org/wiki?curid=91794", "title": "Jamendo", "text": "Jamendo \u00e9 unha comunidade creada en xaneiro do 2005 ao redor da \"m\u00fasica de libre distribuci\u00f3n\", onde os artistas poden subir a s\u00faa m\u00fasica de balde e o seu p\u00fablico escoitala e descargala do mesmo xeito. Dende a s\u00faa fundaci\u00f3n, o n\u00famero de artistas e \u00e1lbums aloxados medrou de maneira exponencial. O nome prov\u00e9n da mestura de \"jam\" e \"crescendo\".\nCaracter\u00edsticas.\nRemuneraci\u00f3n aos artistas.\nJamendo fornece un sistema de doaz\u00f3ns voluntarias aos artistas que o desexen. Este sistema sup\u00f3n o primeiro intento serio dun sitio web de transferencia de ficheiros de fornecer unha forma de remunerar directamente aos artistas. Os pagos real\u00edzanse a trav\u00e9s do servizo universal PayPal, e entr\u00e9ganse aos artistas tras descontar 0,50 \u20ac que ir\u00e1n a Jamendo en concepto de gastos bancarios. Dende xaneiro do 2007 est\u00e1 tam\u00e9n dispo\u00f1ible un sistema de remuneraci\u00f3n adicional, grazas ao cal a metade dos ingresos por publicidade rep\u00e1rtense entre os artistas que queiran acollerse ao sistema.\nComunidade.\nCon base en Luxenburgo, Jamendo ter car\u00e1cter internacional. Mentres que a maior\u00eda da comunidade a forman persoas franc\u00f3fonas, o sitio conta con versi\u00f3ns traducidas a m\u00e1is de 20 idiomas en diferentes estados, entre os que se atopan o castel\u00e1n e mailo ingl\u00e9s, mais non o galego, pois polo de agora os obxectivos de Jamendo son chegar a canta m\u00e1is xente mellor, e cada nova traduci\u00f3n sup\u00f3n moito esforzo por parte dos tradutores e de Jamendo. Todos os usuarios rexistrados, iso si, poden colaborar nas traduci\u00f3ns \u00e1s linguas actuais partindo dunha base en ingl\u00e9s ou franc\u00e9s.\nSoftware.\nIntegraci\u00f3n con reprodutores.\nJamendo pode integrarse con certos reprodutores de m\u00fasica. O reprodutor Rhythmbox, dende a s\u00faa versi\u00f3n 0.9.6, pode explorar e reproducir toda a biblioteca musical de Jamendo, descargar as obras e mesmo facer doaz\u00f3ns directamente dende o reprodutor. O equipo de desenvolvemento do Amarok anunciou que a versi\u00f3n 2.0 da aplicaci\u00f3n contar\u00e1 con completa integraci\u00f3n con Jamendo.\nAspecto legal.\nToda a m\u00fasica en Jamendo est\u00e1 baixo algunha das m\u00faltiples licenzas Creative Commons ou Arte Libre, o cal fai que o sitio sexa completamente legal, as\u00ed como as descargas que nel se fan."}
{"id": "91795", "revid": "23204", "url": "https://gl.wikipedia.org/wiki?curid=91795", "title": "Osa Menor", "text": "Osa Menor, Carri\u00f1o ou Carro Pequeno, \u00e9 unha das constelaci\u00f3ns m\u00e1is co\u00f1ecidas do hemisferio norte. Consta de sete estrelas coa forma de carro; catro delas formar\u00edan o que ser\u00eda a parte fonda do carro e as outras tres ser\u00edan o que ser\u00eda o mastro do carro.\nO elemento m\u00e1is co\u00f1ecido da Osa Menor \u00e9 a estrela Polar, a cal at\u00f3pase na prolongaci\u00f3n do eixe da Terra, de modo que est\u00e1 fixa no ceo e sinala o Polo Norte xeogr\u00e1fico, polo que ten sido empregada polos navegantes coma punto de referencia na s\u00faas viaxes. \u00c1 parte da estrela Polar, a Osa Menor carece de elementos de interese para o afeccionado \u00e1 astronom\u00eda.\nDada a s\u00faa situaci\u00f3n, a Osa Menor s\u00f3 pode verse no hemisferio norte, pero a cambio, nese hemisferio p\u00f3dese ver todo o ano. Xunto coa s\u00faa compa\u00f1eira a Osa Maior, \u00e9 un dos elementos m\u00e1is caracter\u00edsticos do firmamento do hemisferio norte.\nMitolox\u00eda.\nNa mitolox\u00eda grega hai varias versi\u00f3ns sobre a orixe da Osa Menor. Nunha delas ser\u00eda F\u00e9nice, transformada en osa por Artemisa tras ser seducida por Zeus. Este relato \u00e9 moi semellante \u00f3 de Calisto, que foi catasterizada na Osa Maior e por isto alg\u00fans autores cren que orixinalmente debeu existir un relato con dous catasterismos dun mesmo personaxe (Zeus converter\u00eda a Calisto na Osa Maior e posteriormente Artemisa converter\u00eda a Calisto na Osa Menor).\nNoutra versi\u00f3n dise que se trataba de Cinosura, ama de Zeus e ninfa do monte Ida."}
{"id": "91796", "revid": "98629", "url": "https://gl.wikipedia.org/wiki?curid=91796", "title": "Anticonsumismo", "text": "Anticonsumismo \u00e9 o rexeitamento do consumismo. \u00c9 semellante ao activismo anticorporativo, pero non o mesmo. O \"consumismo\" \u00e9 a tendencia a adquirir, gastar e consumir bens considerados non necesarios. Implica a compra desmesurada xunto coa posibilidade de acceder a calquera produto do mercado. \nO activismo anticonsumista conserva moitas veces unha estreita relaci\u00f3n co activismo ecol\u00f3xico e o altermundismo, \u00e1s veces mesmo co activismo en defensa dos dereitos dos animais debido \u00e1 oposici\u00f3n \u00e1s pr\u00e1cticas dalgunhas empresas internacionais como poden ser McDonalds.\nNos \u00faltimos anos, houbo un certo incremento no n\u00famero de obras que ofreceron unha visi\u00f3n ideol\u00f3xica anticorporativa ao mundo, como poden ser o libro \"No Logo\" de Naomi Klein, ou os filmes \"The Corporation\" e \"Surplus\".\nA oposici\u00f3n ao materialismo econ\u00f3mico prov\u00e9n principalmente de d\u00faas fontes: a relixi\u00f3n e o activismo social. A maior\u00eda das relixi\u00f3ns op\u00f3\u00f1ense ao materialismo, pois cren que interfire entre a conexi\u00f3n co divi\u00f1o ou leva a un modo de vida inmoral. Grandes personalidades aseguraron que a s\u00faa inspiraci\u00f3n espiritual levounas a un estilo de vida sinxela, como Francisco de As\u00eds, Ammon Hennacy ou Mohandas Gandhi.\nOs activistas sociais ligaron diversas formas de materialismo coas guerras, o crime, e o malestar social xeral. Fundamentalmente, a preocupaci\u00f3n radica en que o materialismo non pode ofrecer unha verdadeira raz\u00f3n de ser para a existencia humana.\nContorno.\nO anticonsumismo as\u00f3ciase xeralmente coa cr\u00edtica ao consumo a partir de Karl Marx e Thorstein Veblen, mais segundo o libro \"Theory of the Leisure Class\" de Veblen, as orixes do consumismo rem\u00f3ntanse ao mesmo principio das civilizaci\u00f3ns. O consumismo pode referirse tam\u00e9n a pol\u00edticas econ\u00f3micas asociadas coa econom\u00eda Keinesi\u00e1 e, en sentido abstracto, referirse \u00e1 crenza na que a libre elecci\u00f3n dos consumidores deber\u00eda rexer a estrutura econ\u00f3mica da sociedade. O comediante Bill Hicks e mailo escritor Pier Paolo Pasolini presentaron unha forte oposici\u00f3n ao consumismo.\nPol\u00edtica e sociedade.\nOs activistas anticorporativos cren que o aumento das grandes corporaci\u00f3ns est\u00e1 a ameazar a autoridade lex\u00edtima do estado e dos estratos p\u00fablicos. Crese que esas corporaci\u00f3ns est\u00e1n a invadir a privacidade da xente, manipulando a pol\u00edtica e o goberno, e creando falsas necesidades de consumo. O tipo de evidencia que d\u00e1 p\u00e9 a esta opini\u00f3n incl\u00fae a publicidade invasiva (adware, spam, telemarketing...), as xigantescas contribuci\u00f3ns econ\u00f3micas a candidatos en elecci\u00f3ns democr\u00e1ticas por parte das corporaci\u00f3ns en lugares coma os Estados Unidos, a interferencia nas pol\u00edticas das naci\u00f3ns soberanas, e un non parar de historias en todo o mundo acerca da corrupci\u00f3n relacionada coas empresas.\nOs manifestantes anticonsumistas alegar\u00edan que as grandes corporaci\u00f3ns s\u00f3 te\u00f1en a obriga de responder ante os seus accionistas, d\u00e1ndolle aos Dereitos Humanos pouca ou ningunha importancia. Na pr\u00e1ctica, a direcci\u00f3n dunha compa\u00f1\u00eda poder\u00eda xerar diferenzas e rupturas de confianza. Este tipo de responsabilidade financeira significa que as corporaci\u00f3ns multinacionais adoitan buscar estratexias que intensifican o traballo e tratan de reducir custos. Por exemplo, tratan de atopar (xa sexa directamente ou a trav\u00e9s de empresas de subcontrataci\u00f3n) pa\u00edses con econom\u00edas baseadas en baixos salarios e con leis que non sexas esixentes cos Dereitos Humanos, coas prestaci\u00f3ns laborais, co Medio ambiente etc. Un exemplo pode ser Nike."}
{"id": "91797", "revid": "56817", "url": "https://gl.wikipedia.org/wiki?curid=91797", "title": "Grupo de presi\u00f3n", "text": "Un grupo de presi\u00f3n, grupo de influencia ou lobby na s\u00faa forma inglesa \u00e9 unha organizaci\u00f3n formada por persoas con intereses com\u00fans nun eido concreto, co fin de exercer presi\u00f3n sobre os poderes p\u00fablicos, especialmente sobre o lexislativo, para favorecer os seus propios intereses.\nForman parte esencial do sistema pol\u00edtico dos Estados Unidos de Am\u00e9rica."}
{"id": "91806", "revid": "98629", "url": "https://gl.wikipedia.org/wiki?curid=91806", "title": "Brahim Boutayeb", "text": "Moulay Brahim Boutayeb (en \u00e1rabe \u0645\u0648\u0644\u0627\u064a \u0627\u0628\u0631\u0627\u0647\u064a\u0645 \u0628\u0648\u0637\u064a\u0628), nado o 15 de agosto de 1967 en Khemisset, Marrocos, foi un corredor marroqu\u00ed de longa distancia que se proclamou campi\u00f3n ol\u00edmpico dos 10.000 metros nos Xogos Ol\u00edmpicos de Se\u00fal.\nAntes de 1988 a s\u00faa especialidade eran os 5.000 metros, e dada a s\u00faa xuventude estaba considerado como o sucesor de Said Aouita.\nNos Xogos Ol\u00edmpicos de Se\u00fal participou de forma inesperada nos 10.000 metros. A final disputouse o 26 de setembro, e transcorreu a un ritmo moi r\u00e1pido desde o inicio, cos quenianos Kipkemboi Kimeli e Moses Tanui tirando moi forte.\nPronto se formou un reducido grupo en cabeza e pasaron pola metade da proba a un ritmo de r\u00e9cord do mundo. Logo Boutayeb tomou o mando e foise en solitario deica a vitoria. Case todos pensaban que bater\u00eda o r\u00e9cord do mundo, pero nos metros finais reduciu deliberadamente o seu ritmo mentres miraba cara a atr\u00e1s, xa que na segunda posici\u00f3n vi\u00f1a o seu amigo, o italiano Salvatore Antibo.\nFinalmente Boutayeb ga\u00f1ou a medalla de ouro con 27:21,46 a cuarta mellor marca mundial da historia. A prata foi para Salvatore Antibo e o bronce para o queniano Kimpkemboi Kimeli.\nTralos Xogos Ol\u00edmpicos de Se\u00fal volveu centrarse nas distancias m\u00e1is curtas. En 1989 fixo na Coru\u00f1a a cuarta mellor marca mundial do ano nos 5.000 metros con 13:12,10.\nParticipou nos Mundiais de Toquio en 1991, ga\u00f1ando a medalla de bronce nesta proba, por detr\u00e1s do queniano Yobes Ondieki e do et\u00edope Fita Bayissa. Pouco antes realizara en Bruxelas a mellor marca da s\u00faa carreira deportiva nesta proba con 13:10,44.\nNos Xogos Ol\u00edmpicos de Barcelona quedou en cuarta posici\u00f3n nos 5.000 metros, nunha final moi apertada na que chegou a s\u00f3 75 cent\u00e9simas do ga\u00f1ador, o alem\u00e1n Dieter Baumann.\nTras ser eliminado nas series clasificadoras dos Mundiais de Stuttgart en 1993, retirouse do atletismo.\nLogo adicouse a outra das s\u00faas grandes paix\u00f3ns, as carreiras de coches."}
{"id": "91814", "revid": "1410", "url": "https://gl.wikipedia.org/wiki?curid=91814", "title": "Presidentes de Colombia", "text": "Segundo a constituci\u00f3n colombiana de 1821, o presidente era o xefe do poder executivo e o seu mandato era vitalicio. O vicepresidente asum\u00eda o cargo en caso de morte, remoci\u00f3n ou doenza do presidente. Antes da aprobaci\u00f3n da constituci\u00f3n de 1821 polo Congreso de Villa del Rosario, o presidente \"de facto\" era Sim\u00f3n Bol\u00edvar, e o vicepresidente era Francisco de Paula Santander, pois o Congreso de Angostura deulles provisionalmente aqueles t\u00edtulos ata que a constituci\u00f3n fose redactada.\nA Rep\u00fablica da Gran Colombia estaba composta por territorios do Vice-Reino de Nova Granada, da Capitan\u00eda de Venezuela e da Audiencia de Quito (hoxe Ecuador).\nDespois da Guerra dos Supremos e do caos econ\u00f3mico do per\u00edodo federal, o presidente Rafael N\u00fa\u00f1ez decidiu que ti\u00f1a que redactarse unha nova constituci\u00f3n. Pola Constituci\u00f3n de 1886, o presidente era o xefe do poder executivo por 6 anos con posibilidade de reelecci\u00f3n infinita (isto mudou o 1910 para 4 anos, sen posibilidade de reelecci\u00f3n no per\u00edodo imediatamente seguinte) e o Senado indicaba o \"designado\" que substitu\u00eda o presidente en caso de morte, ausencia ou deposici\u00f3n.\nA constituci\u00f3n de Colombia de 1886 foi unha das m\u00e1is duradeiras do hemisferio occidental e, coas reformas de 1910, 1936, 1958, 1968, 1973 e 1986, foi a constituci\u00f3n de Colombia ata 1991, cando unha nova foi editada. A Constituci\u00f3n de 1991 a\u00ednda \u00e9 a constituci\u00f3n da Rep\u00fablica de Colombia.\nEstes son os presidentes de Colombia e tam\u00e9n da Gran Colombia."}
{"id": "91835", "revid": "56817", "url": "https://gl.wikipedia.org/wiki?curid=91835", "title": "Mikhail Chigorin", "text": "Mikhail Iv\u00e1novich Chigorin (en ruso, \u041c\u0438\u0445\u0430\u0438\u0301\u043b \u0418\u0432\u0430\u0301\u043d\u043e\u0432\u0438\u0447 \u0427\u0438\u0433\u043e\u0301\u0440\u0438\u043d), nado o 12 de novembro de 1850 e finado o 25 de xaneiro de 1908, foi un xadrecista ruso. Entre 1883 e 1898 foi un dos cinco mellores xogadores do mundo. \u00c9 considerado o fundador da escola rusa de xadrez.\nTraxectoria.\nNaceu preto de San Petersburgo, onde se estableceu logo de terminar os seus estudos. Aprendeu a xogar ao xadrez aos 16 anos, pero non se sentiu atra\u00eddo polo xogo ata logo de completar a s\u00faa educaci\u00f3n e ocupar un posto no goberno. En 1873 apaixonouse polo xadrez, abandonou o seu traballo e converteuse nun xadrecista profesional.\nO seu primeiro torneo internacional foi en Berl\u00edn en 1881, onde acabou terceiro. Finalizou segundo no torneo de Hastings de 1895, por diante do campi\u00f3n mundial Lasker e de Steinitz. Unicamente o ga\u00f1ador, Harry Nelson Pillsbury, superou a Chigorin. Ademais a Richard Teichmann (8 -3 =1) t\u00ed\u00f1alle a medida tomada, pero contra Lasker (1 -8 =4) e David Janowski cultivou parciais moi negativos (4 -17 =4). Na Habana (Cuba) disputou o Campionato do Mundo contra Wilhelm Steinitz en d\u00faas ocasi\u00f3ns, con resultados respectables: en 1889 perdeu 10,5-6,5 e en 1892 perdeu 12,5-10,5.\nEra amante dos gambitos e gran co\u00f1ecedor do gambito Evans. Chigorin deu nome a diferentes variantes de apertura. A m\u00e1is importante foi a variante Chigorin da Apertura Ruy L\u00f3pez: 1.e4 e5 2.Cf3 Cc6 3.Bb5 a6 4.Ba4 Cf6 5.O-O Be7 6.Te1 b5 7.Bb3 d6 8.c3 O-O 9.h3 Ca5). Tam\u00e9n contribu\u00edu ao Gambito de dama coa Defensa Chigorin (1.d4 d5 2.c4 Cc6)."}
{"id": "91843", "revid": "75439", "url": "https://gl.wikipedia.org/wiki?curid=91843", "title": "Cemiterio", "text": "Un cemiterio ou camposanto \u00e9 un lugar onde se depositan os cad\u00e1veres, os restos mortais dunha persoa defunta.\nCaracter\u00edsticas.\nAs necr\u00f3poles existiron desde hai ben tempo. Xa durante o megalitismo constru\u00edronse dolmens para deixar os corpos das persoas falecidas.\nO proceso de inhumaci\u00f3n var\u00eda segundo a cultura do lugar. Os corpos poden introducirse en ata\u00fades, f\u00e9retros ou sarc\u00f3fagos, ou simplemente ser envoltos en teas. \u00c1 vez, ben poden ser sepultados baixo terra ou depositados en nichos, mausoleos ou outro tipo de sepulturas. Tam\u00e9n \u00e9 com\u00fan a cremaci\u00f3n cos corpos e o dep\u00f3sito das cinzas no cemiterio.\nUsualmente, os cemiterios son comunitarios, atop\u00e1ndose no recinto as tumbas dos membros da comunidade, sen chegar a ser tumbas colectivas, pois cada defunto ten o seu propio espazo determinado a\u00ednda que, por decisi\u00f3n familiar, tam\u00e9n poden enterrarse varios familiares no mesmo lugar.\nA palabra cemiterio procede do termo grego \"koimet\u00e9rion\" (\"dormitorio\"), pois segundo o cristianismo, os corpos \"dormen\" at\u00e9 o d\u00eda da resurrecci\u00f3n. No caso dos cemiterios cat\u00f3licos, tam\u00e9n son co\u00f1ecidos co nome de camposantos. Esta denominaci\u00f3n comezou a usarse en Pisa, onde se soterrou con terra tra\u00edda de Xerusal\u00e9n o cemiterio constru\u00eddo no s\u00e9culo XIII dentro da cidade.\n\u00c9 un lugar por tradici\u00f3n asociado a numerosas lendas e mitos."}
{"id": "91849", "revid": "23204", "url": "https://gl.wikipedia.org/wiki?curid=91849", "title": "Ernesto Samper", "text": "Ernesto Samper Pizano, nado en 1950, \u00e9 un economista e pol\u00edtico colombiano. Foi presidente do seu pa\u00eds entre 1994 e 1998."}
{"id": "91850", "revid": "23204", "url": "https://gl.wikipedia.org/wiki?curid=91850", "title": "C\u00e9sar Gaviria", "text": "C\u00e9sar Gaviria Trujillo (n. 1947) economista e pol\u00edtico, foi o presidente de Colombia entre 1990 e 1994."}
{"id": "91851", "revid": "880", "url": "https://gl.wikipedia.org/wiki?curid=91851", "title": "Olimp\u00edadas do rap dos \u00c1nxeles", "text": ""}
{"id": "91852", "revid": "158", "url": "https://gl.wikipedia.org/wiki?curid=91852", "title": "Rep\u00fablica de Colombia", "text": ""}
{"id": "91853", "revid": "736", "url": "https://gl.wikipedia.org/wiki?curid=91853", "title": "Reino de Espa\u00f1a", "text": ""}
{"id": "91854", "revid": "1131", "url": "https://gl.wikipedia.org/wiki?curid=91854", "title": "Virgilio Barco Vargas", "text": "Virgilio Barco Vargas, nado en C\u00facuta o 17 de setembro de 1921 e finado en Bogot\u00e1 o 20 de maio de 1997, foi un enxe\u00f1eiro civil, presidente de Colombia entre 1986 e 1990."}
{"id": "91857", "revid": "22570", "url": "https://gl.wikipedia.org/wiki?curid=91857", "title": "Negro de fume", "text": "O negro de fume \u00e9 unha das variedades m\u00e1is puras de carb\u00f3n present\u00e1ndose na forma amorfa, constitu\u00edndo unha dispersi\u00f3n coloidal de part\u00edculas moi finas.\nObtenci\u00f3n.\nObtense pola combusti\u00f3n parcial (en medio rarefacto de os\u00edxeno, \u00e9 dicir, con pouca densidade ou proporci\u00f3n) de compostos org\u00e1nicos, principalmente do metano ou acetileno:\nUsos.\nOs principais usos do negro de fume son para a fabricaci\u00f3n de:"}
{"id": "91858", "revid": "138085", "url": "https://gl.wikipedia.org/wiki?curid=91858", "title": "Turbina de vapor", "text": "Unha turbina de vapor \u00e9 unha \"turbom\u00e1quina motora\", que transforma a enerx\u00eda dun fluxo de vapor en enerx\u00eda mec\u00e1nica a trav\u00e9s dun intercambio de cantidade de movemento entre o \"flu\u00eddo de traballo\" (ent\u00e9ndase o vapor) e a roda, \u00f3rgano principal da turbina, que conta con pas ou paletas que te\u00f1en unha forma particular para poder realizar o intercambio enerx\u00e9tico. As \"turbinas de vapor\" est\u00e1n presentes en diversos ciclos de potencia que utilizan un flu\u00eddo que poida cambiar de fase, entre estes o m\u00e1is importante \u00e9 o Ciclo Rankine, o cal xera o vapor nunha caldeira, da cal sae nunhas condici\u00f3ns de elevada temperatura e presi\u00f3n. Na turbina transf\u00f3rmase a enerx\u00eda interna do vapor en enerx\u00eda mec\u00e1nica que, tipicamente, \u00e9 aproveitada por un xerador para producir electricidade.\nNunha turbina p\u00f3dense distinguir dous partes, o rotor e o estator. O rotor est\u00e1 formado por rodas de paletas unidas ao eixo e que constit\u00faen a parte m\u00f3bil da turbina. O estator tam\u00e9n est\u00e1 formado por paletas, non unidas ao eixo sen\u00f3n \u00e1 carcasa da turbina.\nO termo turbina de vapor \u00e9 moi utilizado para referirse a unha m\u00e1quina motora a cal conta cun conxuntos de turbinas para transformar a enerx\u00eda do vapor, tam\u00e9n ao conxunto da roda e as paletas directoras.\nClasificaci\u00f3n.\nExisten as turbinas de vapor nunha gran variedade de tama\u00f1os, desde unidades de 1\u00a0hp (0.75\u00a0kW) usadas para accionar bombas, compresores e outro equipo accionado por eixos, at\u00e9 turbinas de 2,000,000\u00a0hp (1,500,000\u00a0kW) utilizadas para xerar electricidade. Hai diversas clasificaci\u00f3ns para as turbinas de vapor modernas, e por ser turbom\u00e1quinas son suscept\u00edbeis aos mesmos criterios de clasificaci\u00f3n destas. Doutra banda, \u00e9 com\u00fan clasificalas de acordo ao seu grao de reacci\u00f3n:\nPrincipio de Funcionamento.\nA ecuaci\u00f3n xeral das turbom\u00e1quinas foi achada por Euler e a s\u00faa demostraci\u00f3n at\u00f3pase no artigo de turbom\u00e1quinas. A forma para o traballo por unidade de masa que atravesa o rotor das turbom\u00e1quinas motoras axiais \u00e9:\nformula_1\nonde formula_2 \u00e9 a \"velocidade perif\u00e9rica\" ou velocidade lineal do rotor, formula_3 e formula_4 son as velocidades absolutas do flu\u00eddo de traballo antes e despois de pasar polo rotor respectivamente, formula_5 e formula_6 son os \u00e1ngulos entre a velocidade absoluta e a velocidade perif\u00e9rica antes e despois de pasar polo rotor. Se chamamos \"velocidade relativa\" formula_7, \u00e1 velocidade do flu\u00eddo respecto \u00e1 roda, e definimos o \u00e1ngulo formula_8 como aquel que existe entre a velocidade perif\u00e9rica e formula_7 podemos reescribir a ecuaci\u00f3n anterior, por propiedades do triangulo como:\n&lt;math&gt;\nL=\\frac"}
{"id": "91861", "revid": "23204", "url": "https://gl.wikipedia.org/wiki?curid=91861", "title": "Ciclo de Rankine", "text": "O Ciclo Rankine \u00e9 un ciclo termodin\u00e1mico. Serve de modelo para a obtenci\u00f3n de traballo nunha turbina de vapor. Debe o seu nome \u00f3 matem\u00e1tico escoc\u00e9s William John Macquorn Rankine.\nProcesos dun ciclo Rankine.\nExisten catro procesos nun ciclo Rankine, cada un alterando as propiedades do flu\u00eddo de traballo. Estas propiedades son identificadas polos n\u00fameros no diagrama da dereita.\nDescrici\u00f3n.\nO ciclo Rankine describe a operaci\u00f3n de turbinas a vapor comunmente encontradas en centrais t\u00e9rmicas.\nO flu\u00eddo de traballo nun ciclo Rankine segue un ciclo fechado, e \u00e9 constantemente reutilizado. O vapor que se desprende en estaci\u00f3ns de enerx\u00eda v\u00e9n do sistema de arrefriamento do condensador, e non do flu\u00eddo de traballo.\nEcuaci\u00f3ns.\nCada unha das ecuaci\u00f3ns seguintes poden ser obtidas facilmente a partir do balance de masa e enerx\u00eda do volume de control. A quinta ecuaci\u00f3n define a eficiencia termodin\u00e1mica do ciclo como sendo a raz\u00f3n entre o traballo obtido do sistema e a calor fornecida ao sistema.\nCiclo Rankine real (non ideal).\nNun ciclo Rankine real, a compresi\u00f3n pola bomba e a expansi\u00f3n na turbina non son isoentr\u00f3picas. Noutras palabras, estes procesos non son revers\u00edbeis, e a entrop\u00eda aumenta durante os procesos (indicados na figura como \u0394S). Isto fai que a enerx\u00eda requirida pola bomba sexa maior, e que o traballo producido pola turbina sexa menor do producido nun estado de idealidade.\nVariaci\u00f3ns do ciclo Rankine.\nD\u00faas variaci\u00f3ns b\u00e1sicas do ciclo Rankine son utilizados actualmente.\nCiclo Rankine con requentamento.\nO ciclo Rankine con requentamento opera utilizando d\u00faas turbinas en serie. A primeira turbina recibe o vapor da caldeira a alta presi\u00f3n, liber\u00e1ndoo de tal maneira que evita a s\u00faa condensaci\u00f3n. Este vapor \u00e9 ent\u00f3n requentado, utilizando a calor da propia caldeira, e \u00e9 utilizado para accionar unha segunda turbina de baixa presi\u00f3n. Entre outras vantaxes, isto impide a condensaci\u00f3n do vapor no interior das turbinas durante a s\u00faa expansi\u00f3n, o que poder\u00eda danar seriamente as pas da turbina.\nCiclo Rankine rexenerativo.\nO ciclo Rankine rexenerativo \u00e9 nomeado desta forma debido a que o flu\u00eddo \u00e9 requentado ap\u00f3s sa\u00edr do condensador, aproveitando parte da calor contida no flu\u00eddo liberado pola turbina de alta presi\u00f3n. Isto aumenta a temperatura media do flu\u00eddo en circulaci\u00f3n, o que aumenta a eficiencia termodin\u00e1mica do ciclo."}
{"id": "91867", "revid": "745", "url": "https://gl.wikipedia.org/wiki?curid=91867", "title": "Ciclo Rankine", "text": ""}
{"id": "91894", "revid": "128862", "url": "https://gl.wikipedia.org/wiki?curid=91894", "title": "Belisario Betancur", "text": "Belisario Betancur Cuartas (1923-2018) avogado, literato e pol\u00edtico, foi o presidente de Colombia entre 1982 e 1986."}
{"id": "92002", "revid": "89787", "url": "https://gl.wikipedia.org/wiki?curid=92002", "title": "Volans", "text": "Volans ou Peixe voador, \u00e9 unha constelaci\u00f3n que s\u00f3 se pode ver, practicamente, dende lugares localizados no hemisferio sur terrestre (a excepci\u00f3n dalg\u00fans lugares no hemisferio norte, pr\u00f3ximos \u00f3 ecuador). Esta foi unha das creaci\u00f3ns dos navegantes neerlandeses Pieter Dirkszoon Keyser e Frederick de Houtman entre os anos 1595 e 1597. Apareceu por primeira vez nos mapas estelares preparados polo astr\u00f3nomo alem\u00e1n Johann Bayer publicados na \"Uranometria\" de (1603).\nAspectos notables.\nVolans \u00e9 unha das poucas constelaci\u00f3ns onde \u00e1 s\u00faa estrela m\u00e1is brillante non se lle asignou a primeira letra do abecedario grego. Nesta, a m\u00e1is brillante \u00e9 Beta (\u03b2) Volantis, con magnitude de 3,77. Alfa (\u03b1) Volantis \u00e9 tan s\u00f3 a quinta en magnitude (4,00).\nMitolox\u00eda.\nVolans \u00e9 unha constelaci\u00f3n moderna, foi inserida a finais s\u00e9culo XVI. Por tal motivo, non ten elementos mitol\u00f3xicos asociados a ela."}
{"id": "92018", "revid": "22795", "url": "https://gl.wikipedia.org/wiki?curid=92018", "title": "Apus (hom\u00f3nimos)", "text": "Apus pode facer referencia a:"}
{"id": "92024", "revid": "23204", "url": "https://gl.wikipedia.org/wiki?curid=92024", "title": "Ave do para\u00edso", "text": "Ave do para\u00edso pode facer referencia a:"}
{"id": "92032", "revid": "1131", "url": "https://gl.wikipedia.org/wiki?curid=92032", "title": "Mihails T\u0101ls", "text": "Mikhail Tal, nado en Riga (RSS de Letonia) o 9 de novembro de 1936 e finado en Moscova o 28 de xu\u00f1o de 1992, foi o oitavo Campi\u00f3n do Mundo de xadrez.\nTraxectoria.\nTal aprendeu o xogo na infancia, grazas ao seu pai, pero xogou \u00f3s 17 anos a s\u00faa primeira partida cun gran mestre. Apenas 8 anos despois xa era campi\u00f3n do mundo. Obtivo un segundo posto no Campionato let\u00f3n de 1954, xunto co seu t\u00edtulo de mestre da URSS, tras ga\u00f1ar ao campi\u00f3n belaruso Sa\u00efgin. Tivo outro \u00e9xito ao triunfar na semifinal do campionato da URSS individual. Cara a 1956 quedou a un punto dos vencedores, e no ano 1957 Tal quedou quinto \"ex aequo\" na semifinal, algo lonxe do futuro campi\u00f3n do mundo, Petrossian.\nDiversas vitorias axud\u00e1rono a consolidarse no cume. Ga\u00f1ou o campionato sovi\u00e9tico en 1958 (12,5/18), logo o interzonal de Portoroz o mesmo ano e, finalmente, ao coroarse campi\u00f3n do Torneo de Candidatos disputado en Iugoslavia en 1959 (axudado por 4 vitorias sobre o mozo Bobby Fischer) obtivo o dereito a disputar o match polo Campionato do Mundo. Precedido polas s\u00faas vitorias (conseguira, ademais, o primeiro lugar en Z\u00faric 1959 con 11,5/15 por diante de Fischer, Gligoric e Keres, sumado a 13,5/15 na olimp\u00edada de Leipzig 1960), en 1960, \u00e1 idade de 24 anos, Tal derrotou ao posicional e estrat\u00e9xico Mikhail Botvinnik neste encontro, co que se converteu no Campi\u00f3n do Mundo m\u00e1is novo de todos os tempos (ata que Kasp\u00e1rov o superou, ga\u00f1ando o t\u00edtulo aos 22 en 1985). Botv\u00ednnik ga\u00f1ou o encontro de desquite a comezos de 1961, cando Mikhail Tal tivo que dobregarse, aparentemente por problemas de sa\u00fade, 8-13. Meses m\u00e1is tarde ga\u00f1ou o Torneo de Bleg diante de Fischer, pero a s\u00faa sa\u00fade obrigouno a retirarse de varios torneos, como o dos Candidatos de Cura\u00e7ao.\nA s\u00faa sa\u00fade seguiulle xogando malas pasadas nos seguintes anos, pero a\u00ednda as\u00ed conseguiu excelentes resultados. Entre eles c\u00f3ntanse o refacho de 83 partidas sen ser derrotado en 1972-1973 (ga\u00f1ou 5 torneos consecutivos nese per\u00edodo, inclu\u00edndo un campionato sovi\u00e9tico) e o primeiro posto \"ex aequo\" con Anatoly Karpov no Torneo das Estrelas de Montreal, en 1979. Tal foi moi esperado no interzonal de Leningrado, pero afundiuse con apenas 8,5 puntos sobre 17, atr\u00e1s de xogadores como Kortchno\u00ef e Karpov. En 1973 quedou noveno no Campionato da URSS, e en 1975 non conseguiu cualificar para o torneo de 1976, tars varios resultados mediocres. No per\u00edodo 1978-1979 ga\u00f1ou varios torneos, como o Campionato da URSS e o Terra dos Homes. As\u00ed mesmo, imp\u00faxose no interzonal 1979, pero ao longo dos torneos de 1980 perdeu en cuartos de final, derrotado por Polouga\u00efevski, 3-0. Ser\u00eda ata 1988, cando ga\u00f1ou o \u00fanico campionato do mundo de xadrez l\u00f3strego que se organizou."}
{"id": "92034", "revid": "2338", "url": "https://gl.wikipedia.org/wiki?curid=92034", "title": "Christian Johann Heinrich Heine", "text": ""}
{"id": "92038", "revid": "25871", "url": "https://gl.wikipedia.org/wiki?curid=92038", "title": "Julio C\u00e9sar Turbay Ayala", "text": "Julio C\u00e9sar Turbay Ayala (1916-2005) avogado e pol\u00edtico, foi o presidente de Colombia entre 1978 e 1982."}
{"id": "92040", "revid": "98629", "url": "https://gl.wikipedia.org/wiki?curid=92040", "title": "Stoner rock", "text": "Stoner rock (tam\u00e9n stoner metal ou stoner doom) \u00e9 un termo empregado para describir un subx\u00e9nero do rock que se caracter\u00edza por ter \"riffs\" de guitarra graves e lentos. Con grande influencia do rock psicod\u00e9lico de principios dos anos setenta. Est\u00e1 conectado co rock alternativo.\nHistoria.\n\u00c1s veces confundido co sludge metal (ambos termos se intercambian frecuentemente debido \u00e1s s\u00faas similitudes), o stoner rock, frecuentemente chamado \"desert rock\" (expresi\u00f3n creada polos pioneiros no estilo, Kyuss), ou \"bong rock\" polas referencias obvias ao consumo de THC, caracter\u00edzase polo son duro, pesado e afinado en escalas baixas dos instrumentos empregados neste estilo, que prov\u00e9n do hard rock dos anos 1965 a 1973, sendo as s\u00faas influencias Jimi Hendrix, Blue Cheer, Mountain, Free, Nazareth ou Cream. O termo \"stoner rock\" prov\u00e9n da verba inglesa \"stoner\", que en galego significa \"o que fuma marihuana\". O uso da marihuana se ven asociando ao stoner rock. Isto se debe a que moitas das composici\u00f3ns dentro deste estilo se crearon baixo a influencia desta droga psicod\u00e9lica. Con todo, non t\u00f3dolos grupos de stoner rock te\u00f1en que ser considerados consumidores desta substancia, e viceversa, xa que, por exemplo, Pantera inclu\u00eda imaxes da planta do c\u00e1nnabis nas camisetas das s\u00faas xiras, sendo este un grupo de thrash metal.\nO stoner rock orixinouse nos Estados Unidos de Am\u00e9rica a principios da d\u00e9cada de 1990, especialmente na cidade de Palm Springs, California. Os californianos Kyuss son considerados os inventores do x\u00e9nero, a\u00ednda que bandas como Masters of Reality e Yawning Man xa experimentaran antes con riffs da d\u00e9cada de 1970. Para alg\u00fans Kyuss \u00e9 a \u00fanica banda netamente \"stoner\", a\u00ednda que eles o neguen.\nCon todo \u00e9 un estilo emparentado co grunge, pero non co grunge depresivo e estereotipado, sen\u00f3n con bandas m\u00e1is escuras como os primeiros Soundgarden, Mudhoney ou Alice in Chains. Hoxe en d\u00eda existen bandas cunha gran dose de rock cl\u00e1sico, como foi Black Sabbath, con toques de psicodelia e incluso punk e pop. Todos se sustentan en riffs intensos e no son dos grandes do rock cl\u00e1sico da d\u00e9cada de 1970. O grupo m\u00e1is famoso stoner rock \u00e9 Queens of the Stone Age, a\u00ednda que ultimamente se afastaron das s\u00faas ra\u00edces. Outros grupos de sona son Monster Magnet ou Fu Manchu. Por\u00e9n, o x\u00e9nero foise desvalorizando co paso do tempo, especialmente coa fin da d\u00e9cada de 1990.\nRock des\u00e9rtico.\nO stoner rock est\u00e1 moi unido ao rock des\u00e9rtico, ou desert rock, un termo, m\u00e1is que un x\u00e9nero musical, co que se asocia, principalmente, \u00e1s bandas da escena musical de Palm Desert, California. O seu son se basea nunha importante influencia de m\u00fasica latina, ritmos de percusi\u00f3n repetitivos e elementos de psicodelia.\nO termo foi previamente aplicado, nos anos 80, a un tipo de punk psicod\u00e9lico con influencias de country, que xeralmente evocaban a zonas des\u00e9rticas, caracterizado por pasaxes instrumentais e letras que fablaban de xente marxinal. Esta xeraci\u00f3n de \"desert rockers\" estaba centrada na \u00e1rea de Arizona, particularmente en Tucson, a pesar de que moitas bandas ti\u00f1an fortes lazos de uni\u00f3n coa escena musical de California, translad\u00e1rose moitas delas a cidades coma Os \u00c1nxeles."}
{"id": "92041", "revid": "88215", "url": "https://gl.wikipedia.org/wiki?curid=92041", "title": "Khalid Skah", "text": "Khalid Skah (en \u00e1rabe \u062e\u0627\u0644\u062f \u0633\u0643\u0627\u0647), nado o 29 de xaneiro de 1967 en Midelt, \u00e9 un atleta retirado marroqu\u00ed, ga\u00f1ador da proba dos 10.000 metros nos Xogos Ol\u00edmpicos de Barcelona '92.\nTraxectoria.\nComezou a s\u00faa carreira deportiva vencendo nos Campionatos Mundiais da IAAF na proba de \"cross-country\" no ano 1990 e 1991.\nNo Campionato do Mundo de Atletismo de 1991 ga\u00f1ou o bronce na proba dos 10.000 metros e finalizou sexto nos 5.000 metros. Isto resultou decepcionante para o corredor que anteriormente vencera na proba dos 10.000 m en Oslo nunhas condici\u00f3ns adversas para el, convert\u00e9ndose nun dos favoritos para Toquio. Por\u00e9n, para a final dos 10.000 m Richard Chelimo e o finalmente campi\u00f3n Moses Tanui (ambos quenianos) empregaron unha t\u00e1ctica traballando coma un equipo.\nNos Xogos Ol\u00edmpicos de Barcelona '92, Khalid Skah ti\u00f1a unha longa loita co queniano Richard Chelimo nos 10.000 m. Cando ambos estaban dobrando a Hammou Boutayeb, este \u00faltimo interferiu con Chelimo e Skah pasou a ga\u00f1ar un segundo diante do queniano. Despois da carreira Skah foi acusado de recibir excesiva axuda de Boutayeb e foi descualificado, a\u00ednda que logo foi recualificado por un tecnicismo. Durante a cerimonia de presentaci\u00f3n, o d\u00eda seguinte, Skah foi apupado fortemente polo p\u00fablico e pola contra Chelimo recib\u00eda unha ovaci\u00f3n permanente.\nEn 1993 Skah ga\u00f1ou na proba dos 5.000 m nun prestixioso encontro en Z\u00faric. Non obstante, rematou quinto no Campionato do Mundo de Atletismo de 1993. Acadou o seu \u00fanico r\u00e9cord mundial nas 2 millas (8:12.17) na mesma tempada. En 1994 ga\u00f1ou o Campionato do Mundo de Semi-Marat\u00f3n e acabou segundo nos 10.000 m no Campionato do Mundo de Atletismo de 1995.\nUn dos derradeiros torneos internacionais de Skah foron os Atlanta 1996, onde finalizou s\u00e9timo nos 10.000 m. En 1997, Skah solicitou a nacionalidade norueguesa, onde vivira coa s\u00faa dona Anna Cecelia e adestrara durante anos. Despois diso, a Asociaci\u00f3n de Atletas Marroqu\u00eds expulsouno das competici\u00f3ns internacionais. Skah foi readmitido no 2001 e tentou volver \u00e1s pistas coma un dos mellores corredores de longa distancia do mundo. Finalizou d\u00e9cimo no Campionato Mundial de Semi-Marat\u00f3n dese ano.\nActualmente Skah vive en Noruega e a s\u00faa irm\u00e1 est\u00e1 casada co corredor fin\u00e9s Janne Holm\u00e9n."}
{"id": "92045", "revid": "89787", "url": "https://gl.wikipedia.org/wiki?curid=92045", "title": "Licenciatura en Ciencias da Actividade F\u00edsica e o Deporte", "text": "A Licenciatura en Ciencias da Actividade F\u00edsica e o Deporte (LCCAFD), \u00e9 unha licenciatura impartida na facultade de Ciencias da Educaci\u00f3n e do Deporte de Pontevedra, da Universidade de Vigo.\nPode considerarse como licenciatura irm\u00e1 da licenciatura do INEF, que en Galiza se imparte na Universidade da Coru\u00f1a. Os licenciados en Educaci\u00f3n F\u00edsica poden optar a gran cantidade de sa\u00eddas laborais, todas elas encami\u00f1adas aos campos do adestramento, da preparaci\u00f3n f\u00edsica e por suposto \u00e1 docencia.\nA licenciatura est\u00e1 en proceso de extinci\u00f3n por mor do Plan Bologna. No ano 2009-10 implantouse o Grao de Ciencias da Actividade f\u00edsica e o Deporte."}
{"id": "92048", "revid": "23204", "url": "https://gl.wikipedia.org/wiki?curid=92048", "title": "Sir", "text": "Sir \u00e9 unha palabra inglesa que significa se\u00f1or. Adoitaba usarse como un termo de cortes\u00eda entre persoas iguais, mais o seu uso na actualidade est\u00e1 reservado para persoas que pos\u00faen un status ou un rango maior, como cando se fala a un profesor, a un militar ou calquera superior. Outro uso \u00e9 o que se lle d\u00e1 \u00e1s persoas maiores, de igual forma que a d\u00e1 un comerciante cara ao seu cliente ou comprador. Tam\u00e9n se usa na correspondencia formal e cando se fala a un estra\u00f1o. As\u00ed mesmo, p\u00f3dese considerar un termo apropiado para un ser superior.\nOrixes.\nA palabra \"sir\" der\u00edvase d\u00e1 a palabra \"sire\" do Ingl\u00e9s Medio. \u00c1 s\u00faa vez esta v\u00e9n do franc\u00e9s \"sieur\", que significa se\u00f1or, voc\u00e1bulo derivado do lat\u00edn \"senior\" que significa maior (de idade).\nA palabra \"sir\" entrou ao ingl\u00e9s o ano 1297 como t\u00edtulo de honra para un cabaleiro ou un bar\u00f3n, e era unha variante da palabra \"sire\", xa en uso desde 1205 como un t\u00edtulo anteposto ao nome. En 1225, a palabra \"sir\" xa era usada para dirixirse ao soberano. En 1250 us\u00e1base como sin\u00f3nimo de pai, e en 1362 era utilizada para dirixirse a un importante home de idade avanzada.\nFormalidades.\nNo protocolo brit\u00e1nico, \u00e9 correcto usar a palabra \"sir\" para dirixirse a un cabaleiro ou un bar\u00f3n, e debe ser usada precedida do nome completo ou s\u00f3 o nome da persoa a quen se dirixe. Por exemplo \u00e9 correcto dicir \"sir\" Paul McCartney ou \"sir\" Paul, pero non \u00e9 correcto dicir \"sir\" McCartney.\nA quen non son cidad\u00e1ns do Reino Unido pero que reciben o t\u00edtulo honorario de \"cabaleiro\" non se lles permite utilizar o t\u00edtulo de \"sir\". Por\u00e9n, quen mante\u00f1en unha dobre nacionalidade brit\u00e1nica e doutro pa\u00eds si poden utilizar o t\u00edtulo de \"sir\"."}
{"id": "92049", "revid": "1131", "url": "https://gl.wikipedia.org/wiki?curid=92049", "title": "Accidente da Lavacolla", "text": "O accidente da Lavacolla, tam\u00e9n co\u00f1ecido coma accidente do Espa\u00f1oleto, foi o segundo contratempo de importancia na historia da aviaci\u00f3n comercial en Galicia. O 3 de marzo de 1978, un avi\u00f3n DC-8 da compa\u00f1\u00eda Iberia procedente de Madrid tomou terra lonxe do comezo da pista do aeroporto da Lavacolla, obrigando ao piloto a esquivar bruscamente a estrutura do sistema ILS da cabeceira sur e caendo por un valado. Non houbo v\u00edtimas mortais.\nO accidente.\nO avi\u00f3n accidentado era un DC-8-63 da compa\u00f1\u00eda Iberia con rexistro EC-BMX procedente de Madrid, de nome \"Espa\u00f1oleto\", pilotado polo comandante Jaime Ordov\u00e1s e levaba a bordo a 208 pasaxeiros e 12 tripulantes. A hora prevista para a s\u00faa chegada eran as 17:05 horas da tarde, por\u00e9n chegaba ao aeroporto da Lavacolla con 20 minutos de atraso.\nUnha manobra de aterraxe incorrecta provocou que o avi\u00f3n tomase terra lonxe do comezo da pista. Logo de que o piloto evitase o impacto contra a estrutura do sistema ILS da cabeceira sur, a aeronave caeu por un valado, incendi\u00e1ndose posteriormente.\nO piloto, que afirmou contar con boa visibilidade durante a manobra de aterraxe, indicou que as fortes precipitaci\u00f3ns que media hora antes asolagaron a pista foron a causa de que o McDonell Douglas DC-8 que pilotaba sufrise o fen\u00f3meno do aquaplanning ao tocar o chan.\nA pericia do piloto e a r\u00e1pida actuaci\u00f3n dos bombeiros e dos demais servizos de emerxencia evitaron un accidente m\u00e1is grave.\nV\u00edtimas.\nO accidente saldouse con setenta feridos, dez graves e sesenta leves, que foron atendidos no hospital Xeral de Galicia, no policl\u00ednico da Rosaleda e nos sanatorios dos doutores \u00c1lvarez e Se\u00f1ar\u00eds.\nNo \"Espa\u00f1oleto\" viaxaban persoeiros relacionados coa pol\u00edtica, como o ministro de Cultura P\u00edo Cabanillas e destacados centristas coru\u00f1eses como Jos\u00e9 Luis Meil\u00e1n Gil, Antonio V\u00e1zquez Guill\u00e9n e Nona In\u00e9s Vilari\u00f1o. Tam\u00e9n viaxaban personalidades da cultura e do ensino como o fil\u00f3sofo Jos\u00e9 Luis L\u00f3pez Aranguren e o catedr\u00e1tico de Medicina da USC e doutor Alfonso Varela N\u00fa\u00f1ez.\nNotas.\nNo v\u00f3 tam\u00e9n viaxaban os membros do comit\u00e9 de empresa do xornal coru\u00f1\u00e9s \"El Ideal Gallego\", resultando todos ilesos no dito siniestro."}
{"id": "92050", "revid": "23204", "url": "https://gl.wikipedia.org/wiki?curid=92050", "title": "Lingua paxta", "text": "O paxto, noutras fontes tam\u00e9n chamado pashtu ou pashto, \u00e9 un idioma que pertence \u00e1s linguas iranias, dentro do seu grupo oriental e \u00e1 s\u00faa vez do sub-grupo meridional e falado pola etnia paxta. Est\u00e1 emparentado coas linguas do Pamir e un pouco m\u00e1is afastado do iagnob\u00ed e das linguas osetas: o digor\u00e9s e o iriano. \u00c9 a lingua m\u00e1is numerosa en n\u00famero de falantes do grupo de linguas iranias orientais.\n\u00c9 a lingua oficial de Afganist\u00e1n (xunto co dari) e falada en Paquist\u00e1n e na di\u00e1spora dos paxtos. F\u00e1lana preto de 40 ou 50 mill\u00f3ns de persoas. F\u00e1lase ademais no occidente de Paquist\u00e1n.\nEst\u00e1 escrito cunha versi\u00f3n modificada do alfabeto persa-ar\u00e1bico chamada nash (\"nasgh\").\nEstatuto oficial.\nO paxto desde o 1936 \u00e9 unha das d\u00faas linguas oficiais de Afganist\u00e1n, sendo a outra o Dari (Persa). Nese ano d\u00e9ronselle todos os dereitos a respecto do uso no goberno e na educaci\u00f3n, cando ata daquela fora o Persa a lingua empregada. En 1964 este estado reaf\u00edrmase cando a asemblea constitucional cando o persa afg\u00e1n se lle deu o nome de Dari.\nEn Paquist\u00e1n, o urd\u00fa e o ingl\u00e9s son as d\u00faas linguas oficiais e al\u00ed o paxto carece de reco\u00f1ecemento oficial a nivel federal. A nivel provincial, o paxto \u00e9 lingua rexional do Khyber Pakhtunkhwa, \u00c1reas tribais administradas federalmente e o Baluchist\u00e1n no norte\nO sistema de escrita.\nO paxto emprega o alfabeto paxto, unha variaci\u00f3n do alfabeto persa, e que a s\u00faa vez deriva en parte do alfabeto \u00e1rabe. Ten letras adicionais para sons espec\u00edficos do paxto. Desde o s\u00e9culo XVII, o paxto escribiuse principalmente coa sistema Nashk e non co sistema Nasta'liq das lindeiras linguas persas e urd\u00fa.\nO alfabeto paxto componse de 44 letras e catro marcas diacr\u00edticas. Na seguinte t\u00e1boa d\u00e1nse as formas illadas das letras xunto coas s\u00faas equivalentes do sistema latino e os valores da IPA:\nFonolox\u00eda.\nVogais.\nO paxto ten tam\u00e9n os ditongos: /aj/, /\u0259j/, /aw/"}
{"id": "92051", "revid": "98629", "url": "https://gl.wikipedia.org/wiki?curid=92051", "title": "Guadalcanal", "text": "O top\u00f3nimo Guadalcanal pode referirse a:"}
{"id": "92052", "revid": "89787", "url": "https://gl.wikipedia.org/wiki?curid=92052", "title": "Haile Gebrselassie", "text": "Haile Gebrselassie, nado en Asella o 18 de abril de 1973, \u00e9 un atleta et\u00edope especialista en carreiras de fondo. Gebrselassie acadou as s\u00faas grandes vitorias nas distancias comprendidas entre os 1500 metros e o marat\u00f3n. Rompeu 25 r\u00e9cords mundiais e ga\u00f1ou numerosos t\u00edtulos ol\u00edmpicos e mundiais, e est\u00e1 amplamente considerado coma un dos mellores corredores de longa distancia de toda a historia.\nTraxectoria.\nPrimeiros anos.\nNa s\u00faa xuventude Gebrselassie corr\u00eda cada ma\u00f1\u00e1 dez quil\u00f3metros para ir \u00e1 escola e outros 10\u00a0km de volta. Isto conduciuno a unha postura distintiva no seu xeito de correr, co seu brazo esquerdo dobrado como se levase os libros debaixo do brazo Gebrselassie pertence ao grupo \u00e9tnico dos oromo, ao cal pertencen varios deportistas de \u00e9xito coma Kenenisa Bekele e Mamo Wolde.\nGebrselassie logrou o reco\u00f1ecemento internacional en 1992 cando ga\u00f1ou as probas dos 5.000 e 10.000 metros no Campionato do Mundo de Atletismo J\u00fanior, celebrado en Se\u00fal, e unha medalla de prata na carreira j\u00fanior do Campionato Mundial de Cross.\nTraxectoria deportiva.\nO ano seguinte, en 1993, Gebrselassie ga\u00f1ou o primeiro do que logo ser\u00edan catro t\u00edtulos mundiais consecutivos nas probas masculinas dos 10.000 metros nos Campionatos do Mundo de Atletismo de 1993, 1995, 1997 e 1999. No Campionato do Mundo de Atletismo de 1993, tam\u00e9n participou na proba dos 5.000 metros finalizando segundo moi preto do vencedor Ismael Kirui de Kenya. En 1994 ga\u00f1ou o bronce no Campionato Mundial de Cross. M\u00e1is tarde nese ano estableceu o seu primeiro r\u00e9cord mundial (12:56.96) nos 5.000 m, batendo a marca de Sa\u00efd Aouita por dous segundos.\nEn 1995, Gebrselassie correu os 10.000 metros en 26:43.53 en Hengelo, Pa\u00edses Baixos rebaixando o r\u00e9cord mundial en nove segundos. Ese mesmo ver\u00e1n, en Z\u00faric, Su\u00edza, Gebrselassie correu os 5.000 metros en 12:44.39, rebaixando asombrosamente 10.91 segundos o anterior r\u00e9cord mundial establecido polo kenyano Moses Kiptanui nese mesmo ano. Este r\u00e9cord mundial marcado no encontro anual en Weltklasse en Z\u00faric foi votado como a Actuaci\u00f3n do ano pola revista especializada no atletismo mundial.\nO ano seguinte, 1998, rebaixou os r\u00e9cords mundiais en pista cuberta dos 2.000 e 3.000 metros, gozando tam\u00e9n de \u00e9xitos ao ar libre batendo os r\u00e9cords mundiais dos 5.000 e 10.000 metros, as\u00ed coma ga\u00f1ando unha porcentaxe na Golden League por ga\u00f1ar t\u00f3dalas s\u00faas carreiras ese ver\u00e1n. En xu\u00f1o de 1998 en Hengelo, Pa\u00edses Baixos, Gebrselassie estableceu un novo r\u00e9cord mundial nos 10.000 metros (26:22.75).\nEn 1999, Gebrselassie protagonizou o filme \"Endurance\" interpret\u00e1ndose a si mesmo. A pel\u00edcula relataba a s\u00faa procura do ouro ol\u00edmpico nos 10.000 m nos Xogos Ol\u00edmpicos de Atlanta.\nNo 2000, Gebrselassie de novo ga\u00f1ou t\u00f3dalas s\u00faas carreiras, sendo o primeiro da clasificaci\u00f3n mundial en 5.000 e 10.000 metros. Nos Xogos Ol\u00edmpicos de Sidney, converteuse no terceiro home na historia en defender o t\u00edtulo ol\u00edmpico dos 10.000 metros satisfactoriamente (logo de Emil Z\u00e1topek e Lasse Vir\u00e9n).\nO 30 de agosto do 2003, Gebrselassie foi elixido membro da Comisi\u00f3n de Atletas da IAAF. Tam\u00e9n no 2003, no Campionato do Mundo de Atletismo en Par\u00eds, Gebrselassie participou nunha das carreiras de 10.000 m m\u00e1is not\u00e1beis de t\u00f3dolos tempos, fac\u00e9ndose coa prata logo do et\u00edope Kenenisa Bekele. A \u00faltima metade da final dos 10.000 metros completouse nun tempo de 12:57.24 (12:57.2 para Bekele e 12:58.8 para Gebrselassie). Segundo a IAAF, \"non foi tan s\u00f3 este tramo o final m\u00e1is r\u00e1pido en 5.000 metros na proba dos 10.000 m (o r\u00e9cord anterior era 13:12.12, marcado en Atlanta), sen\u00f3n que tam\u00e9n foron os 5.000 metros m\u00e1is veloces no global dos campionatos superando os 12:58.13 que marcou Salah Hissou cando ga\u00f1ou os 5.000 metros en Sevilla 99\". Isto foi certo ata que unha semana despois no Campionato Mundial de Atletismo t\u00f3dolos medallistas (inclu\u00eddo Bekele) correron m\u00e1is r\u00e1pido. \"A diferenza entre os \u00faltimos 5.000 metros (12:57.24) e o r\u00e9cord mundial da proba dos 5.000 metros (12:39.36) era de 17.98 segundos, o cal \u00e9 un r\u00e9cord. A mellor diferenza anterior era de 18.4 segundos e databa dos Xogos Ol\u00edmpicos de 1976.\"\nNos Xogos Ol\u00edmpicos de 2004, Gebrselassie pretend\u00eda converterse no primeiro home na historia en ga\u00f1ar tres medallas de ouro ol\u00edmpico consecutivas nos 10.000 m. Foi incapaz de facelo, terminando quinto nunha carreira que ga\u00f1ou o seu compatriota Kenenisa Bekele, que batera os r\u00e9cords mundiais de Gebrselassie nos 5.000 e 10.000 metros. Pouco antes da Olimp\u00edada, Gebrselassie non puidera adestrar por unha inflamaci\u00f3n no seu tend\u00f3n de Aquiles. A lesi\u00f3n era o suficientemente grave como para que non competise, pero f\u00edxoo de t\u00f3dolos xeitos pola presi\u00f3n do seu pa\u00eds. Esta perda do per\u00edodo final de adestramento probabelmente lle fixo perder unha medalla.\nCarreira posterior.\nDesde que deixou as pistas despois dos Xogos Ol\u00edmpicos de Atenas, Gebrselassie enfocouse nas carreiras de estrada e os marat\u00f3ns. Entre os marat\u00f3ns disputados: Londres 2002, \u00c1msterdam 2005 (1\u00ba posto), Londres 2006, Berl\u00edn 2006 (1\u00ba), Fukuoka 2006 (1\u00ba), Londres 2007, Berl\u00edn 2007 (1\u00ba posto e r\u00e9cord do mundo) e Dubai 2008 (1\u00ba posto).\nDebido \u00e1 contaminaci\u00f3n atmosf\u00e9rica de Pequ\u00edn, Gebrselassie decidiu non participar no marat\u00f3n dos Xogos Ol\u00edmpicos desa cidade. Padece asma e alegou que poder\u00eda ser perigoso para a s\u00faa sa\u00fade. M\u00e1is tarde, Gebrselassie admitiu que se arrepent\u00eda da s\u00faa decisi\u00f3n xa que o aire estaba m\u00e1is limpo do esperado por el.. Pola contra, participou na proba dos 10.000 metros, rematando sexto cun tempo de 27:06.68. A medalla de ouro foi para o seu compatriota e posuidor do r\u00e9cord mundial Kenenisa Bekele. Logo Gebrselassie confirmou a s\u00faa participaci\u00f3n no marat\u00f3n de Berl\u00edn en setembro do 2008..\nHaile Gebrselassie ten afirmado que lle gustar\u00eda entrar en pol\u00edtica cando se retire."}
{"id": "92053", "revid": "12452", "url": "https://gl.wikipedia.org/wiki?curid=92053", "title": "Alex\u00e9i Sh\u00edrov", "text": ""}
{"id": "92056", "revid": "1131", "url": "https://gl.wikipedia.org/wiki?curid=92056", "title": "Barco Museo Boniteiro &quot;Reina del Carmen&quot;", "text": ""}
{"id": "92059", "revid": "5863", "url": "https://gl.wikipedia.org/wiki?curid=92059", "title": "Castronc\u00e1n, Samos", "text": "Santa Marta de Castronc\u00e1n \u00e9 unha parroquia do concello de Samos na comarca de Sarria, na provincia de Lugo. No ano 2007 ti\u00f1a 80 habitantes, deles 43 eran homes e 37 eran mulleres, o que sup\u00f3n unha diminuci\u00f3n de 4 habitantes en relaci\u00f3n ao ano anterior, 2006.\nHistoria.\nNo \"Diccionario geogr\u00e1fico-estad\u00edstico-hist\u00f3rico de Espa\u00f1a y sus posesiones de Ultramar\" de Pascual Madoz, ind\u00edcase:"}
{"id": "92061", "revid": "5863", "url": "https://gl.wikipedia.org/wiki?curid=92061", "title": "Estraxiz, Samos", "text": "Santiago de Estraxiz \u00e9 unha parroquia do concello de Samos na comarca de Sarria, na provincia de Lugo. No ano 2007 ti\u00f1a 71 habitantes (36 homes e 35 mulleres), 3 menos ca no ano anterior.\nPatrimonio.\nA igrexa parroquial de Santiago de Estraxiz \u00e9 de orixe rom\u00e1nica, pero foi reconstru\u00edda posteriormente. Pos\u00fae un retablo de est\u00edpites do s\u00e9culo XIX, unha escultura da Virxe co Neno, do s\u00e9culo XIV e unha figura de Cristo do s\u00e9culo XV."}
{"id": "92062", "revid": "22570", "url": "https://gl.wikipedia.org/wiki?curid=92062", "title": "Formigueiros, Samos", "text": "Santiago de Formigueiros \u00e9 unha parroquia do concello de Samos na comarca de Sarria, na provincia de Lugo. Segundo o IGE en 2013 ti\u00f1a 47 habitantes, deles 24 eran mulleres e 23 eran homes, o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 69 habitantes .\nPatrimonio.\nDa \u00e9poca do megalitismo cons\u00e9rvase a necr\u00f3pole de Santa Mari\u00f1a, un conxunto de corenta m\u00e1moas declarado Ben de Interese Cultural.\nO castro de Formigueiros presenta varias li\u00f1as defensivas. Nel atop\u00e1ronse vivendas de planta cadrada constru\u00eddas en lousa."}
{"id": "92063", "revid": "85894", "url": "https://gl.wikipedia.org/wiki?curid=92063", "title": "Freixo, Samos", "text": "San Silvestre de Freixo \u00e9 unha parroquia do concello de Samos na comarca de Sarria, na provincia de Lugo. No ano 2007 ti\u00f1a 37 habitantes, deles 21 eran homes e 16 eran mulleres, o que sup\u00f3n un incremento de 1 habitante en relaci\u00f3n ao ano anterior, 2006.\nPatrimonio.\nA igrexa parroquial de San Silvestre de Freixo est\u00e1 constru\u00edda en cachotar\u00eda de lousa, ten planta rectangular e porta principal arqueada. O campanario, de dous vans, remata nun pequeno front\u00f3n. No interior destaca o retablo de estilo renacentista e ornamentaci\u00f3n barroca, con columnas salom\u00f3nicas."}
{"id": "92064", "revid": "5863", "url": "https://gl.wikipedia.org/wiki?curid=92064", "title": "Frollais, Samos", "text": "San Miguel de Frollais \u00e9 unha parroquia do concello de Samos na comarca de Sarria, na provincia de Lugo. En 2007 ti\u00f1a 30 habitantes (17 homes e 13 mulleres), tres menos ca en 2006."}
{"id": "92065", "revid": "85894", "url": "https://gl.wikipedia.org/wiki?curid=92065", "title": "Gundriz, Samos", "text": "Santo Andr\u00e9 de Gundriz \u00e9 unha parroquia do concello de Samos na comarca de Sarria, na provincia de Lugo. No ano 2007 ti\u00f1a 80 habitantes (38 homes e 42 mulleres), un menos ca en 2006.\nPatrimonio.\nA igrexa parroquial de Santo Andr\u00e9 de Gundriz \u00e9 de planta rectangular e entrada porticada con cuberta a d\u00faas augas. Ademais a parroquia ten catro ermidas. Na parroquia celebr\u00e1base a festividade da Nosa Se\u00f1ora do Rosario o primeiro domingo de outubro. Noutras tres aldeas existen ermidas adicadas a Santa Mari\u00f1a -patroa da aldea que leva o seu nome- o 18 de xullo, a Santa B\u00e1rbara en Carqueixeda o primeiro domingo de maio, e San Lourenzo en Portela o 10 de agosto.\nGundriz destaca pola arquitectura popular, con vivendas constru\u00eddas en cachotar\u00eda de lousa."}
{"id": "92066", "revid": "85894", "url": "https://gl.wikipedia.org/wiki?curid=92066", "title": "Loureiro, Samos", "text": "Santa Mar\u00eda de Loureiro \u00e9 unha parroquia do concello de Samos na comarca de Sarria, na provincia de Lugo. No ano 2007 ti\u00f1a 70 habitantes (35 homes e 35 mulleres), os mesmos ca no ano anterior."}
{"id": "92067", "revid": "5863", "url": "https://gl.wikipedia.org/wiki?curid=92067", "title": "Lousada, Samos", "text": "San Marti\u00f1o de Lousada \u00e9 unha parroquia do concello de Samos na comarca de Sarria, na provincia de Lugo. No ano 2007 ti\u00f1a 59 habitantes, deles 28 eran homes e 31 eran mulleres, o que sup\u00f3n unha diminuci\u00f3n de 5 habitantes en relaci\u00f3n ao ano anterior, 2006.\nPatrimonio.\nA igrexa parroquial de San Marti\u00f1o de Lousada \u00e9 de estilo rom\u00e1nico cunha soa nave rectangular, realizada en cachotar\u00eda, cuberta de lousa a d\u00faas augas sobre madeira. A \u00e1bsida situada a menor altura presenta unha parte recta e outra semicircular. No interior conserva imaxes de San Rom\u00e1n, San Xo\u00e1n, e da Virxe.\nA Casa Pederlada \u00e9 unha casa labrega con anexos para o gando e almac\u00e9n de produtos agr\u00edcolas e aparellos de labranza. Constru\u00edda en cachotar\u00eda de lousa, ten corredor que da acceso a vivenda e ao patio. No interior atopamos unha exposici\u00f3n de minerais da zona."}
{"id": "92068", "revid": "23204", "url": "https://gl.wikipedia.org/wiki?curid=92068", "title": "Mont\u00e1n, Samos", "text": "Santa Mar\u00eda de Mont\u00e1n \u00e9 unha parroquia do concello de Samos na comarca de Sarria, na provincia de Lugo. Segundo o IGE, en 2022 ti\u00f1a 31 habitantes (18 homes e 13 mulleres).\nPatrimonio.\nA igrexa parroquial de Santa Mar\u00eda de Mont\u00e1n \u00e9 de orixe rom\u00e1nica, constru\u00edda con muros de cachoter\u00eda, sufriu varias reformas. No interior destaca a grande altura da nave. O acceso conta cun pequeno cabido con cuberta de lousa a tres augas. Conserva un retablo neocl\u00e1sico con tallas do s\u00e9culo XIX.\nDocumentos do mosteiro de Samos de entre 1058 e 1195 ref\u00edrense ao lugar como San Miguel de Mont\u00e1n e informan sobre un santuario con reliquias de San Miguel e Santo Andr\u00e9 (\"loco sancto isto de Sancti Michaelis et Sancti Andree, quorum reliquie ibidem sunt recondite in villa vocabulo Montan\"). Mont\u00e1n \u00e9, por tanto, a \"Villa sancti Michaelis\" que o \"C\u00f3dice Calixtino\" menciona entre Triacastela e Barbadelo, o que confirman os peregrinos posteriores (s. XV) que mencionan un lugar de San Miguel (\"Sent Michaele, San Michele\") situado entre San Xil e Furela. O cambio da advocaci\u00f3n de San Miguel pola de Santa Mar\u00eda produciuse antes do 1665. "}
{"id": "92069", "revid": "85894", "url": "https://gl.wikipedia.org/wiki?curid=92069", "title": "Pascais, Samos", "text": "Santalla de Pascais \u00e9 unha parroquia do concello de Samos na comarca de Sarria, na provincia de Lugo. No ano 2007 ti\u00f1a 63 habitantes, deles 34 eran homes e 29 eran mulleres.\nHistoria.\nA parroquia foi doada por Pedro Garc\u00eda ao mosteiro de Samos no ano 1098.\nPatrimonio.\nA igrexa parroquial de Santalla de Pascais conserva da s\u00faa orixe rom\u00e1nica a \u00e1bsida e o lateral norte con porta de arco de medio punto. No interior hai un retablo barroco no que destacan as imaxes de Santa Baia, Inmaculada, San Pedro e San Bieito."}
{"id": "92070", "revid": "85894", "url": "https://gl.wikipedia.org/wiki?curid=92070", "title": "Reiriz, Samos", "text": "Santo Estevo de Reiriz \u00e9 unha parroquia do concello de Samos na comarca de Sarria, na provincia de Lugo. No ano 2007 ti\u00f1a 83 habitantes, deles 39 eran homes e 44 eran mulleres, o que sup\u00f3n unha diminuci\u00f3n de 3 habitantes en relaci\u00f3n ao ano anterior, 2006.\nPatrimonio.\nA igrexa parroquial de Santo Estevo de Reiriz \u00e9 de estilo rom\u00e1nico, de finais do s\u00e9culo XII. Ten nave \u00fanica cuberta a d\u00faas augas. O frontis pos\u00fae unha porta con dobre arco de medio punto. Conserva un retablo barroco."}
{"id": "92071", "revid": "1131", "url": "https://gl.wikipedia.org/wiki?curid=92071", "title": "Renche, Samos", "text": "Santiago de Renche \u00e9 unha parroquia do concello de Samos na comarca de Sarria, na provincia de Lugo. No ano 2007 ti\u00f1a 152 habitantes, deles 73 eran homes e 79 eran mulleres, o que sup\u00f3n unha diminuci\u00f3n de 5 habitantes en relaci\u00f3n ao ano anterior, 2006.\nHistoria.\nNunha bula papal de 1175 faise menci\u00f3n a esta parroquia adherida ao mosteiro de Samos."}
{"id": "92072", "revid": "5863", "url": "https://gl.wikipedia.org/wiki?curid=92072", "title": "Romelle, Samos", "text": "San Marti\u00f1o de Romelle \u00e9 unha parroquia do concello de Samos na comarca de Sarria, na provincia de Lugo. No ano 2007 ti\u00f1a 26 habitantes, deles 11 eran homes e 15 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006.\nHistoria.\nA parroquia aparece mencionada nunha bula papal de Alexandre II como pertencente a abad\u00eda samonense.\nAqu\u00ed atopouse un anel visig\u00f3tico do s\u00e9culo VI ou VII, hoxe conservado no Museo Arqueol\u00f3xico Nacional."}
{"id": "92073", "revid": "25871", "url": "https://gl.wikipedia.org/wiki?curid=92073", "title": "Samos, Samos", "text": "Santa Xertrude de Samos \u00e9 unha parroquia do concello de Samos na comarca de Sarria, na provincia de Lugo. No ano 2007 ti\u00f1a 204 habitantes, deles 103 eran homes e 101 eran mulleres, o que sup\u00f3n unha diminuci\u00f3n de 4 habitantes en relaci\u00f3n ao ano anterior, 2006.\nHistoria.\nA Real Abad\u00eda de Samos, \u00e1 que vai ligada toda a historia do concello, serviu de hospedaxe aos peregrinos que chegaban polo Cami\u00f1o franc\u00e9s. O templo est\u00e1 precedido por unha escalinata. Pos\u00fae dous claustros, o das Nereidas e o de Feijoo.\nPatrimonio.\nA Capela de San Salvador ou do Cipr\u00e9s, de estilo prerrom\u00e1nico, datada entre os s\u00e9culos IX e X."}
{"id": "92074", "revid": "85894", "url": "https://gl.wikipedia.org/wiki?curid=92074", "title": "San Cristovo de L\u00f3uzara, Samos", "text": "San Cristovo de L\u00f3uzara \u00e9 unha parroquia do concello de Samos na comarca de Sarria, na provincia de Lugo. Segundo o IGE en 2012 ti\u00f1a 96 habitantes, deles 50 eran homes e 46 eran mulleres, o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 153 habitantes."}
{"id": "92075", "revid": "89787", "url": "https://gl.wikipedia.org/wiki?curid=92075", "title": "San Cristovo do Real, Samos", "text": "San Cristovo do Real \u00e9 unha parroquia do concello de Samos na comarca de Sarria, na provincia de Lugo. Segundo o IGE en 2013 ti\u00f1a 86 habitantes, deles 52 eran homes e 34 eran mulleres, o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 127 habitantes.\nHistoria.\nHai referencia documental a esta parroquia nunha bula papal de 1175, na que figura a fregues\u00eda entre os dominios da abad\u00eda de Samos.\nPatrimonio.\nA Casa Forte de Lus\u00edo, fundado en 1551 por Lope V\u00e1zquez de Vilamexe, \u00e9 unha edificaci\u00f3n de d\u00faas plantas cunha torre de pedra e cornixa moldeada en toda a fachada. Tam\u00e9n est\u00e1n os restos dunha antiga ferrar\u00eda que pertenceu \u00e1 mesma casa, e de onde proceden as reixas da catedral de Lugo. O pazo foi restaurado pola Xunta de Galicia e converteuse nun albergue de peregrinos no ano 2010.\nHai un antigo mu\u00ed\u00f1o de auga no r\u00edo Oribio, ben conservado."}
{"id": "92076", "revid": "85894", "url": "https://gl.wikipedia.org/wiki?curid=92076", "title": "San Mamede do Couto, Samos", "text": "San Mamede do Couto \u00e9 unha parroquia do concello de Samos na comarca de Sarria, na provincia de Lugo. No ano 2007 ti\u00f1a 75 habitantes (41 homes e 34 mulleres), 1 menos ca no ano anterior.\nToponimia.\nA orixe do top\u00f3nimo \u00e9 o lat\u00edn , que \u00e9 un \"(lugar) cercado\", para poder defendelo mellor.\nPatrimonio.\nA igrexa parroquial de San Mamede do Couto \u00e9 de orixe rom\u00e1nica, da que s\u00f3 conserva a porta principal, con arco de medio punto. Constru\u00edda en cachotar\u00eda de lousa, ten cuberta a d\u00faas augas. Na entrada principal at\u00f3pase o cabido que da acceso \u00e1 igrexa. No interior conserva un retablo barroco con columnas salom\u00f3nicas e unha imaxe de San Mamede."}
{"id": "92077", "revid": "25871", "url": "https://gl.wikipedia.org/wiki?curid=92077", "title": "San Marti\u00f1o do Real, Samos", "text": "San Marti\u00f1o do Real \u00e9 unha parroquia do concello de Samos na comarca de Sarria, na provincia de Lugo. No ano 2007 ti\u00f1a 49 habitantes, deles 26 eran homes e 23 eran mulleres, o que sup\u00f3n unha diminuci\u00f3n de 2 habitantes en relaci\u00f3n ao ano anterior, 2006.\nPatrimonio.\nA igrexa parroquial de San Marti\u00f1o do Real pertence o rom\u00e1nico rural, constru\u00edda en cachoter\u00eda, apenas presenta decoraci\u00f3n. A nave \u00e9 de planta rectangular, cun cabido na entrada."}
{"id": "92078", "revid": "89787", "url": "https://gl.wikipedia.org/wiki?curid=92078", "title": "San Xil de Carballo, Samos", "text": "San Xil de Carballo \u00e9 unha parroquia do concello de Samos na comarca de Sarria, na provincia de Lugo. No ano 2013 ti\u00f1a 12 habitantes, deles 5 eran homes e 7 eran mulleres.\nCami\u00f1o de Santiago.\nSan Xil \u00e9 unha localidade da etapa Triacastela-Sarria do Cami\u00f1o Franc\u00e9s a Santiago de Compostela."}
{"id": "92079", "revid": "85894", "url": "https://gl.wikipedia.org/wiki?curid=92079", "title": "San Xo\u00e1n de L\u00f3uzara, Samos", "text": "San Xo\u00e1n de L\u00f3uzara \u00e9 unha parroquia do concello de Samos na comarca de Sarria, na provincia de Lugo. Segundo o IGE en 2012 ti\u00f1a 83 habitantes, deles 50 eran homes e 33 eran mulleres, o que sup\u00f3n unha diminuci\u00f3n en relaci\u00f3n ao ano 1999 cando ti\u00f1a 155 habitantes."}
{"id": "92080", "revid": "85894", "url": "https://gl.wikipedia.org/wiki?curid=92080", "title": "Santalla, Samos", "text": "San Xos\u00e9 de Santalla \u00e9 unha parroquia do concello de Samos na comarca de Sarria, na provincia de Lugo. No ano 2007 ti\u00f1a 68 habitantes (34 homes e 34 mulleres), 3 menos ca no ano anterior.\nXentilicio.\nO seu xentilicio \u00e9 louzarino.\nPatrimonio.\nA Cova Grande \u00e9 un espazo xeol\u00f3xico con estalagmitas e estalactitas. No ano 2007 sufriu unha agresi\u00f3n.\nNo r\u00edo L\u00f3uzara existe unha piscifactor\u00eda adicada \u00e1 cr\u00eda do salm\u00f3n atl\u00e1ntico.\nO 16 de agosto cel\u00e9brase a romar\u00eda de San Roque."}
{"id": "92081", "revid": "5863", "url": "https://gl.wikipedia.org/wiki?curid=92081", "title": "Su\u00f1ide, Samos", "text": "Santa Mar\u00eda de Su\u00f1ide \u00e9 unha parroquia do concello de Samos na comarca de Sarria, na provincia de Lugo. No ano 2007 ti\u00f1a 68 habitantes, deles 36 eran homes e 32 eran mulleres, o que sup\u00f3n un incremento de 1 habitante en relaci\u00f3n ao ano anterior, 2006."}
{"id": "92083", "revid": "5863", "url": "https://gl.wikipedia.org/wiki?curid=92083", "title": "Teibilide, Samos", "text": "San Xuli\u00e1n de Teibilide \u00e9 unha parroquia do concello de Samos na comarca de Sarria, na provincia de Lugo. No ano 2007 ti\u00f1a 55 habitantes, deles 29 eran homes e 26 eran mulleres, o que sup\u00f3n un incremento de 1 habitante en relaci\u00f3n ao ano anterior, 2006."}
{"id": "92084", "revid": "85894", "url": "https://gl.wikipedia.org/wiki?curid=92084", "title": "Zo\u00f3, Samos", "text": "Santiago de Zo\u00f3 \u00e9 unha parroquia do concello de Samos na comarca de Sarria, na provincia de Lugo. No ano 2007 ti\u00f1a 55 habitantes, deles 28 eran homes e 27 eran mulleres, o que sup\u00f3n un incremento de 2 habitantes en relaci\u00f3n ao ano anterior, 2006."}
{"id": "92115", "revid": "127505", "url": "https://gl.wikipedia.org/wiki?curid=92115", "title": "Som do Galpom", "text": "Som do Galpom \u00e9 un grupo musical galego creado en decembro de 2005. Tam\u00e9n \u00e9 o nome dun primeiro EP de seis temas descarg\u00e1bel desde a p\u00e1xina web do selo A Regueifa Plataforma.\nEntre os fitos da s\u00faa curta carreira coma banda destacan o 2\u00ba posto no certame GZcrea 2007. No 2008 foron ga\u00f1adores do Foundation Reggae Festival, e mais do II Certame Nsaio no Cami\u00f1o. Ademais participaron no concurso organizado polo xornal electr\u00f3nico Vieiros e a Radio Galega, A polo ghit 2008 coa canci\u00f3n \"Na cama\".\nEn marzo de 2009 publicouse o seu primeiro disco, \"Em Terra de Ningu\u00e9m\". O primeiro single deste disco \u00e9 \"Quedamos nesa praza\"."}
{"id": "92121", "revid": "98629", "url": "https://gl.wikipedia.org/wiki?curid=92121", "title": "H. P. Bulmer", "text": "H.P. Bulmer, tam\u00e9n co\u00f1ecida como Bulmers Cider (sidra de Bulmer), \u00e9 unha compa\u00f1\u00eda fundada en 1887 en Hereford, Inglaterra, por Percy Bulmer, o fillo de 20 anos do reitor local de Credenhill, seguindo o consello da s\u00faa nai de adicarse \u00e1 comida ou \u00e1 bebida \"porque nunca vai pasar de moda\"..\nHistoria.\nUsando maz\u00e1s da horta da reitor\u00eda do seu pai, e unha vella prensa de pedra da granxa veci\u00f1a, Percy fixo a primeira sidra, levando a fortuna \u00e1 s\u00faa familia. Na actualidade H.P. Bulmer fai o 65% dos 5\u00a0000\u00a0000 de hectolitros de sidra vendidos anualmente no Reino Unido e a maior parte das exportaci\u00f3ns (decembro de 2007).\nO seu irm\u00e1n m\u00e1is vello Fred, \u00f3 regreso do King's College de Cambridge, rexeitou a oferta de converterse no titor do fillo do rei de Siam para axudar a Percy no boiante negocio da sidra.\nCun pr\u00e9stamo de 1.000 libras esterlinas do seu pai, os irm\u00e1ns compraron unha veiga de 3,2 hect\u00e1reas a car\u00f3n da cidade e constru\u00edron a s\u00faa primeira f\u00e1brica de sidra. Era pouco maior que un pendello comparado coa moderna factor\u00eda con enormes cubas de aceiro inoxidable informatizadas que hai na actualidade nun recinto de 30,4 hect\u00e1reas preto da antiga.\nFacer sidra naquela primeira \u00e9poca era un \u00e9xito ou un fracaso. A fermentaci\u00f3n lev\u00e1base a cabo co primitivo l\u00e9vedo nas maz\u00e1s, e a sidra agreaba con facilidade. Foi un amigo do instituto de Fred, o doutor Herbert Durham, quen nos anos 90 retirou o vello l\u00e9vedo para crear unha cultura do l\u00e9vedo propia da sidra, que garantir\u00eda a a consistencia das fermentaci\u00f3ns. Estes foron os comezos da fabricaci\u00f3n comercial de sidra.\nBulmers recibiu por primeira vez a Royal Warrant (\"garant\u00eda real\") en 1911, e contin\u00faa na actualidade como 'Cider Maker to Her Majesty the Queen'.\nFeitos recentes.\nA compa\u00f1\u00eda foi independente ata 2003, cando, logo de problemas financeiros, foi adquirida pola gran cerveceira Scottish and Newcastle, que \u00e1 s\u00faa vez foi adquirida polas compa\u00f1\u00edas Heineken e Carlsberg en 2008. Por\u00e9n, os negocios en Australia e Nova Zelandia foron vendidos \u00e1 cerveceira Foster's.\nNa primavera do 2006 a compa\u00f1\u00eda volveu lanzar a Bulmers Original no Reino Unido, unha sidra embotellada de primeira calidade destinada \u00f3 mercado de \"served over ice\" (\"s\u00edrvase con xeo\"), que acadou gran popularidade nos \u00faltimos anos. A Bulmers Original ten un 4.5% de alcol e adoita venderse en botellas dunha pinta (568 ml.), pero tam\u00e9n de barril, en botellas de 1 litro e latas de 500 ml. En novembro de 2007 \u00e1 gama Bulmers uniuse a sidra Bulmers Pear (feita con peras), e na primavera de 2008 a Bulmers Light, co mesmo alcol c\u00e1 orixinal pero cun 30% menos de calor\u00edas.\nOutra das variedades producidas \u00e9 a Jacques, cun 5,5% de alcol, feita en B\u00e9lxica por Stassen SA. Est\u00e1 dispo\u00f1ible en Fruit De Bois (sidra con aromas de cereixa, framboesa e grosella), e a Jacques Orchard Fruits foi lanzada no ver\u00e1n de 2008."}
{"id": "92122", "revid": "1131", "url": "https://gl.wikipedia.org/wiki?curid=92122", "title": "Bulmer's", "text": ""}
{"id": "92123", "revid": "31997", "url": "https://gl.wikipedia.org/wiki?curid=92123", "title": "Xulgado", "text": "Un xulgado \u00e9 un \u00f3rgano p\u00fablico que ten como misi\u00f3n administrar xustiza. Dentro da Administraci\u00f3n de xustiza os xulgados caracterizasen por ser \u00f3rganos unipersoais, \u00e9 dicir, neles hai un s\u00f3 xu\u00edz, a diferenza dos tribunais, onde as sentenzas as ditan varios xu\u00edces de xeito colexiado.\n\u00c1 fronte dun xulgado existe un xu\u00edz que exerce xurisdici\u00f3n nun determinado territorio. Para servir de soporte a actividade xurisdicional cada xulgado conta cunha oficina xudicial na que prestan servizos un secretario xudicial e funcionarios da Administraci\u00f3n de xustiza.\nClases de xulgados.\nCon competencias na orde xurisdicional civil: xulgados de primeira instancia e xulgados do mercantil.\nCon competencias na orde xurisdicional penal: xulgados de instruci\u00f3n, xulgados do penal e xulgados de vixilancia penitenciaria.\nCon competencias compartidas nas ordes xurisdicional civil e penal: xulgados de primeira instancia e instruci\u00f3n, xulgados de menores e xulgados de violencia contra a muller.\nCon competencias na orde xurisdicional contencioso-administrativa: xulgados do contencioso-administrativo.\nCon competencias na orde xurisdicional social: xulgados do social.\nDemarcaci\u00f3n territorial dos xulgados.\nA circunscrici\u00f3n territorial dos xulgados adoita coincidir ben coa provincia, ben cun partido xudicial, pero hai xulgados que te\u00f1en xurisdici\u00f3n sobre varios partidos xudiciais, e tam\u00e9n os hai que te\u00f1en xurisdici\u00f3n sobre varias provinciais.\nOs xulgados de primeira instancia, os de instruci\u00f3n, os de primeira instancia e instruci\u00f3n e os de violencia contra a muller te\u00f1en xurisdici\u00f3n nun partido xudicial.\nOs xulgados de menores e do mercantil te\u00f1en xurisdici\u00f3n provincial. Os xulgados do penal, do contencioso-administrativo e do social adoitan ter xurisdici\u00f3n provincial, pero cando hai xulgados desta clase constitu\u00eddos en cidades que non son capital de provincia ent\u00f3n a circunscrici\u00f3n comprende un ou varios partidos xudiciais.\nOs xulgados de vixilancia penitencia te\u00f1en unha demarcaci\u00f3n moi flexible, incluso auton\u00f3mica, adaptada a distribuci\u00f3n territorial dos centros penitenciarios"}
{"id": "92124", "revid": "1505", "url": "https://gl.wikipedia.org/wiki?curid=92124", "title": "Toni Garc\u00eda Arias", "text": "Toni Garc\u00eda Arias, nado en Laraxe, Cabanas, o 17 de xullo de 1969, \u00e9 un escritor en lingua castel\u00e1 e galega.\nTraxectoria.\nDiplomado en Maxisterio pola Universidade de Santiago de Compostela, ten colaborado en diversas revistas literarias, tanto en lingua galega como castel\u00e1. Varios dos seus poemas e relatos foron recollidos en diferentes publicaci\u00f3ns, tales como \"Dorna\", \"Andar21\" ou \"La Voz de Galicia\". \u00c9, ademais, articulista de opini\u00f3n en varios xornais."}
{"id": "92125", "revid": "23204", "url": "https://gl.wikipedia.org/wiki?curid=92125", "title": "Guillermo Le\u00f3n Valencia", "text": "Guillermo Le\u00f3n Valencia Mu\u00f1oz, nado en 1909 e finado en 1971, foi un avogado e xornalista amais de presidente de Colombia entre 1962 e 1966."}
{"id": "92126", "revid": "72012", "url": "https://gl.wikipedia.org/wiki?curid=92126", "title": "Xurisdici\u00f3n", "text": "A xurisdici\u00f3n (do lat\u00edn \"iurisdictio\", \u00abdicir o dereito\u00bb) \u00e9 a potestade, derivada da soberan\u00eda do Estado, de aplicar o Dereito no caso concreto resolvendo de modo definitivo e irrevogable unha controversia que \u00e9 exercida en forma exclusiva polos tribunais de xustiza, integrados por xu\u00edces independentes e inamovibles, responsables e sometidos unicamente ao imperio da lei.\nEn sentido coloquial, o termo empr\u00e9gase para designar o territorio (estado, provincia, concello, rexi\u00f3n, pa\u00eds etc.) sobre o cal esta potestade \u00e9 exercida. Do mesmo modo, por extensi\u00f3n, \u00e9 utilizada para designar a \u00e1rea xeogr\u00e1fica de exercicio das atribuci\u00f3ns e facultades dunha autoridade ou as materias que se atopan dentro da s\u00faa competencia; e, en xeral, para designar o territorio sobre o cal un Estado exerce a s\u00faa soberan\u00eda."}
{"id": "92127", "revid": "5863", "url": "https://gl.wikipedia.org/wiki?curid=92127", "title": "Bieito Lobeira", "text": "Bieito Lobeira Dom\u00ednguez, nado en Seixo (Mar\u00edn) o 22 de outubro de 1968, \u00e9 un pol\u00edtico galego do BNG.\nCarreira pol\u00edtica.\nComezou a s\u00faa vida pol\u00edtica na asociaci\u00f3n de estudantes ERGA con dezaseis anos. Formou parte de Galiza Nova, as mocidades do BNG desde a s\u00faa fundaci\u00f3n ata 1998, e foi o seu secretario xeral entre 1992 e 1998.\nO 25 de marzo de 1996 accedeu como deputado ao Parlamento de Galicia, en substituci\u00f3n de Guillerme V\u00e1zquez. Continuou como deputado na V, VI, VII e VIII Lexislatura. Membro do Consello de Contas e da comisi\u00f3n lexislativa que analizou a cat\u00e1strofe do Prestige, foi voceiro da s\u00faa formaci\u00f3n para asuntos pesqueiros e mar\u00edtimos, vicevoceiro e presidente da Comisi\u00f3n de Educaci\u00f3n e Cultura do Parlamento. Foi Secretario de Organizaci\u00f3n do BNG na Executiva Nacional que tivo como portavoz nacional ao catedr\u00e1tico Xavier Vence, e dende 2017 \u00e9 Coordinador de Organizaci\u00f3n da Executiva encabezada por Ana Pont\u00f3n.\nFoi tam\u00e9n un dos voceiros da Plataforma Nunca M\u00e1is.\nVida persoal.\n\u00c9 fillo de pescador e mariscadora e traballou descargando peixe no porto de Mar\u00edn."}
{"id": "92128", "revid": "31997", "url": "https://gl.wikipedia.org/wiki?curid=92128", "title": "Maxistrado, maxistrada", "text": "\ufeffMaxistrado (do lat\u00edn \"magistratus\") \u00e9 un termo que procede dos tempos da antiga Roma e evolucionou nos pa\u00edses de fala hispana para referirse a cargos administrativos e, especialmente, xudiciais.\nEn Espa\u00f1a, denom\u00ednanse maxistrados aos xu\u00edces que integran os tribunais (Tribunal Supremo, tribunais superiores de xustiza e audiencias provinciais). Non obstante, como o termo pasou a designar unha categor\u00eda da carreira xudicial, actualmente denom\u00ednase maxistrado a calquera membro da carreira xudicial que ascendese \u00e1 segunda categor\u00eda, con independencia de que sirva nun tribunal ou un xulgado."}
{"id": "92131", "revid": "1131", "url": "https://gl.wikipedia.org/wiki?curid=92131", "title": "Zen\u00f3n de Citio", "text": "Zen\u00f3n de Citio, nado en Citio (Chipre) en -340 e finado o - 264, foi un fil\u00f3sofo helenista, fundador do estoicismo.\nTraxectoria.\nZen\u00f3n naceu en Citio, na illa de Chipre. Mudouse para Atenas por volta de 312 ou 311 a.C., atra\u00eddo pola filosof\u00eda (ou, segundo outros, ap\u00f3s perder a s\u00faa fortuna nun naufraxio na costa da \u00c1tica). En Atenas, Zen\u00f3n foi disc\u00edpulo de Crates de Tebas e estudou os antigos fil\u00f3sofos (entre estes, Her\u00e1clito de \u00c9feso, que moito o influenciou). Aos 42 anos, fundou a escola estoica, reunindo os seus alumnos baixo os p\u00f3rticos (en grego, \"sto\u00e1\") de templos, mercados e ximnasios.\nZen\u00f3n propu\u00f1a unha tripartici\u00f3n na filosof\u00eda: l\u00f3xica, f\u00edsica e \u00e9tica. A l\u00f3xica fornece un criterio de verdade. A f\u00edsica constit\u00fae un materialismo monista e pante\u00edsta. A \u00e9tica regula as acci\u00f3ns humanas, cuxo obxectivo \u00e9 a conquista da felicidade e esta debe ser perseguida \"segundo a natureza\".\nA doutrina filos\u00f3fica de Zen\u00f3n de Citio afirma que o ser humano atinxe a plenitude e a felicidade cando abandona todas as paix\u00f3ns terreas, contrariedades, aborrecementos e desasosegos. Para Zen\u00f3n a \u00fanica forma de vivir sen esas contrariedades \u00e9 vivir en ataraxia ou apat\u00eda, ou sexa, abandonado ao destino, impasivamente, nada receando e nada esperando.\nA pesar de compartir diversos conceptos b\u00e1sicos da filosof\u00eda de Epicuro de Samos, Zen\u00f3n e o estoicismo en xeral diverxen do epicure\u00edsmo por entender que a virtude, e non o pracer, constit\u00fae o ben supremo. Al\u00e9n diso, consideran que o principio chave do universo \u00e9 a lei racional da natureza, e non o movemento aleatorio dos \u00e1tomos."}
{"id": "92132", "revid": "736", "url": "https://gl.wikipedia.org/wiki?curid=92132", "title": "Stoner", "text": ""}
{"id": "92133", "revid": "23204", "url": "https://gl.wikipedia.org/wiki?curid=92133", "title": "Benny Goodman", "text": "Benny Goodman (nado Benjamin David Goodman, 1909-1986) foi un clarinetista, l\u00edder de banda e compositor norteamericano. Ficou co\u00f1ecido como o \"Rei do Swing\", o \"Patriarca da Clarineta\" e \"O Professor\". Ademais do Swing, tam\u00e9n gravou nos x\u00e9neros bebop e cool jazz.\nBiograf\u00eda.\nGoodman naceu en Chicago, a nona de 12 nenos de pobres inmigrantes xudeus da Polonia que viv\u00edan na veci\u00f1anza da Maxwell Street. Seu pai, David Goodman, era un alfaiate de Varsovia. S\u00faa nai, Dora Rezinski, era de Kaunas. Seus pais co\u00f1ec\u00e9ronse en Baltimore en Maryland e mud\u00e1ronse para Chicago antes de Benny nacer.\nCando Benny ti\u00f1a 10 anos, seu pai inscribiu a el e dous irm\u00e1ns m\u00e1is vellos para teren clases de m\u00fasica na sinagoga Jacob Kehelah. O ano seguinte el ingresou na banda de nenos da casa de caridade de Jane Addams, onde recibiu lecci\u00f3ns do director James Sylvester. Tam\u00e9n foi importante durante este per\u00edodo os dous anos de aprendizado co profesor de clarinetas Franz Schoepp."}
{"id": "92135", "revid": "51526", "url": "https://gl.wikipedia.org/wiki?curid=92135", "title": "Condado Aut\u00f3nomo Taxico de Taxcurg\u00e1n", "text": "Condado Aut\u00f3nomo Taxico de Taxcurg\u00e1n (saricul\u00e9s Toshqurghon Tujik Oftunum Noja en IPA2 /t\u0254\u0283qyr\u0281\u0254n tu\u02a4ik \u0254ftunum n\u0254ja/; uigur\"\u062a\u0627\u0634\u0642\u06c7\u0631\u0642\u0627\u0646 \u062a\u0627\u062c\u0649\u0643\n\u0626\u0627\u067e\u062a\u0648\u0646\u0648\u0645 \u0646\u0627\u06be\u0649\u064a\u0649\u0633\u0649/Tashqurqan Tajik Aptonom Nahiyisi/Taxk\u0321urk\u0321an Tajik Aptonom Nah\u0321iyisi\",chin\u00e9s \u5854\u4ec0\u5e93\u5c14\u5e72\u5854\u5409\u514b\u81ea\u6cbb\u53bf, pinyin \"T\u01cesh\u00eck\u00f9'\u011brg\u00e0n T\u01cej\u00edk\u00e8 z\u00eczh\u00ecxi\u00e0n\"; \u00e1s veces escrito \"Taxkorgan\", \"Tashkorgan\", \"Taschkurgan\" etc., dependendo de que lingua use a fonte) \u00e9 un dos condados da Prefectura de Caxgar (\"Kashgar\") ao oeste de Xinxiang.\nXeograf\u00eda.\nO Condado de Taxcurg\u00e1n sit\u00faase na parte oriental da meseta do Pamir, onde o Cunl\u00fan (\"Kunlun\"), Kara Kunlun, Hindukux e as monta\u00f1as de Tian Xan confl\u00faen, facendo fronteira co Afganist\u00e1n (Corredor do Vagh\u00e1n (\"Vaxan\"), co Taxiquist\u00e1n (Provincia Aut\u00f3noma do Badaghx\u00e1n Monta\u00f1oso) e a parte paquistaniana da Caxemira. A capital do condado \u00e9 a Cidade de Taxcurg\u00e1n.\nA extensi\u00f3n territorial do condado \u00e9 178 quil\u00f3metros do norte ao sur, e 140 quil\u00f3metros do leste para o oeste, a \u00e1rea total \u00e9 aproximadamente 52.400\u00a0km\u00b2, nunha altitude media por riba de 4.000 metros.\nClima.\nA temperatura media \u00e9 de 3.3\u00a0\u00b0C, con ver\u00e1ns m\u00e1ximos arredor de 32\u00a0\u00b0C e invernos con m\u00ednimas arredor de -39\u00a0\u00b0C; precipitaci\u00f3ns medias son de 68.3\u00a0mm.\nPoboaci\u00f3n.\nA poboaci\u00f3n total de Taxcurg\u00e1n \u00e9 de 27.800 habitantes, dos cales un 84% son saricul\u00eds (tam\u00e9n chamados \"taxicos chineses\" ou \"taxicos\"]], pobo pamir, un 4% son han e un 12% doutras etnias. (Datos oficiais de 1995).\nHistoria.\nDurante a Dinast\u00eda Han, Taxcurg\u00e1n era co\u00f1ecida co nome de Pul\u00ed (P\u00fal\u00ed \u84b2\u7281); durante a Dinast\u00eda Tang, foi un protectorado dos Partos, durante a Dinast\u00eda Yuan formou parte do Imperio Chaghatai (Ghanato de Chaghatai). O condado Aut\u00f3nomo Taxico de Taxcurg\u00e1n foi creado en 1954 e forma parte da Prefectura de Caxgar (Kashgar)."}
{"id": "92136", "revid": "15490", "url": "https://gl.wikipedia.org/wiki?curid=92136", "title": "Gustavo Mart\u00edn Garzo", "text": "Gustavo Mart\u00edn Garzo, nado en Valladolid en 1948, \u00e9 un escritor espa\u00f1ol.\nLicenciado en Filosof\u00eda e Letras na especialidade de Psicolox\u00eda, fundou as revistas literarias \"Un \u00e1ngel m\u00e1s\" e \"El signo del gorri\u00f3n\". Tam\u00e9n ten publicado artigos en xornais e outros medios de comunicaci\u00f3n.\nObra literaria.\nNingunha das s\u00faas obras foi traducida a\u00ednda ao galego."}
{"id": "92137", "revid": "1093", "url": "https://gl.wikipedia.org/wiki?curid=92137", "title": "Karpin Galicia", "text": ""}
{"id": "92138", "revid": "1131", "url": "https://gl.wikipedia.org/wiki?curid=92138", "title": "Xacobeo", "text": "O termo xacobeo pode referirse a:"}
{"id": "92144", "revid": "1131", "url": "https://gl.wikipedia.org/wiki?curid=92144", "title": "Bieito Lobeira Dom\u00ednguez", "text": ""}
{"id": "92147", "revid": "56817", "url": "https://gl.wikipedia.org/wiki?curid=92147", "title": "Ca\u00f1averas", "text": "Ca\u00f1averas \u00e9 un concello da provincia de Cuenca na comunidade de Castela-A Mancha. Est\u00e9ndese por unha \u00e1rea de 73,63\u00a0km\u00b2 onde no ano 2007 viv\u00edan 391 habitantes. Enc\u00f3ntrase a 866 metros sobre o nivel do mar.\nDemograf\u00eda.\nEvoluci\u00f3n da poboaci\u00f3n de Ca\u00f1averas desde a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "92148", "revid": "5863", "url": "https://gl.wikipedia.org/wiki?curid=92148", "title": "Avicultura", "text": "A avicultura \u00e9 a pr\u00e1ctica de coidar e criar aves como animais dom\u00e9sticos, xeralmente papagaios de compa\u00f1\u00eda, e a cultura que existe ao redor desta actividade. A avicultura c\u00e9ntrase xeralmente non s\u00f3 na crianza de aves, sen\u00f3n tam\u00e9n en preservar o h\u00e1bitat aviar e nas campa\u00f1as de concienciaci\u00f3n p\u00fablica.\nO significado m\u00e1is concreto da avicultura f\u00edxoo Jean Delacour.\nHai varias raz\u00f3ns polas que as persoas se involucran na avicultura. Alg\u00fans criadores cr\u00edan aves para preservar especies e outros fano como negocio.\nAvicultura: \"A afecci\u00f3n mundial de manter e criar a especie m\u00e1is numerosa de paxaros salvaxes en cativerio para manter o seu estado num\u00e9rico en natureza co prop\u00f3sito de previr a s\u00faa extinci\u00f3n\".\nDentro da avicultura incl\u00faese a cativa de aves de adorno: \nSociedades av\u00edcolas.\nHai sociedades av\u00edcolas en todo o mundo, pero xeralmente m\u00e1is en Europa e Estados Unidos de Am\u00e9rica."}
{"id": "92161", "revid": "23204", "url": "https://gl.wikipedia.org/wiki?curid=92161", "title": "Limburgo, Pa\u00edses Baixos", "text": "Limburgo (\"Limburg\" en neerland\u00e9s e limburgu\u00e9s, \"Limbourg\" en franc\u00e9s) \u00e9 unha provincia situada no sueste dos Pa\u00edses Baixos, con fronteira coas provincias de G\u00fceldres e o Brabante do Norte, con B\u00e9lxica \u00f3 oeste, e co estado alem\u00e1n de Renania do Norte-Westfalia \u00f3 leste. Ten unha extensi\u00f3n de 2.153\u00a0km\u00b2 e 1 120 006 habitantes (decembro de 2013). A s\u00faa capital e cidade m\u00e1is poboada \u00e9 Maastricht.\nTen o seu propio idioma, o limburgu\u00e9s, reco\u00f1ecido oficialmente como lingua rexional dende 1997.\nNome.\nO nome de Limburgo deriva da cidade fortificada do mesmo nome, situada \u00e1 beira do r\u00edo Vesdre, preto de High Fens , agora na pr\u00f3xima provincia belga de Liexa. O seu nome deriva dos elementos xerm\u00e1nicos \"lindo\", \"\u00e1rbore de lima\" e \"burg\", \"fortificaci\u00f3n\"."}
{"id": "92174", "revid": "1131", "url": "https://gl.wikipedia.org/wiki?curid=92174", "title": "Lek\u00eb Dukagjini", "text": "Lek\u00eb Dukagjini (tam\u00e9n chamado Alexander Doucaghini), nado en Lipjan en 1410 e finado en 1481, foi un pr\u00edncipe alban\u00e9s que loitou contra o Imperio Otom\u00e1n. Contempor\u00e1neo do heroe nacional alban\u00e9s Skanderbeg, Dukagjini \u00e9 co\u00f1ecido polo c\u00f3digo de leis que institu\u00edu no norte de Albania.\nBiograf\u00eda.\nAc\u00e9ptase que Leke Dukagjini naceu en Ulpiana (actual Lipjan, Kosovo), a\u00ednda que documentos do Arquivo Vaticano localizan o seu nacemento preto de Puk\u00eb.\nEn 1446 tomou posesi\u00f3n do condado do seu pai Pal Dukagjini. Dirixiu a Liga de Lezh\u00eb en 1444.\nDukagjini loitou contra os Otom\u00e1ns baixo o mando de Skanderbeg, e nos per\u00edodos de paz tam\u00e9n loitou contra o propio Sanderberg nun per\u00edodo no que as lealdades en Albania eran frecuentemente cambiantes.\nTras a morte de Skanderbeg, e ata a s\u00faa propia en 1481, Dukagjini continuou a loita contra os otom\u00e1ns, contando con apoios da Rep\u00fablica de Venecia e dos Estados Pontificios.\nLegado.\nSe Skanderbeg pasou \u00e1 historia albanesa coma o \"pr\u00edncipe drag\u00f3n\" que se enfrontou a t\u00f3dolos inimigos da naci\u00f3n, Dukagjini aparece nas cr\u00f3nicas coma o pr\u00edncipe sabio que garantiu a continuidade da cultura albanesa. O principal motivo deste reco\u00f1ecemento \u00e9 o Kanun (\"Kanuni i Lek\u00eb Dukagjinit\" ou C\u00f3digo de Lek\u00eb Dukagjini) un conxunto de leis que perdurou no tempo nas terras altas do norte de Albania. No s\u00e9culo XIX Shtjef\u00ebn Gje\u00e7ov por\u00eda o c\u00f3digo por escrito.\nOs \u00e9xitos militares de Dukagjin na loita cos otom\u00e1ns foron parciais, e tampouco conseguiu unificar os albaneses coma Skanderbeg fixera. As\u00ed, Albania foi sometida polos otom\u00e1ns antes de finalizar o s\u00e9culo."}
{"id": "92175", "revid": "1131", "url": "https://gl.wikipedia.org/wiki?curid=92175", "title": "Jimmy Gim\u00e9nez-Arnau", "text": "Joaqu\u00edn Jos\u00e9 V\u00edctor Bernardo Gim\u00e9nez-Arnau Puente, nado no Brasil o 1 de setembro de 1944, popularmente co\u00f1ecido como Jimmy Gim\u00e9nez-Arnau, \u00e9 un novelista, poeta e xornalista espa\u00f1ol.\nTraxectoria.\nFillo do diplom\u00e1tico e escritor Jos\u00e9 Antonio Gim\u00e9nez-Arnau Gran, Jimmy Gim\u00e9nez-Arnau naceu a bordo do transatl\u00e1ntico espa\u00f1ol \"Cabo de Hornos\" mentres navegaba por augas brasileiras. Licenciouse en dereito e diplomouse en xornalismo. Durante a s\u00faa mocidade practicou a nivel afeccionado f\u00fatbol e boxeo e, entre outras actividades, foi vendedor (ou marchand) de obras de arte.\nComo xornalista, foi correspondente de guerra e cofundador da revista \"Hermano Lobo\", onde escrib\u00eda baixo o seud\u00f3nimo de \u00abJimmy Corso\u00bb.. En 1980 escribiu e dirixiu xunto a Julio Wizuete, \"Coca\u00edna\", unha pel\u00edcula na que ademais tivo unha participaci\u00f3n como actor. En 1983 creou a televisi\u00f3n clandestina \u00abOnda Bl\u00famini\u00bb..\nComo escritor, empezou facendo poes\u00eda e publicou \"Cuya selva\" e \"La soledad distinta\". En 1977 escribiu a s\u00faa primeira novela, \"Las islas transparentes\", coa que quedou finalista do Premio Nadal. Outras obras s\u00faas son: \"Yo, Jimmy. Mi vida entre los Franco\", \"Ne\u00f3n en vena. Enfermos en el para\u00edso\", \"Los insatisfechos\" (a s\u00faa segunda novela), \"Las malas compa\u00f1\u00edas. Hip\u00f3tesis \u00edntimas sobre la muerte de los marqueses de Urquijo\", \"Como forrarse y flipar con la gente guapa\", \"Camaleones y lagartas\", \"Zelos\" (a s\u00faa terceira novela) e \"Espa\u00f1a me pone\".\nPersonaxe popular.\nDebido ao seu matrimonio en 1977 con Mar\u00eda del Mar \u00abMerry\u00bb Mart\u00ednez Bordi\u00fa, neta do ditador Francisco Franco, con quen tivo unha filla, Leticia, Jimmy Gim\u00e9nez Arnau converteuse nun personaxe popular. Uniuse dez anos despois cunha modelo. O seu anterior matrimonio disolveuse cunha sentenza do Tribunal da Rota o 28 de abril de 1993. Este feito colocouno inmediatamente no punto de mira da prensa do coraz\u00f3n, coa que desde ent\u00f3n v\u00e9n colaborando e realizando pol\u00e9micas aparici\u00f3ns. Esta relaci\u00f3n viuse especialmente fomentada e explotada a ra\u00edz do auxe en Espa\u00f1a da televisi\u00f3n especializada na vida privada dos famosos. Gim\u00e9nez-Arnau non tivo problemas en expo\u00f1er a s\u00faa vida fronte aos medios, aproveit\u00e1ndose da s\u00faa condici\u00f3n de exparente dos Franco para criticar a familia.\nNos \u00faltimos anos, merc\u00e9 \u00e1 s\u00faa controvertida personalidade e o seu car\u00e1cter pol\u00e9mico, pasou a formar parte indiscutible do que se deu en chamar, con maior ou menor acerto cr\u00edtico, como telelixo."}
{"id": "92176", "revid": "6795", "url": "https://gl.wikipedia.org/wiki?curid=92176", "title": "Presidente do Uruguai", "text": "O presidente do Uruguai \u00e9 xefe de estado e de goberno do pa\u00eds. En caso de ausencia, o vicepresidente ocupa o poder.\nSegundo a constituci\u00f3n actual do pa\u00eds, o presidente e o vice son elixidos para un per\u00edodo de 5 anos pola poboaci\u00f3n, sen posibilidade de reelecci\u00f3n inmediata.\nVelaqu\u00ed a lista de presidentes do Uruguai, ap\u00f3s 1830."}
{"id": "92178", "revid": "1131", "url": "https://gl.wikipedia.org/wiki?curid=92178", "title": "Batall\u00f3n Literario da Costa da Morte", "text": "O Batall\u00f3n Literario da Costa da Morte foi un grupo po\u00e9tico xurdido nunha cafetar\u00eda de Cee o 1 de maio de 1996 cuxo nome est\u00e1 inspirado no Batall\u00f3n Literario de Santiago, emerxido na Universidade de Santiago de Compostela no s\u00e9culo XIX. Consid\u00e9rase ao grupo literario \u201cArre Sentelha!\u201d como xerme do batall\u00f3n as\u00ed como tam\u00e9n \u201cBlas Esp\u00edn\u201d ou o colectivo \u201cUn medio\u201d, desenvolvidos tam\u00e9n na Costa da Morte, xa que alg\u00fans dos seus membros participaron neses grupos. Nesta primeira xuntanza reun\u00edronse os fundadores que eran Miro Villar, Federico L. Santalla (secretario), Rafa Villar, Xandra Ted\u00edn, Modesto Fraga, Xabier Rodr\u00edgues Fidalgo e Estevo Creus.\nO Batall\u00f3n incl\u00fae un amplo n\u00famero de integrantes procedentes na s\u00faa maior\u00eda da Costa da Morte e de diversas idades. Podemos destacar alg\u00fans nomes a parte dos anteriores como Alexandre Nerium, M\u00f3nica G\u00f3\u00f1ez ou Concha Blanco. Entre os seus participantes non s\u00f3 se atopan poetas, se non tam\u00e9n importantes narradores e narradoras como por exemplo Mar\u00eda Canosa.\n\u00c9 salient\u00e1bel a s\u00faa organizaci\u00f3n e participaci\u00f3n en certames e recitais po\u00e9ticos. Tam\u00e9n publicaron alg\u00fans volumes colectivos e un bolet\u00edn po\u00e9tico.\nMembros.\nEntre os membros deste grupo literario podemos salientar os seguintes:\nO Batall\u00f3n conta con m\u00e1is integrantes como Suso Bahamonde, Pilar Beiro, Concha Blanco, Moncho Bouzas Tob\u00edo, Fernando Cabeza Quiles, Ses\u00e9 Canirot, Ana Canosa Blanco,Mar\u00eda Canosa Blanco, Xos\u00e9 Mar\u00eda Casais, Xaime Trillo, Xabier Rodrigues Fidalgo, Mar\u00eda Jes\u00fas de la Torre, Eva de la Torre, Gus Garc\u00eda, Rafa Garc\u00eda, V\u00edctor Manuel G\u00f3mez Traba, M\u00f3nica G\u00f3\u00f1ez, Serxio Iglesias, Tom\u00e1s Lij\u00f3, Jos\u00e9 Lu\u00eds Louz\u00e1n, Abel Mendes Bujeiro, Federico L. Santalla, Xo\u00e1n Alberte Moure Insua, Paulina Mouzo, \u00a0Helena P\u00e9rez Garc\u00eda, Marcos Seoane V\u00e1zquez e Paco Souto.\nCaracter\u00edsticas.\nO grupo conta cun corpo variado de autores e autoras; alg\u00fans contaban cunha traxectoria literaria previa e outros comezaron a publicar ao ingresar no Batall\u00f3n. A maior parte son orixinarios da Costa da Morte, mais hai alg\u00fans doutras zonas de Galiza e incluso de f\u00f3ra dela, como \u00e9 o caso de Marilar Aleixandre (Madrid) ou Fernando Cabeza Quiles (Ponferrada). C\u00e9ntranse na poes\u00eda, mais tam\u00e9n cultivaron outros x\u00e9neros de maneira individual.\nO obxectivo principal deste colectivo era levar a poes\u00eda \u00e1 r\u00faa, o que fixeron mediante recitais. Outro dos seus prop\u00f3sitos era dar voz a escritores e escritoras desco\u00f1ecidos. Tam\u00e9n se suman \u00e1 tendencia da poes\u00eda galega da d\u00e9cada dos noventa de incorporar \u00e1 muller ao panorama po\u00e9tico.\nNos seus poemas \u00e9 frecuente atopar descrici\u00f3n da paisaxe mar\u00edtima da Costa da Morte e cuesti\u00f3ns relativas \u00e1 s\u00faa terra.\nActividade.\nO Batall\u00f3n organizou e participou nunha gran cantidade de certames po\u00e9ticos xa que consideraban que era importante que a poes\u00eda sa\u00edse \u00e1 r\u00faa e fose recitada en voz alta. No ano 1997 foron arredor duns 50 recitais os realizados, e acabaron representando a Galiza no Encontro Iberoamericano de Cultura. Celebraron varios encontros de escritores e escritoras da Costa da Morte.\nEditaron ademais catro n\u00fameros dun bolet\u00edn estacional chamado \"Feros Corvos\", cuxo nome est\u00e1 sacado dun verso do poema \"Feros Corvos de Xallas\" da obra \"Queixumes dos Pinos\" de Eduardo Pondal, co que comezan os diferentes exemplares: \u00abFeros corvos de Xallas / que vagantes and\u00e1s\u00bb. O primeiro dos n\u00fameros foi publicado en febreiro de 1997. Distribu\u00edano gratuitamente pola Costa da Morte e por outros lugares polos que pasaban. Estaba formado por catro p\u00e1xinas e cada n\u00famero ti\u00f1a unha cor, onde publicaban os seus poemas orixinais.\nPublicaron tres volumes po\u00e9ticos:"}
{"id": "92179", "revid": "1131", "url": "https://gl.wikipedia.org/wiki?curid=92179", "title": "Blas Esp\u00edn", "text": "Blas Esp\u00edn foi un grupo literario contitu\u00eddo na Ponte do Porto, Camari\u00f1as, en 1992 no seo da Asociaci\u00f3n Xuvenil da Ponte do Porto. Toman o nome dun prateiro barroco orixinario da vila e entre as s\u00faas actividades destacan a celebraci\u00f3n de recitais po\u00e9ticos, a posta en marcha dunha editora hom\u00f3nima, a publicaci\u00f3n dunha revista literaria de periodicidade semestral e a convocatoria de dous premios literarios, \"Blas Esp\u00edn\" e \"Vir Fluvius\". Constitu\u00edda por 15 escritores, entre os seus membros destacan: Rafael Lema, Xos\u00e9 Manuel Lema Mouzo, Arturo Regueiro, Xandra Ted\u00edn, Abel M\u00e9ndes Bujeiro e Xaime Trillo."}
{"id": "92180", "revid": "1131", "url": "https://gl.wikipedia.org/wiki?curid=92180", "title": "Un medio", "text": "Un medio foi un grupo po\u00e9tico constitu\u00eddo en Cee en 1986 no seo da Asociaci\u00f3n Cultural Domingo Antonio de Andrade e do grupo de teatro Tal\u00eda e que estivo activo at\u00e9 1990, ano da s\u00faa disoluci\u00f3n. Nos catro anos de vida do grupo publicaron dous volumes colectivos e celebraron distintos recitais po\u00e9ticos na comarca. Entre os seus membros destacan: Miro Villar, Rafa Villar, Xos\u00e9 Mar\u00eda Costa, Estevo Creus, David Creus e Artur Trillo."}
{"id": "92182", "revid": "4459", "url": "https://gl.wikipedia.org/wiki?curid=92182", "title": "Veronza", "text": ""}
{"id": "92183", "revid": "89787", "url": "https://gl.wikipedia.org/wiki?curid=92183", "title": "A Veronza, Carballeda, Carballeda de Avia", "text": "A Veronza \u00e9 un lugar da parroquia de San Miguel de Carballeda, no concello de Carballeda de Avia, na comarca do Ribeiro. Ti\u00f1a 39 habitantes no ano 2011 segundo datos do INE e do IGE, dos cales 17 eran homes e 22 mulleres. Iso sup\u00f3n unha diminuci\u00f3n da poboaci\u00f3n respecto a 2010, cando ti\u00f1a 44 habitantes (21 homes e 23 mulleres).\nXeograf\u00eda.\nEst\u00e1 dividido en dous n\u00facleos, dos que na actualidade s\u00f3 un deles est\u00e1 habitado, A Veronza Grande. A s\u00faa poboaci\u00f3n en 2007 era de 63 persoas (35 home e 25 mulleres).\nPatrimonio.\nConta cunha capela adicada a san Lourenzo, en honra do que se celebra unha romar\u00eda os d\u00edas 9, 10 e 11 de agosto. A noite do 9 cel\u00e9brase unha procesi\u00f3n de fachos. O regato de Maqui\u00e1ns cruza o lugar, e na s\u00faa parte alta hai varios mu\u00ed\u00f1os antigos, e ao seu car\u00f3n unha \u00e1rea recreativa."}
{"id": "92184", "revid": "85894", "url": "https://gl.wikipedia.org/wiki?curid=92184", "title": "Manuel Lombao", "text": "Manuel Lombao Lombao, nado en Lugo en 1943, \u00e9 un xornalista galego.\nTraxectoria.\nLicenciado en Ciencias da Informaci\u00f3n e en Dereito pola Universidade Complutense de Madrid, comezou a traballar en Radio Nacional de Espa\u00f1a en 1976. Logo de pasar por varios programas, en 1982 nom\u00e9ano director de especiais informativos da cadea. Un ano despois, a comezo de 1983, \u00e9 nomeado director de RNE en Galicia. En 1985 salta a Televisi\u00f3n Espa\u00f1ola, onde comeza como redactor cultural nos telexornais e onde en 1986 o nomean director do centro territorial de TVE en Galicia. Trasl\u00e1dase de novo a Madrid, onde \u00e9 subdirector de \"Informe semanal\", e dende 1988 ata 1996 dirixe o programa de informaci\u00f3n parlamentaria da cadea.\nEn 2004 conv\u00e9rtese en director dos centros territoriais da cadea, e en representaci\u00f3n de TVE, en membro da Asociaci\u00f3n Europea de Televisi\u00f3ns Rexionais. En agosto de 2008 foi nomeado director do centro de Brasilia do Instituto Cervantes."}
{"id": "92186", "revid": "736", "url": "https://gl.wikipedia.org/wiki?curid=92186", "title": "A Veronza", "text": ""}
{"id": "92187", "revid": "23204", "url": "https://gl.wikipedia.org/wiki?curid=92187", "title": "Triplo salto", "text": "O triplo salto \u00e9 unha proba ol\u00edmpica de atletismo. A modalidade require unha combinaci\u00f3n de velocidade e t\u00e9cnica do atleta.\nT\u00e9cnica.\nO triplo salto consiste nunha combinaci\u00f3n de tres saltos sucesivos que terminan coa ca\u00edda nunha caixa ou foxo de area. A proba in\u00edciase cunha carreira de impulso. O primeiro salto comeza co atleta saltando dende a t\u00e1boa de batida sobre a s\u00faa perna de engalaxee remata aterrando na pista con esa mesma perna. No seguinte salto ou paso, o atleta inmediatamente salta coa perna de engalaxe aterra no chan coa perna oposta. No \u00faltimo salto, o saltador salta con esa mesma perna de non-engalaxe e cae na caixa de area corrixindo o equilibrio a trav\u00e9s da rotaci\u00f3n horizontal dos brazos. A fase de salto \u00e9 moi semellante \u00e1 de salto de lonxitude.\nUnha \"falta\", tam\u00e9n co\u00f1ecida como \"rabu\u00f1adura\" ou salto perdido, acontece cando o saltador supera a marca de engalaxe da t\u00e1boa de batida, perde o foxo totalmente, non segue a secuencia dos pasos correctamente ou non realiza o salto no tempo asignado (normalmente preto dun minuto).\nO obxectivo do triplo salto \u00e9 lograr a m\u00e1xima distancia do taboleiro \u00e1 area. Para facelo, un factor esencial consiste en que o atleta para preservar tanta velocidade dianteira logre ao principio do salto, na secuencia das 3 fases, transmitir todo o tempo unha parte consider\u00e1bel da enerx\u00eda horizontal en enerx\u00eda vertical en cada fase.. A medici\u00f3n da lonxitude real\u00edzase dende a pegada m\u00e1is pr\u00f3xima deixada polo atleta na area at\u00e9 a t\u00e1boa de batida. A t\u00e1boa de batida est\u00e1 a 13 m do comezo do foxo de area para os homes e a 11 m para as mulleres, a\u00ednda que sempre hai a posibilidade de colocar t\u00e1boas m\u00e1is preto.\nHistoria.\nO triplo salto forma parte da competici\u00f3n ol\u00edmpica desde a primeira edici\u00f3n moderna, en Atenas 1896. O primeiro campi\u00f3n ol\u00edmpico da modalidade foi o estadounidense James Connolly. O Xap\u00f3n dominou a modalidade entre Amsterdam 1928 e Berl\u00edn 1936. O sovi\u00e9tico Viktor Saneyev conquistou tres medallas de ouro ol\u00edmpicas consecutivas entre 1968 e 1976. O 16 de xu\u00f1o de 1985, o estadounidense Willie Banks saltou 17,97 metros en Indiana, EUA. Banks pediu palmas ao p\u00fablico para marcar o ritmo da s\u00faa carreira at\u00e9 o salto. O r\u00e9cord foi superado por Jonathan Edwards en 1995, con 18,29 m. A proba feminina estreouse nos Xogos de Atlanta en 1996, e o r\u00e9cord mundial foi establecido pola ucra\u00edna Inessa Kravets en 1995, con 15,50 m.\nUn concurso est\u00e1ndar de triplo salto, est\u00e1 composto por seis intentos, os tres primeiros para t\u00f3dolos atletas e os tres \u00faltimos para os oito mellor clasificados, denominados saltos de mellora. En caso de ser 8 ou menos atletas, todos pasar\u00e1n \u00e1 mellora. Ga\u00f1ar\u00e1 o atleta que mellor marca realice, en caso de empate comprobarase a segunda mellor marca de cada un deles e as\u00ed sucesivamente."}
{"id": "92189", "revid": "1131", "url": "https://gl.wikipedia.org/wiki?curid=92189", "title": "Aparicio M\u00e9ndez", "text": "Aparicio M\u00e9ndez Manfredini, nado en Rivera o 24 de agosto de 1904 e finado en Montevideo o 27 de xu\u00f1o de 1988, foi un avogado e profesor de Dereito uruguaio, presidente do seu pa\u00eds entre 1976 e 1981."}
{"id": "92190", "revid": "56817", "url": "https://gl.wikipedia.org/wiki?curid=92190", "title": "Carboneras de Guadaza\u00f3n", "text": "Carboneras de Guadaza\u00f3n \u00e9 un concello da provincia de Cuenca na comunidade de Castela-A Mancha. Est\u00e9ndese por unha \u00e1rea de 100.65\u00a0km\u00b2 onde no ano 2007 viv\u00edan 899 habitantes. Enc\u00f3ntrase a 34\u00a0km da capital.\nDemograf\u00eda.\nEvoluci\u00f3n da poboaci\u00f3n de Carboneras de Guadaza\u00f3n desde a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "92191", "revid": "25871", "url": "https://gl.wikipedia.org/wiki?curid=92191", "title": "Iago Iglesias", "text": "Iago Iglesias Castro, nado na Coru\u00f1a o 23 de febreiro de 1984, \u00e9 un ex futbolista galego, que xogaba de mediocentro ofensivo. \nDebutou en Primeira Divisi\u00f3n co Deportivo da Coru\u00f1a na tempada 2005/06, xogando posteriormente en varios equipos de Segunda, Segunda B e Terceira. \nTraxectoria.\nNaceu no Birloque e formouse no Galicia Gaiteira de f\u00fatbol sala, equipo coru\u00f1\u00e9s co que foi subcampi\u00f3n de Espa\u00f1a en categor\u00eda infantil. Despois de tres anos no Calasanz FC fichou polo Laracha Club de F\u00fatbol de Rexional Preferente e na tempada 2004/05 deu o salto ao Atl\u00e9tico Arteixo, que aquel ano disputaba a s\u00faa \u00fanica tempada en Segunda Divisi\u00f3n B. Ao rematar a tempada recalou no Deportivo da Coru\u00f1a, onde alternou partidos do Fabril cos do primeiro equipo, naquel momento adestrado por Joaqu\u00edn Caparr\u00f3s. Co primeiro equipo xogou 12 partidos (8 deles como titular) e marcou dous tantos. Nesa tempada foi ademais internacional coa selecci\u00f3n sub-21 de Espa\u00f1a. Ao ano seguinte xogou outros 12 partidos e marcou dous goles m\u00e1is. Para a tempada 2007/08 foi cedido ao Elche adestrado por David Vidal, en Segunda Divisi\u00f3n, onde o seu rendemento baixou por mor das lesi\u00f3ns, polo que non foi renovado ao final da tempada.\nEn 2008 fichou polo Valencia CF B, en 2\u00aa B, onde estivo unha campa\u00f1a, participando en 33 partidos e marcando 3 goles. No inicio da tempada 2009\u201310 incorporouse ao Monta\u00f1eros CF, tam\u00e9n de 2\u00aa B, onde xogou as seguintes tres tempadas, ata o descenso a Terceira na \u00faltima delas, momento no que desapareceu o equipo s\u00e9nior do club coru\u00f1\u00e9s. Fichou ent\u00f3n polo Racing de Ferrol, no que xogou dous anos, logrando no primeiro deles o ascenso \u00e1 Segunda B. Deixou o club ferrol\u00e1n en xu\u00f1o de 2014, e en 2015 xogou varios partidos co Laracha CF. A continuaci\u00f3n deixou o f\u00fatbol e pasou a traballar como promotor de Estrella Galicia na zona de Ferrol, cidade onde reside xunto \u00e1 s\u00faa muller e fillos.\nSelecci\u00f3n nacional.\nIago participou nun encontro coa selecci\u00f3n espa\u00f1ola sub-21 contra Dinamarca, tan s\u00f3 uns meses despois de facer o seu debut no Deportivo. M\u00e1is tarde xogou outro partido.\nFoi internacional coa selecci\u00f3n galega en d\u00faas ocasi\u00f3ns, nos encontros contra Ecuador (2006) e Camer\u00fan (2007)."}
{"id": "92192", "revid": "1093", "url": "https://gl.wikipedia.org/wiki?curid=92192", "title": "Iago Iglesias Castro", "text": ""}
{"id": "92193", "revid": "85894", "url": "https://gl.wikipedia.org/wiki?curid=92193", "title": "Salto de altura", "text": "O salto de altura \u00e9 unha modalidade ol\u00edmpica de atletismo, onde os atletas procuran superar unha barra horizontal colocada a unha determinada altura entre dous soportes verticais separados uns 4 metros. A modalidade integra o programa do d\u00e9catlon e do h\u00e9ptatlon.\nHistoria.\nO primeiro evento de salto de altura foi rexistrado en Escocia, no s\u00e9culo XIX, coa barra colocada at\u00e9 1.68 m. A proba forma parte do programa ol\u00edmpico desde os Xogos de Atenas en 1896, onde o vencedor foi Ellery Clark dos Estados Unidos. O eventos de mulleres estre\u00e1ronse nos Xogos Ol\u00edmpicos de 1928 en \u00c1msterdam. A primeira campioa ol\u00edmpica foi Ethel Catherwood do Canad\u00e1.\nRegras.\nO saltador inicia a s\u00faa competici\u00f3n na altura que estime oportuna e disp\u00f3n de tres intentos para superala. Unha vez superada a altura, o list\u00f3n sit\u00faase 5, 4 ou 3 cent\u00edmetros m\u00e1is arriba, dependendo da normativa da competici\u00f3n que se dispute. O atleta disp\u00f3n doutros tres novos intentos para superalo, podendo renunciar a esa altura e solicitar unha superior, e as\u00ed sucesivamente at\u00e9 que cometa tres intentos infrutuosos de xeito consecutivo, que implican a s\u00faa eliminaci\u00f3n da proba.\nA barra \u00e9 de fibra de vidro ou aluminio, de peso determinado e con preto de catro metros de lonxitude. A secci\u00f3n da barra \u00e9 normalmente circular, a\u00ednda que tam\u00e9n pode ser cadrada ou triangular. A barra \u00e9 soportada por dous postes verticais. Por detr\u00e1s da barra enc\u00f3ntrase unha zona de ca\u00edda, revestida dun material que amortece a ca\u00edda. O saltador pode facer unha carreira de balanceo, normalmente cerca de 20 metros, at\u00e9 a barra.\nO salto \u00e9 declarado nulo se a barra cae. Os atletas poden, no entanto, tocar a barra nun salto v\u00e1lido, sempre que esta non caia do seu soporte.\nTipos de salto.\nOs m\u00e9todos de salto de altura te\u00f1en evolucionado desde a primeira competici\u00f3n oficial. A primeira t\u00e9cnica co\u00f1ecida, o \"estilo tesoira\", consiste en facer unha aproximaci\u00f3n \u00e1 barra en diagonal e saltar primeiro cunha perna e despois co resto do corpo. No inicio do s\u00e9culo XX xurdiu a t\u00e9cnica co\u00f1ecida como \"Eastern cut-off\", semellante \u00e1 tesoira. A innovaci\u00f3n consist\u00eda nun movemento que dobra as costas sobre a barra.\nO \"Western roll\" dominou os Xogos de Berl\u00edn 1936 e consiste tam\u00e9n nun salto inspirado na tesoira, pero a perna exterior serve de balanceo para o paso do resto do corpo. A evoluci\u00f3n seguinte foi a t\u00e9cnica \"straddle\", na que o saltador supera a barra de fronte, co rostro virado para o chan.\nA t\u00e9cnica mais moderna \u00e9 o \"flop\" ou estilo \"Fosbury\", onde o saltador supera a barra de costas, pasando primeiro cos ombros e co rostro virado para o ceo, despois co resto do corpo. O creador dese estilo foi o estadounidense Dick Fosbury. Saltou 2,24 metros na Olimp\u00edada de 1968, na Cidade de M\u00e9xico, e acadou a medalla de ouro, a\u00ednda que non te\u00f1a batido ning\u00fan r\u00e9cord mundial. O estilo innovador pasou a ser desde ent\u00f3n a principal t\u00e9cnica utilizada polos saltadores. A introduci\u00f3n de cada unha destas t\u00e9cnicas resultou sempre en novas subidas do r\u00e9cord mundial.\nR\u00e9cords.\nJavier Sotomayor (Cuba) pos\u00fae o r\u00e9cord mundial con saltos de 2.43 metros (en interior) e 2.45 metros (en exterior). Stefka Kostadinova (Bulgaria) pos\u00fae o r\u00e9cord mundial das mulleres de 2.09 m desde 1987, o r\u00e9cord m\u00e1is antigo por bater no atletismo."}
{"id": "92197", "revid": "1093", "url": "https://gl.wikipedia.org/wiki?curid=92197", "title": "A Arte da Guerra", "text": ""}
{"id": "92200", "revid": "54334", "url": "https://gl.wikipedia.org/wiki?curid=92200", "title": "Alberto Demicheli", "text": "Pedro Alberto Demicheli Lizaso, nado en Rocha o 17 de agosto de 1896 e finado en Montevideo o 12 de outubro de 1980, foi un avogado, historiador, xornalista, escritor e pol\u00edtico, presidente do Uruguai entre 12 de xu\u00f1o e 1 de setembro de 1976."}
{"id": "92201", "revid": "89787", "url": "https://gl.wikipedia.org/wiki?curid=92201", "title": "Rafael Urdaneta", "text": "Rafael Jos\u00e9 Urdaneta y Far\u00eda, nado no actual Zulia (daquela provincia de Maracaibo) o o 24 de outubro de 1788 e finado en Par\u00eds o 23 de agosto de 1845) militar e pol\u00edtico, foi o presidente provisorio da Gran Colombia entre 1830 e 1831. Urdaneta, foi a mi\u00fado referido como \"El Brillante\", \"El brillante del Zulia\" ou \"El brillante zuliano\" na historiograf\u00eda venezolana.\nBiograf\u00eda.\nInfancia.\nUrdaneta naceu en Venezuela nunha familia de elite de ascendencia espa\u00f1ola. Comezou a s\u00faa educaci\u00f3n primaria en Maracaibo e despois o bacharelato en Caracas. Despois viaxou a Santa Fe para continuar os seus estudos universitarios. Antes da guerra da independencia, foi estudante de Am\u00e9rica e Filosof\u00eda e oficial das tropas do vicerrei en Bogot\u00e1.\nCarreira militar.\nPouco despois dos feitos do 10 de xullo de 1810, \"\"El Grito de Independencia\",\" Urdaneta decide incorporarse ao ex\u00e9rcito revolucionario. Est\u00e1 inscrito como tenente do batall\u00f3n \"Patriotas de Cundinamarca\"\".\"\nDespois do establecemento da Junta de Caracas da Primeira Rep\u00fablica de Venezuela, Urdaneta uniuse ao ex\u00e9rcito na loita contra os realistas. Despois de anos de servizo \u00e1 causa patri\u00f3tica, converteuse nun dos m\u00e1is estreitos colaboradores de Sim\u00f3n Bol\u00edvar e foi ascendido a xeneral no ex\u00e9rcito republicano en 1821.\nCarreira pol\u00edtica.\nUrdaneta exerceu como Secretario de Xustiza Militar e Ministro da Guerra. Tam\u00e9n foi elixido senador en varias ocasi\u00f3ns polo Congreso da Gran Colombia (no que foi a uni\u00f3n dos actuais Venezuela, Colombia, Ecuador e Panam\u00e1).\nFaleceu en Par\u00eds, Francia, no exercicio das s\u00faas funci\u00f3ns diplom\u00e1ticas para Colombia, debido a complicaci\u00f3ns dos c\u00e1lculos nos riles.\nComo xu\u00edz militar na Conspiraci\u00f3n Septembrina.\nOs feitos da Conspiraci\u00f3n Septembrina e as sentenzas posteriores que se levaron a cabo anormalmente mediante un tribunal creado \"ex-post facto\" levaron a Bol\u00edvar a afirmar que \u00abnon aceptaba as absoluci\u00f3ns\u00bb, disolvendo o tribunal e encargando a Urdaneta como \"Juez \u00danico\" a revisi\u00f3n dos fallos non satisfactorios. Urdaneta ter\u00eda actuado sumariamente deixando de lado calquera sensaci\u00f3n de imparcialidade ou neutralidade, Urdaneta preferiu actuar ao seu favor, xa que moitos cargos morreron sen o acusado no proceso e limitouse a pronunciar as condenas (na sala); por estas decisi\u00f3ns que inclu\u00edan menores e persoas que non participaron nese suceso foron condenados a morte, entre eles, o almirante Jos\u00e9 Prudencio Padilla, que foi detido cando o tribunal xa o ti\u00f1a absolto. Debido a estas determinaci\u00f3ns, a oposici\u00f3n contra Bol\u00edvar e os xefes militares circundantes creceu, contribu\u00edndo con motivos \u00e1 disoluci\u00f3n da Gran Colombia."}
{"id": "92203", "revid": "23204", "url": "https://gl.wikipedia.org/wiki?curid=92203", "title": "Grande incendio de Londres", "text": "O Grande Incendio de Londres foi un incendio de grandes proporci\u00f3ns que arrasou a cidade de Londres (Inglaterra) desde o domingo 2 de setembro at\u00e9 o m\u00e9rcores 5 de setembro de 1666. O lume destru\u00edu a cidade medieval dentro da vella muralla romana da cidade. Ameazou, pero non chegou, ao distrito aristocr\u00e1tico de Westminster, o Palacio de Whitehall de Carlos II, e a maior\u00eda dos asentamentos suburbanos.\nHistoria.\nFoi unha das maiores calamidades da historia de Londres. Destru\u00edu 13.200 casas, 87 igrexas parroquiais, 44 sal\u00f3ns da Livery Company, a Royal Exchange, a casa de aduanas, a Catedral de San Paulo, o concello de Londres, o palacio correccional e outras prisi\u00f3ns da cidade, catro pontes sobre os r\u00edos T\u00e1mese e Fleet, e tres portas da cidade. Deixou a unhas 80.000 persoas sen fogar, un sexto dos habitantes da cidade nese momento. A cifra de mortes polo incendio \u00e9 desco\u00f1ecida, e pens\u00e1base que fora bastante pequena porque s\u00f3 algunhas mortes foron rexistradas. Este razoamento foi desafiado recentemente considerando que as mortes de pobres e de persoas de clase media non foron rexistradas, e que a calor puido incinerar a moitas v\u00edtimas sen deixar restos reco\u00f1ecibles.\nO lume comezou na ma\u00f1\u00e1 do domingo 2 de setembro de 1666. Prendeu en Pudding Lane na casa de Thomas Farynor, un panadeiro do rei Carlos II de Inglaterra e estendeuse rapidamente. O uso da principal t\u00e9cnica contra incendios da \u00e9poca, a creaci\u00f3n de devasas por medio de demolici\u00f3ns, foi criticamente atrasado debido a indecisi\u00f3ns do alcalde de Londres, Sir Thomas Bloodworth. Para cando foron ordenadas as demolici\u00f3ns a grande escala na noite do domingo, o vento xa convertera o lume da panadar\u00eda nunha tormenta \u00edgnea que venceu tales medidas. O luns o lume foi empuxado ao norte, no coraz\u00f3n da cidade. A orde nas r\u00faas rompeu polos rumores de que estranxeiros iniciaron os incendios. As sospeitas centr\u00e1ronse nos franceses e holandeses, os inimigos de Inglaterra da Segunda Guerra Anglo-Holandesa en curso. Estes grupos de inmigrantes foron v\u00edtimas de linchamentos e violencia nas r\u00faas. O martes, o lume estendeuse pola maior parte da cidade, destru\u00edndo a Catedral de St Paul e pasando o r\u00edo Fleet para ameazar \u00e1 corte de Carlos II no Whitehall, mentres os esforzos coordinados na loita contra o lume mobiliz\u00e1banse simultaneamente. Consid\u00e9rase que a batalla para apagar o incendio ga\u00f1ouse por dous factores: os fortes ventos do leste acab\u00e1ronse, e a gornici\u00f3n da Torre de Londres usou p\u00f3lvora para crear devasas efectivas e deter a extensi\u00f3n adicional do lume cara ao leste.\nOs problemas sociais e econ\u00f3micos orixinados polo desastre eran abafantes. A pesar de numerosas propostas radicais, Londres foi reconstru\u00edda esencialmente co mesmo plano de r\u00faas utilizado antes do incendio."}
{"id": "92204", "revid": "89787", "url": "https://gl.wikipedia.org/wiki?curid=92204", "title": "Logo", "text": "Logo \u00e9 unha linguaxe de programaci\u00f3n usada para a programaci\u00f3n funcional. \u00c9 unha adaptaci\u00f3n sinxela do Lisp, habendo quen di que \u00e9 un Lisp sen par\u00e9nteses. Hoxe en d\u00eda \u00e9 co\u00f1ecido sobre todo polos gr\u00e1ficos da tartaruga, pero tam\u00e9n ten facilidades significativas para o manexo de listas, ficheiros, E/S e recursi\u00f3n.\nO Logo creouse para uso educativo. Pode utilizarse para ensinar moitos dos conceptos da inform\u00e1tica, coma fai o disertador \"Brian Harvey\" na s\u00faa trilox\u00eda \"Computer Science Logo Style\".\nImplementaci\u00f3ns.\nA data de xullo de 2008 hab\u00eda 187 implementaci\u00f3ns e dialectos do Logo, cada cal coas s\u00faas vantaxes. A maior\u00eda destas 187 xa non est\u00e1n en uso, pero moitas seguen en desenvolvemento activo.\nNamentres que non hai consenso nunha especificaci\u00f3n ou un est\u00e1ndar para a linguaxe, si que o hai respecto dos aspectos centrais da linguaxe. As diferenzas entre os diversos dialectos da linguaxe poden ser substanciais, e a situaci\u00f3n empe\u00f3rase coa aparici\u00f3n regular de programas de gr\u00e1ficos da tartaruga que ch\u00e1manse a si mesmos Logo.\nA primeira implementaci\u00f3n en usarse amplamente foi a de Apple, desenvolvida para o Apple II e que foi popular durante os anos 80.\nO m\u00e1is preto dun est\u00e1ndar que hai hoxe \u00e9 o UCBLogo, tam\u00e9n co\u00f1ecido coma o Logo de Berkeley, software libre e multiplataforma.\nAlg\u00fans derivados modernos do Logo permiten milleiros de tartarugas mov\u00e9ndose independentemente. Hai d\u00faas implementaci\u00f3ns populares: o StarLogo do MIT e o NetLogo do \"Center for Connected Learning (CCL)\".\nA maior\u00eda dos Logos son en 2D, pero o int\u00e9rprete Elica \u00e9 co\u00f1ecido por permitir gr\u00e1ficos en 3D. A maior\u00eda das implementaci\u00f3ns do Logo son interpretadas, pero hai alg\u00fans compiladores, coma o Lhogho, do mesmo autor co Elica. A pesar de usarse sobre todo para gr\u00e1ficos, o Logo pode usarse para controlar robots. Usouse co Lego, pero posteriormente decidiuse utilizar outra linguaxe para a comercializaci\u00f3n dos Lego Mindstorms.\nObjectLOGO \u00e9 unha variante con extensi\u00f3ns para a programaci\u00f3n orientada a obxectos."}
{"id": "92205", "revid": "98629", "url": "https://gl.wikipedia.org/wiki?curid=92205", "title": "Mayflower", "text": " \nMayflower \u00e9 o nome do barco que transportou aos chamados \"Peregrinos\" desde Inglaterra at\u00e9 a costa do que agora \u00e9 Estados Unidos en 1620.\nDatos e incidencias.\nDebido a unha serie de problemas na nave, v\u00edronse obrigados a regresar en d\u00faas ocasi\u00f3ns ao pouco de partir, para reparalos. Nun terceiro intento, sa\u00edron de Plymouth o 6 de setembro e, finalmente, conseguiron chegar o 11 de novembro.\nA nave transportou a 102 persoas, sen contar a tripulaci\u00f3n. Foron os primeiros colonos en establecerse na costa de Massachusetts, formando a colonia de Plymouth.\nHistoria do barco.\nPara referir a historia do barco, haber\u00eda que falar das diferenzas dos puritanos coa igrexa anglicana recentemente fundada en Inglaterra. Os puritanos que foron os que partiron de Plymouth, aplicaban unha filosof\u00eda a\u00ednda m\u00e1is radical respecto das leis da igrexa, mesmo con m\u00e1is fervor que os calvinistas. Primeiro houbo un intento de retirarse cara a \u00c1msterdan nos Pa\u00edses Baixos, pero non resultou totalmente ben a escisi\u00f3n, e decidiron regresar a Southampton. Al\u00ed promet\u00e9uselles terra en Nova Inglaterra e o 16 de setembro de 1620 partir\u00edan cara a al\u00ed. Os peregrinos buscaban crear unha nova Xerusal\u00e9n e purificar as\u00ed a relixi\u00f3n dos males que a afectaban.\nDimensi\u00f3ns.\nOs detalles acerca das dimensi\u00f3ns da nave son desco\u00f1ecidos, pero estim\u00e1ronse a partir do total da carga e pola forma dos barcos mercantes de 180 ton, que no per\u00edodo correspond\u00edan a entre 27,43 e 33,53 metros de longo e 7,62 metros de ancho (90 e 110 p\u00e9s de longo e preto de 25 p\u00e9s de ancho). O tama\u00f1o dunha nave \u00e9 medido, pero non as\u00ed o seu peso, pero pola carga (a cantidade que a nave pode levar). O termo \"ton\" \u00e9 usado para medir a carga dunha nave, a cal deriva da palabra inglesa \"tun\", un barril grande usado para transportar vi\u00f1o).\nUn grupo de investigadores realizou o dese\u00f1o dunha r\u00e9plica, o \"Mayflower II\", que foi lanzado o 22 de setembro de 1956.\nViaxe a Am\u00e9rica.\nA ruta inicial contemplaba realizala en dous barcos, xunto co \"Speedwell\". A primeira viaxe partiu desde Southampton, Inglaterra o 5 de agosto de 1620, pero o Speedwell tivo un escape e tivo que ser reparado en Darthmouth. Nun segundo intento, o barco alcanzou o Oc\u00e9ano Atl\u00e1ntico, pero unha vez m\u00e1is se viu forzado a retornar. Logo de algo de reorganizaci\u00f3n a viaxe definitiva f\u00edxose s\u00f3 no Mayflower.\nCon 102 pasaxeiros a bordo m\u00e1is a equipaxe, cada familia situouse nun espazo bastante pequeno coas s\u00faas pertenzas. Nun punto, a viga de soporte principal da nave rompeu e foi reparada usando unha barra de aceiro. O Mayflower arribou en Renwes, no sur da beira da pen\u00ednsula de Avalon en Newfoundland, onde recolleron auga e provisi\u00f3ns das familias pesqueiras locais antes de navegar en Cabo Cod. Tentaron chegar preto do r\u00edo Hudson, pero v\u00edronse forzados a cambiar de curso debido ao mal tempo. Como resultado do atraso, os peregrinos non arribaron at\u00e9 a chegada do inverno de Nova Inglaterra.\nAntes de desembarcar, os peregrinos escribiron e asinaron a Declaraci\u00f3n de Mayflower. Eles fallaron en alcanzar Virginia, onde ti\u00f1an permiso de terras. O 5 de abril de 1621 o Mayflower parte desde a colonia de Plymouth en Massachusetts, retornando a Inglaterra o 6 de maio de 1621."}
{"id": "92206", "revid": "23204", "url": "https://gl.wikipedia.org/wiki?curid=92206", "title": "Plymouth", "text": "Plymouth \u00e9 unha cidade do condado de Devon, no suroeste de Inglaterra. Ten unha poboaci\u00f3n de 244.000 habitantes. At\u00f3pase entre o r\u00edo Plym e o r\u00edo Tamar, e \u00e9 parte dun dos m\u00e1is grandes e espectaculares portos naturais no mundo. A cidade ten un rico pasado mar\u00edtimo e foi unha das m\u00e1is importantes bases do Reino Unido. Debido a isto foi un obxectivo principal para a Luftwaffe durante a segunda guerra mundial.\nPos\u00fae unha li\u00f1a de transbordador que a conecta coa cidade de Santander, en Espa\u00f1a."}
{"id": "92208", "revid": "22570", "url": "https://gl.wikipedia.org/wiki?curid=92208", "title": "CLISP", "text": "CLISP \u00e9 unha implementaci\u00f3n do Common Lisp de software libre, escrito na linguaxe de programaci\u00f3n C e Common Lisp.\nIncl\u00fae un int\u00e9rprete, un compilador de bytecode, un depurador, unha interface de sockets, unha interface de alto nivel para linguaxes externas, soporte para internacionalizaci\u00f3n e unha implementaci\u00f3n sistema de programaci\u00f3n orientada a obxectos CLOS."}
{"id": "92211", "revid": "47401", "url": "https://gl.wikipedia.org/wiki?curid=92211", "title": "Barbeitos", "text": "O termo Barbeitos pode referirse a:"}
{"id": "92212", "revid": "56817", "url": "https://gl.wikipedia.org/wiki?curid=92212", "title": "Int\u00e9rprete (inform\u00e1tica)", "text": "En inform\u00e1tica, un int\u00e9rprete ref\u00edrese a un programa inform\u00e1tico que executa instruci\u00f3ns escritas nunha linguaxe de programaci\u00f3n. Namentres que int\u00e9rprete e compilador poden parecer termos exclu\u00edntes, isto non \u00e9 de todo certo, xa que moitos int\u00e9rpretes levan a cabo certo traballo de traduci\u00f3n, coma os compiladores. Un int\u00e9rprete ser\u00e1, desta forma, un programa que:\nPerl, Python e Ruby son exemplos do segundo tipo, namentres que Java o \u00e9 do terceiro: os programas comp\u00edlanse coma bytecode e son enlazados en tempo de execuci\u00f3n e executados por un int\u00e9rprete (ou compilados a c\u00f3digo m\u00e1quina e logo executados no caso do JIT). Algunhas linguaxes, coma o Lisp e outros, poden combinar o segundo e o terceiro tipo.\nOs termos linguaxe interpretada ou linguaxe compilada significan nada m\u00e1is que a implementaci\u00f3n can\u00f3nica desa linguaxe \u00e9 un int\u00e9rprete ou un compilador; idealmente, unha linguaxe de alto nivel \u00e9 unha abstracci\u00f3n independente de calquera das s\u00faas implementaci\u00f3ns."}
{"id": "92213", "revid": "25871", "url": "https://gl.wikipedia.org/wiki?curid=92213", "title": "Int\u00e9rprete", "text": "Int\u00e9rprete pode referirse a:"}
{"id": "92214", "revid": "5863", "url": "https://gl.wikipedia.org/wiki?curid=92214", "title": "Interpretaci\u00f3n", "text": "Co termo de interpretaci\u00f3n podemos referirnos a diversos conceptos:"}
{"id": "92215", "revid": "23204", "url": "https://gl.wikipedia.org/wiki?curid=92215", "title": "Partido Comunista de Vietnam", "text": "O Partido Comunista de Vietnam \u00e9 o partido \u00fanico de Vietnam. \u00c9 un partido comunista de tendencia marxista-leninista.\nHistoria.\nO partido foi fundado por Ho Chi Minh e outros exiliados que viv\u00edan en China. Adoptouse o nome de Partido Comunista de Vietnam, pero cambiou o seu nome a \"Partido Comunista Indochin\u00e9s\" logo da s\u00faa conferencia de fundaci\u00f3n que se levou a cabo en Hong Kong en febreiro de 1930. O primeiro Congreso Nacional do Partido foi levado a cabo en segredo en Macau en 1935. Ao mesmo tempo, un congreso da Comintern en Moscova adoptou unha pol\u00edtica para formar unha Fronte Popular contra o fascismo e dirixir os movementos comunistas ao redor do mundo a colaborar con este movemento antifascista sen importar a orientaci\u00f3n cara ao socialismo que te\u00f1an. Isto requiriu ao Partido Comunista Indochin\u00e9s aglutinar todos os partidos nacionalistas na Indochina como potenciais aliados.\nEste Partido foi formalmente disolto en 1945 para agochar a s\u00faa afiliaci\u00f3n comunista e as s\u00faas actividades lev\u00e1ronse a cabo no Viet Minh, que foi fundado catro anos antes como unha fronte com\u00fan de liberaci\u00f3n nacional. O partido foi refundado como o \"Partido dos Traballadores de Vietnam\" no Segundo Congreso Nacional do Partido en Tuyen Quang en 1951. O congreso levouse a cabo en territorio norvietnamita contralado polo Viet Minh durante a Primeira Guerra da Indochina. O Terceiro Congreso Nacional levouse a cabo en Hanoi en 1960 e formalizou as tarefas de implantar o socialismo no que era Vietnam do Norte e encomendouse ao partido para que leve a cabo a uni\u00f3n co sur. No Cuarto Congreso Nacional de 1976, levado a cabo trala vitoria do norte na Guerra de Vietnam, o nome do partido foi cambiado a Partido Comunista de Vietnam.\nOrganizaci\u00f3n.\nO PCV \u00e9 de orientaci\u00f3n marxista-leninista. En 1976, como resultado da unificaci\u00f3n de Vietnam do Norte e Vietnam do Sur, o Comit\u00e9 Central foi expandido de 77 a 133 membros e o Politbur\u00f3 creceu de once a dezasete membros, mentres que o Secretariado incrementouse de sete a nove membros.\nA membres\u00eda no Partido duplicouse de 760.000 en 1966 a 1.553.500 en 1976, representando o 3.1% da poboaci\u00f3n total do pa\u00eds e en 1986 estaba xa preto dos dous mill\u00f3ns.\nNo Sexto Congreso Nacional, levado a cabo en 1986, Nguyen Van Linh foi nomeado secretario xeral mentres que un Politbur\u00f3 de catorce membros foi elixido e o Comit\u00e9 Central se expandiu a 173 membros.\nNo Noveno Congreso Nacional de 2001, Nong Duc Manh foi nomeado o novo secretario xeral.\nO actual Politbur\u00f3 consta de 15 membros e foi elixido en abril do 2001. Este organismo determina a pol\u00edtica de goberno e o seu Secretariado de nove persoas, supervisa a pol\u00edtica de d\u00eda a d\u00eda. En adici\u00f3n, a Comisi\u00f3n Militar Central do Partido, que est\u00e1 composta por membros selectos do Politbur\u00f3 e l\u00edderes militares, determinan a pol\u00edtica militar vietnamita.\nUn Congreso Partidario, reuniu 1.168 delegados elixidos no Noveno Congreso Partidario en abril de 2001, re\u00fanese cada 5 anos para fixar a direcci\u00f3n o Partido e do goberno. O Comit\u00e9 Central de 150 membros, que \u00e9 elixido polo congreso do Partido usualmente, re\u00fanese d\u00faas veces ao ano. O Politbur\u00f3 re\u00fanese m\u00e1is frecuentemente e o Secretariado \u00e9 o responsable das actividades diarias baixo a direcci\u00f3n do Secretario Xeral.\nIdeolox\u00eda.\nMalia que formalmente \u00e9 un partido marxista-leninista, o Partido Comunista de Vietnam realizou importantes reformas na econom\u00eda e permitiu o crecemento do sector privado. Pese \u00e1 s\u00faa pol\u00edtica de apertura econ\u00f3mica, o partido segue conservando o control total sobre poder pol\u00edtico, seguindo, en certa medida, o modelo do Partido Comunista da China."}
{"id": "92218", "revid": "4419", "url": "https://gl.wikipedia.org/wiki?curid=92218", "title": "Sitga", "text": ""}
{"id": "92219", "revid": "1131", "url": "https://gl.wikipedia.org/wiki?curid=92219", "title": "Templo morm\u00f3n de Guayaquil", "text": "O Templo de Guayaquil, Ecuador \u00e9 un dos templos constru\u00eddos e operados pola Igrexa de Xesucristo dos Santos dos \u00daltimos D\u00edas, o n\u00famero 58 constru\u00eddo pola igrexa e o primeiro de Ecuador, situado na cidade de Guayaquil.\nComo todos os templos da Igrexa de Xesucristo dos Santos dos \u00daltimos D\u00edas, o templo de Guayaquil foi constru\u00eddo co fin de prover ordenanzas e cerimonias consideradas sacras para os seus membros e necesarias para a salvaci\u00f3n individual e a exaltaci\u00f3n familiar.\nNon \u00e9 un edificio de adoraci\u00f3n sacramental semanal e res\u00e9rvase o seu uso para os membros bautizados que son dignos, baseado nunha recomendaci\u00f3n emitida polas autoridades locais da igrexa."}
{"id": "92220", "revid": "2074", "url": "https://gl.wikipedia.org/wiki?curid=92220", "title": "Linguas nuristan\u00eds", "text": ""}
{"id": "92221", "revid": "23204", "url": "https://gl.wikipedia.org/wiki?curid=92221", "title": "Lingua ascunu", "text": "O ascunu (\"askunu\", \u0627\u0634\u06a9\u0646) \u00e9 unha lingua do Afganist\u00e1n falado polos pobos ascunus, sanus e gramsanas (\"askunu\", \"sanu\", e \"gramsana\") na rexi\u00f3n do val de Pech arredor de Wama, ao noroeste de Asadabad na Provincia de Cunar (\"Kunar\"). Outro termo para denominar a estas tres tribos, e que est\u00e1 bastante en uso, \u00e9 \"axc\u00fan\" (\"ashkun\"), o cal foi citado por primeira vez por George Scott Robertson en 1896.\nClasif\u00edcase como membro do nuristanio sub-familia das linguas indoiranias."}
{"id": "92224", "revid": "6568673", "url": "https://gl.wikipedia.org/wiki?curid=92224", "title": "Bandeira de Xalisco", "text": "A bandeira do estado de Xalisco \u00e9 dos s\u00edmbolos do estado mexicano. Consiste nun rect\u00e1ngulo dividido en d\u00faas franxas verticais de medidas id\u00e9nticas, coas cores na seguinte orde a partir do mastro: azul e ouro. Entre as d\u00faas franxas azul e ouro ten o Escudo do Estado, cun di\u00e1metro de tres cuartas partes do ancho de devandita franxa. A proporci\u00f3n entre anchura e lonxitude da bandeira \u00e9 de catro a sete. Poder\u00e1 levar un lazo ou gravata das mesmas cores, ao p\u00e9 do mastro.\nO 22 de febreiro de 2008, Xalisco foi o segundo estado mexicano en reco\u00f1ecer oficialmente unha bandeira propia detr\u00e1s de Tamaulipas, e \u00e9 o primeiro estado cunha bandeira legalmente aceptada en cores distintas \u00e1s da bandeira de M\u00e9xico.\nO 14 de setembro de 2010, o Congreso do Estado realizou o acto protocolario de reco\u00f1ecemento legal dos s\u00edmbolos do Estado de Xalisco no Hospicio Caba\u00f1as da cidade de Guadalaxara.\nHistoria.\nNon se co\u00f1ecen bandeiras anteriores \u00f3 reino de Nova Galicia, que foi fundado sobre o ano 1532, e foi un dos elementos constitutivos territoriais do vicerreinado de Nova Espa\u00f1a, adquirindo unha ampla autonom\u00eda interna en 1574 baixo autorizaci\u00f3n real dada polo emperador Carlos V, ag\u00e1s por un breve per\u00edodo de 1588 a 1591.\nTrala independencia de M\u00e9xico, Prisciliano S\u00e1nchez, gobernador do Estado entre 1825 e 1826, prop\u00f3n unha bandeira de transici\u00f3n para o estado de Xalisco, a cal consta de tres franxas horizontais, en cor azul mari\u00f1o na superior e inferior e en ouro na central; cunha disposici\u00f3n superior 3/10, central 4/10 e inferior 3/10.\nNo ano 2001, Manuel Rodr\u00edguez Villegas propuxo unha bandeira para o estado de Xalisco, recuperando a vella bandeira de Prisciliano S\u00e1nchez, que constaba de d\u00faas franxas azuis e unha franxa de ouro co escudo do estado no centro, bandeira que se asemellaba \u00e1 bandeira da Segunda Rep\u00fablica Espa\u00f1ola. Por\u00e9n, no ano 2004, o arxentino Luis Havas, residente na cidade de Guadalaxara, propuxo unha nova bandeira, con dous campos, un azul e outro de ouro, divididos polo escudo do estado e que foi finalmente aceptado como bandeira oficial.\nCores e o seu significado.\nAs cores da bandeira te\u00f1en a s\u00faa orixe na bandeira do Reino de Galicia, xa que durante moito tempo empreg\u00e1ronse estandartes coas cores ouro e azur do primeiro escudo que lle foi outorgado \u00e1 Cidade de Guadalaxara; antes de facerse oficial o seu uso e dese\u00f1o, fix\u00e9ronse varias propostas coa f\u00f3rmula bicolor (azul e amarelo ouro). Algunhas veces t\u00e9\u00f1ense usado estandartes cunha soa cor e o escudo do estado no centro, e outras veces estandartes con franxas bicolores da bandeira de M\u00e9xico.\nAs tonalidades oficiais exactas da bandeira a\u00ednda non foron definidas polas leis da entidade, pero sux\u00edrese usar as seguintes de acordo co sistema pantone.\nO significado das cores da bandeira estatal son os seguintes:"}
{"id": "92227", "revid": "23204", "url": "https://gl.wikipedia.org/wiki?curid=92227", "title": "Fontela, Goi\u00e1n, Tomi\u00f1o", "text": "Fontela \u00e9 un lugar da parroquia de Goi\u00e1n, no concello pontevedr\u00e9s de Tomi\u00f1o, na comarca do Baixo Mi\u00f1o. Segundo o IGE, en 2022 ti\u00f1a 165 habitantes (69 homes e 96 mulleres). Orixinalmente este lugar pertenc\u00eda \u00e1 parroquia de Santiago de Tollo, anexionada en 1760.\nSit\u00faase \u00f3 leste da parroquia, a car\u00f3n do r\u00edo Mi\u00f1o. O nome de Fontela v\u00e9n de \"fontanella\", un diminutivo de fonte, e fai refrencia \u00e1s moitas fontes que hab\u00eda no barrio.\nNo lugar dos Tornos, segundo a sabedor\u00eda popular, hab\u00eda unhas estacas que separaban as casas da parroquia de Tollo das do Couto. No\nOutro lugar \u00e9 O Padr\u00f3n, que segundo M. Fern\u00e1ndez Rodr\u00edguez debe o seu nome a unha pedra grade (pedr\u00f3n) que estaba \u00f3 fondo de dito lugar, onde hai tempo amarraban os barcos. No catastro de Ensenada referente a Tollo, no apartado de propiedades di:\nOutro dos lugares \u00e9 As Fonteli\u00f1as, onde hai varios mananciais."}
{"id": "92235", "revid": "1131", "url": "https://gl.wikipedia.org/wiki?curid=92235", "title": "Boubou Hamar", "text": ""}
{"id": "92236", "revid": "98629", "url": "https://gl.wikipedia.org/wiki?curid=92236", "title": "AssaultCube", "text": "O AssaultCube (AC), outrora chamado ActionCube, \u00e9 un videoxogo gratu\u00edto, de acci\u00f3n en primeira persoa, baseado no motor Cube. Est\u00e1 ambientado nun contexto realista, todo dentro das posibilidades que ofrece o motor, mentres que o xogo \u00e9 r\u00e1pido e \"arcade\". O xogo est\u00e1 orientado de cara ao xogo en li\u00f1a por equipos. A s\u00faa \u00faltima versi\u00f3n foi a 1.0.4.\nHistoria.\nO AssaultCube inici\u00e1rono en xullo do 2004 alg\u00fans membros da comunidade de Cube, que o bautizaron daquela co nome de ActionCube. O primeiro lanzamento oficial data de novembro de 2006. A idea era a de crear un xogo completamente novo incorporando a simplicidade de Cube e o seu estilo de movemento nun ambiente m\u00e1is realista.\nArredor do 6 de maio do 2007, cambi\u00f3uselle o nome, \"ActionCube\", por petici\u00f3n dos desenvolvedores do Action Quake 2.\nA pesar da simplicidade dos gr\u00e1ficos e o xogo en si, AssaultCube mant\u00e9n unha base consistente de xogadores con m\u00e1is dunha ducia de servidores en li\u00f1a por parte dos usuarios en todo momento. Ademais conta cun bo n\u00famero de clans, alg\u00fans dos cales participan en torneos organizados. A crecente popularidade do xogo d\u00e9bese ao seu estilo de xogo creativo pero simple, a posibilidade de xogar en varias plataformas, e os seus m\u00ednimos requisitos de hardware.\nDesenvolvemento.\nO desenvolvemento do AssaultCube l\u00e9vano a cabo diferentes persoas de distintas partes do globo, sendo Adrian \u201cdriAn\u201d Henke e Markus \u201cmakkE\u201d Bekel os l\u00edderes do proxecto. O equipo de desenvolvemento at\u00f3pase baixo o nome de Rabid Viper Productions.\nXogo.\nAssaultCube destaca entre outras cousas polos seus reducidos requisitos de hardware e ancho de banda, cun instalador de 40 MB (45 no caso de Mac OS) e capacidade para xogar en li\u00f1a cunha conexi\u00f3n de 56 k. Ademais, grazas ao uso da biblioteca SDL, pode utilizarse en m\u00faltiples plataformas, sendo as oficialmente soportadas Linux, Mac OS X e Windows (Vista, XP, Me, 2k e 98). Tam\u00e9n cabe destacar a rapidez coa que funciona o xogo, que pode funcionar en computadoras xa algo anticuadas.\nOs servidores que permiten xogar en li\u00f1a son p\u00fablicos (non requiren contrasinal). O xogo mesmo permite crear mapas (mundos virtuais) xunto con outras persoas a trav\u00e9s da rede mediante o \"modo cooperativo\". Tam\u00e9n existe un modo de xogo individual, que consiste en xogar contra bots.\nO AssaultCube foi dese\u00f1ado para ser m\u00e1is realista c\u00f3 Cube e estar orientado ao xogo en equipos, mantendo ao mesmo tempo a velocidade de xogo que caracteriza ao motor. En comparaci\u00f3n con outros xogos, o AssaultCube \u00e9 m\u00e1is lento que o Quake e m\u00e1is r\u00e1pido que o Counter-Strike.\nO xogo conserva un bug de movemento do motor orixinal do Cube que permite aos xogadores mediante a pulsaci\u00f3n de d\u00faas direcci\u00f3ns \u00e1 vez (\u00e9 dicir, mov\u00e9ndose en diagonal) ir a unha maior velocidade. Os desenvolvedores deixaron isto sen corrixir \u00e1 mantenta porque o consideraban unha caracter\u00edstica divertida do Cube, semellante ao bug do Quake polo que avanzas m\u00e1is r\u00e1pido saltando.\nOutra caracter\u00edstica surrealista do xogo \u00e9 o potencial de uso do retroceso das armas (que empuxa \u00e1 personaxe cara a atr\u00e1s) \u00e1 hora de alcanzar e realizar movementos outrora imposibles. Isto tam\u00e9n se fixo adrede, permitindo aos xogadores moverse m\u00e1is r\u00e1pido e saltar m\u00e1is alto.\nNo AssaultCube hai dous equipos, dous bandos, os \"Cubers Liberations Army\" (CLA) e os \"Rabid Viper Special Forces\" (RVSF).\nModos de xogo.\nDeixando de lado os modos con bots e o editor de niveis, AssaultCube conta con doce modos de xogo distintos:\nArmas.\nTodas as armas son ficticias e completan o grupo b\u00e1sico dun xogo de acci\u00f3n en primeira persoa moderno:\nUnha das meirandes cr\u00edticas que recibe o xogo \u00e9 precisamente o seu reducido n\u00famero de armas en comparaci\u00f3n con outros xogos similares, en que a variedade de armamento adoita ser m\u00e1is do dobre.\nLanzamentos.\n0.90.\nTr\u00e1tase da primeira beta p\u00fablica do xogo, que foi lanzada o 4 de novembro do 2006. Inclu\u00eda catro mapas de gran calidade, as sete armas actuais e sete modos de xogo.\n0.91.\nEsta versi\u00f3n lanzouse o 12 do mesmo mes. Nela inclu\u00edronse parches do Sauerbraten (outro xogo tam\u00e9n baseado no motor Cube), un novo modo de xogo (o \"One Shot, One Kill\", xunto coa s\u00faa versi\u00f3n por equipos), un novo mapa (\"ac_desert2\") etc. Reduciuse ademais o uso de ancho de banda, equilibr\u00e1ronse mellor as armas e a c\u00e1mara de morte pasou a ser en terceira persoa. A partir desta versi\u00f3n g\u00e1rdase a configuraci\u00f3n do usuario.\n0.92.\nEste novo lanzamento data do 17 de xaneiro do 2007. Nel adaptouse o modo \"One Shot, One Kill\" ao xogo individual (con \"bots\"), engadiuse a selecci\u00f3n autom\u00e1tica de equipo nas partidas, volv\u00e9ronse equilibrar as armas etc. Os disparos na cabeza con rifles francotiradores resultan mortais desde esta versi\u00f3n, e pasan xunto coas mortes con navalla e \u00e1s producidas con granada a contar coma d\u00faas mortes nas estat\u00edsticas. Engadiuse un atallo no teclado para lanzar granadas, por defecto a tecla G. Ademais, os que matan a membros do seu propio equipo reciben unha gran advertencia na s\u00faa pantalla.\n0.93.\nUn dos cambios m\u00e1is importantes nesta versi\u00f3n, que data do 4 de xu\u00f1o do 2007, foi o cambio de nome. O xogo, daquela co\u00f1ecido como ActionCube, pasou a chamarse AssaultCube, por petici\u00f3n dos desenvolvedores do Action Quake 2. O rexistro de cambio rezaba \"Best feature ever...\" (a mellor caracter\u00edstica que tivo nunca...).\nEsta versi\u00f3n inclu\u00edu un novo mapa (\"ac_snow\"), un pequeno radar coa localizaci\u00f3n dos compa\u00f1eiros de equipo, reflexi\u00f3ns na auga, sombras din\u00e1micas dos xogadores, buratos de bala, comunicaci\u00f3n escrita cos membros do equipo (po\u00f1endo % antes da mensaxe a enviar), pequenas melloras na f\u00edsica etc.\n1.0.\nEsta versi\u00f3n viu a luz o 21 de novembro do 2008. Un dato interesante a ter en conta \u00e9 que o tama\u00f1o do instalador dobrouse con esta nova versi\u00f3n, pasando de 19 MB a 40 MB, de 20 a 45 no caso de Mac OS X. Tam\u00e9n se fixo un importante cambio no aspecto gr\u00e1fico, cunha completa remodelaci\u00f3n do logo, agora m\u00e1is agresivo.\nCon respecto da anterior versi\u00f3n, os cambios foron considerables. Houbo unha importante mellora na \"xogabilidade\", as\u00ed coma nos recursos. En termos xerais, engad\u00edronse dez novos mapas, tres novos modos de xogo, lixeiros cambios no retroceso das armas e un modo de reduci\u00f3n da violencia.\nRespecto ao aspecto sonoro, inclu\u00edronse novos efectos, comandos de voz, m\u00fasica ambiental nos mapas, dous novas pezas para a banda sonora -sacadas do Cube 1- e m\u00fasica para cando se est\u00e1 a roubar a bandeira do inimigo. No apartado gr\u00e1fico, destacan a posibilidade de personalizar a personaxe e a nova mira do rifle francotirador (ademais do cambio do logo antes mencionado). Ampliouse e optimizouse o motor gr\u00e1fico, o que permite a quen te\u00f1a un bo equipo gozar de melloras gr\u00e1ficas.\nTam\u00e9n se mellorou a interface, fac\u00e9ndoa m\u00e1is intuitiva. Inclu\u00eduse unha fiestra de configuraci\u00f3n cando se xoga por vez primeira coas configuraci\u00f3ns de maior relevancia no xogo. Engad\u00edronse ademais un men\u00fa para cambiar os controis, a posibilidade de inverter o rato, avisos cando se gardan ficheiros na computadora, un comp\u00e1s no radar etc.\nA partir da versi\u00f3n 1.0 \u00e9 posible ademais agacharse -o que permite agocharse mellor e unha mellora na punter\u00eda-, sangrar ao recibir un disparo e enviar mensaxes por radio ao equipo (sen necesidade de introducir % antes da mensaxe). Tam\u00e9n se fixo posible a inclusi\u00f3n de bots (xogadores controlados pola computadora) no equipo do xogador.\n1.0.1.\nNesta actualizaci\u00f3n que sa\u00edu o 12 de decembro do mesmo ano engad\u00edronse tres novos mapas, reduciuse lixeiramente o retroceso da semiautom\u00e1tica e reduciuse o radio de escoita dos pasos dos xogadores, xunto con alg\u00fans arranxos de \"bugs\".\n1.0.2.\nA \u00faltima hora do 30 de decembro do mesmo ano viu a luz unha segunda actualizaci\u00f3n da versi\u00f3n 1.0 do xogo. Os cambios m\u00e1is significativos estiveron nas melloras da lista de servidores, agora con informaci\u00f3n m\u00e1is detallada, m\u00e1is xeitos de organizar os servidores e a posibilidade de buscar xogadores polo seu alcume en todos os servidores. Ademais, ao intentar descargar unha versi\u00f3n distinta dun mapa desde o servidor, o xogo pregunta desde esta versi\u00f3n se queremos facelo ou non. Tam\u00e9n se corrixiron numerosos \"bugs\".\nXunto coa sa\u00edda desta nova versi\u00f3n, mudouse completamente o aspecto do sitio web do xogo, agora m\u00e1is din\u00e1mico e m\u00e1is colorido.\nLicenza.\nAo igual que o Cube orixinal, o xogo forn\u00e9cese xunto con todo o seu c\u00f3digo fonte, dispo\u00f1ible baixo unha licenza de c\u00f3digo aberto baseada en zlib. A\u00ednda que o motor Cube \u00e9 libre, alg\u00fans medios tales coma gr\u00e1ficos est\u00e1n protexidos por licenzas propietarias."}
{"id": "92237", "revid": "5863", "url": "https://gl.wikipedia.org/wiki?curid=92237", "title": "Pok\u00e9dex", "text": "O no mundo ficticio de Pok\u00e9mon, \u00e9 unha enciclopedia port\u00e1til de alta tecnolox\u00eda que os adestradores Pok\u00e9mon levan consigo para rexistrar as datas das diversas especies Pok\u00e9mon coas que se atopan durante a s\u00faa viaxe como adestradores.\nInformaci\u00f3n xeral.\nA Pok\u00e9dex, orixinalmente, s\u00f3 pod\u00eda rexistrar informaci\u00f3n dos primeiros 151 Pok\u00e9mon que nese ent\u00f3n exist\u00edan (a chamada \"primeira xeraci\u00f3n de Pok\u00e9mon\": os videoxogos Pok\u00e9mon Vermello e Azul). Posteriormente, a s\u00faa base de datos foise actualizando ata aumentar as s\u00faas opcions de busca e a s\u00faa capacidade para rexistrar 493 Pok\u00e9mon.\nA Pok\u00e9dex, pode rexistrar informaci\u00f3n de d\u00faas formas. A primeira \u00e9 cando un adestrador atopa un Pok\u00e9mon salvaxe, nese intre a Pok\u00e9dex realiza un escaneamento, \u00f3 detectar \u00f3 Pok\u00e9mon, e s\u00f3 almacena o seu nome e imaxe. A segunda \u00e9 cando un adestrador captura a un Pok\u00e9mon salvaxe o que fai que a Pok\u00e9dex realice unha an\u00e1lise intensiva \u00f3 Pok\u00e9mon logrando mostrar informaci\u00f3n m\u00e1is detallada como o seu tipo, ataques e unha informaci\u00f3n breve sobre a criatura.\nCada adestrador agrega nova informaci\u00f3n \u00e1 s\u00faa Pok\u00e9dex \u00f3 capturar, recibir ou intercambiar novos Pok\u00e9mon que non ti\u00f1a a\u00ednda rexistrados.\nNo anime.\nA diferenza do seu funcionamento nos videoxogos, a Pok\u00e9dex da serie de anime xa v\u00e9n con informaci\u00f3n rexistrada sobre os Pok\u00e9mon que foron descubertos. As\u00ed mesmo este dispositivo pos\u00fae rexistro de voz gravada, \u00e9 dicir, cando o adestrador desexa informaci\u00f3n dun Pok\u00e9mon, o dispositivo activa un sistema que explica as caracter\u00edsticas do Pok\u00e9mon \u00f3 adestrador por medio de frases xa gravadas.\nOutra das s\u00faas diferenzas \u00e9 que, para poder rexistrar informaci\u00f3n dun Pok\u00e9mon, non \u00e9 necesario capturalo, o adestrador tan s\u00f3 debe expo\u00f1er a s\u00faa Pok\u00e9dex \u00f3 Pok\u00e9mon e o sistema realiza un escaneamento autom\u00e1tico ata atopar na s\u00faa base de datos a informaci\u00f3n sobre tal Pok\u00e9mon. O escaneamento real\u00edzao visualiz\u00e1ndoo por medio dun sensor que pos\u00fae.\nPok\u00e9dex Nacional.\nAdicionalmente, na \"terceira xeraci\u00f3n\", existe unha Pok\u00e9dex chamada Pok\u00e9dex Nacional, unha actualizaci\u00f3n da Pok\u00e9dex Rexional de Pok\u00e9mon Rub\u00ed, Zafiro e Esmeralda, cunha lista completa de t\u00f3dolos Pok\u00e9mon, xa que a Pok\u00e9dex Rexional s\u00f3 \u00e9 capaz de rexistrar informaci\u00f3n dos Pok\u00e9mon das rexi\u00f3ns polas cales se pode viaxar nese xogo, e para poder rexistrar Pok\u00e9mon doutras rexi\u00f3ns, debe ser actualizada \u00e1 \"Pok\u00e9dex Nacional\":"}
{"id": "92238", "revid": "22570", "url": "https://gl.wikipedia.org/wiki?curid=92238", "title": "A\u00f1obre, A\u00f1obre, Vila de Cruces", "text": "A\u00f1obre \u00e9 un lugar da parroquia de A\u00f1obre, no concello de Vila de Cruces. Segundo o IGE en 2012 ti\u00f1a 39 habitantes (20 homes e 19 mulleres), o que sup\u00f3n unha diminuci\u00f3n respecto do ano 1999 cando ti\u00f1a 56 habitantes."}
{"id": "92241", "revid": "23204", "url": "https://gl.wikipedia.org/wiki?curid=92241", "title": "A G\u00e1ndara, Goi\u00e1n, Tomi\u00f1o", "text": "A G\u00e1ndara \u00e9 un lugar da parroquia de Goi\u00e1n, no concello pontevedr\u00e9s de Tomi\u00f1o, na comarca do Baixo Mi\u00f1o. Segundo o IGE, en 2022 ti\u00f1a 236 habitantes (114 homes e 122 mulleres). Pertenceu \u00e1 extinta parroquia de Tollo, anexionada en 1760.\nToponimia.\nDebe o seu nome a ser un sitio moi aberto, ventoso, e bastante fr\u00edo, lindante polo po\u00f1ente coa serra de Argallo.\nHistoria.\nDesco\u00f1\u00e9cese a \u00e9poca da s\u00faa fundaci\u00f3n. Quizais fora un barrio con soamente unha ducia de veci\u00f1os contando as edificaci\u00f3ns m\u00e1is antergas.\nAs xentes de maior idade contaban que en 1664, durante a guerra contra Portugal, \u00f3 queimaren os portugueses as casas do Couto de Goi\u00e1n, as s\u00faas xentes fuxiran cara o monte, facendo al\u00ed as s\u00faas casas, especialmente no lugar chamado o Feal que o p\u00e1rroco consideraba como barrio, pois nos libros de bautizados, casamentos e defuntos figuran inscritos nese barrio. A \u00faltima persoa falecida que moraba en dito lugar foi Ninfa Barreiro Dom\u00ednguez, nada no Feal en 1860 e falecida en 1931 na G\u00e1ndara.\nTam\u00e9n \u00e9 de salientar a posta en funcionamento polo veci\u00f1o Aquilino Alonso e s\u00faa muller nos anos da pos-guerra civil de Espa\u00f1a, dunha das primeiras industrias l\u00e1cteas da comarca, estivo en funcionamento unhas d\u00e9cadas.\nNese barrio viv\u00edan algunhas familias que quizais vi\u00f1eran de f\u00f3ra da rexi\u00f3n, como \"os Maragatos\" ou os \"P\u00edlos\"."}
{"id": "92242", "revid": "23204", "url": "https://gl.wikipedia.org/wiki?curid=92242", "title": "Pikachu", "text": "Pikachu, no orixinal xapon\u00e9s, \u30d4\u30ab\u30c1\u30e5\u30a6, ou \"Pikachuu\" en alfabeto romaji, \u00e9 unha das 898 criaturas ficticias da franqu\u00eda Pok\u00e9mon, nelas \u00e9 un pok\u00e9mon de tipo el\u00e9ctrico de cor amarela con d\u00faas franxas marr\u00f3ns nas s\u00faas costas. Na pok\u00e9dex orixinal ocupa o lugar n\u00famero vinte e cinco.\nOrixe do nome.\nA palabra \"Pikachu\" ou m\u00e1is concretamente \"Pikachuu\", v\u00e9n dun xogo de palabras xapon\u00e9s, \"pika\" significa \"fa\u00edsca\", e \"chuu\" \u00e9 unha onomatopea dun rato en xapon\u00e9s, ademais \"pi\", significa pequeno en xapon\u00e9s."}
{"id": "92243", "revid": "81969", "url": "https://gl.wikipedia.org/wiki?curid=92243", "title": "SSC Napoli", "text": "A Societ\u00e0 Sportiva Calcio Napoli \u00e9 un club italiano de f\u00fatbol con sede en N\u00e1poles, na rexi\u00f3n de Campania. Foi fundado o 1 de agosto de 1926 e xoga na Serie A de Italia.\nEstadio.\nDisputa os seus encontros como local no Estadio Diego Armando Maradona, situado no barrio de Fuorigrotta na cidade de N\u00e1poles. Ti\u00f1a unha capacidade de 78.210 seguidores, reducida na actualidade a 60.240. As dimensi\u00f3ns do terreo de xogo son 105 \u00d7 68 m. O estadio foi inaugurado o 6 de decembro de 1959 nun partido contra a Juventus; o resultado do encontro foi 2-1, a favor do Napoli.\nXogadores.\nCadro Actual.\nActualizado a 18 de xu\u00f1o de 2020.\nSeareiros.\nSegundo unha enquisa elaborada polo instituto estat\u00edstico Demos no mes de setembro de 2016, do total de afeccionados ao f\u00fatbol en Italia, o Napoli \u00e9 o cuarto club por n\u00famero de seareiros, co 13% do total."}
{"id": "92246", "revid": "98629", "url": "https://gl.wikipedia.org/wiki?curid=92246", "title": "Castelo de Hermann", "text": "O Castelo de Hermann (tam\u00e9n Hermannsburg ou Castelo de Narva, en estoniano \"Hermanni linnus\") \u00e9 un castelo localizado na cidade de Narva, no extremo oeste de Estonia. A fortificaci\u00f3n foi fundada en 1256 polos dinamarqueses, sendo constru\u00eddo en pedra a comezos do s\u00e9culo XIV. Os cabaleiros teut\u00f3nicos da orde Livonia, tomaron o castelo o 29 de agosto de 1346 pertencendo a esta orde durante s\u00e9culos.\nO r\u00edo Narva separa a fortaleza estoniana da fortaleza rusa de Ivangorod."}
{"id": "92250", "revid": "56817", "url": "https://gl.wikipedia.org/wiki?curid=92250", "title": "Taranc\u00f3n", "text": "Taranc\u00f3n \u00e9 un concello da provincia de Cuenca na comunidade de Castela-A Mancha. Est\u00e9ndese por unha \u00e1rea de 106.84\u00a0km\u00b2 onde no ano 2007 viv\u00edan 14.214 habitantes. Enc\u00f3ntrase a 800 metros sobre o nivel do mar.\nDemograf\u00eda.\nEvoluci\u00f3n da poboaci\u00f3n de Taranc\u00f3n desde a d\u00e9cada dos 20 ata agora:\n \nPol\u00edtica.\nO repartimento de escanos quedou deste xeito:\nO repartimento de concelleiros desde 1987 \u00e9 o seguiente:\n(*) TI : Taranc\u00f3n Independientes"}
{"id": "92251", "revid": "5863", "url": "https://gl.wikipedia.org/wiki?curid=92251", "title": "Trakai", "text": "Trakai (en polaco: \"Troki\") \u00e9 unha cidade de Lituania, unha parte de Trakai fai parte do territorio do Parque Hist\u00f3rico Nacional Trakai, e \u00e9 o centro administrativo da rexi\u00f3n. A zona urbana da cidade abrangue 11,52\u00a0km\u00b2 de \u00e1rea e \u00e9 habitada por 5.406 persoas. A rexi\u00f3n administrada de Trakai abrangue 1202,74\u00a0km\u00b2 e conta con 38.200 habitantes.\nXeograf\u00eda.\n \nA cidade at\u00f3pase a 28\u00a0km ao oeste de Vilnius. Hai aproximadamente 200 lagos en toda a rexi\u00f3n, dos cales o m\u00e1is profundo (46,7 m) \u00e9 Galv\u0117, que pos\u00fae 21 illas. Galv\u0117, o maior, ten unha superficie de 3,88\u00a0km\u00b2; seguido polo lago Vilkok\u0161nis, que ocupa 3,37\u00a0km\u00b2; e polo lago de Skaistis, que ocupa 2,96\u00a0km\u00b2. Existe, ademais do Parque Nacional Hist\u00f3rico de Trakai, o Parque Rexional Auk\u0161tadvaris, fundado no territorio da rexi\u00f3n.\nO Parque Nacional Hist\u00f3rico de Trakai foi fundado o 23 de abril de 1991 para preservar Trakai como centro acondicionado do Estado lituano, as\u00ed como a s\u00faa aut\u00e9ntica natureza. \u00c9 o \u00fanico parque nacional hist\u00f3rico non s\u00f3 en Lituania, sen\u00f3n tam\u00e9n en toda Europa. O territorio do parque abrangue 82\u00a0km\u00b2, 34\u00a0km\u00b2 dos cales est\u00e1n cubertos por bosques, e 130\u00a0km\u00b2 est\u00e1n cubertos por lagos.\nO Parque Rexional Auk\u0161tadvaris foi fundado en 1992 para preservar as valiosas paisaxes de Verkn\u0117 e Str\u0117va, na parte alta. A \u00e1rea do parque \u00e9 153,50\u00a0km\u00b2, a maior parte dos cales est\u00e1 cuberto por bosques. Hai 72 lagos, o maior dos cales \u00e9 o Vilkok\u0161nis.\nTrakai \u00e9 unha cidade constru\u00edda sobre a auga. A cidade est\u00e1 rodeada, entre outros, polos lagos de Lukos (Bernardin\u0173), Totori\u0161ki\u0173, Galv\u0117s, Akmenos e Gilu\u0161io. En Trakai hai unha serie de monumentos arquitect\u00f3nicos, culturais e hist\u00f3ricos. O museo de historia no castelo estableceuse en 1962. Cada ver\u00e1n cel\u00e9branse na vila festivais e concertos.\nUn acordo de colaboraci\u00f3n asinouse coa cidade de Rheine, en Alema\u00f1a en 1996 e a cidade de Malbork, en Polonia en 1997.\nHistoria.\n \nFundaci\u00f3n.\nOs primeiros asentamentos nesta zona apareceron no primeiro milenio logo de Cristo. A cidade, as\u00ed como os seus arredores, comezou a desenvolverse no S\u00e9culo XIII, no centro do Gran Ducado de Lituania. Segundo as cr\u00f3nicas, logo das cacer\u00edas, o Gran Duque Xediminas descubriu un fermoso lugar, non moi lonxe de Kernav\u00e8, que ent\u00f3n era capital, e decidiu constru\u00edr a\u00ed un castelo. As\u00ed \u00e9 como se edifica o castelo, en Senieji Trakai, que desde ese momento cham\u00e1base Trakai. A cidade de Trakai menci\u00f3nase por primeira vez en alem\u00e1n nas cr\u00f3nicas de 1337, que se considera como a data oficial da s\u00faa fundaci\u00f3n. Cando o Gran Duque Xediminas finalmente vai a Vilna, Senieji Trakai foi herdado polo seu fillo, o duque K\u0119stutis. Axi\u00f1a se desenvolveu un novo t\u00edtulo, o de \"Pr\u00edncipe de Trakai\". Este \u00e9 o lugar de nacemento dun dos mais famosos monarcas de Lituania; Vytautas o Grande.\nDurante o reinado de K\u0119stutis, Naujieji Trakai converteuse nun lugar de construci\u00f3n intensiva: un novo castelo foi constru\u00eddo no estreito entre os lagos Galv\u0117 e Lukos, co\u00f1ecido como o Castelo da Pen\u00ednsula, e outro, co\u00f1ecido como o Castelo da Illa, nunha das illas do lago Galv\u0117. Pola s\u00faa banda, un pobo comezaba a medrar en torno ao castelo. Os enfoques de Trakai son protexidos por Senieji Trakai (Vello Trakai), Str\u0117va, Bra\u017euol\u0117, Danili\u0161k\u0117s e outros mont\u00edculos.\nPrimeiros ataques.\nOs dous castelos de madeira foron achandados con \u00e9xito sucesivamente polos Cabaleiros Teut\u00f3nicos, todas as ocasi\u00f3ns con resultados prexudiciais. Durante o conflito entre o Gran Duque Jogaila (quen se converter\u00eda posteriormente no rei Ladislau) e K\u0119stutis, os castelos foron capturados polo primeiro en 1382. Kestutis perdeu a vida e Jogaila deu os castelos ao seu irm\u00e1n, Skirgaila, que se converteu en gobernador de Lituania. Con todo, o seu imperio non durou moito, xa que os castelos foron capturados de novo ao ano seguinte por forzas conxuntas de Vytautas (o fillo de K\u0119stutis) e os Teut\u00f3nicos. Jogaila retomou o castelo pouco despois. O 7 de agosto de 1392, despois do cesamento do fogo entre Jogaila e Vytautas, o castelo foi concedido finalmente a este \u00faltimo, que se converteu no Gran Duque de Lituania, e Jogaila en gobernador. Malia ser a s\u00faa capital Vilnius, Vytautas pasaba m\u00e1is tempo en Trakai. A comezos do S\u00e9culo XV substitu\u00eduse \u00e1 estrutura antiga, de madeira, por unha fortaleza de pedra.\nProsperidade e chegada dos cara\u00edtas.\nCando Vytautas converteuse no gobernante vasalo do Gran Ducado de Lituania, Trakai converteuse nun centro pol\u00edtico e administrativo do ducado, \u00e1s veces denominado como a capital de facto de Lituania. A construci\u00f3n dos castelos foi rematada e foi constru\u00edda unha igrexa cat\u00f3lica. En 1409 a cidade foi reco\u00f1ecida legalmente como un dos primeiros asentamentos en Lituania. Isto desencadeou a prosperidade e o pobo comezou a desenvolverse rapidamente nunha cidade. En 1413 converteuse en sede dun dos once voivodatos do Gran Ducado de Lituania, o Voivodato de Trakai, e a cidade converteuse nun notable centro administrativo e comercial. A caracter\u00edstica distintiva de Trakai \u00e9 que a cidade foi constru\u00edda e conservada por persoas de diferentes nacionalidades. Comunidades de cara\u00edtas, t\u00e1rtaros, lituanos, rusos, polacos e xudeus comezaron a vivir uns \u00e1 beira dos outros na zona. Os Karaim (ou cara\u00edtas) son unha pequena comunidade \u00e9tnica relixiosa de fala turca reasentados al\u00ed polo Gran Duque Vytautas entre 1397 e 1398, provenientes de Crimea, logo dunha das s\u00faas campa\u00f1as militares exitosas en contra da Horda de Ouro. Polo tanto as comunidades cristi\u00e1s e cara\u00edtas foron separadas e conced\u00e9uselles o goberno aut\u00f3nomo, de conformidade coas leis de Magdeburgo.\nDespois de que o Gran Ducado de Lituania un\u00edsese ao Reino de Polonia en 1569, creandose a Rep\u00fablica das D\u00faas Naci\u00f3ns, o castelo continuou sendo unha propiedade real, pero a importancia da cidade diminu\u00edu gradualmente, especialmente pola proximidade de Vilnius e a sede do centro pol\u00edtico de toda a Comunidade en Cracovia, sendo este moito m\u00e1is importante. Por\u00e9n, segue sendo a sede local do Sejmik (asemblea rexional). A cidade comeza a ser co\u00f1ecida como \"Troki\" en polaco. En 1477, o castelo a beiras do lago \u00e9 un lugar de reuni\u00f3n de Casimiro IV rei de Polonia cos enviados provenientes de Venecia. Despois, o castelo converteuse nunha especie dun luxoso c\u00e1rcere destinado aos presos pol\u00edticos. Sexismundo I foi encarcerado al\u00ed con membros da familia Go\u0161tautai (unha familia da nobreza), que, segundo cr\u00edase, pactaran co traizoeiro Micha\u0142 Gli\u0144ski (un nobre, titor de Iv\u00e1n o Terrible). Tam\u00e9n Elena, vi\u00fava de Alexandre I de Polonia foi mantida al\u00ed co fin de impedir a s\u00faa fuga a Moscova. O castelo foi restaurado polo rei Sexismundo I de Polonia, que estableceu al\u00ed a s\u00faa residencia estival. Con todo, logo da s\u00faa morte en 1548 o castelo quedou en estado de desuso.\nA pesar de ser cada vez maior a \"Polonizaci\u00f3n\" (imposici\u00f3n da cultura e a linguaxe polaca por medio da migraci\u00f3n), Trakai seguiu sendo un notable centro da vida cultural e relixiosa cara\u00edta. Alg\u00fans famosos eruditos estaban activos en Trakai, entre os s\u00e9culos XVI e XVII, como Isaac ben Abraham de Trakai, Joseph ben Mordecai Malinovski, Zera ben Nathan de Trakai, Salomon ben Aharon de Trakai, Ezra ben Nissan e Josiah ben Judah. Alg\u00fans dos cara\u00edtas fix\u00e9ronse ricos e nobres.\nDecadencia e Guerras Mundiais.\nA comunidade local cara\u00edta, a columna vertebral da econom\u00eda da cidade, sufriu moito durante a Rebeli\u00f3n Chmielnicki (ataques rusos cara \u00e1 mancomunidade), as matanzas de 1648 e as guerras entre Rusia e Polonia entre 1654 e 1667, cando a cidade foi saqueada e esnaquizada. No efecto da guerra con Moscova en 1655, ambos os dous castelos foron destru\u00eddos e a prosperidade da cidade finalmente derrubouse. As ru\u00ednas do castelo seguen sendo un fito hist\u00f3rico. En 1680 s\u00f3 trinta familias cara\u00edtas quedaron na cidade. As s\u00faas tradici\u00f3ns, inclu\u00edda a non aceptaci\u00f3n de persoas que cambiaran a s\u00faa identidade relixiosa, impediron \u00e1 comunidade a recuperaci\u00f3n da s\u00faa forza. A cidade quedou en ru\u00ednas de novo a comezos do s\u00e9culo XVIII, probablemente en 1702, polas guerras de Carlos XII de Suecia, e polas consecuentes fames negras e pestes, quedando s\u00f3 3 familias cara\u00edtas. En 1765 s\u00f3 300 cara\u00edtas viv\u00edan en Trakai.\nLogo das Partici\u00f3ns de Polonia en 1795, a rexi\u00f3n foi anexionada pola Rusia Imperial e comezou a repararse e reconstru\u00edrse. En 1915, durante a primeira guerra mundial, a zona foi capturada por Alema\u00f1a. Logo da guerra, a cidade pasou a ser parte de Lituania e foi ocupada por Polonia. As obras no Alto castelo estaban case rematadas en 1939, cando comezou a Invasi\u00f3n de Polonia, e o territorio axi\u00f1a foi anexado pola Uni\u00f3n Sovi\u00e9tica e logo pola Alema\u00f1a nazi. Durante a guerra, m\u00e1is de 5000 xudeus da rexi\u00f3n de Trakai foron asasinados polos nazis. En 1944, durante a Operaci\u00f3n Tempestade, a cidade foi liberada por forzas conxuntas do Ex\u00e9rcito polaco e partisanos sovi\u00e9ticos. Logo da segunda guerra mundial foi de novo anexada polos sovi\u00e9ticos.\nRestauraci\u00f3n.\nEn 1905 as autoridades do Imperio Ruso decidiron restaurar parcialmente as ru\u00ednas do castelo. Con todo, as obras foron amodo e detiv\u00e9ronse despois do estoupido da primeira guerra mundial. En 1929 Stanis\u0142aw Lorenz ordenou a reconstruci\u00f3n do castelo. As obras no Alto castelo estaban a piques de rematarse en 1939, pero a segunda guerra mundial as interrompeu. En 1961 a reconstruci\u00f3n da parte superior do castelo e unha torre alta da construci\u00f3n complet\u00e1ronse. Ent\u00f3n, as obras interromp\u00e9ronse como consecuencia do discurso de Nikita Khrushchev o 21 de decembro de 1960, no cal o Primeiro Secretario sovi\u00e9tico declaraba que a reconstruci\u00f3n do castelo ser\u00eda un signo da glorificaci\u00f3n do pasado feudal de Lituania. As obras na parte baixa do castelo non se reiniciaron ata o decenio de 1980 e remat\u00e1ronse polas autoridades lituanas a comezos de 1990."}
{"id": "92252", "revid": "56817", "url": "https://gl.wikipedia.org/wiki?curid=92252", "title": "Y\u00e9meda", "text": "Y\u00e9meda \u00e9 un concello da provincia de Cuenca na comunidade de Castela-A Mancha. Est\u00e9ndese por unha \u00e1rea de 29.08\u00a0km\u00b2 onde no ano 2007 viv\u00edan 27 habitantes.\nDemograf\u00eda.\nEvoluci\u00f3n da poboaci\u00f3n de Y\u00e9meda desde a d\u00e9cada dos 20 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "92254", "revid": "25871", "url": "https://gl.wikipedia.org/wiki?curid=92254", "title": "Engu\u00eddanos", "text": "Engu\u00eddanos \u00e9 un concello da provincia de Cuenca na comunidade de Castela-A Mancha. Est\u00e9ndese por unha \u00e1rea de 165.35\u00a0km\u00b2 onde no ano 2007 viv\u00edan 462 habitantes. At\u00f3pase a 85\u00a0km de Cuenca.\nDemograf\u00eda.\nEvoluci\u00f3n da poboaci\u00f3n de Engu\u00eddanos desde a d\u00e9cada dos 20 ata agora:\nPol\u00edtica.\nO repartimento de escanos quedou deste xeito:"}
{"id": "92255", "revid": "56817", "url": "https://gl.wikipedia.org/wiki?curid=92255", "title": "Iniesta", "text": "Iniesta \u00e9 un concello da provincia de Cuenca na comunidade de Castela-A Mancha. Est\u00e9ndese por unha \u00e1rea de 232.30\u00a0km\u00b2 onde no ano 2007 viv\u00edan 4.412 habitantes. Enc\u00f3ntrase a 105\u00a0km da capital.\nDemograf\u00eda.\nEvoluci\u00f3n da poboaci\u00f3n de Iniesta desde a d\u00e9cada dos 50 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "92256", "revid": "6592", "url": "https://gl.wikipedia.org/wiki?curid=92256", "title": "Narboneta", "text": "Narboneta \u00e9 un concello da provincia de Cuenca na comunidade de Castela-A Mancha. Est\u00e9ndese por unha \u00e1rea de 34.83\u00a0km\u00b2 onde no ano 2007 viv\u00edan 74 habitantes.\nDemograf\u00eda.\nEvoluci\u00f3n da poboaci\u00f3n de Narboneta desde a d\u00e9cada dos 30 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "92257", "revid": "56817", "url": "https://gl.wikipedia.org/wiki?curid=92257", "title": "Pajaroncillo", "text": "Pajaroncillo \u00e9 un concello da provincia de Cuenca na comunidade de Castela-A Mancha. Est\u00e9ndese por unha \u00e1rea de 56.91\u00a0km\u00b2 onde no ano 2007 viv\u00edan 83 habitantes.\nDemograf\u00eda.\nEvoluci\u00f3n da poboaci\u00f3n de Pajaroncillo desde a d\u00e9cada dos 30 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "92258", "revid": "1987", "url": "https://gl.wikipedia.org/wiki?curid=92258", "title": "U\u00f1a, Cuenca", "text": "U\u00f1a \u00e9 un concello da provincia de Cuenca na comunidade de Castela-A Mancha. Est\u00e9ndese por unha \u00e1rea de 23.25\u00a0km\u00b2 onde no ano 2007 viv\u00edan 123 habitantes.\nDemograf\u00eda.\nEvoluci\u00f3n da poboaci\u00f3n de U\u00f1a desde a d\u00e9cada dos 30 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "92259", "revid": "88215", "url": "https://gl.wikipedia.org/wiki?curid=92259", "title": "Ucl\u00e9s", "text": "Ucl\u00e9s \u00e9 un concello da provincia de Cuenca na comunidade de Castela-A Mancha. Est\u00e9ndese por unha \u00e1rea de 64.61\u00a0km\u00b2 onde no ano 2007 viv\u00edan 257 habitantes.\nDemograf\u00eda.\nEvoluci\u00f3n da poboaci\u00f3n de Ucl\u00e9s desde a d\u00e9cada de 1930 ata agora:\nPol\u00edtica.\nA repartici\u00f3n de escanos quedou deste xeito:"}
{"id": "92260", "revid": "98629", "url": "https://gl.wikipedia.org/wiki?curid=92260", "title": "Kodak", "text": "Eastman Kodak Company \u00e9 unha compa\u00f1\u00eda multinacional dedicada ao dese\u00f1o, produci\u00f3n e comercializaci\u00f3n de equipamento fotogr\u00e1fico. A actual empresa ten a s\u00faa antecedente na Eastman Dry Plate Company fundada polo inventor George Eastman e o home de negocios Henry Strong en 1881.\nTen a s\u00faa sede na cidade de Rochester, no estado de Nova York, nos Estados Unidos.\nOrixes do nome.\nA elecci\u00f3n da palabra Kodak como nome da compa\u00f1\u00eda parece ter a s\u00faa xustificaci\u00f3n en motivos puramente comerciais, xa que resulta de f\u00e1cil pronunciaci\u00f3n en todos os idiomas. George Eastman falou sempre de que tomara esta palabra da linguaxe dos nenos pequenos, tam\u00e9n hai unha segunda hip\u00f3tese que di que eran as d\u00faas s\u00edlabas, dous sons da s\u00faa primeira c\u00e1mara.\nProdutos.\nO seu grande \u00e9xito comercial foi a introduci\u00f3n no mercado do carrete de papel no ano 1888, o que provocou a substituci\u00f3n das placas de cristal empregadas ata o momento, as\u00ed como o lanzamento no mesmo ano da c\u00e1mara Kodak 100 Vista, que utilizaba carretes de 100 fotos circulares e para cuxa campa\u00f1a de promoci\u00f3n se acu\u00f1ou a frase \"Vostede aperta o bot\u00f3n, n\u00f3s facemos o resto\". Posteriormente, lanzou o carrete de celuloide que terminou por empregar unha protecci\u00f3n que permit\u00eda a s\u00faa extracci\u00f3n e colocaci\u00f3n baixo a luz solar.\nOutras c\u00e1maras famosas foron a Kodak Brownie e a Kodak Instamatic.\nAdemais das s\u00faas c\u00e1maras a Kodak veu sendo unha das grandes subministradoras de pel\u00edcula fotogr\u00e1fica para os sectores afeccionados e profesionais. Na actualidade, tras un per\u00edodo de crise econ\u00f3mica, decidiu reorientar o seu negocio cara \u00e1 fotograf\u00eda dixital, o que xerou d\u00fabidas acerca de se manter\u00e1 a produci\u00f3n de c\u00e1maras tradicionais, pel\u00edcula fotogr\u00e1fica e demais produtos.\nLogo de perder unha batalla pola patente da fotograf\u00eda instant\u00e1nea coa Polaroid, Kodak abandonou o mercado das c\u00e1maras instant\u00e1neas no ano 1986.\nCine.\nKodak segue sendo ata o d\u00eda de hoxe o maior provedor de pel\u00edculas fotogr\u00e1ficas no mundo tanto para os afeccionados como para profesionais e o mercado do cine. A compa\u00f1\u00eda tam\u00e9n se diversificou noutros tipos de imaxes relacionadas con diferentes industrias (como pel\u00edculas de imaxes m\u00e9dicas, comercializados por Carestream Health).\nC\u00e1maras dixitais.\nMoitas das primeiras c\u00e1maras dixitais de Kodak dese\u00f1\u00e1ronse e foron constru\u00eddas por Chinon Industries, un fabricante xapon\u00e9s de c\u00e1maras. No ano 2004, Kodak adquiriu Chinon Xap\u00f3n e moitos dos seus enxe\u00f1eiros e dese\u00f1adores un\u00edronse a Kodak Xap\u00f3n. En xullo de 2006 Kodak anunciou que a empresa Flextronics axudar\u00eda en fabricaci\u00f3n e na tarefa de dese\u00f1o das s\u00faas c\u00e1maras dixitais."}
{"id": "92262", "revid": "98629", "url": "https://gl.wikipedia.org/wiki?curid=92262", "title": "George Eastman", "text": "George Eastman, nado o 12 de xullo de 1854 en Waterville (Nova York) e finado o 14 de marzo de 1932, foi o fundador da Eastman Kodak Company e inventor do rolo de pel\u00edcula, que substitu\u00edu \u00e1 placa de cristal, co cal conseguiu po\u00f1er a fotograf\u00eda a disposici\u00f3n das masas. O rolo de pel\u00edcula ser\u00eda tam\u00e9n algo b\u00e1sico para a invenci\u00f3n do cinema, xa que o seu uso atop\u00e1base nas creaci\u00f3ns dos pioneiros do cine como Thomas Edison, os Irm\u00e1ns Lumi\u00e8re e Georges M\u00e9li\u00e8s.\nTraxectoria.\nO 4 de setembro de 1888 Eastman rexistrou a marca Kodak e recibiu unha patente para a s\u00faa c\u00e1mara que usaba o rolo de pel\u00edcula. Ese mesmo ano lanza ao mercado a c\u00e1mara Kodak 100 Vista, que utilizaba carretes de 100 fotos circulares e para cuxa campa\u00f1a de promoci\u00f3n acu\u00f1ou a frase \u00ab\"Vostede aperta o bot\u00f3n, n\u00f3s facemos o resto\"\u00bb. O m\u00e1is importante \u00e9 que a partir deste momento xa non se requir\u00edan grandes co\u00f1ecementos en fotograf\u00eda ou na utilizaci\u00f3n de produtos qu\u00edmicos.\nEsta c\u00e1mara vend\u00edase xa cargada e lista para realizar as fotos. Unha vez usada, devolv\u00edase \u00e1 casa que extra\u00eda o carrete, revelaba as fotos e devolv\u00edaas xunto \u00e1 c\u00e1mara xa cargada. Os prezos eran moi econ\u00f3micos, uns 25$ a c\u00e1mara cargada e o carrete cargado e revelado s\u00f3 custaba 10$. Isto supuxo que o uso da fotograf\u00eda p\u00faidose estender a toda a poboaci\u00f3n, \u00e9 xa que logo o momento da popularizaci\u00f3n da fotograf\u00eda.\nXa no ano 1889 Eastman cambia o carrete de papel por un de celuloide e uns anos m\u00e1is tarde elimina a incomodidade de ter que devolver a c\u00e1mara enteira, ao comezar a comercializaci\u00f3n dun carrete protexido que permite a s\u00faa colocaci\u00f3n e extracci\u00f3n \u00e1 luz do d\u00eda.\n\u00c9 nestes anos cando xorde a fotograf\u00eda de afeccionado tal e como a co\u00f1ecemos na actualidade.\nEastman, de car\u00e1cter complexo, f\u00edxose multimillonario grazas \u00e1s s\u00faas innovaci\u00f3ns, investindo grandes sumas de di\u00f1eiro en diferentes obras ben\u00e9ficas. Con todo, a s\u00faa inestabilidade ps\u00edquica levoulle ao seu suicidio. Deixou unha nota na que po\u00f1\u00eda:"}
{"id": "92264", "revid": "55340", "url": "https://gl.wikipedia.org/wiki?curid=92264", "title": "Horta", "text": "Unha horta \u00e9 un cultivo de regad\u00edo, moi frecuente nas veigas dos r\u00edos por ser un tipo de agricultura que require abundante auga. Unha horta familiar de pequena extensi\u00f3n recibe tam\u00e9n o nome de horto.\nOs principais cultivos das hortas adoitan ser as hortalizas, verduras, legumes e, \u00e1s veces, \u00e1rbores froiteiras.\nA ciencia que estuda as hortas denom\u00ednase horticultura.\nHorto urbano.\nA pr\u00e1ctica de manter pequenos hortos urbanos estase estendendo entre as familias de escasos recursos, xeralmente habitantes de zonas urbano marxinais.\nMoitas veces a finalidade destes hortos, propiciados por entidades gobernamentais e ONGs, non \u00e9 a de suplir unha cantidade importante de alimento sen\u00f3n que m\u00e1is ben a de promover unha diversificaci\u00f3n dos h\u00e1bitos alimentarios.\nNo horto org\u00e1nico frecuentemente apl\u00edcanse t\u00e9cnicas org\u00e1nicas, evitando o uso de herbicidas e insecticidas (biocidas), recreando un ecosistema que se sost\u00e9n coa diversidade dos cultivos, a rotaci\u00f3n dos mesmos e a achega de abonos org\u00e1nicos.\nA agricultura urbana brinda un marco no cal a familia, veci\u00f1os, ou grupos af\u00edns poden aprender a observar e facilitar os procesos naturais (sementeira, crecemento, coidados, floraci\u00f3n-reproduci\u00f3n, colleita, conservaci\u00f3n, elaboraci\u00f3n de alimentos...). Ademais de ter prop\u00f3sitos produtivos, ten un contido educativo e reconstrutivo, axuda a fortalecer a integraci\u00f3n e o traballo en equipo e recuperar a estima, as\u00ed tam\u00e9n como promover h\u00e1bitos nutricionais saudables. T\u00e9ndese a lograr un sistema de produci\u00f3n continua no que se achega traballo e co\u00f1ecemento todo o ano e se obte\u00f1en hortalizas frescas, froitas e herbas arom\u00e1ticas para a inxesti\u00f3n diaria."}
{"id": "92265", "revid": "1131", "url": "https://gl.wikipedia.org/wiki?curid=92265", "title": "\u00c1loe vera", "text": "O \u00e1loe vera (Aloe vera Burm, ou Aloe barbadensis Miller) \u00e9 unha planta suculenta da familia das asfodel\u00e1ceas. \u00c9 orixinaria do norte e do sur de \u00c1frica.\n\u00c9 unha planta perenne, con follas suculentas dispostas en rosetas, alcanzando os 50 cm de longo e os 7 de grosor; as follas est\u00e1n compostas de tres capas: unha protecci\u00f3n cori\u00e1cea exterior, unha capa fibrosa debaixo desta; onde se concentra a alo\u00edna, o ingrediente activo empregado como laxante en preparados farmac\u00e9uticos, e cuxo gusto amargo serve \u00e1 planta como protecci\u00f3n contra os predadores e un coraz\u00f3n xelatinoso onde almacena os seus reservas de auga e co que se preparan innumerables produtos farmac\u00e9uticos. As follas son alargadas, lanceoladas, e parecen brotar directamente do chan nos exemplares xuven\u00eds; os m\u00e1is a\u00f1osos presentan un curto e robusto talo.\nAs flores do \u00e1loe son pequenas, tubulares, e pres\u00e9ntanse en inflorescencias densas de cor vermella ou amarela.\nXeralmente as flores de \u00e1loe requiren de polinizaci\u00f3n cruzada para fecundar e esta adoita ser levada a cabo especialmente por aves e bolboretas debido \u00e1 s\u00faa visi\u00f3n preferencial destas cores.\nO \u00e1loe cult\u00edvase para uso medicinal e como planta decorativa.\nNalgunhas rexi\u00f3ns popularmente adoita chamarse tam\u00e9n \u00e1loe vera ao \u00e1loe saponaria. A\u00ednda que este \u00faltimo pode ter propiedades medicinais similares, a nivel farmac\u00e9utico \u00e9 importante unha correcta identificaci\u00f3n da especie.\nActualmente, hai m\u00e1is de 250 diversas variedades reco\u00f1ecidas de \u00e1loe, das cales, soamente tres ou catro te\u00f1en caracter\u00edsticas curativas ou medicinais significativas. O m\u00e1is potente destes, o rico das vitaminas, minerais, amino\u00e1cidos, e enzimas \u00e9 \"Barbadensis Mui\u00f1eiro do Aloe\", co\u00f1ecido comunmente como \"\u00e1loe vera\". A palabra \"\u00e1loe\" deriva do \u00e1rabe \"alloeh\", que significa: \"a substancia amarga brillante\"; a palabra \"vera\" v\u00e9n do lat\u00edn e significa: \"verdade\". En devandita \u00e9poca antiga, esta variedade era considerada o m\u00e1is eficaz produto medicinal. Non se sabe o tempo que se reco\u00f1ece como planta medicinal. Unha das aplicaci\u00f3ns farmac\u00e9uticas, m\u00e1is antigamente rexistrada, p\u00f3dese atopar nunha tabo\u00ed\u00f1a sumeria de arxila do ano 2100 a.C., pero hai informes de debuxos da planta nas antigas paredes de templos exipcios desde o ano 4000 a.C.\nO \u00e1loe vera \u00e9 semellante en aspecto a un cacto pero realmente \u00e9 un membro da familia das \"Liliacae\", do mesmo xeito que a cebola, o allo, o esp\u00e1rrago, o lirio ou o tulip\u00e1n. S\u00f3 crece en climas c\u00e1lidos e at\u00f3pase especialmente nas rexi\u00f3ns m\u00e1is secas de Am\u00e9rica, Asia, Europa, \u00c1frica e Australia."}
{"id": "92266", "revid": "1131", "url": "https://gl.wikipedia.org/wiki?curid=92266", "title": "Roncesvales", "text": "Roncesvales (en \u00e9uscaro: \"Orreaga\", en castel\u00e1n: \"Roncesvalles\", oficialmente Orreaga/Roncesvalles) \u00e9 un concello de Navarra. Est\u00e9ndese por unha \u00e1rea de 15,1\u00a0km\u00b2 onde no ano 2009 viv\u00edan 30 habitantes, 6 m\u00e1is ca no ano 2007 cando eran 24. Enc\u00f3ntrase a 923 metros sobre o nivel do mar.\nHistoria.\nRoncesvales foi de sempre v\u00eda de paso obrigatoria para entrar na Pen\u00ednsula Ib\u00e9rica. Por Roncesvales penetraron fundamentalmente os celtas, os b\u00e1rbaros (409), os godos que se estableceron ao longo da conca do Douro, e naturalmente o rei Carlomagno co m\u00e1is poderoso ex\u00e9rcito do s\u00e9culo VIII, cami\u00f1o da cidade de Zaragoza. Carlomagno, dado que foi derrotado en Zaragoza, decidiu, cami\u00f1o do seu reino, reducir a ru\u00ednas a capital dos vasc\u00f3ns, Pamplona. Foi ao regreso, nos Pireneos, entre o collado de Iba\u00f1eta e a hondonada de Valcarlos, onde houbo de sufrir unha contundente emboscada por partidas de nativos vascons, aos que lles resultou f\u00e1cil provocar un mancar xeral a base de lanzar rocas e dardos. \"Le Chanson de Roland\", escrita nalg\u00fan lugar de Francia cara a finais do s\u00e9culo XI, concibiu o desastre no chairo, entre Roncesvales e a vila de Burguete, e os atacantes xa non eran vascons, sen\u00f3n sarracenos, quen en realidade nunca chegaron a expandir os seus dominios tan ao norte.\nLingua.\nDe acordo coa Lei Foral do 18/1986 do 15 de decembro sobre o vasco o regulamento do seu uso e o s\u00faa oficializaci\u00f3n. sobre o lugar da \"Adaptaci\u00f3n ling\u00fc\u00edstica no Mundo\". Navarra div\u00eddese ling\u00fcisticamente en tres zonas. Este municipio forma parte da zona vasc\u00f3fila onde a utilizaci\u00f3n do vasco \u00e9 maioritaria. Util\u00edzase ao vasco e o castel\u00e1n na administraci\u00f3n p\u00fablica, nos medios de comunicaci\u00f3n, nas manifestaci\u00f3ns culturais e na educaci\u00f3n; con todo o uso \u00e9 corrente e xeralmente fomentado.\nDemograf\u00eda.\nEvoluci\u00f3n da poboaci\u00f3n de Roncesvalles desde a d\u00e9cada de 1920:\nPol\u00edtica.\nO repartimento de escanos quedou deste xeito:"}
{"id": "92268", "revid": "1093", "url": "https://gl.wikipedia.org/wiki?curid=92268", "title": "Roncesvalles", "text": ""}
{"id": "92269", "revid": "1131", "url": "https://gl.wikipedia.org/wiki?curid=92269", "title": "Semana Verde de Galicia", "text": "A Semana Verde de Galicia \u00e9 unha importante feira do sector primario celebrada anualmente nos meses de maio ou xu\u00f1o na localidade pontevedresa de Silleda. Comezouse a celebrar no ano 1978.\nPara a celebraci\u00f3n do evento habilitouse un recinto feiral que se rematou de constru\u00edr no ano 1996 cando foi inaugurado polo rei Xo\u00e1n Carlos I. Este recinto adoita co\u00f1ecerse polo nome da feira, sendo habituais as expresi\u00f3ns \"o recinto da Semana Verde\" ou \"a Semana Verde\".\nSectores.\nNo evento danse cita varios sectores desde o forestal ata o gandeiro pasando polo alimentario; este \u00faltimo ten cabida dentro de Salimat (Sal\u00f3n da Alimentaci\u00f3n do Atl\u00e1ntico).\nTam\u00e9n hai numerosas mostras de artesan\u00eda, novas tecnolox\u00edas, maquinaria e concursos de competici\u00f3n equina e canina.\nA feira ten como obxectivo a promoci\u00f3n de actividades agropecuarias, agroindustriais, alimentarias, comerciais, sociais, educativos, de lecer..."}
{"id": "92270", "revid": "98629", "url": "https://gl.wikipedia.org/wiki?curid=92270", "title": "Brega", "text": "Brega \u00e9 un x\u00e9nero musical popular brasileiro. O termo, orixinalmente considerado de car\u00e1cter pexorativo e discriminatorio, foi sendo incorporado e asumido, perdendo gradualmente co tempo este significado.\nHistoricamente, os maiores cantantes do lex\u00edtimo x\u00e9nero brega est\u00e1n no nordeste brasileiro, sendo o pernambucano Reginaldo Rossi e o cearense Falc\u00e3o, dous dos seus maiores representantes na actualidade, sendo que o \u00faltimo segue unha li\u00f1a de \"brega humoristico\".\nEventualmente, a\u00ednda se confunde o brega con outros ritmos que pos\u00faen en com\u00fan con el a caracter\u00edstica do romanticismo excesivo, como o pagode moderno, por\u00e9n sen conservar as caracter\u00edsticas propias do aut\u00e9ntico brega."}
{"id": "92273", "revid": "1093", "url": "https://gl.wikipedia.org/wiki?curid=92273", "title": "Mariguana", "text": ""}
{"id": "92276", "revid": "23204", "url": "https://gl.wikipedia.org/wiki?curid=92276", "title": "San Lourenzo, Goi\u00e1n, Tomi\u00f1o", "text": "San Lourenzo \u00e9 un lugar da parroquia de Goi\u00e1n, no concello pontevedr\u00e9s de Tomi\u00f1o, na comarca do Baixo Mi\u00f1o. Segundo o IGE, en 2022 ti\u00f1a 111 habitantes (55 homes e 56 mulleres). Pertenceu \u00e1 extinta parroquia de Tollo, anexionada en 1760.\nHistoria.\nDebe o seu nome \u00e1 capela de San Lourenzo que en 1517 erixiron os monxes de Oia para diciren a misa \u00e1 comunidade que atend\u00eda o priorado-granxa que estableceran \u00e1 beira da serra de Argallo. Este priorado, do que se conservaban restos das edificaci\u00f3ns ata non hai moitos anos, estaba pechado cun muro de pedra, cunha superficie de 3,5 hect\u00e1reas. No medio da serra fixeron unha mina para sacar auga para uso de beber e regad\u00edo, usada na actualidade para complementar o abastecemento das casas de Goi\u00e1n. En documentos do baixo medievo do mosteiro de Oia citan a este barrio como San Lourenzo de Tras os Montes.\nOs monxes e leigos que nel traballaban, para despraz\u00e1rense \u00f3 mosteiro de Oia, usaban o cami\u00f1o do Borrallo, que pasaba sobre a ponte no r\u00edo Tamuxe en Loureza, cara a Mabia e Santa Comba na serra da Groba. Este cami\u00f1o a\u00ednda se usa na actualidade para ir no mes de maio \u00e1 romar\u00eda de Santa Comba, avogada das mulleres.\nAs mulleres adoitaban ofrecerse o\u00edr a misa na s\u00faa capela, cando lles ti\u00f1an problemas coa menstruaci\u00f3n. A que a padec\u00eda con exceso, deb\u00eda varrer cunha vasoira de xesta de f\u00f3ra para dentro da capela, e se era en caso contrario de dentro da capela para f\u00f3ra. Acud\u00eda moita xente da parroquia. Van a p\u00e9 de madrugada, levando a comida e regresando antes do solpor, cantando:\nPreto do priorado enc\u00f3ntrase un petr\u00f3glifo, do que fixo un esbozo o pintor Antonio Fern\u00e1ndez.\nNo lugar comezou a funcionar antes de 1936 un dos primeiros viveiros de plantas da provincia, co nome de Viveros Juan Peixoto.\nNo lugar hoxe chamado \"A F\u00e1brica do Chocolate\", na serra do Argallo, funcionou unha industria de chocolate, da que era propietario un veci\u00f1o de Goi\u00e1n retornado do Brasil, quedan restos de paredes nos primeiros anos do s\u00e9culo XX."}
{"id": "92277", "revid": "98629", "url": "https://gl.wikipedia.org/wiki?curid=92277", "title": "Zamboanga", "text": "Zamboanga \u00e9 unha cidade que se localiza en Filipinas.\nEsta cidade foi fundada no ano 1635 como fortaleza militar de defensa.\nSituaci\u00f3n.\nAt\u00f3pase situada na illa de Mindanao, na mesma punta da pen\u00ednsula do seu nome. Limita ao sur co Estreito de Basil\u00e1n, ao leste co Golfo dos Mouros e ao oeste co Mar de Sul\u00fa.\nEconom\u00eda.\nA econom\u00eda desta cidade depende do papel e m\u00e1is dos produtos agrarios. Tam\u00e9n \u00e9 importante a industria do moble e das conservas de peixe."}
{"id": "92278", "revid": "98629", "url": "https://gl.wikipedia.org/wiki?curid=92278", "title": "Cer\u00e1mica de Sargadelos", "text": "A cer\u00e1mica de Sargadelos \u00e9 unha famosa cer\u00e1mica galega elaborada en Sargadelos, no municipio de Cervo. A primeira f\u00e1brica foi creada a principios do s\u00e9culo XIX por Antonio Raimundo Ib\u00e1\u00f1ez e que tras varias xeraci\u00f3ns acabou pechando en 1875. A partir de mediados do s\u00e9culo XX Sargadelos forma parte dun grupo de empresas do sector, o grupo Sargadelos \u2014ao que pertence igualmente a cer\u00e1mica de Castro-Sada\u2014 grazas ao impulso do ceramista Isaac D\u00edaz Pardo, baseada en coloraci\u00f3ns en tons azuis.\nO museo de Pontevedra conta cunha sala cunha gran colecci\u00f3n desta cer\u00e1mica.\nResumo hist\u00f3rico.\nAntonio Raimundo Ib\u00e1\u00f1ez, notable enciclopedista de familia fidalga de escasos recursos, dedicado desde moi novo a negocios de importaci\u00f3n e exportaci\u00f3n, introduciu innovaci\u00f3ns tecnol\u00f3xicas para as s\u00faas f\u00e1bricas. Asentado en Ribadeo, iniciou unha industria sider\u00farxica, e no ano 1806 creou conxuntamente unha manufactura de cer\u00e1mica que estivo nos seus primeiros tempos dedicada \u00e1 fabricaci\u00f3n de louza fina para vaixelas con estampaxe e influ\u00edda da louza inglesa, naquel tempo moi valorada. En 1808, tras o \u00e9xito da inauguraci\u00f3n da f\u00e1brica de cer\u00e1mica, Carlos IV condecorouno coa cruz da Orde de Carlos III, outorg\u00e1ndolle os t\u00edtulos de marqu\u00e9s de Sargadelos e conde de Orbaiceta. \nComo consecuencia da guerra da Independencia e os seus sucesos revolucionarios, Antonio Raimundo Ib\u00e1\u00f1ez foi asasinado o ano 1808, suced\u00e9ndolle no cargo da f\u00e1brica o seu cu\u00f1ado Francisco Acevedo, quen contratou para a direcci\u00f3n da mesma ao portugu\u00e9s Antonio Correa de Saa. \nA partir desta nova direcci\u00f3n a f\u00e1brica produciu un tipo de cer\u00e1mica decorada con filetes en vermello e azul e escudos en ouro. Correa decidiu en 1829 montar a s\u00faa propia f\u00e1brica polo que a direcci\u00f3n de Sargadelos recaeu nesa data en Hilario Marcos. As vaixelas dese tempo eran realizadas en branco, sen ser posible a competencia coas pezas inglesas, desexo do seu fundador. Ao pasar a propiedade da f\u00e1brica a Jos\u00e9 Ib\u00e1\u00f1ez pola morte do seu pai en 1832, formouse unha sociedade co sevillano Antonio de Tapia co fin de emprender de novo \u00aba fabricaci\u00f3n de louza fina\u00bb, contrat\u00e1ndose como director ao ingl\u00e9s Richard, cargo que exerceu ata 1842. Durante este tempo morreu prematuramente Xos\u00e9 Ib\u00e1\u00f1ez e a s\u00faa vi\u00fava debeu po\u00f1erse \u00e1 fronte xa que o seu fillo era menor; debido \u00e1 d\u00e9bil situaci\u00f3n econ\u00f3mica da empresa tivo que arrendala en 1845. \nA f\u00e1brica de cer\u00e1mica pasou por catro etapas, cada unha coas s\u00faas caracter\u00edsticas, pech\u00e1ndose definitivamente en 1875. No \u00faltimo terzo do s\u00e9culo XX rexurdiu a manufactura de cer\u00e1mica en Sargadelos, ocupando edificios novos e respectando as ru\u00ednas antigas como conxunto Hist\u00f3rico\u2013Art\u00edstico, nomeamento que lle foi dado en 1972.\nComezos.\nIb\u00e1\u00f1ez contou en primeiro lugar coa materia prima necesaria que se atopaba ademais moi pr\u00f3xima: arxilas, caolines, le\u00f1a, cursos de auga. Ti\u00f1a ademais moi pr\u00f3ximo o porto de San Cibrao para enviar desde al\u00ed os produtos a lugares afastados, imitando as\u00ed a iniciativa inglesa. \nA creaci\u00f3n da f\u00e1brica de cer\u00e1mica en 1806 supuxo un novo sistema de producir, introducindo o proceso mec\u00e1nico que vir\u00eda substitu\u00edr a peza feita a man, co que se tentaba ademais abaratar os prezos. O director contaba con sona de afrancesado e o 2 de febreiro de 1809, baixo o mando de cregos e fidalgos da zona os veci\u00f1os amotin\u00e1ronse contra a industria, destru\u00edndo as instalaci\u00f3ns e ocasionando varios mortos. A pintura a man foi substitu\u00edda igualmente polo moderno sistema de estampaxe, importado de Bristol (Inglaterra). Os obxectos fix\u00e9ronse en louza fina, un produto intermedio entre a louza e a porcelana, un material duro e lixeiro \u00e1 vez, de paredes delgadas con cocci\u00f3n entre 1.100\u00a0\u00b0C e 1.200\u00a0\u00b0C. Tr\u00e1-la cocci\u00f3n a cor resulta branco e \u00e9 ent\u00f3n cando se lle aplica un verniz de chumbo. Este sistema difer\u00e9nciase da louza en que no canto de engadir area \u00e1 pasta eng\u00e1dese s\u00edlice, feldespato, caol\u00edn e calcio, obtendo resultados diferentes segundo as cantidades engadidas. Sobre esta pasta superponse o estampado cuxa t\u00e9cnica perfeccionaran en 1761 John Sadler e Guy Green, na f\u00e1brica de Liverpool.\nPrimeira \u00e9poca (1806-1832).\nEn 1806 Antonio Raimundo Ib\u00e1\u00f1ez conseguiu do Goberno un privilexio exclusivo para a explotaci\u00f3n das minas de cuarzo descubertas ata a data e para as que estivesen a\u00ednda sen descubrir. Deste xeito tivo asegurada a materia prima para a f\u00e1brica de louza, que comezara a s\u00faa andaina ese mesmo ano, paralela \u00e1 xa existente de fundici\u00f3n. O complexo fabril constaba de dous patios, varios fornos, oficinas, m\u00e1quinas para romper as rocas e un mu\u00ed\u00f1o para os vernices. \nO primeiro director, Juan Antonio P\u00e9rez estivo \u00e1 fronte da f\u00e1brica un ano. Despois, en 1807, substitu\u00edulle o portugu\u00e9s Jos\u00e9 Antonio Correa de Saa, coa experiencia de dirixir a f\u00e1brica de Vale da Piedade. Correa de Saa mant\u00edvose \u00e1 fronte ata 1829; neste ano pasou a ser o director Hilario Marco cuxa xesti\u00f3n durou ata 1832, cando foi necesario pechar a empresa. \nEn 1809 morrera Antonio Raimundo Ib\u00e1\u00f1ez e a direcci\u00f3n administrativa pasara ao seu cu\u00f1ado Francisco Azevedo. Foron anos dif\u00edciles e de apuros econ\u00f3micos, cun almac\u00e9n de pezas sen vender, a\u00ednda que houbo un certo movemento grazas aos encargos recibidos desde A Coru\u00f1a, Ferrol, as R\u00edas Baixas, Biscaia e Castela. Nesta \u00e9poca a\u00ednda non se estampaba a coroa real nas marcas, a\u00ednda que a f\u00e1brica se empeza a chamar Real F\u00e1brica. Crese que o t\u00edtulo o autorizou Fernando VII desde o exilio. A Francisco Azevedo substitu\u00edulle en 1832 o fillo do fundador Jos\u00e9 Ib\u00e1\u00f1ez que se viu obrigado a pechar, dadas as circunstancias.\nAs pezas e a s\u00faa elaboraci\u00f3n.\nO proceso de fabricaci\u00f3n foi de louza com\u00fan, algo m\u00e1is fina para as vaixelas en branco cunha lixeira tinguidura azulada e un cuarteado caracter\u00edstico que \u00e9 o resultado da diferenza entre o punto de cocci\u00f3n da pasta e o esmalte. Para a forma utiliz\u00e1ronse moldes de xeso. Unha das pezas m\u00e1is caracter\u00edsticas foi o floreiro de dedos, sendo tam\u00e9n moi apreciados os outros floreiros de peces e \u00e1rbores cuxos exemplares sobreviventes at\u00f3panse en colecci\u00f3ns particulares de Galicia e nos museos da Coru\u00f1a, Lugo e Pontevedra. Tam\u00e9n se fabricou o vaso de xard\u00edn con pedestal inspirado na cer\u00e1mica da f\u00e1brica de Wedgwood as\u00ed como as xerras de peregrino. Os botes de farmacia estaban decorados con relevos e ti\u00f1an un pequeno estreitamento no centro. Tam\u00e9n corresponde a esta \u00e9poca o relevo que representa a defensa do parque de Monle\u00f3n en Madrid, que o propio Ib\u00e1\u00f1ez dedicou a Fernando VII e que se conserva no Museo Arqueol\u00f3xico Nacional, as\u00ed como a serie do Apostolado, mais os relevos que representan heroes da Independencia e bustos de homes famosos da Antig\u00fcidade que adornan o pazo de Antonio Raimundo Ib\u00e1\u00f1ez."}
{"id": "92280", "revid": "197", "url": "https://gl.wikipedia.org/wiki?curid=92280", "title": "Pan de Cea", "text": "O pan de Cea \u00e9 un tipo de pan con Indicaci\u00f3n Xeogr\u00e1fica Protexida que se fai en panadar\u00edas do concello de San Cristovo de Cea, na provincia de Ourense. A caracter\u00edstica deste pan \u00e9 a fari\u00f1a, elaborada con trigo do pa\u00eds. Tam\u00e9n \u00e9 moi importante a s\u00faa elaboraci\u00f3n artesanal. A festa deste pan cel\u00e9brase no mes de xullo.\nIndicaci\u00f3n Xeogr\u00e1fica Protexida.\nO produto foi reco\u00f1ecido en 2004 e inscrita como Indicaci\u00f3n Xeogr\u00e1fica Protexida en 2005. Amparaba en 2020 un total de 15 fornos e unha produci\u00f3n certificada de 423.205 kg, cun valor de 1.058.013 \u20ac. \nDende 1991, o primeiro domingo de xullo cel\u00e9brase no Campo da Saleta de Cea a Festa de Exaltaci\u00f3n do Pan de Cea.\nIngredientes.\nO pan de Cea leva como ingredientes fari\u00f1a de trigo do pa\u00eds, auga, sal e fermento.\nPreparaci\u00f3n.\nO proceso de preparaci\u00f3n do pan ten varias fases segundo a indicaci\u00f3n xeogr\u00e1fica e da denominaci\u00f3n de orixe.\nCaracter\u00edsticas.\nOs bolos de pan de Cea te\u00f1en forma longa e redondeada nos extremos, cunha fenda transversal enriba.\nA forma dos pans ten d\u00faas medidas e formas caracter\u00edsticas:\nA codia \u00e9 grosa, de espesor variable de entre 0,5 e 1\u00a0cm. Consistencia dura e r\u00edxida, con rotura renxente e con tendencia a facer lascas. A cor vai dende o dourado ata casta\u00f1o escuro, de sabor a tostado.\nO miolo \u00e9 de textura esponxosa, fibrosa e firme, alveolado non moi abundante, distribu\u00eddo de forma irregular e de tama\u00f1o moi variable, non uniforme. Ten cor apergami\u00f1ada, lembra ao gran de trigo enteiro, \u00e9 de sabor intenso a trigo."}
{"id": "92281", "revid": "4419", "url": "https://gl.wikipedia.org/wiki?curid=92281", "title": "Sapkowski", "text": ""}
{"id": "92282", "revid": "22570", "url": "https://gl.wikipedia.org/wiki?curid=92282", "title": "Festa da bica de Manzaneda", "text": "A festa da bica de Manzaneda \u00e9 unha festa gastron\u00f3mica que se celebra no concello da Pobra de Trives, na provincia de Ourense. Cel\u00e9brase o \u00faltimo domingo do mes de xullo desde 1972 no monte de Cabeza de Manzaneda.\nNo evento rep\u00e1rtense m\u00e1is de 3.000 raci\u00f3ns de bica entre os asistentes, ademais de licor caf\u00e9."}
{"id": "92283", "revid": "98629", "url": "https://gl.wikipedia.org/wiki?curid=92283", "title": "Andrzej Sapkowski", "text": "Andrzej Sapkowski, nado en \u0141\u00f3d\u017a en 1948, \u00e9 un escritor polaco. O seu estilo de escritura \u00e9 flu\u00eddo e directo, adaptando a linguaxe popular da Polonia actual. As s\u00faas principais obras son de tem\u00e1tica medieval cun enfoque que vai desde a novela hist\u00f3rica at\u00e9 a fant\u00e1stica, pero sempre influenciadas pola cultura eslava e as narraci\u00f3ns tradicionais.\nTraxectoria.\nEntre as s\u00faas obras m\u00e1is populares est\u00e1 a saga do \"bruxo\" Geralt de Rivia que consta de sete volumes. A s\u00faa primeira historia, \"Wied\u017amin\" foi publicada na revista \"Fantastyka\" en 1986 e acadou un grande \u00e9xito que levar\u00eda \u00e1 continuaci\u00f3n da saga de Geralt.\nA saga de Geralt foi levada ao cine (\"Wied\u017amin\", dirixida por Marek Brodzki, 2001), \u00e1 televisi\u00f3n en forma de serie e foi tam\u00e9n reescrita coma banda dese\u00f1ada. Tam\u00e9n ten unha adaptaci\u00f3n ao mundo dos videoxogos (The Witcher, 2007) e outra coma xogo de rol de mesa.\nSapkowski ten ga\u00f1ado cinco premios Zajdel por diversas historias: \"O mal menor\" (\"Mniejsze z\u0142o\") (1990), \"A espada do destino\" (\"Miecz przeznaczenia\") (1992) e as novelas \"No cr\u00e1ter da bomba\" (\"W leju po bombie\") (1993), \"O sangue dos elfos\" (\"Krew elf\u00f3w\") (1994) e \"Narrenturm\" (2002). Esta \u00faltima constit\u00fae o inicio dunha serie de novelas de ambientadas nas guerras husitas do s\u00e9culo XV.\nObra.\nContos, historias curtas e colecci\u00f3ns:\nSaga de Geralt:\nCiclo Husita:\nOutros:"}
{"id": "92286", "revid": "4419", "url": "https://gl.wikipedia.org/wiki?curid=92286", "title": "Alexander Doucaghini", "text": ""}
{"id": "92287", "revid": "2338", "url": "https://gl.wikipedia.org/wiki?curid=92287", "title": "A Laxe do Pan, A Illa de Arousa, A Illa de Arousa", "text": "A Laxe do Pan \u00e9 un lugar na parroquia da A Illa de Arousa do concello do mesmo nome, na comarca do Saln\u00e9s, provincia de Pontevedra. No ano 2007 ti\u00f1a 195 habitantes, dos cales 105 eran homes e 90 mulleres. O que sup\u00f3n un aumento de 5 habitantes en relaci\u00f3n ao ano 2006."}
{"id": "92290", "revid": "85894", "url": "https://gl.wikipedia.org/wiki?curid=92290", "title": "Arousa, A Illa de Arousa, A Illa de Arousa", "text": "Arousa \u00e9 unha vila da Illa de Arousa, na comarca do Saln\u00e9s, provincia de Pontevedra. En 2007 ti\u00f1a 2131 habitantes (1037 homes e 1094 mulleres, catorce m\u00e1is ca en 2006.\nNa vila est\u00e1 a capital do concello."}
{"id": "92291", "revid": "2338", "url": "https://gl.wikipedia.org/wiki?curid=92291", "title": "As Ace\u00f1as, A Illa de Arousa, A Illa de Arousa", "text": "As Ace\u00f1as \u00e9 un lugar na parroquia da Illa de Arousa do concello do mesmo nome, na comarca do Saln\u00e9s, provincia de Pontevedra. No ano 2007 ti\u00f1a 112 habitantes, dos cales 60 eran homes e 52 mulleres. O que sup\u00f3n un aumento de 1 habitante en relaci\u00f3n ao ano 2006."}
{"id": "92292", "revid": "2338", "url": "https://gl.wikipedia.org/wiki?curid=92292", "title": "As Laxes, A Illa de Arousa, A Illa de Arousa", "text": "As Laxes \u00e9 un lugar na parroquia da A Illa de Arousa do concello do mesmo nome, na comarca do Saln\u00e9s, provincia de Pontevedra. No ano 2007 ti\u00f1a 562 habitantes, dos cales 279 eran homes e 283 mulleres. O que sup\u00f3n un aumento de 11 habitantes en relaci\u00f3n ao ano 2006."}
{"id": "92293", "revid": "2338", "url": "https://gl.wikipedia.org/wiki?curid=92293", "title": "O Cabodeiro, A Illa de Arousa, A Illa de Arousa", "text": "O Cabodeiro \u00e9 un lugar na parroquia da A Illa de Arousa do concello do mesmo nome, na comarca do Saln\u00e9s, provincia de Pontevedra. No ano 2007 ti\u00f1a 394 habitantes, dos cales 194 eran homes e 200 mulleres. O que sup\u00f3n un aumento de 6 habitantes en relaci\u00f3n ao ano 2006."}
{"id": "92294", "revid": "2338", "url": "https://gl.wikipedia.org/wiki?curid=92294", "title": "O Campelo, A Illa de Arousa, A Illa de Arousa", "text": "O Campelo \u00e9 un lugar na parroquia da A Illa de Arousa do concello do mesmo nome, na comarca do Saln\u00e9s, provincia de Pontevedra. No ano 2007 ti\u00f1a 108 habitantes, dos cales 56 eran homes e 52 mulleres. O que sup\u00f3n unha diminuci\u00f3n de 10 habitantes en relaci\u00f3n ao ano 2006."}
{"id": "92295", "revid": "2338", "url": "https://gl.wikipedia.org/wiki?curid=92295", "title": "O Canti\u00f1o, A Illa de Arousa, A Illa de Arousa", "text": "O Canti\u00f1o \u00e9 un lugar na parroquia da A Illa de Arousa do concello do mesmo nome, na comarca do Saln\u00e9s, provincia de Pontevedra. No ano 2007 ti\u00f1a 65 habitantes, dos cales 27 eran homes e 38 mulleres. O que sup\u00f3n un aumento de 4 habitantes en relaci\u00f3n ao ano 2006."}
{"id": "92296", "revid": "85894", "url": "https://gl.wikipedia.org/wiki?curid=92296", "title": "O Castri\u00f1o, A Illa de Arousa, A Illa de Arousa", "text": "O Castri\u00f1o \u00e9 un lugar na parroquia da A Illa de Arousa do concello do mesmo nome, na comarca do Saln\u00e9s, provincia de Pontevedra. No ano 2007 ti\u00f1a 102 habitantes (46 homes e 56 mulleres), un menos ca en 2006."}
{"id": "92297", "revid": "2338", "url": "https://gl.wikipedia.org/wiki?curid=92297", "title": "O Monte, A Illa de Arousa, A Illa de Arousa", "text": "O Monte \u00e9 un lugar na parroquia da Illa de Arousa do concello do mesmo nome, na comarca do Saln\u00e9s, provincia de Pontevedra. No ano 2007 ti\u00f1a 247 habitantes, dos cales 121 eran homes e 126 mulleres. O que sup\u00f3n un aumento de 2 habitantes en relaci\u00f3n ao ano 2006."}
{"id": "92298", "revid": "2338", "url": "https://gl.wikipedia.org/wiki?curid=92298", "title": "O Rodel, A Illa de Arousa, A Illa de Arousa", "text": "O Rodel \u00e9 un lugar na parroquia da A Illa de Arousa do concello do mesmo nome, na comarca do Saln\u00e9s, provincia de Pontevedra. No ano 2007 ti\u00f1a 46 habitantes, dos cales 25 eran homes e 21 mulleres. O que sup\u00f3n un aumento de 2 habitantes en relaci\u00f3n ao ano 2006."}
{"id": "92299", "revid": "85894", "url": "https://gl.wikipedia.org/wiki?curid=92299", "title": "Os Castri\u00f1os, A Illa de Arousa, A Illa de Arousa", "text": "Os Castri\u00f1os \u00e9 un lugar da parroquia da Illa de Arousa do concello do mesmo nome, na comarca do Saln\u00e9s, provincia de Pontevedra. En 2007 ti\u00f1a 102 habitantes (46 homes e 56 mulleres), un menos ca en 2006."}
{"id": "92300", "revid": "2338", "url": "https://gl.wikipedia.org/wiki?curid=92300", "title": "Paradela, A Illa de Arousa, A Illa de Arousa", "text": "Paradela \u00e9 un lugar na parroquia da A Illa de Arousa do concello do mesmo nome, na comarca do Saln\u00e9s, provincia de Pontevedra. No ano 2007 ti\u00f1a 522 habitantes, dos cales 261 eran homes e 261 mulleres. O que sup\u00f3n un aumento de 3 habitantes en relaci\u00f3n ao ano 2006."}
{"id": "92301", "revid": "2338", "url": "https://gl.wikipedia.org/wiki?curid=92301", "title": "Pedracerrada, A Illa de Arousa, A Illa de Arousa", "text": "Pedracerrada \u00e9 un lugar na parroquia da A Illa de Arousa do concello do mesmo nome, na comarca do Saln\u00e9s, provincia de Pontevedra. No ano 2007 ti\u00f1a 213 habitantes, dos cales 110 eran homes e 103 mulleres. O que sup\u00f3n unha diminuci\u00f3n de 1 habitante en relaci\u00f3n ao ano 2006."}
{"id": "92302", "revid": "1131", "url": "https://gl.wikipedia.org/wiki?curid=92302", "title": "Semo\u00ed\u00f1o, A Illa de Arousa, A Illa de Arousa", "text": "Semo\u00ed\u00f1o \u00e9 un lugar na parroquia da Illa de Arousa do concello do mesmo nome, na comarca do Saln\u00e9s, provincia de Pontevedra. No ano 2007 ti\u00f1a 122 habitantes, dos cales 68 eran homes e 54 mulleres. O que sup\u00f3n un aumento de 3 habitantes en relaci\u00f3n ao ano 2006."}
{"id": "92304", "revid": "98629", "url": "https://gl.wikipedia.org/wiki?curid=92304", "title": "Lorenzo Batlle y Grau", "text": "Lorenzo Crist\u00f3bal Manuel Batlle y Grau, nado en 1810 e finado en 1887, foi un militar e pol\u00edtico uruguaio. Foi o presidente do Uruguai entre 1868 e 1872."}
{"id": "92305", "revid": "23204", "url": "https://gl.wikipedia.org/wiki?curid=92305", "title": "Soutelo, Goi\u00e1n, Tomi\u00f1o", "text": "Soutelo \u00e9 un lugar da parroquia de Goi\u00e1n, no concello pontevedr\u00e9s de Tomi\u00f1o, na comarca do Baixo Mi\u00f1o. Segundo o IGE, en 2022 ti\u00f1a 147 habitantes (83 homes e 64 mulleres). Pertenceu \u00e1 extinta parroquia de Tollo, anexionada en 1760.\nLinda \u00f3 norte coa parroquia de Figueir\u00f3, e o desaparecido barrio do Espiritusanto, \u00f3 sur con Tollo, e A G\u00e1ndara, \u00f3 leste coa Centinela, Goi\u00e1n, (hai outro barrio na parroquia de Figueir\u00f3, chamado Centinela), e \u00f3 oeste coa serra de Argallo e polo f\u00edo dela con Loureza, de Oia.\nHistoria.\nPosiblemente o nome deriva de \"Souto pequeno\", pero nalg\u00fans documentos e mapas do lugar aparece co nome de Lordelo. En dito souto tivo o seu asentamento un castro do que a\u00ednda quedan restos, e \u00f3 seu redor formouse o barrio.\nSegundo os vellos do lugar, houbo al\u00ed asentada unha comunidade de frades, tendo nas s\u00faas dependencias despacho de carne \u00f3s veci\u00f1os. Estes frades desde unha fonte que hab\u00eda na regueira do Ti Fruitos na serra Argallo fixeron unha canle para levar a auga ata o lugar co\u00f1ecido como a casa do Cholro, no lugar da \"Ald\u00e9a\" (o nome da casa seguramente lle v\u00e9n do cholro da auga), onde ca\u00eda dunha calexa de lousa nunha pequena pr\u00e9sa na beira do cami\u00f1o fronte de dita casa. Esta auga era usada para beber e regaren as s\u00faas terras. A canle pasaba por varias propiedades (eidos), e os seus donos non ti\u00f1an dereito a usala, continuando hoxe en d\u00eda con tal uso e costume.\nPreto do lugar hai unha fonte chamada do Frade, indo moita xente buscar auga a ela, pois din que \u00e9 medicinal \u00e9 boa para o ril (nun documento do mosteiro de Oia di \"que esta auga pesaba menos uns grans de trigo por litro c\u00e1 do cholro\".\nPor estes dous barrios cruzaba o cami\u00f1o real que de Vigo \u00eda cara aos fortes de Goi\u00e1n e A Guarda. Nun documento de aforamento de 1736, Benito Pereira de Castro, coronel membro do \u00c1bito (sic) de Cristo e gobernador de Valen\u00e7a do Minho, dono da casa e v\u00ednculo de Lamam\u00e1 en Est\u00e1s, (Tomi\u00f1o|, aforaba a un veci\u00f1o do barrio a s\u00faa propiedade, chamada os Couchi\u00f1os, tendo que ir pagar a renda antes do San Miguel \u00e1 s\u00faa casa de Est\u00e1s. Na descrici\u00f3n dos lindes di: \"polo vendaval con cami\u00f1o real\".\nDeste barrio era Seraf\u00edn Carrera Fern\u00e1ndez, contratista de obras e carpinteiro, un dos de m\u00e1is sona do Baixo Mi\u00f1o nos anos anteriores a 1936. A maior\u00eda das casas de indianos da zona foron constru\u00eddas por el. Tam\u00e9n colaboraba escribindo no \"Heraldo Guard\u00e9s\".\nTam\u00e9n do barrio era Manuel Rodr\u00edguez, casado con Ilandina Fern\u00e1ndez, pioneiro da emigraci\u00f3n a Francia nos anos 1929/30."}
{"id": "92306", "revid": "88215", "url": "https://gl.wikipedia.org/wiki?curid=92306", "title": "Riigikogu", "text": " \nO Riigikogu \u00e9 a asemblea lexislativa da Rep\u00fablica de Estonia. Todos os feitos relevantes do Estado deben ser resoltos por este congreso unicameral, f\u00f3ra da lexislaci\u00f3n que redacta. Tam\u00e9n ten como funci\u00f3n designar aos m\u00e1is altos cargos do Estado, como o Presidente do Riigikohus (Corte Suprema), ao Primeiro Ministro, e ao Presidente da Rep\u00fablica. O seu labor est\u00e9ndese a ratificar os tratados internacionais que imp\u00f3n modificaci\u00f3ns ao sistema militar ou de propiedade, ao mesmo tempo que debe aprobar o orzamento anual.\nAs primeiras elecci\u00f3ns tiveron lugar en 1920, seguidas ata a ocupaci\u00f3n dos pa\u00edses b\u00e1lticos polas tropas nazis e sovi\u00e9ticas. O Parlamento reabriu co regreso da democracia en 1992. O sistema utilizado para a elecci\u00f3n dos seus membros \u00e9 o m\u00e9todo d'Hondt corrixido.\nAs derradeiras elecci\u00f3ns tiveron lugar o 2 de marzo de 2005. A composici\u00f3n actual do Parlamento \u00e9:"}
{"id": "92308", "revid": "914847", "url": "https://gl.wikipedia.org/wiki?curid=92308", "title": "Co\u00e9timo", "text": ""}
{"id": "92311", "revid": "89787", "url": "https://gl.wikipedia.org/wiki?curid=92311", "title": "Keane", "text": "Keane \u00e9 unha banda de piano rock formada en 1997 en Battle, Inglaterra. O grupo est\u00e1 formado polo pianista e baixista Tim Rice-Oxley, o cantante Tom Chaplin e o bater\u00eda Richard Hughes.\nKeane en Galiza.\nO 17 de xullo de 2009, o grupo ingl\u00e9s actuou en Vigo ante unhas 20.000 persoas, no auditorio do parque de Castrelos. Tendo como abreconcertos ao grupo galego Ni\u00f1o y Pistola, o cantante de Keane dirixiuse \u00f3 p\u00fablico en ingl\u00e9s e galego."}
{"id": "92314", "revid": "1131", "url": "https://gl.wikipedia.org/wiki?curid=92314", "title": "R\u00eda do Barqueiro", "text": "A r\u00eda do Barqueiro \u00e9 unha r\u00eda galega, formada na desembocadura do r\u00edo Sor no mar Cant\u00e1brico. Forma parte das r\u00edas Altas.\nLocalizaci\u00f3n.\nSit\u00faase entre os concellos do Vicedo (na provincia de Lugo, da Mari\u00f1a Luguesa) e Ma\u00f1\u00f3n (na provincia da Coru\u00f1a, da comarca do Ortegal). Limita ao oeste coa pen\u00ednsula de Bares, e ao leste co concello do Vicedo e a illa Coelleira. Dentro da r\u00eda est\u00e1n as praias de Bares, Vilela, Arealonga, Castro, Fomento, Caol\u00edn, Vidrieiro e Xilloi.\nD\u00e1lle nome a localidade do Barqueiro, porto pesqueiro do concello de Ma\u00f1\u00f3n."}
{"id": "92316", "revid": "5863", "url": "https://gl.wikipedia.org/wiki?curid=92316", "title": "Cabanas, O Vicedo", "text": "Santa Mar\u00eda de Cabanas \u00e9 unha parroquia do concello do Vicedo, na comarca da Mari\u00f1a Occidental, na provincia de Lugo. Segundo o IGE, en 2015 ti\u00f1a 100 habitantes (56 homes e 44 mulleres), o que sup\u00f3n unha diminuci\u00f3n con respecto ao ano 2006 cando ti\u00f1a 132."}
{"id": "92317", "revid": "5863", "url": "https://gl.wikipedia.org/wiki?curid=92317", "title": "Mosende, O Vicedo", "text": "San Pedro de Mosende \u00e9 unha parroquia do concello do Vicedo na comarca da Mari\u00f1a Occidental, na provincia de Lugo. No ano 2007 ti\u00f1a 55 habitantes (26 homes e 29 mulleres), cinco menos ca no ano anterior."}
{"id": "92318", "revid": "5863", "url": "https://gl.wikipedia.org/wiki?curid=92318", "title": "San Rom\u00e1n de Vale, O Vicedo", "text": "San Rom\u00e1n de Vale \u00e9 unha parroquia do concello do Vicedo, na comarca da Mari\u00f1a Occidental, na provincia de Lugo. No ano 2007 ti\u00f1a 232 habitantes (113 homes e 119 mulleres), catro m\u00e1is ca no ano anterior."}
{"id": "92319", "revid": "85894", "url": "https://gl.wikipedia.org/wiki?curid=92319", "title": "Suegos, O Vicedo", "text": "Santa Mar\u00eda de Suegos \u00e9 unha parroquia do concello do Vicedo na comarca da Mari\u00f1a Occidental, na provincia de Lugo. No ano 2007 ti\u00f1a 321 habitantes (155 homes e 166 mulleres), un menos ca no ano anterior."}
{"id": "92320", "revid": "1131", "url": "https://gl.wikipedia.org/wiki?curid=92320", "title": "O Vicedo, O Vicedo", "text": "Santo Estevo do Vicedo \u00e9 unha parroquia do concello do Vicedo na comarca da Mari\u00f1a Occidental, na provincia de Lugo. No ano 2007 ti\u00f1a 977 habitantes (476 homes e 501 mulleres), un m\u00e1is ca no ano anterior."}
{"id": "92321", "revid": "89787", "url": "https://gl.wikipedia.org/wiki?curid=92321", "title": "Amy Winehouse", "text": "Amy Jade Winehouse, nada en Londres, Inglaterra o 14 de setembro de 1983 e finada na mesma cidade o 23 de xullo de 2011, m\u00e1is co\u00f1ecida simplemente como Amy Winehouse, foi unha cantante e compositora inglesa reco\u00f1ecida polo seu alcance vocal contralto, descrito como \"acusticamente poderoso\" e capaz de expresar \"profunda emoci\u00f3n\", destacando pola mestura ecl\u00e9ctica de x\u00e9neros musicais, inclu\u00edndo soul (\u00e1s veces denominado como blue-eyed soul e neo soul), rhythm and blues, jazz e reggae.\nO seu \u00e1lbum de debut do ano 2003 \"Frank\" foi valorado positivamente pola cr\u00edtica especializada e foi comercialmente un \u00e9xito no seu pa\u00eds natal, o Reino Unido, e foi candidato \u00f3 premio Mercury Prize. O seguinte \u00e1lbum de Winehouse do ano 2006, \"Back to Black\", levou cinco premios Grammy, igualando naquel ent\u00f3n a marca de maior n\u00famero de triunfos nunha \u00fanica noite para unha artista feminina, e foi a primeira muller brit\u00e1nica en ga\u00f1ar cinco premios Grammy, inclu\u00edndo a Mellor Artista Revelaci\u00f3n, Gravaci\u00f3n do Ano e Canci\u00f3n do Ano. Ga\u00f1ou ademais un World Music Award e tres premios Ivor Novello; no 2004 \u00e1 Mellor Canci\u00f3n Contempor\u00e1nea por \"Stronger Than Me\", no 2007 de novo Mellor Canci\u00f3n Contempor\u00e1nea, esta vez por \"Rehab\" e no 2008 Mellor Canci\u00f3n L\u00edrica e Musicalmente por \"Love Is a Losing Game\", tam\u00e9n ga\u00f1ou o premio Brit \u00e1 Mellor Artista Feminina Brit\u00e1nica de 2007, sendo tam\u00e9n candidata \u00f3 Mellor \u00c1lbum Brit\u00e1nico con \"Back to Black\", entre outros premios de prestixio.\nRecibiu a atenci\u00f3n dos medios de comunicaci\u00f3n por causas alleas \u00f3 seu talento musical, fix\u00e1ndose na s\u00faa pol\u00e9mica vida persoal. O seu estilo distintivo, as tatuaxes e o peiteado beehive, os seus problemas xur\u00eddicos constantes, dependencia das drogas e mais do alcohol e as complicaci\u00f3ns m\u00e9dicas polo seu comportamento autodestrutivo foron fonte de titulares dende o 2007. Morreu por intoxicaci\u00f3n et\u00edlica o 23 de xullo de 2011 \u00e1 idade de 27 anos, revel\u00e1ndose o motivo meses despois da s\u00faa morte, que nun principio fora asociada \u00e1s s\u00faas m\u00faltiples adicci\u00f3ns. O seu \u00e1lbum \"Back to Black\" converteuse, postumamente e durante un tempo, no \u00e1lbum m\u00e1is vendido do Reino Unido no s\u00e9culo XXI. No 2012, Amy Winehouse colocouse no posto 26 na lista das \"100 mellores mulleres da m\u00fasica\" elaborada pola VH1. A BBC denominouna como \"o talento vocal preeminente da s\u00faa xeraci\u00f3n\".\nTraxectoria.\n1983-1998: A infancia.\nAmy Winehouse naceu o 14 de setembro de 1983 en Southgate, \u00f3 norte de Londres. Criouse no seo dunha familia humilde de ascendencia xud\u00eda, os devanceiros de Amy Winehouse eran xudeus de orixe rusa e polaca chegados a Londres \u00f3 longo do s\u00e9culo XIX. O seu pai, Mitchell \"Mitch\" Winehouse, traballou como cristaleiro e despois como taxista. S\u00faa nai, Janis (nada Seaton), era farmac\u00e9utica. Amy ti\u00f1a un irm\u00e1n 4 anos m\u00e1is vello, Alex (nado no 1979), e seus pais traballaron arreo para manter a familia. De nena acudiu a escola primaria de Osidge. Os pais separ\u00e1ronse en 1993, cando ela ti\u00f1a 9 anos. Trala separaci\u00f3n, Janis trasladouse a North Finchey, Barnet, os fillos viv\u00edan con ela e pasaban as fins de semana con seu pai e mais a moza deste en Hatfield Heath, Essex. Amy adquiriu o caracter\u00edstico acento arrabaldeiro cockney durante a infancia.\nSeus pais gustaban da m\u00fasica. Amy medrou escoitando jazz, blues, R&amp;B ou soul; na s\u00faa casa ouv\u00edase a Etta James, Sarah Vaughan, Dinah Washington, Ella Fitzgerald ou Frank Sinatra, creceu nela o esp\u00edrito da m\u00fasica. Seu pai Mitch cantaba a mi\u00fado canci\u00f3ns de Frank Sinatra para ela. Os irm\u00e1ns de s\u00faa nai eran m\u00fasicos de jazz profesional. S\u00faa avoa paterna, Cynthia Winehouse (nada Gordon; 21 de outubro de 1927 \u2013 5 de maio de 2006), fora cantante, Ronnie Scott, a lenda do jazz brit\u00e1nica, fora seu mozo. Con todo, a Winehouse de nena tam\u00e9n lle gustaban, igual que \u00f3s seus amigos, Kylie Minogue e Madonna, \"con seis ou sete escoitaba \"The Immaculate Collection\" cada d\u00eda\", logo descubriu Salt-N-Pepa e TLC.\nA avoa Cynthia era importante na vida de Amy, apoiouna e animouna a ser cantante e \u00eda con ela \u00e1s audici\u00f3ns, por\u00e9n tam\u00e9n soubo ser disciplinada cando Janis fraqueaba na tarefa. Amy sent\u00eda un apego especial por s\u00faa avoa, co tempo fixo no seu brazo dereito unha tatuaxe dedicada a Cynthia.\nCando Amy ti\u00f1a 8, s\u00faa avoa Cynthia suxeriu a Escola de Teatro Susi Earnshaw, asistiu os s\u00e1bados para continuar a s\u00faa educaci\u00f3n vocal e aprender a bailar. Acudiu \u00e1 Escola de Teatro Susi Earnshaw durante catro anos. \u00d3s dez anos Winehouse fundou un ef\u00e9mero grupo de rap chamado Sweet 'n' Sour coa s\u00faa amiga da infancia Juliette Ashby, inspirado en Salt-N-Pepa, \"por suposto eu era \"Sour\" (en ingl\u00e9s: amargo)\", dixo nunha entrevista anos m\u00e1is tarde.\nCon 12 anos Amy solicitou unha bolsa na Escola de Teatro Sylvia Young sen contarllo a ningu\u00e9n. Cando foi admitida para as audici\u00f3ns interpretou \"On the Sunny Side of the Street\" por consello de s\u00faa avoa. Esta interpretaci\u00f3n valeulle para entrar na Escola Sylvia Young e continuou a s\u00faa formaci\u00f3n a tempo completo. Winehouse era unha nena rebelde. Foi expulsada \u00f3s 14 por \"non ser aplicada\", e \u00f3 parecer por perfora-lo nariz para facer un piercing. Por\u00e9n, Sylvia Young nega ter expulsado a Winehouse, malia desaprobar os piercings e considerar que non estaba centrada, era unha nena moi lista e a cantante m\u00e1is brillante. Alg\u00fans alumnos da Escola Sylvia Young participaron no programa da BBC \"The Fast Show\", actuaron nun episodio en 1997, entre eles estaba Amy Winehouse. Abandonou a Escola de Teatro Sylvia Young \u00f3s 15 anos de idade. S\u00faa nai cambiouna tralos malos resultados \u00e1 Escola Mount de Mill Hill, un centro de ensino s\u00f3 para nenas que Amy odiaba. Pasou tam\u00e9n pola Escola Ashmole para afinalizar na Escola BRIT de Selhurst.\nA primeira tatuaxe de Amy Winehouse, unha pequena Betty Boop no cadril dereito, f\u00edxoa con 15 anos. Sobre o parecer de seus pais acerca da tatuaxe, Winehouse comentou: \"os meus pais decat\u00e1ronse que eu far\u00eda sempre o que quixera, iso foi todo, en verdade\".\n1998-2003: Inicio na m\u00fasica profesional.\nWinehouse adquiriu a s\u00faa propia guitarra con 14 anos, ap\u00f3s ter enredado coa de seu irm\u00e1n. Empezou a escribir m\u00fasica un ano despois. Foi daquela cando descubriu a marihuana e abandonou definitivamente a escola. Tentou facer por vida, presentouse nos pubs de Londres e axi\u00f1a empezou a dar concertos cunha banda de jazz, a Bolsha Band, compaxinando esta actividade con outros traballos espor\u00e1dicos. Pouco a pouco foi abr\u00edndose cami\u00f1o nos pequenos pubs de Londres. Comezou a padecer bulimia con 17 anos, xunto con algunha das s\u00faas amigas, nunca se recuperou e padeceu este trastorno toda a s\u00faa vida.\nCando ti\u00f1a 16, un amigo \u00edntimo, o cantante de soul Tyler James, co\u00f1ecido seu dende a Escola de Teatro Sylvia Young, ap\u00f3s asistir a un dos seus concertos prop\u00faxolle gravar unha demo. A gravaci\u00f3n desa sesi\u00f3n axudoulle a progresar na s\u00faa carreira profesional. Tyler James presentouse coa cinta diante de Nick Shymansky, da axencia de relaci\u00f3ns p\u00fablicas Brilliant!, con quen Tyler James acababa de asinar un contrato. Impresionado, Nick Shymansky mostroulle a cinta \u00f3 seu xefe en Brilliant!, Nick Godwyn, a canci\u00f3n cham\u00e1base \"Estrogenius\", un poema de 6 minutos mal interpretado coa guitarra mais a s\u00faa voz destacaba. Convocou a Amy Winehouse para facer unha audici\u00f3n e ficou sorprendido \u00f3 escoitala cantar. Andaban na procura dunha cantante de jazz e asinou con ela un contrato de representaci\u00f3n art\u00edstica. As influencias de Winehouse nesa \u00e9poca eran Dinah Washington, Billie Holiday, Frank Sinatra, o \u00e1lbum \"Tapestry\" de Carole King, James Taylor, non era o que unha adolescente adoitaba escoitar.\nPor\u00e9n, Brilliant!, foi adquirida \u00f3 pouco por 19 Entertainment de Simon Fuller. A cantante asinou ent\u00f3n un contrato de representaci\u00f3n con Simon Fuller, que a remunerou con 250 libras semanais (cifra que ser\u00eda descontada de futuros beneficios) para que que se concentrase en desenvolver as s\u00faas calidades musicais e non precisase traballar durante este per\u00edodo. Con todo, continuaba a dar concertos nalg\u00fans pubs londinienses, no Club Cobden ou no Bush Hall. Mudouse a vivir a Candem coa s\u00faa amiga da infancia Juliette Ashby. Espertou ademais o interese doutros representantes musicais, como os da Virgin Records ou da EMI Music Publising. En consecuencia, acabou asinando un contrato de administraci\u00f3n dos dereitos de autor con Guy Moot, representante encargado da divisi\u00f3n de artistas e repertorio da EMI Music Publising, que a destinou a traballar cos produtores Salaam Remi e Gordon Williams, pero decidiu, nun principio, mantela en segredo para a industria discogr\u00e1fica. Viaxou daquela a Miami para co\u00f1ecer \u00f3 produtor Salaam Remi, naquel intre Winehouse compuxera un bo fato de canci\u00f3ns mais s\u00f3 unhas poucas foran gravadas realmente.\nDarcus Beese, representante de Island en Londres, soubo de Winehouse por azar. Nunha reuni\u00f3n cuns produtores no seu despacho, para o\u00edr algunhas canci\u00f3ns que estaban producindo, escoitou casualmente unha gravaci\u00f3n da s\u00faa voz, quedou impresionado e quixo contratala decontado. Cando Beese preguntou quen estaba cantando, o director dixo que non estaba autorizado a responder. A Beeze levoulle preto de seis meses atopala cantante. Neste momento Winehouse apenas gravara material, pois estaba a\u00ednda en fase de desenvolvemento, e Beese organizou unha audici\u00f3n nas oficinas da Universal en Londres. O xefe de Beese en Island, Nick Gatfield, alcanzou con ela un trato e con 19 anos Winehouse asinou pola discogr\u00e1fica Island, que ser\u00eda a responsable dos seus lanzamentos no Reino Unido, corr\u00eda o ano 2002.\n2003-2006: O \u00e1lbum debut \"Frank\".\nO seu \u00e1lbum debut, \"Frank\", denominado as\u00ed en honor a Frank Sinatra, inspirado igualmente no hip hop e no jazz, foi editado en Miami no 2003 e lanzado o 20 de outubro do mesmo ano. Foi producido principalmente por Salaam Remi e, ag\u00e1s as d\u00faas versi\u00f3ns, Winehouse co-escribiu t\u00f3dolos temas. O \u00e1lbum recibiu os eloxios da cr\u00edtica especializada e comparouse a vocalista brit\u00e1nica con Sarah Vaughan, Macy Gray e outras figuras. Malia todo Amy nunca se mostrou plenamente satisfeita co seu primeiro \u00e1lbum, sent\u00edase desconforme cos arranxos dalgunhas canci\u00f3ns, desgustada coa comercializaci\u00f3n e coa promoci\u00f3n.\nO \u00e1lbum \"Frank\" situouse arriba nas listas de \u00e9xitos do Reino Unido cando foi nomeado no 2004 \u00f3s Premios Brit, nas categor\u00edas de Mellor Int\u00e9rprete Brit\u00e1nica Feminina e Mellor Artista de M\u00fasica Urbana. Alcanzou o disco de platino. Winehouse acadou o premio Ivor Novello \u00e1 Mellor Canci\u00f3n Contempor\u00e1nea por \"Stronger Than Me\", compartido con Salaam Remi. O \u00e1lbum tam\u00e9n foi candidato \u00f3 premio Mercury Prize no 2004. Ese mesmo ano, Winehouse presentouse no Festival de Glastonbury, no Festival Internacional de Jazz de Montreal e no V Festival.\nAmy Winehouse era unha persoa insegura e ti\u00f1a unha personalidade autodestrutiva e adicta; \"supo\u00f1o que se tes unha personalidade adicta, pasas dun veleno a outro\". \u00c1 beira da fama a int\u00e9rprete era todo curvas e beizos, comez\u00e1base a intu\u00edr a s\u00faa nova aparencia. No 2005, Amy comezou a beber en exceso e a abusar das drogas. Aquel mesmo ano Amy comezou a falarse con Blake Fielder-Civil, con quen mantivo un idilio destrutivo e violento, gobernado polas drogas. Gozaba co sexo e practic\u00e1bao a mi\u00fado, pasou dun comportamento promiscuo cos mozos anteriores a sentir fixaci\u00f3n por Blake Fielder-Civil. A parella co\u00f1eceuse nun pub en Camden chamado \"The Good Mixer\". Fielder-Civil admitiu ser o responsable de iniciar a Winehouse no consumo do crack e da hero\u00edna, \"n\u00f3s fumabamos, ela nunca se inxectou, eu f\u00edxeno ocasionalmente pero nunca con Amy, foi tras rematar a relaci\u00f3n\". Winehouse era unha estrela mais a s\u00faa vida persoal andaba completamente descarreirada. Asist\u00eda \u00f3s concertos, nos clubs ou na televisi\u00f3n, en estado evidente de embriaguez. A morte da s\u00faa avoa no ano 2006 foi un duro golpe para a cantante, que xa cambaleaba. No seu contorno estaban preocupados e tentaron levala a rehabilitaci\u00f3n, ela mostrouse nun principio reticente. Foi daquela cando abandonou a compa\u00f1\u00eda de representaci\u00f3n 19 Management de Simon Fuller.\n\u00d3 principio da s\u00faa relaci\u00f3n con Blake Fielder-Civil, Winehouse non consum\u00eda coca\u00edna; o seu mozo declarou: \"Cando eu consum\u00eda coca\u00edna, estando Amy canda min, pregunteille nunha ou d\u00faas ocasi\u00f3ns, queres probar? Ela dixo: non, iso non \u00e9 para min\". Por\u00e9n cando andaba cos \u00faltimos retoques de \"Back to Black\" ela xa consum\u00eda coca\u00edna.\n2006-2008: \"Back to Black\", \u00e9xito internaci\u00f3nal.\nO 30 de outubro do ano 2006 lanzou o seu segundo \u00e1lbum, \"Back to Black\", tivo boa recepci\u00f3n tanto comercial como por parte da cr\u00edtica e foi un \u00e9xito inmediato, alcanzou o n\u00famero un no Reino Unido e nos Estados Unidos colocouse na s\u00e9tima posici\u00f3n da \"Billboard 200\". En contraste co seu anterior \u00e1lbum, influenciado polo jazz, Winehouse moveuse cara \u00f3 rhythm and blues e inspirouse nos grupos femininos das d\u00e9cadas de 1950 e 1960, no rock and roll e no soul. Foi o \u00e1lbum m\u00e1is vendido no Reino Unido no ano 2007, con 1,85 mill\u00f3ns de copias, tam\u00e9n o foi en moitos outros pa\u00edses. O \u00e9xito de \"Back to Black\" impulsou as vendas do seu primeiro \u00e1lbum, \"Frank\", alcanzando m\u00e1is de 12 mill\u00f3ns de copias entre os dous en todo o mundo.\nO \u00e1lbum con once temas foi rematado en cinco meses, e a\u00ednda que inicialmente \u00eda ser producido enteiramente por Salaam Remi, que finalmente contribu\u00edu en catro canci\u00f3ns, tam\u00e9n participou na produci\u00f3n Mark Ronson. Amy Winehouse contratou a banda Dap-Kings de Sharon Jones para colaborar no estudio de gravaci\u00f3n e acompa\u00f1ala na xira.\nAlg\u00fans temas do \u00e1lbum tiveron un grande \u00e9xito; o primeiro en ser lanzado, \"Rehab\", situouse entre as dez mellores canci\u00f3ns nas listas do Reino Unido e dos Estados Unidos, a revista \"Time\" considerou \"Rehab\" a mellor canci\u00f3n do 2007. O segundo sinxelo, \"You Know I'm No Good\", foi lanzado en xaneiro do 2007, na s\u00faa versi\u00f3n mesturada co rap e caracterizada por Ghostface Killah, alcanzou o n\u00famero 18 na lista de \u00e9xitos do Reino Unido. O sinxelo que lle d\u00e1 nome \u00f3 \u00e1lbum, \"Back to Black\", foi lanzado no Reino Unido en abril do 2007 e acadou o posto 25, por\u00e9n tivo m\u00e1is \u00e9xito na Europa continental. \"Tears Dry on Their Own\" e \"Love Is a Losing Game\" tam\u00e9n foron lanzadas como sinxelos pero destacaron menos.\nCando Winehouse lanzou o seu segundo \u00e1lbum a finais do ano 2006 a s\u00faa aparencia cambiara completamente; estaba m\u00e1is delgada, o seu peiteado beehive, inspirado no popular estilo da d\u00e9cada de 1960, o singular delineado dos ollos, a forma de vestir e os brazos cheos de coloridas tatuaxes constitu\u00edan unha imaxe inconfundible e \u00fanica. A int\u00e9rprete comezou tam\u00e9n a destacar pola franqueza diante dos medios de comunicaci\u00f3n, pola forma groseira e vulgar de dicir as cousas que pensaba, esta calidade contrastaba co enfoque perfeccionista do seu traballo profesional.\nO seu novo \u00e1lbum estaba baseado nas intensas emoci\u00f3ns e nos problemas sentimentais vividos na relaci\u00f3n que manti\u00f1a con Blake Fielder-Civil. A parella sufriu o acoso da prensa sensacionalista, apareceron decote nos tabloides e foron fotografados a mi\u00fado deteriorados e magoados, baixo os efectos do alcol e das drogas. Casaron o 18 de maio de 2007, nunha cerimonia celebrada en Miami, durante unha estad\u00eda nesta cidade da Florida.\nAmy Winehouse realizou a xira de promoci\u00f3n de \"Back to Black\" de setembro a novembro de 2006, inclu\u00edndo a Little Noise Sessions, concerto de caridade na Union Chapel en Islington, Londres. O 31 de decembro de 2006 Winehouse apareceu no programa anual de Jools Holland \"Hootenanny\", en directo na BBC, e interpretou unha versi\u00f3n do tema de Marvin Gaye \"I Heard It Through the Grapevine\" xunto a Paul Weller e a Jools Holland's Rhythm and Blues Orchestra, tam\u00e9n interpretou o tema de Toots and the Maytals \"Monkey Man\". Na cerimonia dos premios cinematogr\u00e1ficos da MTV do ano 2007 celebrados na sede da Universal, nos Anxeles, interpretou \"Rehab\".\nComezou unha serie de actuaci\u00f3ns durante o ver\u00e1n do ano 2007, inclu\u00edndo o Festival da Illa de Wight e o Festival de Glastonbury en Inglaterra, o Festival Lollapalooza en Chicago, o Rock Werchter en B\u00e9lxica e o Virgin Music Festival celebrado en Baltimore. Emporiso o resto da xira comezou a torcerse; a noite do 14 de novembro de 2007 o concerto celebrado no National Indoor Arena de Birmingham quedou deslucido polas continuas interrupci\u00f3ns a causa do mal estado no que se atopaba a int\u00e9rprete, cos consecuentes apupos do p\u00fablico. Outros concertos remataron do mesmo xeito, como no Hammersmith Apollo de Londres, ata que o 27 de novembro de 2007 anunciou a cancelacion das s\u00faas actuaci\u00f3ns e aparici\u00f3ns p\u00fablicas o resto do ano.\nA int\u00e9rprete brit\u00e1nica adoitaba cometer excesos nesta etapa da s\u00faa vida. O 8 de agosto de 2007 sufriu unha sobredose producida polo consumo de varias substancias, sendo ingresada en estado inconsciente polos servizos de sa\u00fade. O contorno da vocalista alegou nun principio esgotamento, posteriormente Winehouse admitiu que os motivos foran unha sobredose causada pola mestura de hero\u00edna, coca\u00edna, \u00e9xtase, ketamina, whisky e vodka durante unha noite de esmorga. O incidente provocou o adiamento da xira nos Estados Unidos; o 21 de agosto de 2007 anunciouse que a cantante precisaba descanso conforme indicaci\u00f3ns m\u00e9dicas, deseguido, o 27 de novembro, notificouse que t\u00f3dolos compromisos p\u00fablicos de Winehouse foran cancelados aducindo os consellos do seu m\u00e9dico de tomar un descanso completo. Un comunicado emitido por un promotor de concertos de Live Nation atribu\u00edu a decisi\u00f3n \"\u00f3s rigores que implica unha xira e \u00e1 intensa tensi\u00f3n emocional a que estivo sometida Amy nas \u00faltimas semanas\". Mitch Winehouse, seu pai, escribiu sobre o nerviosismo que ela padec\u00eda antes das actuaci\u00f3ns p\u00fablicas no seu libro, \"Amy, My Daughter\" (2012). Amy comezou nun programa supervisado para tentar controlar as s\u00faas adici\u00f3ns e finalmente entrou en rehabilitaci\u00f3n no ano 2008.\nEn novembro de 2007 Fielder-Civil entrou na cadea por atacar o dono dun pub no mes xullo dese mesmo ano. O xu\u00edzo celebrouse no 2008, declarouse culpable da agresi\u00f3n e de tentar corromper o curso da xustiza, ofrec\u00e9ndolle \u00f3 agredido 200 000 \u00a3 para manter silencio sobre o asunto. Foi condenado o 21 de xullo de 2008 a 27 meses de c\u00e1rcere mais, na data da sentenza, xa cumprira 9 meses de prisi\u00f3n preventiva. Winehouse mant\u00edvose \u00f3 seu lado mentres estivo en prisi\u00f3n preventiva.\nAmy Winehouse conseguiu o premio Brit a Mellor Vocalista Feminina Brit\u00e1nica en febreiro do ano 2007, sendo tam\u00e9n candidata a Mellor \u00c1lbum Brit\u00e1nico por \"Back to Black\", deseguido ga\u00f1ou o premio Ivor Novello a Mellor Canci\u00f3n Contempor\u00e1nea por \"Rehab\" na cerimonia celebrada o 23 de maio de 2007. Foi de novo candidata \u00f3s Mercury Prize, por \"Back to Black\", o seu \u00e1lbum alcanzou o disco platino nos Estados Unidos e conseguiu tres menci\u00f3ns nos MTV Video Music Awards do ano 2007. O 13 de xaneiro de 2008 \"Back to Black\" situouse en Europa no n\u00famero un da \"Billboard\" por terceira semana consecutiva.\nA edici\u00f3n delux de \"Back to Black\" foi lanzada o 5 de novembro de 2007 no Reino Unido. O disco presenta na cara B temas extra, raros e en directo, como \"Valerie\". O seu primeiro DVD titulado \"\" foi lanzado o mesmo d\u00eda no Reino Unido e o 13 de novembro nos Estados Unidos. Incl\u00fae unha actuaci\u00f3n gravada en directo no Shepherd's Bush Empire de Londres e un documental gr\u00e1fico de 50 minutos acerca dos catro anos previos na carreira musical de Amy Winehouse. \"Frank\" foi lanzado nos Estados Unidos o 20 de novembro de 2007 con menci\u00f3ns positivas e na s\u00faa estrea acadou o n\u00famero 61 na \"Billboard 200\".\nColaborou ademais con outros artistas nalg\u00fans sinxelos. Amy Winehouse foi a vocalista da canci\u00f3n \"Valerie\" inclu\u00edda no \u00e1lbum en solitario de Mark Ronson \"Version\"; tras ser lanzado, o sinxelo chegou \u00f3 n\u00famero dous no Reino Unido en outubro do 2007. \"Valerie\" foi candidato nos premios Brit do 2008 a Mellor Sinxelo Brit\u00e1nico. Participou con Mutya Buena, a que fora integrante das Sugababes, no sinxelo \"B Boy Baby\" inclu\u00eddo no seu \u00e1lbum debut \"Real Girl\" e lanzado o 17 de decembro de 2007, outros artistas quixeron contar tam\u00e9n con ela en vindeiros traballos.\n2008-2011: Ingreso en rehabilitaci\u00f3n, estancia en Santa Luc\u00eda e divorcio.\nA cantante brit\u00e1nica entrou nunha cl\u00ednica de rehabilitaci\u00f3n en xaneiro de 2008 para tratar a s\u00faa adicci\u00f3n \u00e1s drogas. Nun comunicado emitido pola discogr\u00e1fica indicouse; \"ela entendeu que necesita tratamento especializado para recuperarse da dependencia das drogas e prepararse para asistir \u00f3s premios Grammy\", edici\u00f3n na que optaba a seis galard\u00f3ns. O ingreso na cl\u00ednica produciuse d\u00edas despois de aparecer nun v\u00eddeo que tivo gran repercusi\u00f3n nos medios onde se ve a Winhouse aparentemente fumando crack nunha pipa de vidro. Amy Winehouse ingresou en varias ocasi\u00f3ns no hospital durante este ano por mor da adicci\u00f3n \u00e1s drogas e \u00e1 loita que manti\u00f1a por sa\u00edr delas.\nTras admitir publicamente o consumo de substancias ilegais foille denegado o visado \u00f3s Estados Unidos polo \"uso e abuso de narc\u00f3ticos\", e malia que a decisi\u00f3n foi reconsiderada, os tr\u00e1mites non se realizaron a tempo para poder asistir \u00e1 cerimonia dos premios Grammy 2008, no entanto interveu na gala v\u00eda sat\u00e9lite dende Londres. Ga\u00f1ou esa noite cinco premios Grammy nas categor\u00edas de Mellor Artista Revelaci\u00f3n, Mellor Interpretaci\u00f3n Vocal Pop Feminina, por \"Rehab\", Mellor \u00c1lbum Pop Vocal, Gravaci\u00f3n do Ano e Canci\u00f3n do Ano. Foi a primeira cantante brit\u00e1nica en acadar cinco premios Grammy. A cantante interpretou v\u00eda sat\u00e9lite \"You Know I'm No Good\" e \"Rehab\".\nTralos Grammy as vendas do seu \u00e1lbum aumentaron, situando \"Back to Black\" na s\u00e9tima posici\u00f3n da \"Billboard 200\" nos Estados Unidos. A edici\u00f3n de luxo de \"Back to Black\" alcanzou o cume nas listas de \u00e1lbums do Reino Unido o 2 de marzo do 2008, namentres o \u00e1lbum orixinal acadou o n\u00famero 30 tras 68 semanas e \"Frank\" alcanzou asemade o n\u00famero 35. Nos premios Ivor Novello celebrados en maio de 2008 Winehouse converteuse na primeira artista en optar \u00f3 triunfo en d\u00faas categor\u00edas; Mellor Canci\u00f3n, L\u00edrica e Musicalmente, onde venceu con \"Love Is a Losing Game\", sendo tam\u00e9n candidata con \"You Know I'm No Good\", optando a Mellor \u00c9xito de Vendas. Foi tam\u00e9n candidata no 2008 \u00f3s premios MTV Europa a Mellor Actuaci\u00f3n do Ano. A discogr\u00e1fica Universal apremou a Winehouse co prop\u00f3sito de realizar un novo \u00e1lbum mais no mes de setembro do 2008 a\u00ednda andaba lonxe de comezar no estudio de gravaci\u00f3n, emporiso un voceiro de Winehouse afirmou a finais de outubro que a cantante non ti\u00f1a establecido un prazo para completar o seu terceiro \u00e1lbum.\n\u00d3 longo do ano 2008 Amy Winehouse realizou varios concertos, alternando actuaci\u00f3ns correctas con outras m\u00e1is discutibles. Presentouse no Rock in R\u00edo de Lisboa celebrado en maio do 2008 en mal estado perante o p\u00fablico, disf\u00f3nica e con atraso, malia todo a audiencia mostrouse efusiva con ela. O 27 de xu\u00f1o participou na conmemoraci\u00f3n do 90\u00ba aniversario de Nelson Mandela celebrado no Hyde Park de Londres e \u00f3 d\u00eda seguinte no Festival de Glastonbury. O d\u00eda 12 de xullo interveu no Festival Oxegen con boa acollida por parte do p\u00fablico, o d\u00eda seguinte actuou no T in the Park. O 16 de agosto participou no V Festival en Staffordshire e o d\u00eda seguinte en Chelmsford; os organizadores confirmaron que os concertos de Winehouse foron os que m\u00e1is p\u00fablico atraeron, houbo opini\u00f3ns dispares entre a afluencia respecto \u00e1 actuaci\u00f3n da vocalista. O 6 de setembro foi cabeza de cartel no Bestival da Illa de Wright, a s\u00faa execuci\u00f3n cualificouse como esmerada a pesar de comezar con atraso.\nUnha figura de cera dedicada a Winehouse foi presentada no museo Madame Tussauds de Londres en xullo de 2008, a cantante non asistiu \u00f3 acto, non obstante acudiron seus pais. Un v\u00eddeo sobre a s\u00faa m\u00fasica foi inclu\u00eddo en decembro do 2008 na \u00e1rea de \"Ra\u00edces e Influencias\" no anexo do Sal\u00f3n da Fama do Rock en Nova York, facendo unha retrospectiva que comezaba con Billie Holiday, pasando por Aretha Franklin e Mary J. Blige e rematando con Amy Winehouse.\nFielder-Civil sa\u00edu da cadea en novembro de 2008 tras acadar un acordo coa xustiza coa condici\u00f3n de acudir a rehabilitaci\u00f3n e abandonar o consumo de substancias ilegais. Winehouse estaba tratando nesa \u00e9poca os seus problemas respiratorios relacionados co h\u00e1bito de fumar. A finais de novembro do ano 2008, ap\u00f3s dunha discusi\u00f3n telef\u00f3nica co seu esposo e sa\u00edr de esmorga toda a noite, Amy Winehouse foi trasladada a unha cl\u00ednica privada a causa do consumo excesivo de substancias mesturadas con alcol. En decembro Fielder-Civil regresou \u00e1 cadea tras non superar unha proba rutineira de drogas, incumprindo os termos para a s\u00faa liberaci\u00f3n anticipada.\nA vocalista brit\u00e1nica viaxou \u00e1 illa de Santa Luc\u00eda no mes de decembro de 2008, antes do Nadal, para tomar descanso e continuar coa s\u00faa recuperaci\u00f3n tras pasar m\u00e1is dun mes hospitalizada por problemas de sa\u00fade e para esquecerse dos conflitos matrimoniais. Fielder-Civil solicitou o divorcio en xaneiro de 2009 aducindo adulterio por parte da cantante, tras confesarlle ela unha infidelidade en abril de 2008, mentres el estaba no c\u00e1rcere.\nDurante a estancia na illa caribe\u00f1a Winehouse compuxo novas canci\u00f3ns. Volveu a Londres en abril do ano 2009 para presentar os seus novos temas pero a discogr\u00e1fica rexeitou o seu traballo \u00f3 considerar que estaba demasiado influenciado polo reggae, afast\u00e1ndose do estilo anterior, amais as s\u00faas novas canci\u00f3ns eran escuras e fac\u00edan referencia expl\u00edcita \u00e1 tormentosa relaci\u00f3n que manti\u00f1a co seu marido.\nRegresou \u00f3 Caribe para proseguir a s\u00faa recuperaci\u00f3n. Malia todo Winehouse ingresou en maio do 2009 nun hospital tras esvaecer, pasou unha noite en observaci\u00f3n con s\u00edntomas de deshidrataci\u00f3n. Actuou no Festival de Jazz de Santa Luc\u00eda a mediados dese mesmo mes, mais o concerto foi un desastre, Winehouse non se atopaba en boas condici\u00f3ns e o concerto rematou de xeito imprevisto. Continuaba a beber en exceso e levaba unha vida desordenada, volveu a ingresar novamente no hospital a finais do mes de maio tras unha noite de esmorga. Rematou a s\u00faa estad\u00eda na illa caribe\u00f1a para retornar a Inglaterra en xullo de 2009.\nO divorcio foille concedido por un xu\u00edz a Blake Fielder-Civil no mes de xullo do ano 2009 en Londres. A vocalista admitiu o adulterio e renunciou a seguir litigando, o nome da persoa coa que cometeu adulterio indicouse no documento como \"desco\u00f1ecido\". O xu\u00edz leu a sentenza de divorcio de \"Fielder-Civil B. v Winehouse A.J.\", xunto \u00e1 doutras parellas separadas, nunha breve audiencia no Tribunal de Familia. Nin Amy Winehouse nin Blake Fielder-Civil estiveron presentes para escoitala sentenza.\nCreou o seu propio selo discogr\u00e1fico, Lioness, no ano 2009 e Dionne Bromfield foi a primeira artista en asinar pola nova discogr\u00e1fica. En outubro de 2009 someteuse a unha operaci\u00f3n de cirurx\u00eda est\u00e9tica para aumentar o tama\u00f1o das mamas coa idea de mellorar o seu aspecto f\u00edsico. Winehouse ingresou no hospital en abril de 2010 por complicaci\u00f3ns relacionadas coa cirurx\u00eda mamaria, pouco despois volveu a ingresar por problemas relacionados co consumo de alcol. Poucos meses despois de divorciarse especulouse sobre a reconciliaci\u00f3n da parella. Malia \u00f3s rumores de reconciliaci\u00f3n non volver\u00eda a xuntarse con Blake, a int\u00e9rprete comezou unha nova relaci\u00f3n co director de cine Reg Traviss a mediados do ano 2010.\nAgard\u00e1base a publicaci\u00f3n dun terceiro \u00e1lbum de estudio mais nunca chegou a levarse a cabo. Durante a s\u00faa estad\u00eda en Santa Luc\u00eda traballou con Salaam Remi, Island aseverou que un novo \u00e1lbum chegar\u00eda no 2010, Darcus Beese comentou: \"escoitei un par de demos que me tombaron completamente\". En xullo de 2010 citouse a Winehouse dicindo que o pr\u00f3ximo \u00e1lbum ser\u00eda lanzado como moi tarde en xaneiro de 2011, declarando: \"vai ser moi, moi semellante \u00f3 meu segundo \u00e1lbum\", por\u00e9n nese mesmo mes Mark Ronson dixo que non se comezara a\u00ednda a gravar.\nDurante esta etapa continuou a facer colaboraci\u00f3ns con outros artistas, Winehouse participa no \u00e1lbum \"Rhythms del Mundo Classics\", lanzado o 13 de xullo de 2009, cunha versi\u00f3n da canci\u00f3n de Sam Cooke \"Cupid\", un proxecto ben\u00e9fico. Winehouse e Ronson participan no \u00e1lbum tributo a Quincy Jones \"Q Soul Bossa Nostra\" cunha versi\u00f3n da canci\u00f3n de Lesley Gore \"It's My Party\", lanzado 9 de novembro de 2010. A \u00faltima gravaci\u00f3n de Winehouse foi un dueto co cantante Tony Bennett para o seu \u00faltimo \u00e1lbum \"Duets II\", lanzado en 20 de setembro de 2011. O sinxelo \"Body &amp; Soul\", que interpretaron xuntos, foi lanzado na s\u00faa memoria o 14 de setembro de 2011, na MTV e na VH1, no que ser\u00eda o seu 28 aniversario. Os beneficios da canci\u00f3n destin\u00e1ronse \u00e1 Fundaci\u00f3n Amy Winehouse que seu pai creou pouco despois da s\u00faa morte para concienciar e axudar \u00e1s persoas que sofren algunha adicci\u00f3n. A canci\u00f3n recibiu o Grammy \u00e1 Mellor Actuaci\u00f3n D\u00fao/Grupo Pop na 54 edici\u00f3n dos premios Grammy.\nMorte.\nO 18 de xu\u00f1o de 2011 en Belgrado, no duod\u00e9cimo concerto da s\u00faa xira europea 2011, a s\u00faa actuaci\u00f3n foi considerada escandalosa e desastrosa, estaba demasiado b\u00e9beda, desorientada e cambaleando no escenario, incapaz de executar as canci\u00f3ns, nin sequera de lembrar as letras. Recibiu os apupos do p\u00fablico. Os concertos previstos en Istambul e Atenas na semana seguinte foron suspendidos. O 21 de xu\u00f1o, anunciouse a cancelaci\u00f3n de t\u00f3dolos concertos da s\u00faa xira de forma indefinida. A derradeira aparici\u00f3n p\u00fablica de Amy Winehouse foi nun concerto no Roundhouse de Camden, o 20 de xullo de 2011, onde compareceu por sorpresa para acompa\u00f1ar \u00e1 s\u00faa amiga Dionne Bromfield.\nAmy Winehouse morreu por mor dunha intoxicaci\u00f3n et\u00edlica tras dun per\u00edodo previo de abstinencia. Estaba a seguir un tratamento para superar os problemas co alcol e tomaba medicaci\u00f3n, Librium, para soportar a abstinencia do alcol e a ansiedade. A s\u00faa m\u00e9dica, a doutora Christina Romete, declarou que tras un per\u00edodo de d\u00faas semanas sen consumir alcol recaera. Estaba atravesando unha \u00e9tapa na que alternava per\u00edodos de abstinencia con reca\u00eddas \u00f3 pasar unhas poucas sem\u00e1nas.\nRomete encontrouse con Amy Winehouse a noite do venres, o d\u00eda antes da s\u00faa morte, decatouse de que estaba embriagada. Amy confesoulle que non tomara nada dende o d\u00eda 3 de xullo pero empezara a beber de novo o 20 de xullo. \"Ela estaba tranquila, era coherente; b\u00e9beda, dir\u00eda eu. Non foi malfalada. Ela foi capaz de manter unha conversa\". O gardacostas de Winehouse, Andrew Morris que conviv\u00eda con ela no piso, asegurou que volvera a beber tres d\u00edas antes da s\u00faa morte, decat\u00e1rase \u00f3 falar con Amy. Nos seguintes dous d\u00edas bebeu mesuradamente; segundo o seu gardacostas \"non se excedeu. Non bebeu para estar borracha\". A \u00faltima vez que falou con ela eran as 2:00 (BST, UTC+1) do s\u00e1bado.\nA int\u00e9rprete contaba 27 anos de idade cando foi atopada sen vida no seu piso en Camden o d\u00eda 23 de xu\u00f1o de 2011. O seu gardacostas comprobou \u00e1s 10:00 (BST, UTC+1) que ela estaba deitada na cama, \"non tentei falar con ela\", dixo, \"petei na porta, abr\u00edn e vin que estaba na cama. Pensei que estaba durmindo porque trasnoitara. Adoitaba durmir ata tarde\". Mais pareceulle estra\u00f1o que Winehouse non se erguera a\u00ednda da cama pasadas as 15:00 (BST, UTC+1), acordou e foi comprobar como se encontraba. Decatouse de que non respiraba nin ti\u00f1a pulso, chamou decontado \u00f3 servizo de urxencias.\nAcudiron d\u00faas ambulancias e foi atendida polo persoal de urxencias \u00e1s 15:54 (BST, UTC+1) no seu apartamento de Camden. Winehouse foi declarada morta no lugar, a Polic\u00eda Metropolitana de Londres confirmou deseguido a s\u00faa morte. Pouco despois anunciouse nos medios de comunicaci\u00f3n. Nos d\u00edas seguintes \u00e1 s\u00faa morte presentouse no lugar multitude de xente para mostrar o seu respecto.\nA autopsia revelou que superaba en m\u00e1is de cinco veces o l\u00edmite legal de alcol, cun nivel de alcol no sangue de 416\u00a0mg/dl, o suficiente para entrar en coma e oprimir o seu sistema respiratorio (\u00f3 superar os 200\u00a0mg de alcol por dl de sangue p\u00e9rdense as facultades, cando o nivel \u00e9 de 350\u00a0mg/dl as consecuencias son fatais \u2013Profesor Suhail Baithun, patoloxista). A polic\u00eda encontrou tres botellas de vodka baleiras no seu cuarto. O resultado das an\u00e1lises realizadas desvelou amais que non hab\u00eda rastro de substancias ilegais no seu organismo.\n\u00d3 funeral asistiron os familiares e amigos, a cerimonia celebrouse o 26 de xullo do ano 2011 no cemiterio xudeu de Edgwarebury, no distrito de Barnet, onde se xuntaron arredor de duascentas persoas. Un rabino oficiou as exequias e rez\u00e1ronse oraci\u00f3ns en ingl\u00e9s e en hebreo. Seu pai fixo unha loanza \u00e1 filla falecida; \"Boa noite, meu anxo, durme ben. Mam\u00e1 e Pap\u00e1 sempre te amar\u00e1n moito\". Os asistentes cantaron xuntos \"So Far Away\" de Carole King \u00f3 remate do funeral. Foi incinerada deseguido, o acto tivo lugar no crematorio de Golders Green en presenza dos achegados. As cinsas deposit\u00e1ronse xunto \u00e1s de s\u00faa avoa Cynthia. A familia dispuxo dous d\u00edas de loito ou shiva.\nAs cinsas de Amy repousan finalmente xunto \u00e1s de s\u00faa avoa no cemiterio de Edgwarebury, onde a familia colocou en setembro de 2012 unha l\u00e1pida negra coas letras de cor rosa en recordo de \u00e1mbalas d\u00faas. Celebrouse unha cerimonia \u00edntima na s\u00faa lembranza \u00e1 que asistiron m\u00e1is ou menos setenta persoas.\nRepercusi\u00f3n.\nO \u00e1lbum \"Back to Black\" (2006) converteuse no \u00e1lbum m\u00e1is vendido no Reino Unido no s\u00e9culo XXI durante alg\u00fan tempo, vendendo 3,26 mill\u00f3ns de copias e superando \u00f3 \u00e1lbum de James Blunt \"Back to Bedlam\" (2005), que alcanzou 3,25 mill\u00f3ns de copias vendidas. \"Back to Black\" upouse \u00f3 cume das listas durante tres semanas consecutivas. Trala s\u00faa morte Winehouse bateu a marca de maior n\u00famero de canci\u00f3ns dunha int\u00e9rprete feminina en aparecer simultaneamente na lista de \u00e9xitos do Reino Unido, con oito temas.\nO 31 de outubro de 2011 Lioness anunciou a trav\u00e9s do xornal \"The Sun\" e da p\u00e1xina web oficial de Amy Winehouse o lanzamento do seu \u00e1lbum p\u00f3stumo \"\", unha recompilaci\u00f3n de canci\u00f3ns in\u00e9ditas da vocalista brit\u00e1nica, sa\u00edu \u00e1 venda o 5 de decembro de 2011. O sinxelo \"Body &amp; Soul\", que interpretou a d\u00fao con Tony Bennett e inclu\u00eddo no \u00e1lbum, foi lanzado o 14 de setembro de 2011. O segundo sinxelo, \"Our Day Will Come\", foi lanzado o 4 de decembro dese mesmo ano. D\u00faas das canci\u00f3ns inclu\u00eddas en \"Lioness: Hidden Treasures\", \"Between the Cheats\" e \"Like Smoke\", \u00edan formar parte do terceiro \u00e1lbum de estudio no que Amy Winehouse andaba a traballar. O \u00e1lbum \"Amy Winehouse at the BBC\" foi lanzado o 12 de novembro de 2012 pola discogr\u00e1fica Universal e presenta as canci\u00f3ns interpretadas en vivo na BBC entre os anos 2004 e 2009. Constit\u00fae unha compilaci\u00f3n de versi\u00f3ns alternativas das canci\u00f3ns contidas nos \u00e1lbums \"Frank\" e \"Back to Black\" xunto con entrevistas e imaxes in\u00e9ditas da vocalista. Os beneficios procedentes de \u00e1mbolos dous \u00e1lbums destin\u00e1ronse a apoiar a Fundaci\u00f3n Amy Winehouse.\nO 14 de setembro de 2014, no que ser\u00eda o seu 31 aniversario, colocouse unha estatua no seu honor no mercado de Camden, a escultura feita en bronce foi descuberta polos seus pais perante a xente que ateigaba o lugar. O documental \"Amy\", estreado en xullo de 2015, fai un percorrido pola vida da cantante dende a s\u00faa infancia ata a s\u00faa repentina morte e amosa imaxes dela nunca vistas antes. Converteuse no documental brit\u00e1nico en obter maior recadaci\u00f3n de t\u00f3dolos tempos, con 3 mill\u00f3ns de libras na primeira fin de semana. Anteriormente estreouse, pouco despois da s\u00faa morte e aproveitando a circunstancia, \"Amy Winehouse: Fallen Star\", un filme biogr\u00e1fico de baixo orzamento sobre a int\u00e9rprete brit\u00e1nica. Unha nova pel\u00edcula biogr\u00e1fica titulada \"Amy Winehouse\" est\u00e1 prevista para o ano 2016.\nDotes art\u00edsticos.\nInfluencias.\nAmy Winehouse foi asimilando dende a infancia a m\u00fasica que influir\u00eda na s\u00faa obra. O seu traballo profesional caracter\u00edzase pola mestura ecl\u00e9ctica de diversos x\u00e9neros musicais: \"escoitei hip hop e jazz durante tantos anos. Foi jazz, soul, Motown, logo hip hop. Obviamente eu fun polo medio\".\nNa s\u00faa familia hab\u00eda m\u00fasicos de jazz profesional e seus pais gustaban da m\u00fasica, na s\u00faa casa po\u00f1\u00edanse os discos de Etta James, Sarah Vaughan, Dinah Washington, Ella Fitzgerald ou Frank Sinatra. Con todo, ela admitiu non ter escoitado moito soul cando era nova. A trav\u00e9s de seu irm\u00e1n foi co\u00f1ecendo diversos grupos musicais: Alex escoitaba Sonic Youth, Pearl Jam e Therapy? e ela flirteou brevemente con estes estilos, pero foi arredor dos 9 cando descubriu Salt-N-Pepa e TLC, sentiuse fascinada \u00f3 instante polo esp\u00edrito rebelde destes grupos e interesouse tam\u00e9n por outras bandas americanas de R&amp;B e hip hop do momento. Con 14 comezou a escoitar jazz, sempre a trav\u00e9s de seu irm\u00e1n; primeiro quedou impresionada con \"\u2019Round Midnight\" de Thelonious Monk e logo foi Ray Charles con \"Unchain My Heart\": \"ent\u00f3n escoitei a Ray Charles exclusivamente durante tres meses\". Con 14 ou 15 gust\u00e1balle Otis Redding. Emporiso nos primeiros anos da adolescencia tam\u00e9n lle gustaba a mesma m\u00fasica que \u00f3s seus amigos, escoitaba a Kylie Minogue e encant\u00e1balle Madonna.\nCando comezou a tocar polos pubs de Camden as influencias de Winehouse eran Dinah Washington, Billie Holiday, Frank Sinatra, o \u00e1lbum \"Tapestry\" de Carole King e James Taylor. O seu representante musical naquela \u00e9poca, Nick Godwyn, comentou: \"non era o que unha moza de 16 anos adoitaba escoitar\". Interesouse tam\u00e9n polas int\u00e9rpretes de gospel como Mahalia Jackson ou Aretha Franklin. Sarah Vaughan tivo unha grande influencia en Amy Winehouse e na s\u00faa aproximaci\u00f3n \u00e1 m\u00fasica, na s\u00faa melod\u00eda e no seu estilo, Winehouse declarou: \"\u00e9 unha das mi\u00f1as cantantes favoritas de t\u00f3dolos tempos [...] Regresei a Sarah Vaughan contra os 18. Aprend\u00edn a cantar de Dinah Washington, e doutros como Monk. Non s\u00f3 vocalmente o jazz. Aprend\u00edn de todo realmente\". O seu \u00e1lbum debut \"Frank\" (2003) constit\u00fae unha fusi\u00f3n ecl\u00e9ctica de soul, jazz e hip hop.\nCando fixo \"Back to Black\" (2007) moveuse cara \u00f3 rhythm and blues e inspirouse nos grupos femininos das d\u00e9cadas de 1950 e 1960, no rock and roll e no soul. Entre os grupos femininos nos que se inspirou est\u00e1n The Shangri-Las e delas dixo: \"eu amo o drama, amo a atmosfera, amo os efectos sonoros. E escribiron a canci\u00f3n m\u00e1is deprimente de todas: \"I Can Never Go Home Anymore\". Cando eu e mais o meu mozo terminamos adoitaba escoitar esta canci\u00f3n en modo \"repeat\", soa e sentada no chan da coci\u00f1a cunha botella de Jack Daniel's. Esvaec\u00eda, espertaba e volv\u00eda facelo de novo\". Inspirouse tam\u00e9n en The Crystals para o seu segundo \u00e1lbum.\nEstilo vocal.\nVoz \u00fanica e polo tanto reco\u00f1ecible deseguida. Cun poderoso rexistro contralto, abarcando 3 oitavas e 1 semit\u00f3n que vai da D3 \u00e1 Eb6. Era unha int\u00e9rprete naturalmente h\u00e1bil, cunha gran t\u00e9cnica e brillante no fraseo. A s\u00faa voz conect\u00e1base ben a trav\u00e9s dos rexistros e manti\u00f1a o seu car\u00e1cter de xeito constante. Tam\u00e9n era a s\u00faa voz emotiva, transmitindo as emoci\u00f3ns inherentes nas s\u00faas canci\u00f3ns.\nImaxe.\n\u00d3 principio, cando lanzou o seu \u00e1lbum debut \"Frank\", Winehouse semellaba unha persoa t\u00edmida, pouco convencida do seu atractivo, cunha melena exuberante e cun gusto sobrio \u00e1 hora de vestir e de maquillarse. Nunha entrevista para o seu programa televisivo no ano 2004 Jonathan Ross preguntoulle: \"Tentaron moldeala dalg\u00fan xeito, ped\u00edronlle cambiar o seu aspecto, dix\u00e9ronlle como falar ou como comportarse?\" Ela contestou axi\u00f1a: \"Hum... si [...] e eu dixen non. Non [...] Eu te\u00f1o o meu propio estilo. E escrib\u00edn as mi\u00f1as propias canci\u00f3ns, se algu\u00e9n ten moito de algo \u00e9 moi pouco o que podes engadir\".\nA s\u00faa aparencia mudara por completo cando lanzou o seu segundo \u00e1lbum, \"Back to Black\", a finais do ano 2006: estaba m\u00e1is delgada, con m\u00faltiples tatuaxes e combinando o seu peiteado \"beehive\" cos beizos pintados e os ollos maquillados. O seu estilo distintivo estaba inspirado na est\u00e9tica dos anos sesenta do s\u00e9culo XX. O delineado de ollos, as tatuaxes e mailo xeito de vestir contribu\u00edron \u00e1 s\u00faa aparencia pero o peiteado \"beehive\", un pouco desordenado e algo arrevesado, deulle esplendor \u00e1 s\u00faa imaxe. E certamente Blake Fielder-Civil puido ser unha influencia para ela canto \u00f3 seu aspecto.\nRespecto \u00f3 seu peiteado admitiu: \"Eu son unha persoa moi insegura. Son moi insegura no referente \u00f3 meu aspecto [...] Canto m\u00e1is insegura me sinto, meirande ten que ser o meu cabelo\". O peiteado \"beehive\" incrementaba a s\u00faa estatura: unha vigorosa perruca constitu\u00eda a base, ademais levaba extensi\u00f3ns de cabelo e unha morea de laca. Winehouse variou decote o seu peiteado engadindo mechas loiras ou inclu\u00edndo accesorios, as m\u00e1is das veces de xeito descoidado. A diario vest\u00eda de forma m\u00e1is sinxela: cabelo apenas recollido, chaquetas m\u00e1is simples, zapatillas c\u00f3modas e jeans. No entanto nos concertos e noutros eventos p\u00fablicos transform\u00e1base e usaba sempre zapatos altos.\nO seu cabelo natural era crecho, durante a s\u00faa estad\u00eda no Caribe e noutras ocasi\u00f3ns deixou o seu cabelo crecho de forma natural. E malia ic\u00f3nica imaxe onde o toucado \"beehive\" destacaba luciu en certas ocasi\u00f3ns outros peiteados, recollido o pelo nun pano e incluso tinguido de loiro. As s\u00faas tatuaxes, que empezou a facer na adolescencia, comezando por unha pequena Betty Boop no cadril dereito e tatuando finalmente pin-ups, unha ferradura, coraz\u00f3ns, unha \u00e1ncora ou o nome do seu amado no seo esquerdo eran do estilo old school na forma e na cor, evocando as d\u00e9cadas de 1950 e 1960.\nAs tatuaxes co\u00f1ecidas de Winehouse son; unha ferradura no brazo esquerdo arrodeada polas palabras \"Daddy\u2019s Girl\", dedicada a seu pai, e debaixo unha pin-up en topless. No antebrazo dereito unha pluma dos nativos americanos, foi unha das primeiras tatuaxes que fixo e para ela representaba o valor e a coraxe. No dedo anular da man esquerda un coraz\u00f3n tatuado e sobre el a letra \"A\". No brazo dereito unha tatuaxe dedicada a s\u00faa avoa \"Cinthya\" e sobre ela dous coraz\u00f3ns. Tam\u00e9n no brazo dereito unha pin-up axeonllada cubr\u00edndose cun abano. No antebrazo dereito un paxaro chiando e as palabras \"Never Clip My Wings\", e xusto debaixo deste un l\u00f3strego. No cadril dereito unha pequena Betty Boop, foi a s\u00faa primeira tatuaxe. Sobre o coraz\u00f3n un peto co nome do seu mozo \"Blake\u2019s\". Na barriga, no lado dereito do embigo, unha \u00e1ncora coas palabras \"Hello Sailor\". Finalmente, no medio e medio do lombo, unha aguia americana agarrando o Ankh coas cores da bandeira americana.\nO bouffant de Amy e o delineado ollos fixeron dela unha fonte de inspiraci\u00f3n para moitos dese\u00f1adores, o seu estilo distintivo inspirou os modelos presentados nas pasarelas de Dior e Chanel, do 2007 e 2008. O editorial de febreiro de 2008 da revista \"Vogue Paris\" e o desfile de Jean-Paul Gaultier do ano 2012 rend\u00e9ronlle homenaxe. Fred Perry sacou tam\u00e9n unha colecci\u00f3n e pezas de roupa inspiradas pola cantante brit\u00e1nica.\nLegado e influencia.\nAmy Winehouse propiciou o renacemento do jazz no panorama musical brit\u00e1nico e revitalizou a m\u00fasica soul na primeira d\u00e9cada do s\u00e9culo XXI. Dylan Moore, de \"Wales Arts Review\", denotou que cando Winehouse apareceu no ano 2003 \"as cantantes de jazz e soul eran case ins\u00f3litas na corrente principal do pop [...] Paloma Faith, Bat for Lashes, Emeli Sand\u00e9, Jessica Ware, todas d\u00e9benlle algo a Amy\", tralo seu \u00e9xito \"o talento vocal feminino atestou a escena musical: Florence, Duffy, Jessie e Adele, todas te\u00f1en os seus propios e diferentes estilos, pero Amy foi a precursora\". Randall Roberts, de \"Los Angeles Times\", escribiu: \"no 2006, a noci\u00f3n de que unha int\u00e9rprete puidese dalgunha maneira resucitar ou reformular a m\u00fasica soul de forma acertada para unha nova xeraci\u00f3n parec\u00eda non s\u00f3 improbable pero tam\u00e9n mala idea [...] un regreso \u00e1s formas cl\u00e1sicas comezara a emerxer no \u00e1mbito \"underground\" brit\u00e1nico e americano mais era ignorado polo gran p\u00fablico, e Winehouse, co seu enorme cabelo negro e brazos tatuados, desvel\u00f3unolo cunha actitude despreocupada\".\nA aclamaci\u00f3n do seu traballo e o \u00e9xito comercial alcanzado por Amy Winehouse ocasionou que as discogr\u00e1ficas comezasen a mirar por cantantes de soul como ela. As primeiras destas artistas foron Adele e Duffy, seguidas por Paloma Faith e Gabriella Cilmi. Outras cantantes brit\u00e1nicas recibiron atenci\u00f3n por parte das discogr\u00e1ficas, mesmo non interpretando aquel x\u00e9nero, como \u00e9 o caso de VV Brown, Pixie Lott, Kate Nash e mais Florence + The Machine, La Roux e Little Boots. Esta alteraci\u00f3n na preferencia da industria entendeuna o xornalista Neil McCormick, de \"The Daily Telegraph\", deste xeito: \"Winehouse non \u00e9 s\u00f3 un xenio musical [...] Ela cambiou o panorama musical brit\u00e1nico e preparou o terreo para unha nova xeraci\u00f3n de cantantes novos. Amy \u00e9 moi talentosa [...] Amy foi ata a orixe da m\u00fasica que amaba e creou un \u00e1lbum moi retro. En consecuencia, o que aconteceu foi que se asistiu a un cambio de prioridades na industria discogr\u00e1fica. Ela volveu dar prestixio \u00e1s cantantes. Adele non ser\u00eda denominada a estrela do 2008 se Amy non trouxera de novo ese prestixio\".\nAdele declarou: \"Amy Winehouse \u00e9 unha inspiraci\u00f3n para min\" e falou do que representaba Winehouse para a s\u00faa carreira: \"Se non fose por Amy e \"Frank\", \u00f3 cento por cento, eu non ter\u00eda collido unha guitarra, non escribir\u00eda \"Daydreamer\" ou \"Hometown\", e escrib\u00edn \"Someone Like You\" na guitarra tam\u00e9n [...] Se non tivera escoitado \"Frank\" isto non ter\u00eda acontecido. Eu ador\u00e1baa\". Noutra ocasi\u00f3n Adele dixo: \"Amy \u00e9 un aut\u00e9ntico fen\u00f3meno\", e engadiu, \"cando Amy triunfaba en Am\u00e9rica, eu e Duffy comezamos a destacar en Inglaterra, e eu creo que fixo o cami\u00f1o un pouco m\u00e1is doado para n\u00f3s\". Paloma Faith manifestou: \"Ela abriu o cami\u00f1o para min e para outros coma min\". A cantante italiana Nina Zilli amosou o seu agradecemento a Winehouse: \"Fixo algo fant\u00e1stico. Ata a s\u00faa aparici\u00f3n todo era unha copia dunha copia, pero con ela o rythm and blues e o soul comezaron a circular de novo e grazas a ela puiden gravar o disco. Puxo os focos na clase de m\u00fasica que levo facendo toda a mi\u00f1a vida\".\nAs letras nas canci\u00f3ns de Amy Winehouse \"afirman un desarme, unha honestidade inflexible\", escribe Dylan Moore e Randall Roberts confirma esta idea: \"a honestidade e claridade no tratamento das cousas, xunto co seu carisma e arrogancia vocal, era o que fascinaba dela\". Profundando no asunto, expresou Laura Barton do xornal \"The Guardian\": \"a m\u00fasica de Amy Winehouse lembra outra \u00e9poca [...] unha calidade que se filtrou nas s\u00faas palabras, nas s\u00faas letras que non coincid\u00eda cos seus contempor\u00e1neos pero si coas primeiras cantantes de blues [...] As canci\u00f3ns de Winehouse desvelaron algo m\u00e1is morri\u00f1ento, m\u00e1is avolto [...] cantou abertamente o desexo feminino [...] un sufrimento profundo\", e Julianne Escobedo, da MTV, corrobora esta percepci\u00f3n: \"foi esa dor feminina que a uniu tan intimamente coa m\u00fasica soul das d\u00e9cadas de 1950 e 1960 [...] Os grupos femininos e as divas do soul desta \u00e9poca usaron a s\u00faa m\u00fasica para liberarse e contar as s\u00faas historias\". Cando Emeli Sand\u00e9 estaba facendo o seu \u00e1lbum, \"Our version of Events\", unha das s\u00faas influencias foi \"Back to Black\" de Amy Winehouse, manifestando ademais: \"Amy inspiroume a escribir mellor e a po\u00f1er realmente o meu coraz\u00f3n no \u00e1lbum, a non tentar ocultar nada\".\nHonras e premios.\nO \u00e1lbum \"Frank\" foi candidato no 2004 \u00f3s Premios Brit, nas categor\u00edas de Mellor Int\u00e9rprete Brit\u00e1nica Feminina e Mellor Artista de M\u00fasica Urbana, situouse arriba nas listas de \u00e9xitos do Reino Unido e alcanzou o disco de platino. Winehouse acadou o premio Ivor Novello \u00e1 Mellor Canci\u00f3n Contempor\u00e1nea por \"Stronger Than Me\", compartido con Salaam Remi. O \u00e1lbum tam\u00e9n foi candidato \u00f3 premio Mercury Prize no 2004.\nO seu segundo \u00e1lbum, \"Back to Black\", recibiu numerosos reco\u00f1ecementos e distinci\u00f3ns. Amy Winehouse conseguiu o premio Brit a Mellor Vocalista Feminina Brit\u00e1nica en febreiro do ano 2007, sendo tam\u00e9n \"Back to Black\" aspirante \u00f3 Mellor \u00c1lbum Brit\u00e1nico, deseguido ga\u00f1ou o premio Ivor Novello a Mellor Canci\u00f3n Contempor\u00e1nea por \"Rehab\" na cerimonia celebrada o 23 de maio de 2007. Foi de novo candidata nos Mercury Prize por \"Back to Black\", o seu \u00e1lbum alcanzou o disco platino nos Estados Unidos e conseguiu tres menci\u00f3ns nos MTV Video Music Awards do ano 2007. O 13 de xaneiro do ano 2008 \"Back to Black\" situouse en Europa no n\u00famero un da \"Billboard\" por terceira semana consecutiva. O 20 de febreiro do 2008 Winehouse actuou na cerimonia dos premios Brit interpretando \"Valerie\" xunto a Mark Ronson, canci\u00f3n candidata nesta edici\u00f3n a Mellor Sinxelo, e despois \"Love Is a Losing Game\".\nNa cerimonia dos premios Grammy, celebrados o 14 de febreiro do ano 2008, foi candidata a 6 galard\u00f3ns mais foille denegado o visado \u00f3s Estados Unidos, non obstante interveu na gala v\u00eda sat\u00e9lite dende Londres. Ga\u00f1ou esa noite cinco premios Grammy nas categor\u00edas de Mellor Artista Revelaci\u00f3n, Mellor Interpretaci\u00f3n Vocal Pop Feminina por \"Rehab\", Mellor \u00c1lbum Pop Vocal, Gravaci\u00f3n do Ano e Canci\u00f3n do Ano, tam\u00e9n por Rehab. Foi a primeira cantante brit\u00e1nica en acadar cinco premios Grammy, igualando a Beyonc\u00e9 en triunfos nunha \u00fanica noite para unha artista feminina (Beyonc\u00e9 superou esta marca no 2010 \u00f3 conseguir seis premios Grammy nunha \u00fanica noite; Adele acadou igualmente seis Grammy no ano 2012). \"Back to Black\" foi candidato a \u00c1lbum do Ano e Mark Ronson conseguiu o Grammy a Produtor do Ano na categor\u00eda non cl\u00e1sica polo seu traballo con Amy Winehouse. A cantante interpretou esa noite v\u00eda sat\u00e9lite \"You Know I'm No Good\" e \"Rehab\".\nNos premios Ivor Novello celebrados en maio de 2008 Winehouse converteuse na primeira artista en optar \u00f3 triunfo en d\u00faas categor\u00edas; sendo candidata a Mellor Canci\u00f3n, L\u00edrica e Musicalmente, onde venceu con \"Love Is a Losing Game\" e optando a Mellor \u00c9xito de Vendas por \"You Know I'm No Good\". Foi tam\u00e9n candidata no 2008 \u00f3s premios MTV Europa a Mellor Actuaci\u00f3n do Ano, entre outras distinci\u00f3ns.\nGanancias e riqueza.\nCando Amy Winehouse morreu \u00e1 idade de 27 especulouse co feito de que ti\u00f1a redactado un testamento, mais estas suposici\u00f3ns resultaron ser incertas. Winehouse morreu sen testamento, \u00e9 dicir, sen un testamento v\u00e1lido. O valor dos seus bens ascend\u00eda a 4 257 580 \u00a3 en activos totais; tras descontar impostos e outras d\u00e9bedas esta cifra quedou reducida a 2 944 554 \u00a3. Non obstante os activos que pasaron polo tribunal de sucesi\u00f3ns foron unicamente aqueles que deixou \u00f3 seu nome individual cando faleceu; calquera cousa feita conxuntamente con outra persoa, ou que posu\u00edse un beneficiario designado, quedaba f\u00f3ra do tribunal e pasaba directamente \u00e1 outra persoa. Algunhas estimaci\u00f3ns consideran que o valor dos seus bens poder\u00eda ascender ata arredor dos 15 ou 20 mill\u00f3ns de d\u00f3lares.\n\u00d3 morrer sen testamento todo o patrimonio pasou directamente a seus pais, Mitch e Janis. Mitch Winehouse \u00e9 o administrador das propiedades, segundo os documentos do tribunal. O seu exmarido, Fielder-Civil, como exc\u00f3nxuxe non obtivo nada. Tralo seu falecemento Amy Winehouse contin\u00faa xerando cartos, ingresou 2,4 mill\u00f3ns de libras en beneficios dende a s\u00faa morte ata febreiro de 2015.\nAbuso de substancias e trastorno bipolar.\nO abuso de substancias cometido por Amy Winehouse centrou moita atenci\u00f3n por parte dos medios de comunicaci\u00f3n, asemade sufriu o acoso continuo da prensa sensacionalista. No ano 2005 Amy Winehouse atravesou un per\u00edodo de consumo excesivo de alcol e drogas, acompa\u00f1ado dunha perda de peso evidente. Fielder-Civil confesou ser o responsable de iniciar a Amy Winehouse no consumo do crack e da hero\u00edna. E cando andaba cos \u00faltimos retoques de \"Back to Black\" comezou tam\u00e9n a consumir coca\u00edna. A morte da s\u00faa avoa a mediados do 2006 foi prexudicial para a cantante. O ano seguinte, no mes de agosto de 2007, Amy Winehouse cancelou varios concertos no Reino Unido e en Europa aducindo esgotamento e problemas de sa\u00fade. Non obstante foi hospitalizada a causa dunha sobredose de hero\u00edna, \u00e9xtase, coca\u00edna, ketamina e alcol tras unha noite de esmorga. Ela acabou admitindo que as drogas eran as responsables da s\u00faa hospitalizaci\u00f3n e que \"realmente penso que daquela estaba todo acabado para min\". Confesou en varias entrevistas estes problemas xunto a automutilaci\u00f3n, depresi\u00f3n e os trastornos alimentarios.\nSeu pai comezou a sa\u00edr asiduamente nos medios de comunicaci\u00f3n expresando a preocupaci\u00f3n da familia polos problemas que sufr\u00eda a s\u00faa filla. Amy estivo ademais implicada en varios episodios violentos onde se viron envoltas outras persoas, o seu marido ou alg\u00fan fan. En diversas entrevistas Winehouse manifestou que padec\u00eda un trastorno bipolar (ou enfermidade man\u00edaco-depresiva), desorde caracterizada polos cambios de humor extremos e \u00e1s veces violentos. Un xornalista escribiu \"podemos ver a historia de Amy Winehouse como a dunha drogadicta que ignorou t\u00f3dolos esforzos por axudala e acabou cunha morte temper\u00e1 [...] Ou podemos vela como unha v\u00edtima de enfermidade mental nunha sociedade que non entende ou non responde \u00e1 enfermidade mental con grande eficacia\".\nNo mes de outubro do ano 2007 Winehouse e Fielder-Civil foron arrestados nun hotel en Bergen, Noruega, por posesi\u00f3n de sete gramos de c\u00e1nnabis. Pasaron a noite no c\u00e1rcere e foron liberados tras pagar unha multa de 500 \u20ac cada un. Foi detida tam\u00e9n unha terceira persoa de orixe brit\u00e1nica que estaba con eles. Comezou a fumar c\u00e1nnabis arredor dos 15 anos. No mes de decembro de 2007 o portavoz de Amy Winehouse informou que a cantante entraba nun programa m\u00e9dico supervisado. O tabloide brit\u00e1nico \"The Sun\" publicou en xaneiro de 2008 un v\u00eddeo onde se ve a vocalista supostamente fumando crack e mencionando o consumo de \u00e9xtase e Valium. Seu pai mudouse a vivir con ela para controlala e a s\u00faa discogr\u00e1fica, Island Records, suspendeu unha campa\u00f1a para promover a cantante nos Estados Unidos. A finais de xaneiro Winehouse entrou finalmente nunha cl\u00ednica de rehabilitaci\u00f3n para realizar un tratamento de d\u00faas semanas.\nO pol\u00e9mico v\u00eddeo chegou \u00e1 Polic\u00eda Metropolitana o 23 de xaneiro de 2008, Winehouse foi citada a declarar o 5 de febreiro, por\u00e9n tralo visionado do v\u00eddeo non se formulou ningunha acusaci\u00f3n contra ela \u00f3 non ser posible determinar a substancia contida na pipa de vidro, mais prenderon d\u00faas persoas con relaci\u00f3n \u00f3 v\u00eddeo, que foron condenadas por ofrecerlle a Winehouse \u00e9xtase e crack e gravar as imaxes, que logo venderon por 50\u00a0000 \u00a3 \u00f3 peri\u00f3dico sensacionalista \"The Sun\". En marzo do ano 2008 o portavoz de Winehouse dixo que ela estaba \"indo ben\" por\u00e9n a discogr\u00e1fica cr\u00eda que a s\u00faa recuperaci\u00f3n non estaba a\u00ednda consolidada de todo.\nO 5 de marzo de 2008 a cantante sorprendeu os amigos durante unha festa inhalando un chopo de vodka polo nariz coa axuda dunha palla. A finais de abril de 2008 o seu comportamento err\u00e1tico, inclu\u00edndo unha amoestaci\u00f3n policial por agresi\u00f3n, fixo temer que os esforzos da s\u00faa rehabilitaci\u00f3n foran en balde e levou a seu pai (e mais representante) a considerar o seu ingreso nun hospital psiqui\u00e1trico. O seu aspecto desleixado no mes de setembro tras unha noite de xolda provocou novos rumores de reca\u00edda. Finalmente, o 23 de novembro de 2008, tras unha discusi\u00f3n telef\u00f3nica co seu marido e sa\u00edr toda a noite de esmorga foi ingresada no hospital por mor do consumo excesivo de substancias mesturadas con alcol. Pasou varias semanas ingresada antes de viaxar \u00f3 Caribe, onde proseguiu coa s\u00faa recuperaci\u00f3n.\nDe acordo coa s\u00faa m\u00e9dica, Winehouse abandonou o consumo de substancias ilegais no ano 2008. Nunha entrevista, falando da decisi\u00f3n de deixar as drogas, Winehouse dixo: \"Eu literalmente levanteime un d\u00eda e foi como, \u2018Non quero facelo m\u00e1is\u2019\". Por\u00e9n o consumo de alcol continuaba a representar un problema para a cantante. No 2010 comezou unha terapia para superar o h\u00e1bito de beber, alternando per\u00edodos de abstinencia e reca\u00eddas. A cantante foi tratada con Librium para soportar a retirada do alcol e calmar a ansiedade e foi sometida a avaliaci\u00f3ns psicol\u00f3xicas e psiqui\u00e1tricas; no entanto negouse a recibir terapia psicol\u00f3xica. Morreu o 23 de xullo do ano 2011 a causa dunha intoxicaci\u00f3n et\u00edlica, tralas an\u00e1lises efectuadas, no seu organismo non se atopou ning\u00fan indicio de substancias ilegais."}
{"id": "92322", "revid": "2074", "url": "https://gl.wikipedia.org/wiki?curid=92322", "title": "Wikimedia", "text": ""}
{"id": "92324", "revid": "98629", "url": "https://gl.wikipedia.org/wiki?curid=92324", "title": "Bandeira de Letonia", "text": "A bandeira de Letonia (en let\u00f3n: \"Latvijas karogs\") foi adoptada o 27 de febreiro de 1990. O seu dese\u00f1o foi declarado oficialmente polo Parlamento como bandeira nacional o 15 de xu\u00f1o de 1921. Letonia declarouse independente en 1918 e foi usado ata a perda da s\u00faa soberan\u00eda en 1940.\nDese\u00f1o.\nA bandeira de Letonia est\u00e1 composta por tres franxas, a superior e a inferior son de cor granate e a central, branca. As proporci\u00f3ns das franxas son de 2:1:2. Desta xeito, as franxas de cor granate pos\u00faen un grosor equivalente ao dobre da central. A relaci\u00f3n entre o longo e o ancho da bandeira \u00e9 de 1:2. A cor vermella \u00e9 de tonalidade escura, granate, definido en sistema Pantone como 1807, e \u00e9 denominado vermello let\u00f3n.\nHistoria.\nEst\u00e1 documentado desde a segunda metade do s\u00e9culo XIII o uso en tribos letoas de estandartes de cor vermella cunha banda central de cor branca. Estas probas documentais foron localizadas por Jekabs Lautenbahs-Jusmins, un investigador do folclore let\u00f3n, na \"Cr\u00f3nica da Orde de Livonia\" (\"Reimchronik\"), obra na que se relatan diversos acontecementos que tiveron lugar en terras letoas ata 1290. O artista Ansis Cirulis, base\u00e1ndose nas descrici\u00f3ns do estandarte das tribos letoas que se recollen na obra mencionada, elaborou o dese\u00f1o da bandeira que foi presentado en maio de 1917."}
{"id": "92327", "revid": "98629", "url": "https://gl.wikipedia.org/wiki?curid=92327", "title": "Escudo de Letonia", "text": " \nO escudo de armas de Letonia (\"gerbonis\") aprobouse logo da independencia do pa\u00eds (18 de novembro de 1918) e foi dese\u00f1ado polo artista Rihards Zari\u0146\u0161. Re\u00fane os s\u00edmbolos nacionais (o sol e as tres estrelas) cos bras\u00f3ns das rexi\u00f3ns hist\u00f3ricas de Letonia (os campos co le\u00f3n e o grif\u00f3n). O sol, situado na parte superior do escudo, nun campo de azur (azul), xa foi empregado como emblema por soldados let\u00f3ns no ex\u00e9rcito ruso durante a primeira guerra mundial. Naquel intre contaba con dezasete raios, un por cada comarca letoa. As tres estrelas cimeiras de ouro, de cinco puntas, representan as rexi\u00f3ns hist\u00f3ricas de Letonia: Vidzeme; Latgale e, unidas, Kurseme e Zemgale.\nOs elementos her\u00e1ldicos do escudo rem\u00f3ntanse ao s\u00e9culo XVI. O campo de prata en que figura un le\u00f3n rampante de goles, s\u00edmbolo de Kurzeme e Zemgale (oeste e suroeste de Letonia) e que xa figuraba nas armas do ducado de Kurseme en 1569. A billa rampante de prata que figura nun campo de goles \u00e9 o bras\u00f3n de Vidzeme e Latgale (norte e nord\u00e9s de Letonia) e foi creado en 1566, cando os territorios mencionados foron dominados por Polonia-Lituania.\nExisten tres versi\u00f3ns do escudo: "}
{"id": "92329", "revid": "5863", "url": "https://gl.wikipedia.org/wiki?curid=92329", "title": "Saeima", "text": "Saeima \u00e9 o nome do parlamento de Letonia.\n\u00c9 un parlamento unicameral de 100 membros. A s\u00faa elecci\u00f3n \u00e9 por m\u00e9todo proporcional, cos escanos asignados aos partidos pol\u00edticos que obte\u00f1en polo menos o 5 % dos votos. As elecci\u00f3ns real\u00edzanse cada 4 anos, no primeiro s\u00e1bado de outubro. As \u00faltimas elecci\u00f3ns foron no 2002.\nO presidente de Letonia pode disolver o parlamento e convocar elecci\u00f3ns anticipadas, a\u00ednda que o proceso \u00e9 complicado e ning\u00fan presidente disolveu nunca o Saeima.\nComposici\u00f3n.\nA Saeima componse dos seguintes grupos parlamentarios:"}
{"id": "92331", "revid": "56817", "url": "https://gl.wikipedia.org/wiki?curid=92331", "title": "Ike", "text": "O Tif\u00f3n Ike foi unha devastadora tormenta que asolou as Filipinas m\u00e1is a China en setembro de 1984.\nFoi un tif\u00f3n de categor\u00eda 4.\nImpacto.\nCausou \u00f3 redor de 1.500 v\u00edtimas mortais. Entre 200.000 e 480.000 persoas quedaron sen fogar."}
{"id": "92332", "revid": "23204", "url": "https://gl.wikipedia.org/wiki?curid=92332", "title": "Setembro Negro", "text": "Setembro Negro (en \u00e1rabe, \u0623\u064a\u0644\u0648\u0644 \u0627\u0644\u0623\u0633\u0648\u062f, \"Ayl\u016bl al-Aswad\") foi unha organizaci\u00f3n terrorista palestina, fundada en 1970.\nHistoria e caracter\u00edsticas.\nTivo nexos con diversos grupos dentro da OLP, principalmente con Al-Fatah, por ent\u00f3n dirixida por Yasser Arafat, e m\u00e1is tarde co FPLP.\nO nome \"Setembro Negro\" prov\u00e9n dos acontecementos que enfrontaron a combatentes palestinos co ex\u00e9rcito xordano en setembro de 1970 (\"v\u00e9xase Setembro Negro (historia)\"). A primeira acci\u00f3n do grupo foi o asasinato do Primeiro Ministro de Xordania, Wasfi Tall, o 28 de novembro de 1971. Wasfi Tall foi clave para a expulsi\u00f3n dos combatentes palestinos de Xordania en 1970-1971.\nO seu acto m\u00e1is co\u00f1ecido foi o Masacre de M\u00fanic, nome que se lle deu ao secuestro e asasinato de once atletas israelitas durante os Xogos Ol\u00edmpicos de 1972. No acto ademais perderon a vida cinco membros de Setembro Negro e un polic\u00eda alem\u00e1n.\nOutros actos atribu\u00eddos a Setembro Negro son o intento de asasinato contra o embaixador xordano en Londres (decembro de 1971), o sabotaxe dunha instalaci\u00f3n el\u00e9ctrica alem\u00e1 occidental e dunha planta de gas holandesa (febreiro de 1972), o secuestro dun avi\u00f3n comercial belga que voaba desde Viena a Tel Aviv (maio de 1972) e o atentado contra a embaixada saudita no Sud\u00e1n, que custou a vida a 3 persoas, entre elas o embaixador dos Estados Unidos de Am\u00e9rica (marzo de 1973).\nLogo deste \u00faltimo atentado, a organizaci\u00f3n foi desmantelada ao parecer debido a presi\u00f3ns da OLP (que viu que os actos terroristas non fac\u00edan m\u00e1is que prexudicar a causa palestina) e os asasinatos do Mossad, en operaci\u00f3n co\u00f1ecida como C\u00f3lera de Deus, que acabaron coa vida de moitos l\u00edderes desta organizaci\u00f3n.\nA partir de 1974, outras agrupaci\u00f3ns como Abu Nidal e o Fronte Popular para a Liberaci\u00f3n de Palestina (FPLP) comezaron a relacionar o nome Setembro Negro con alg\u00fans dos seus propios actos; con todo, o m\u00e1is probable \u00e9 que estes grupos non tivesen nada que ver coa organizaci\u00f3n orixinal."}
{"id": "92336", "revid": "22570", "url": "https://gl.wikipedia.org/wiki?curid=92336", "title": "Jardim, Mato Groso do Sur", "text": "Jardim \u00e9 un municipio brasileiro situado no estado de Mato Groso do Sur. A cidade ten a gander\u00eda e turismo como actividades principais."}
{"id": "92341", "revid": "1131", "url": "https://gl.wikipedia.org/wiki?curid=92341", "title": "Berta D\u00e1vila", "text": "Berta D\u00e1vila Fern\u00e1ndez, nada en Santiago de Compostela o 31 de decembro de 1987, \u00e9 unha escritora e editora galega.\nTraxectoria.\nNovelista e poeta, D\u00e1vila comeza a escribir na adolescencia e ga\u00f1a unha serie de certames xuven\u00eds como o Minerva do colexio Manuel Peleteiro (2006), entre outros, publicando textos en revistas, plataformas dixitais, e libros colectivos. Ga\u00f1adora de varios premios literarios, actualmente reside na s\u00faa cidade natal.\nRealizou obradoiros de escrita na librar\u00eda Chan da P\u00f3lvora. Desde o 2021 dirixe a colecci\u00f3n R\u00faa do Lagarto de Euseino? Editores, e nese mesmo ano creou canda a Carlos Meixide o selo editorial Rodolfo e Priscila.\nA s\u00faa novela \"Carrusel\" foi elixido en 2019 o mellor libro de narrativa de 2019."}
{"id": "92342", "revid": "98629", "url": "https://gl.wikipedia.org/wiki?curid=92342", "title": "Marcos Nine", "text": "Marcos Nine B\u00faa, nado na Illa de Arousa en 1977, \u00e9 un director de cine, produtor e guionista galego.\nTraxectoria.\nColaborou coma guionista en series da Galega coma \"Terra de Miranda\" e \"Mareas vivas\", e coma director iniciou a s\u00faa carreira coa curtametraxe \"Carcam\u00e1ns\" (2003), sobre a traxedia do Prestige na Illa de Arousa. Seguir\u00edalle o documental \"Pensando en Soledad\" (2006) sobre Jos\u00e9 Ernesto D\u00edaz-Noriega, pioneiro da cinematograf\u00eda en Galicia, que conta cunha versi\u00f3n abreviada, \"J.E.D.N. Jos\u00e9 Ernesto D\u00edaz-Noriega\" (2006).\nCo documental \"Historia dunha parroquia\" (2007), na que retrata a vida do Val de Xestoso (Monfero) a trav\u00e9s da s\u00faa veci\u00f1anza, acadou o Premio Mestre Mateo ao Mellor Documental. \"A F\u00e1brica\" (2008) ga\u00f1ou o segundo premio do Festival de Curtametraxes Galegas de Sada e foi reco\u00f1ecida como mellor curtametraxe documental no 5\u00ba Festival de Cine Internacional on&amp;off de Ribadeo. Nese mesmo ano ga\u00f1ou o Mestre Mateo ao mellor gui\u00f3n pola serie \"As leis de Celavella\".\n\"Aar\u00f3n\" (2009) ga\u00f1ou o Premio Mestre Mateo \u00e1 mellor obra experimental, e o premio \u00e1 mellor curtametraxe documental na IV edici\u00f3n de Curtas na Rede. \"Manuscritos Pompeanos\" (2010) recibiu o Mestre Mateo nesa mesma categor\u00eda o ano seguinte (2011). Nese mesmo ano, con \"Radiograf\u00eda dun autor de tebeos\", sobre o traballo do autor de banda dese\u00f1ada galego David Rub\u00edn, ga\u00f1ou tam\u00e9n o Mestre Mateo ao Mellor Documental.\nOutras obras da s\u00faa autor\u00eda son as longas \"O Premio da Rubia\" (2008) e \"La Brecha\" (2011), as\u00ed como a curta \"O Sol nos Chaos\" (2010) .\nTam\u00e9n foi guionista e montador da longa \"Piedad\" (2012) de Otto Roca, e codirector da curta \"Losada\" (2011).\nActualmente est\u00e1 a gravar o documental \"Na procura da besta\", en que varios debuxantes de banda dese\u00f1ada dan conta das s\u00faas experiencias no x\u00e9nero, e \"A Viaxe de Leslie\", sobre a morte do actor brit\u00e1nico Leslie Howard durante a segunda guerra mundial fronte \u00e1 costa de Cedeira."}
{"id": "92343", "revid": "5863", "url": "https://gl.wikipedia.org/wiki?curid=92343", "title": "Galicia (1930)", "text": "Galicia foi un peri\u00f3dico editado en Buenos Aires pola Federaci\u00f3n de Sociedades Gallegas Agrarias y Culturales entre 1930 e 1960. O seu fundador e primeiro director foi Ant\u00f3n Alonso R\u00edos.\nNos anos 1943 e 1944, por problemas pol\u00edticos, tivo que cambiar a s\u00faa cabeceira e pasou a denominarse Bolet\u00edn de las Sociedades Gallegas Federadas e Acci\u00f3n Gallega.\nHistoria e caracter\u00edsticas.\nSubtitulada \"Publicaci\u00f3n semanal editada por la Federaci\u00f3n de Sociedades Gallegas. Portavoz de la Federaci\u00f3n de Sociedades Gallegas\", apareceu en 1930, para substitu\u00edr a \"El Despertar Gallego\". Levaba como lema \"Falareilles da patria aos desterrados, de libertade e redenci\u00f3n aos servos. Curros Enr\u00edquez\". De periodicidade irregular, sa\u00eda semanal ou quincenalmente. Tivo como directores a Domingo Cubeiro, Eduardo Blanco Amor, Arturo Cuadrado e Avelino D\u00edaz. Tivo especial atenci\u00f3n \u00e1 situaci\u00f3n espa\u00f1ola, con informaci\u00f3ns e comentarios faborables \u00e1 Rep\u00fablica. Despois da guerra civil espa\u00f1ola, mantivo a oposici\u00f3n \u00e1 pol\u00edtica franquista. Recolle informaci\u00f3n das actividades da Federaci\u00f3n e das sociedades que a integran, noticias de Galicia e da situaci\u00f3n dos emigrantes. Incl\u00fae artigos literarios e culturais, xeralmente na \u00faltima p\u00e1xina."}
{"id": "92346", "revid": "1308", "url": "https://gl.wikipedia.org/wiki?curid=92346", "title": "XVII", "text": ""}
{"id": "92348", "revid": "98629", "url": "https://gl.wikipedia.org/wiki?curid=92348", "title": "Pobos b\u00e1lticos", "text": "Os baltos ou b\u00e1lticos (let\u00f3n: \"balti\", lituano: \"baltai\"), definidos como falantes dunha das linguas b\u00e1lticas, unha p\u00f3la da familia de linguas indoeuropeas, son descendentes dun grupo de tribos indoeuropeas que se estableceron entre o baixo V\u00edstula e o alto Dvina e Dni\u00e9per. Debido ao seu illamento xeogr\u00e1fico os idiomas b\u00e1lticos mantiveron moitas caracter\u00edsticas arcaicas.\nEntre os pobos b\u00e1lticos incl\u00faense os modernos lituanos e let\u00f3ns as\u00ed como o prusianos, os Jotvinguianos (Sudavianos) e os Curios, cuxas linguas extingu\u00edronse na Idade Media."}
{"id": "92349", "revid": "25871", "url": "https://gl.wikipedia.org/wiki?curid=92349", "title": "Distritos de Letonia", "text": "A Rep\u00fablica de Letonia componse, segundo a reorganizaci\u00f3n territorial que entrou en vigor o 1 de xullo de 2021, de 36 municipios ou distritos (en let\u00f3n, \"novadi\") e 7 cidades aut\u00f3nomas (en let\u00f3n, \"valstspils\u0113tas\")."}
{"id": "92350", "revid": "111586", "url": "https://gl.wikipedia.org/wiki?curid=92350", "title": "O esp\u00edrito do bosque", "text": "O esp\u00edrito do bosque (2008) \u00e9 a terceira longametraxe de animaci\u00f3n producida por Dygra Films. \u00c9 unha secuela de \"O bosque animado\", que foi o primeiro filme en animaci\u00f3n 3D por ordenador en ser producido en Europa.\nProduci\u00f3n e distribuci\u00f3n.\nA pel\u00edcula est\u00e1 dirixida por David Rub\u00edn, que se encargou da direcci\u00f3n art\u00edstica, e Xo\u00e1n Carlos Pena, encargado de coordinar a produci\u00f3n t\u00e9cnica. A pel\u00edcula foi presentada no Festival de Cannes e seleccionada para competir na secci\u00f3n oficial da XXV edici\u00f3n do Festival Internacional de Cine Infantil de Chicago, que tivo lugar entre o 23 de outubro e o 2 de novembro de 2008.\nNa s\u00faa produci\u00f3n participaron m\u00e1is dun cento de persoas, entre animadores, dese\u00f1adores, m\u00fasicos, f\u00edsicos, t\u00e9cnicos e dobradores. Esta \u00faltima faceta foi levada a cabo na s\u00faa versi\u00f3n en galego por co\u00f1ecidas voces de dobraxe da Galega. A distribuci\u00f3n da cinta, que custou 14 mill\u00f3ns de euros, correu a cargo de Manga Films, a diferenza dos dous t\u00edtulos anteriores de Dygra, que foron comercializados por Buenavista.\nTrama.\nA trama da pel\u00edcula, ambienta da Fraga de Cecebre, ao igual que a s\u00faa anterior produci\u00f3n, \"O bosque animado\", consiste no intento das \u00e1rbores e animais da mesma en impedir que se constr\u00faa unha estrada a trav\u00e9s do bosque. A ambientaci\u00f3n e varias das personaxes son as mesmas que en \"O bosque animado\".\nPremios.\nFoi candidata ao Goya \u00e1 mellor longametraxe de animaci\u00f3n en 2008."}
{"id": "92352", "revid": "89787", "url": "https://gl.wikipedia.org/wiki?curid=92352", "title": "As v\u00edtimas, os nomes, as voces e os lugares", "text": "As v\u00edtimas, os nomes, as voces e os lugares \u00e9 un estudo que pretende recoller o n\u00famero total de mortos e procesados en Galicia como consecuencia do Golpe de Estado do 1936, as\u00ed coma as circunstancias que rodearon a s\u00faa morte ou axuizamento.\nDa elaboraci\u00f3n do informe encargouse unha comisi\u00f3n formada por membros das tres universidades galegas, coordinados polo historiador Lourenzo Fern\u00e1ndez Prieto, a instancia da Conseller\u00eda de Cultura.\nCifras.\nSegundo os datos do informe, como consecuencia do levantamento golpista morreron en Galicia 4.699 persoas, das cales 4619 foron homes e 80 mulleres. Outras 7.403 (7.124 homes e 274 mulleres) foron procesadas.\nFontes.\nO equipo empregou coma fontes para a s\u00faa investigaci\u00f3n as causas militares datadas entre os anos 1936 e 1939 das xurisdici\u00f3ns de Terra e da Armada da IV Rexi\u00f3n Militar (Ferrol), os rexistros civ\u00eds de toda Galicia, xunto co de Zamora e Pasaia (Guip\u00fascoa), as\u00ed coma a bibliograf\u00eda sobre a \u00e9poca. A maiores, realizaron 349 entrevistas en Galicia, Asturias, Barcelona, a Arxentina, Cuba e o Uruguai."}
{"id": "92353", "revid": "89787", "url": "https://gl.wikipedia.org/wiki?curid=92353", "title": "Represi\u00f3n franquista en Galicia", "text": "Durante o franquismo aplic\u00e1ronse en Galicia, de maneira variable segundo o per\u00edodo hist\u00f3rico, varias formas de represi\u00f3n. A fase m\u00e1is dura foi a que coincidiu coa Guerra civil espa\u00f1ola e o momento da inmediata posguerra.\nMortes.\nO n\u00famero exacto de mortes causado pola represi\u00f3n franquista en Galicia \u00e9 desco\u00f1ecido debido a problemas para identificar as v\u00edtimas, en especial debido \u00e1 pol\u00edtica de ocultamento e silencio que levou a cabo o r\u00e9xime. A maior\u00eda de mortes foron de car\u00e1cter extraxudicial, o cal permit\u00eda camuflalas nos rexistros oficiais.\nO estudo m\u00e1is completo que existe at\u00e9 o d\u00eda de hoxe \u00e9 o do proxecto interuniversitario \"Nomes e Voces\", que estudou a represi\u00f3n durante a \u00e9poca da guerra civil (1936-1939). Este proxecto tivo que rematar en 2013 por falta de apoio institucional. O \u00faltimo informe, con resultados provisionais, emitido polo equipo do proxecto conclu\u00edu que durante a guerra foron executadas en Galicia cando menos 4.699 persoas e outras 3.566 condenadas a penas de prisi\u00f3n en consello de guerra por delitos relacionados co conflito. Dos 4.699 mortos, 4.619 foron homes e 80 mulleres.\nO informe clasifica os falecidos en dous bloques, segundo as circunstancias da morte:\nExisten outros estudos que dan cifras aproximadas do alcance da represi\u00f3n mortal en Galicia, inclu\u00edndo polo xeral tam\u00e9n \u00e1s execuci\u00f3ns posteriores \u00e1 guerra.\nTam\u00e9n existen estimaci\u00f3ns de car\u00e1cter local ou comarcal.\nCifras a nivel local e comarcal.\nIgualmente moitos dos datos m\u00e1is fi\u00e1beis son os de \u00e1mbito local ou comarcal.\nPrisi\u00f3n e campos de concentraci\u00f3n.\n\"Artigo principal: Campo de concentraci\u00f3n#En Galicia durante a Guerra civil\"\nA inxente cantidade de presos xerada polo golpe de estado non pod\u00eda ser absorbida polas prisi\u00f3ns que xa exist\u00edan previamente. Isto fixo que os golpistas habilitasen numerosos edificios como novas prisi\u00f3ns e creasen varios campos de concentraci\u00f3n ao longo do territorio galego. M\u00e1is tarde, en especial coa ca\u00edda da Fronte do Norte da Guerra civil espa\u00f1ola en 1937 moitos destes campos foron usados para reclu\u00edr aos presos de guerra republicanos dos novos territorios conquistados. As condici\u00f3ns nos campos de concentraci\u00f3n eran paup\u00e9rrimas.\nAs epidemias, tortura, execuci\u00f3ns e fame causaron a morte de moitos presos. Destacan exemplos como o da Illa de San Sim\u00f3n, onde dun total de 2.176 presos morreron 666 a causa da fame e as privaci\u00f3ns, \u00c9 dicir, un 30,6% do total. A estes hai que engadirlles os case 300 presos do mesmo campo de concentraci\u00f3n que foron asasinados. No Campo de concentraci\u00f3n de Camposancos foron fusilados sobre uns 250 presos entre 1938 e 1941.\nAlg\u00fans campos de concentraci\u00f3n e prisi\u00f3ns franquistas que existiron en Galicia foron:\nExilio galego.\n\"Artigo principal: Exilio galego de 1936\"\nMiles de galegos tiveron que abandonar o pa\u00eds como consecuencia directa do triunfo do golpe de 1936. Os destinos foron diversos, destacando Francia, M\u00e9xico, o Uruguai ou a Arxentina. Os exiliados continuaron desenvolvendo unha importante actividade pol\u00edtica, creando instituci\u00f3ns coma o Consello de Galiza en 1944.\nRepresi\u00f3n antiguerrilleira.\nDespois da guerra alg\u00fans opositores ao r\u00e9xime, en particular os fuxidos que viv\u00edan nas monta\u00f1as, formaron un movemento armado de resistencia ao franquismo co\u00f1ecido como \"Guerrilla antifranquista\" ou \"Maquis\". A represi\u00f3n contra este movemento tam\u00e9n afecto a aquelas persoas, ou familias enteiras, percibidas como colaboradoras da guerrilla. Numerosos guerrilleiros capturados foron fusilados.\nRepresi\u00f3n ling\u00fc\u00edstica e cultural.\nNa guerra e primeiros anos de posguerra, o r\u00e9xime perseguiu de forma sistem\u00e1tica a lingua e a cultura galega, sobre todo na administraci\u00f3n, nos medios de comunicaci\u00f3n, na escola, na universidade, na sinalizaci\u00f3n p\u00fablica e en xeral en toda manifestaci\u00f3n p\u00fablica. Os nomes propios non castel\u00e1ns foron ilegais at\u00e9 1976, os funcionarios ti\u00f1an prohibido falar outro idioma que non fose ao castel\u00e1n, e a prohibici\u00f3n de pel\u00edculas que non estivesen nesta lingua. Os principais axentes represivos no caso galego a nivel ling\u00fc\u00edstico eran, por\u00e9n, a Igrexa Cat\u00f3lica e a escola. Esta \u00faltima ridiculizaba \u00e1 lingua e aplicaba duros castigos contra os nenos que a falaban en clase. Prohib\u00edronse publicaci\u00f3ns en lingua galega e multouse a xornais (entre eles La Voz de Galicia) por dar premios a poemas en galego.\nRepresi\u00f3n tardofranquista.\nNo tardofranquismo (finais dos 60-1977) produciuse unha repunta da represi\u00f3n, tras a relativa calma dos anos anteriores. A causa destas novas vagas represivas foi o aumento da oposici\u00f3n e das protestas populares, as\u00ed como a reorganizaci\u00f3n da disidencia (por exemplo, a aparici\u00f3n nos 60 de novos partidos como a Uni\u00f3n do Povo Galego ou o Partido Socialista Galego ou sindicatos clandestinos como Comisi\u00f3ns Obreiras). Esta represi\u00f3n implicou un aumento da cantidade de presos pol\u00edticos, un novo fen\u00f3meno de exilio e varias mortes.\nAs primeiras grandes mobilizaci\u00f3ns ocorreron na primeira d\u00e9cada dos 60. En 1963 os labregos de Mazaricos protestaron contra a intenci\u00f3n de facer repoboaci\u00f3ns forestais en varios montes tradicionalmente aproveitados para o pasto do gando. Tras ameazar coas s\u00faas fouces aos enxe\u00f1eiros que fac\u00edan a demarcaci\u00f3n para a repoboaci\u00f3n forestal, interveu a Garda Civil co resultado dun campesi\u00f1o morto e varios feridos. En 1966 produciuse o conflito de Castrelo de Mi\u00f1o, onde os veci\u00f1os loitaron contra as expropiaci\u00f3ns e a construci\u00f3n dun salto hidroel\u00e9ctrico que anegar\u00eda o seu val, sendo varios veci\u00f1os acusados de sedici\u00f3n e xulgados no Tribunal de Orde P\u00fablica (TOP).\nEn 1968 produc\u00edronse unhas fortes protestas estudant\u00eds en Compostela. A represi\u00f3n causou ducias de feridos, varios alumnos foron expulsados e oito ingresaron no c\u00e1rcera da Coru\u00f1a. En 1972 a polic\u00eda disparou contra unha manifestaci\u00f3n obreira en Ferrol, matando a d\u00faas persoas: Amador Rey e Daniel Niebla (ambos militantes de Comisi\u00f3ns Obreiras). Ademais dos dous mortos houbo 16 feridos de bala e ducias por outras lesi\u00f3ns, 160 despedidos, 101 detidos, 60 encarcerados e 54 multados con entre 50.000 e 250.000 pesetas. En setembro dese mesmo ano produciuse unha folga xeral en Vigo que durou d\u00faas semanas e sumou a miles de traballadores. 6.000 foron despedidos, n\u00famero que finalmente quedou en 400. Houbo numerosas detenci\u00f3ns e casos de tortura. En setembro de 1975 foron fusilados dous militantes do FRAP: Xos\u00e9 Humberto Baena Alonso e Xos\u00e9 Lu\u00eds S\u00e1nchez Bravo, xunto con dous vascos e un aragon\u00e9s. Un mes antes, o 12 de agosto, foi morto pola polic\u00eda armada o dirixente da UPG Moncho Reboiras. O 1 de maio do mesmo ano un traballador de ENDESA, Manuel Montenegro Sim\u00f3n, foi asasinado por un polic\u00eda durante unha manifestaci\u00f3n convocada pola Liga Comunista Revolucionaria e o PCE (m-l) en Vigo."}
{"id": "92354", "revid": "127505", "url": "https://gl.wikipedia.org/wiki?curid=92354", "title": "Tierra de Campos", "text": "Tierra de Campos (\"Terra de Campos\") \u00e9 unha bisbarra natural localizada na Comunidade Aut\u00f3noma de Castela e Le\u00f3n, que se estende polas provincias de Palencia, Valladolid, Zamora e Le\u00f3n.\nA s\u00faa orixe est\u00e1 no chamado \"Campo de Galiza\" (\"Campus Gallaeciae\") do Baixo Imperio Romano, que co tempo recibir\u00e1 o nome de \"Campos G\u00f3ticos\" (\"Campi Gothici\" ou \"Campi Gothorum\"), tendo a s\u00faa capital hist\u00f3rica en Palencia."}
{"id": "92363", "revid": "17467", "url": "https://gl.wikipedia.org/wiki?curid=92363", "title": "Pain", "text": " \u00e9 unha personaxe do manga e anime \"Naruto\". anteriormente co\u00f1ecido como Nagato (\u9577\u9580?). Pein \u00e9 o l\u00edder da Organizaci\u00f3n Akatsuki e dirixe as acci\u00f3n do grupo xunto a Tobi. Ten o anel \u96f6 (\u308c\u3044, Rei, cero/nada/exceso), e l\u00e9vao no polgar dereito. \u00c9 o que comeza e supervisa a t\u00e9cnica que saca ao Bij\u016b dun jinch\u016briki capturado, invocando a grande estatua. Ademais, realiza a t\u00e9cnica de cambio de forma que foi usada para reter aos ninjas de Konoha na tentativa de rescate de Gaara.\nDescrici\u00f3n.\nAo comezo s\u00f3 se amosa a s\u00faa silueta durante a extracci\u00f3n dos Bij\u016b, cun peiteado semellante aos de Naruto Uzumaki ou Minato Namikaze, cuns ollos con varios c\u00edrculos conc\u00e9ntricos de distintos tons de gris. Aparace en persoa por primeira vez moi brevemente ao final do cap\u00edtulo 329 do manga, revelando os obxectivos finais de Akatsuki. V\u00e9molo sobre unha estatua nunha gran cidade, onde os edificios, a\u00ednda que similares en aspecto aos de Konoha, son moito m\u00e1is altos, e est\u00e1n cubertos de tubos \ne cables. Esta cidade resulta ser a Aldea Oculta da Choiva. S\u00e1bese que ten o pelo rubio \u00e9 o \u00fanico que deu ordes aos outros membros directamente, sen que ningu\u00e9n se opuxese ou lle desafiase, salvo ao mellor Hidan, que mesmo lle chegou a insultar.\nNo cap\u00edtulo 363 aparece ao descuberto, mostrando m\u00faltiples piercing nos beizos, o nariz e as orellas, v\u00e9ndose o seu protector que demostra que \u00e9 un ninja renegado da Aldea Oculta da Choiva. Aparece xunto con Konan, a s\u00faa compa\u00f1eira e amiga de toda a vida.\nInfancia.\nOs sannin de Konoha, Orochimaru, Tsunade e Jiraiya, volv\u00edan dunha guerra coa Aldea Oculta da Choiva. Ao estaren a descansar apareceron tres pequenos: Nagato, Yahiko e Konan, os cales ped\u00edronlles algo de xantar xa que eran orfos e non ti\u00f1an a ningu\u00e9n no mundo, ademais Yahiko preguntou se os pod\u00edan adestrar en ninjutsu para sobrevivir. Tsunade, co seu car\u00e1cter, ofendeuse,Orochimaru respondeu que ser\u00eda mellor matalos para aforrarlles sufrimento, mais Jiraiya dixo estar disposto a coidalos at\u00e9 que puidesen valerse por si mesmos.\nYahiko demostra ser o l\u00edder do grupo e ter boas intenci\u00f3ns. Un d\u00eda el e Nagato son atacados por un ninja doutra aldea en ausencia de Jiraiya, e Nagato, ao ver a Yahiko ferido, utiliza unha t\u00e9cnica que el mesmo desco\u00f1ec\u00eda e m\u00e1tao, salvando ao seu amigo. Jiraiya chega pronto ao lugar, e advirte nos ollos de Nagato que at\u00e9 agora non se viron, o que el identifica como o m\u00e1is venerable dos tres grandes D\u014djutsu, o Rin'negan (ollos de Metempsicose), (os outros son o Sharingan e o Byakugan). Jiraiya, ao igual que todo o mundo ninja cr\u00edan que esta t\u00e9cnica ocular era s\u00f3 unha lenda, pois se di que a posu\u00eda o \"Sabio dos 6 Cami\u00f1os\", creador do ninjutsu moderno. Estes son os ollos de Pain, polo en principio ded\u00facese que Nagato dalg\u00fan xeito \u00e9 Pein.\nNagato por aquel ent\u00f3n falaba moi pouco, sempre lament\u00e1ndose pola morte dos seus pais na guerra e polo que lle fixo ao ninja que lles atacou. Jiraiya dille que debe madurar para afrontar correctamente estes sucesos. A partir dese d\u00eda, decide adestrarlles, dado que at\u00e9 ent\u00f3n, s\u00f3 lles estaba coidando.\nJiraiya d\u00e1lles a co\u00f1ecer varias t\u00e9cnicas. A Yahiko v\u00e9molo executar unha justu de tipo Suiton (t\u00e9cnica acu\u00e1tica), a Konan utilizar o seu Origami, e a Nagato un justu F\u016bton (vento), combinando as t\u00e9cnicas para derrotar a un Kage Bunshin do seu mestre e derrotalo. Ao conseguilo, Jiraiya determina que xa acabaron o seu adestramento e que maduraron o suficiente, polo que decide volver a Konoha.\nAkatsuki.\nDesco\u00f1\u00e9cese o que lle ocorreu a Pain dende que Jiraiya se foi at\u00e9 que comezou a actuar con Akatsuki, \u00ednda que se oen rumores de que nunca perdou un combate. Polo seu protector tachado, pertenceu \u00e1 Aldea Oculta da Choiva que pasou a liderar tras acabar con Salamandra Hanz\u014d, anterior dirixente da Vila e un dos shinobi m\u00e1is temidos da historia, ao cal a parte de matalo acabou coa vida de todo familiar, amigo ou persoa que se relacionase con el. Na Vila Oculta da Choiva ningu\u00e9n sabe realmente se Pain existe ou non, consid\u00e9rano coma un Deus protector ao que ningu\u00e9n nunca viu. Ao momento da s\u00faa aparici\u00f3n, Pein ti\u00f1a un corpo parecido ao de Yahiko. Posteriormente, trasl\u00e1dase a unha persoa rubia cun protector tachado da Aldea Oculta da Choiva para a s\u00faa loita con Jiraiya.\nChega a dicir que non se debe tomar a Naruto \u00e1 lixeira e que a s\u00faa captura (que Tobi ordenoulle) non ser\u00e1 sinxela, pero Konan comenta que a\u00ednda est\u00e1 por chegar a s\u00faa primeira derrota, aludindo a que non foi vencido nunca.\nA principal habilidade que pos\u00fae Pain \u00e9 poder dominar os 5 elementos grazas ao Rin'negan.\nOutra habilidade que ten \u00e9 que pode usar at\u00e9 6 corpos que poden ver, sentir e pensar o mesmo, posiblemente esta habilidade d\u00e9bese ao Rin'negan, e tam\u00e9n e posible que o Rin'negan non se limite soamente a isto. Parece ser que cada corpo de Pain ten unha habilidade diferente: invocaci\u00f3ns (pode invocar distintos monstros en batalla, todos eles con piercings e aparentemente o Rin'negan), jutsu m\u00e9dico, aboserver t\u00e9cnicas ou chakra do rival... Unha mensaxe p\u00f3stuma de Jiraiya semella que di que o verdadeiro corpo de Pain non \u00e9 ning\u00fan dos 6 co\u00f1ecidos.\nPain e os seus corpos.\nPain pode usar un jutsu que lle permite detectar perturbaci\u00f3ns ou irrupci\u00f3ns grazas \u00e1 choiva que crea. Ten a capacidade de deter ou provocar esta, como demostra ao detela para que Konan realice a s\u00faa t\u00e9cnica.\nLogo de aparecer Jiraiya na s\u00faa vila, ao detectalo coa choiva Pain entra nunha habitaci\u00f3n onde hai 5 corpos mais co traxe de Akatsuki met\u00e9ndose nunha especie de c\u00e1psula.\nAs\u00ed pois logo de meterse nesa c\u00e1psula co suposto corpo de Yahiko sae con outro corpo (cun cabelo moi semellante ao de Deidara) e vai na procura do seu antigo mestre, e como caracter\u00edstica com\u00fan ao primeiro corpo mostrado ten o corpo cuberto de piercings. Cando Konan lle preg\u00fanta se vai matar a Jiraiya este dille \"Claro, por iso cambiei a este corpo\". Cando se atopa cara a cara con Jiraiya, este reco\u00f1\u00e9ceo como Nagato polo Rin'negan pero non chega a convencerse totalmente. Este corpo ten a habilidade de poder facer un gran n\u00famero de invocaci\u00f3ns, primeiro invocando lagostas e cangrexos xigantes, logo invoca un camale\u00f3n con cornos, \u00e1s e cola de serpe que ten a habilidade de facerse invisible; logo invoca un can de varias cabezas que se pod\u00eda dividir en varios cans por cada cabeza e ademais aumentar en n\u00famero de cabezas, m\u00e1is tarde invoca a un paxaro cun pico longo e finalmente a un b\u00fafalo.\nDespois dunha ardua batalla entre as invocaci\u00f3ns e Jiraiya, outros dous corpos de Pain aparecen en escena (invocando logo un oso panda feito de pedra). Os 2 Pain invocados, foron un gordo coa habilidade de absorber os ninjutsu e un fraco do cal se desco\u00f1ecen as habilidades inda que semella que contaba cun alto nivel de Taijutsu.\nJiraiya (grazas a un poderoso genjutsu no seu modo ermit\u00e1n) logra finalmente inmobilizar aos 3 corpos de Pain, para despois cravarlles espadas no peito de cada un. Cando o Ero-Sennin xa se est\u00e1 retirando \u00e9 atacado por sorpresa por outro corpo e coma consecuencia perde un brazo. Nese intre son a\u00ed revelados os dous derradeiros corpos de Pain, uns deles parecido ao primeiro pero con aparencia mais vella e outro con cara riseira pero mal\u00e9vola, ambos os cheos de piercings e posiblemente co cabelo roibo.\nJiraiya fica sorprendido cando os 6 corpos de Pain, mesmo os que mataron, m\u00f3stranse ante fronte el dic\u00edndolle: \"\u00c9 a hora de que co\u00f1ezas a seis v\u00edas da dor/Pain (Pain en ingl\u00e9s \u00e9 Dor) e ent\u00f3n o corpo que se parece a Yahiko dille que Pain \u00e9 o nome compartido polos 6; a\u00ed \u00e9 cando Jiraiya nota o seu parecido con Yahiko (supostamente morto segundo palabras do Pain das invocaci\u00f3ns) e pregunta que por que os seis te\u00f1en o D\u014djutsu lendario (ademais de por que ning\u00fan dos seis corpos se asemella a Nagato) ao que soamente atina a responder \"Somos Pain... Somos Deus\"\nLogo de cavilar mentres pelexaba Jiraiya descobre que o Pain das invocaci\u00f3ns \u00e9 un ninja do clan F\u016bma (ou polo menos o seu corpo) co que xa pelexara antes; tam\u00e9n lembra que a profec\u00eda lle dic\u00eda que \u00eda viaxar polo mundo e observar a creaci\u00f3n. E cando volve ver aos seis Pain recorda os seus rostros, efectivamente un era Yahiko o Pein alto e de cabelo longo era un ninja da Fervenza e a gordo era un ninja da Herba.\nTam\u00e9n se amosa que as armas que levan ten a capacidade de alterar o chakra dos que atravesan. Jiraiya antes de morrer descobre a s\u00faa identidade antes de ser derrotado e deixa sobre as costas de \"Pa\" (Un dos sapos que o acompa\u00f1an no modo ermit\u00e1n) os c\u00f3digo (\u30bf, 31, 8, 106, 7, 207, 15), o cal parece dicir en principio \"Non \u00e9 real\" ou \"o verdadeiro non est\u00e1\"\nM\u00e1is tarde mentres Tobi conversa con Konan e Pein, para ir a Konoha na procura do Ky\u016bbi, p\u00f3dense observar que pos\u00fae 6 corpos, debido a que se agregou a un novo ninja ao grupo de Pain para substitu\u00edr o que faleceu na pelexa contra Jiraiya, de sexo at\u00e9 o momento indefinido, probablemente unha muller."}
{"id": "92364", "revid": "89787", "url": "https://gl.wikipedia.org/wiki?curid=92364", "title": "Valdis Zatlers", "text": "Valdis Zatlers, nado en Riga o 22 de marzo de 1955, \u00e9 un M\u00e9dico e pol\u00edtico let\u00f3n.\nTraxectoria.\nO 31 de maio de 2007, ga\u00f1ou as elecci\u00f3ns presidenciais convert\u00e9ndose no s\u00e9timo presidente do seu pa\u00eds o 8 de xullo de 2007, sucedendo a Vaira V\u012b\u0137e-Freiberga.\nZatlers iniciou un proceso de disoluci\u00f3n do Parlamento no 2011, por problemas de corrupci\u00f3n e logo de superar unha crise econ\u00f3mica na que o paro alcanzou o 20%. Como resultado desta decisi\u00f3n, e ao non revalidar a confianza do Parlamento, Zatlers foi substitu\u00eddo por Andris B\u0113rzi\u0146\u0161 tras perder unha votaci\u00f3n, en segunda volta, por un estreito marxe"}
{"id": "92365", "revid": "89787", "url": "https://gl.wikipedia.org/wiki?curid=92365", "title": "Ivars Godmanis", "text": "Ivars Godmanis, nado en Riga en 27 de novembro de 1951, \u00e9 un pol\u00edtico de Letonia. Foi o primeiro Primeiro Ministro de Letonia trala independencia do pa\u00eds da Uni\u00f3n Sovi\u00e9tica, en decembro de 2007 volveu ser elixido Primeiro Ministro por segunda vez.\nEstudou na facultade de f\u00edsica e qu\u00edmica da Universidade de Letonia e participou no movemento nacionalista let\u00f3n impulsando o Fronte Popular Let\u00f3n, partido que aglutinaba a maior\u00eda de forzas nacionalistas.\nGodmanis, elixido nas elecci\u00f3ns do 18 de marzo de 1990, serviu como primeiro ministro no per\u00edodo de 1990 a 1993, o seu principal reto foi dirixir a dif\u00edcil transici\u00f3n econ\u00f3mica de Letonia desde o comunismo ao capitalismo. Nos comicios de 1993 obtivo unha estrepitosa derrota e retirouse da vida pol\u00edtica.\nA s\u00faa volta do sector privado produciuse en 1998, ano en que ingresou no partido Cami\u00f1o de Letonia, escisi\u00f3n da Fronte Popular e exerceu o cargo de Ministro de Finanzas ata 1999.\nNas elecci\u00f3ns de 2002 o seu partido perdeu a representaci\u00f3n parlamentaria sendo nomeado presidente deste dous anos despois. En novembro de 2006, tralas elecci\u00f3ns que posibilitaron a volta do Partido Cami\u00f1o de Letonia ao Saeima, Godmanis f\u00edxose cargo do ministerio do interior e o 14 de decembro de 2007, foi nomeado polo Presidente Valdis Zatlers primeiro ministro tras a dimisi\u00f3n de Aigars Kalv\u012btis. O seu nomeamento foi aprobado polo Parlamento o 20 de decembro, con 54 votos a favor e 43 contra.\nO 18 de xu\u00f1o de 2008, Godmanis sufriu un accidente de tr\u00e1fico, cando o seu coche oficial se encaixou cun microb\u00fas nas r\u00faas de Riga.\nComo nota curiosa, moderou un programa radiof\u00f3nico na emisora privada SWH, sobre a historia da m\u00fasica rock. "}
{"id": "92367", "revid": "2074", "url": "https://gl.wikipedia.org/wiki?curid=92367", "title": "Memoria cach\u00e9", "text": ""}
{"id": "92369", "revid": "23204", "url": "https://gl.wikipedia.org/wiki?curid=92369", "title": "Esterno", "text": "\"Para o esterno dos artr\u00f3podos, ver Esterno (artr\u00f3podos)\".\nO esterno (\"Sternum\") \u00e9 un \u00f3so do t\u00f3rax, plano, impar, central e sim\u00e9trico, composto por varias pezas soldadas (\"est\u00e9rnebras\"). Axuda a protexer o coraz\u00f3n e pulm\u00f3ns.\nO esterno humano.\nDiv\u00eddese en tres porci\u00f3ns: o mango ou manubrio; o corpo formado por sete pezas; e o ap\u00e9ndice xifoide, que ten unha forma moi variable. O mango e o corpo artic\u00falanse nunha sinartrose formando o chamado \"\u00e1ngulo de Louis\", articulaci\u00f3n que pode osificarse nos adultos.\nTen d\u00faas caras, a anterior e posterior; dous bordos laterais; e dous extremos, o superior ou base e o inferior ou v\u00e9rtice.\nAt\u00f3pase na parte media e anterior do t\u00f3rax e articula superiormente coas clav\u00edculas e nos bordos laterais coas costelas chamadas \"verdadeiras\" mediante a cartilaxe costal, pero coas \"falsas\" faino mediante unha \u00fanica cartilaxe. As costelas \"falsas\", oitava, novena e d\u00e9cima, \u00fanense entre elas formando a \"arcada costal\" que, \u00e1 s\u00faa vez, se une \u00e1 s\u00e9tima costela e esta, ao bordo lateral do esterno. O tipo de articulaci\u00f3n condroesternal permite pequenos movementos. As articulaci\u00f3ns denom\u00ednanse articulaci\u00f3ns costo-esternais ou condro-esternais.\nA articulaci\u00f3n coas clav\u00edculas \u00e9 de tipo encaixe rec\u00edproco imperfecto. Denom\u00ednase tecnicamente articulaci\u00f3n esternocostocondroclavicular. Entre a clav\u00edcula e o esterno sit\u00faase unha cartilaxe de adaptaci\u00f3n, m\u00e1is groso a nivel anterior e posterior ca no centro, que pode estar furado. Interv\u00e9n tam\u00e9n o extremo interno da primeira costela.\nA articulaci\u00f3n est\u00e1 reforzada por:\nOs movementos da articulaci\u00f3n incl\u00faen ascenso, descenso, proxecci\u00f3n cara a adiante e cara a atr\u00e1s. \u00c9 ademais a articulaci\u00f3n interna do ombreiro funcional.\nNo mesmo bordo superior hai outra zona, a superior, que se relaciona co espazo supraesternal, onde se localizan as veas xugulares anteriores e a s\u00faa anastomose.\nO bordo inferior \u00e9 a propia ap\u00f3fise xifoide, de morfolox\u00eda variable.\nA cara anterior presta inserci\u00f3n do m\u00fasculo esternocleidomastoideo no manubrio, do m\u00fasculo serrato anterior, no corpo e do m\u00fasculo recto anterior maior do abdome na ap\u00f3fise xifoide.\nA cara posterior presta inserci\u00f3n \u00f3 m\u00fasculo esternotiroide e esternocleidohioideo no manubrio, \u00f3 m\u00fasculo triangular do esterno, no corpo; e \u00f3 diafragma na ap\u00f3fise xifoide."}
{"id": "92370", "revid": "98629", "url": "https://gl.wikipedia.org/wiki?curid=92370", "title": "Lingua tocaria B", "text": "O cucheano, que \u00e9 chamado dunha maneira impropia coma tocario B, \u00e9 unha lingua, xa extinta, da familia de linguas indoeuropeas falada ata o final do primeiro milenio d. C. na rexi\u00f3n de Cucha (\"Kucha\"), actual provincia de Xinxiang (\"Xinjiang\"), no oeste da China. Fal\u00e1base tam\u00e9n m\u00e1is ao leste, nas rexi\u00f3ns de Caraxahar (\"Karashahr\") e de Turf\u00e1n (\"Turf\u00e1n\"), onde coexist\u00eda co a\u00f1eano/turfanio ou tocario A, que foi emparentada estreitamente con el.\nOs documentos cucheanos.\nAtop\u00e1ronse un pouco m\u00e1is de 3.000 follas ou fragmentos de follas que levaban un texto en cucheano. Isto permitiu co\u00f1ecer s\u00f3 unha pequena parte do vocabulario cucheano. A maior\u00eda destes textos son de inspiraci\u00f3n b\u00fadica. Hai tam\u00e9n documentos administrativos, econ\u00f3micos e xur\u00eddicos, textos m\u00e9dicos ou m\u00e1xicos, as\u00ed coma un poema de amor (citado no artigo civilizaci\u00f3n cucheana). Ao p\u00e9 dunha antiga torre de garda, preto de Cucha, Paul Pelliot atopou unha centena de pases para caravanas en cucheano. Da rexi\u00f3n de Turf\u00e1n, prove\u00f1en os fragmentos de manuais de s\u00e1nscrito para uso dos cuchean\u00f3fonos.\nTodos estes documentos datan da segunda metade do milenio I.\nO reino de Cucha que foi o Estado m\u00e1is importante da conca do Tarim, e isto daba naturalmente \u00e1 s\u00faa lingua unha certa importancia ou un certo esplendor. Sabemos que sogdianos budistas, na regi\u00f3n de Samarcanda, l\u00edan traduci\u00f3ns de textos cucheanos. No curso do s\u00e9culo VIII, os seguidores da fe maniquea oriental instalan a s\u00faa sede en Turf\u00e1n adoptando a lingua cucheana, pero usando a escritura de seu, derivada do alfabeto sir\u00edaco (os tocarios usaban habitualmente unha escritura de orixe indiana, a br\u0101hm\u012b). Co\u00f1ecemos un himno a Mani, as\u00ed coma un himno a Xes\u00fas, redactado en cucheano esta escritura.\nMorfolox\u00eda nominal.\nOs substantivos en cucheano te\u00f1en masculino e feminino. O neutro, que \u00e9 com\u00fan a t\u00f3dalas linguas indoeuropeas, practicamente desapareceu: os antigos substantivos neutros conv\u00e9rtense en masculinos no singular e femininos no plural. S\u00f3 os pronomes demostrativos conservaron a formas neutras xunto coas formas masculinas e femininas.\nNo que concirne ao n\u00famero, o cucheano conta co singular, o plural, o paral (utilizado para dou obxectos que forman parellas naturais: ek \u00ab\"ollo\"\u00bb, e\u015bane ou e\u015bne \u00ab\"ambos ollos\"\u00bb), o dual (utilizado para dous obxectos que forman parellas ocasionais), as\u00ed coma o plurativo, que permite individualizar os elementos dun conxunto. O plurativo de ost \u00ab\"casa\"\u00bb \u00e9 ostuwaiwenta \u00ab\"das casas, tomadas unha por unha\"\u00bb.\nExisten catro casos b\u00e1sicos, exemplificados aqu\u00ed coa forma singular do substantivo e\u1e45kwe \u00abhome\u00bb :\nDun substantivo ao caso oblicuo, engadimos sufixos para formar seis casos secundarios:\nA desinencia oblicua \"-n\" non se aplica m\u00e1is que a alg\u00fans substantivos que designan seres humanos, cunha soa excepci\u00f3n: a forma oblicua de ku \u00ab\"can\"\u00bb \u00e9 kwen. Existen outras desinencias, e \u00e1s veces, a forma oblicua non se distingue da nominativa: a forma oblicua de yakwe \u00ab\"cabalo\"\u00bb \u00e9 yakwe.\nAs formas do plural de \u00ab\"home\"\u00bb son id\u00e9nticas \u00e1s do singular en t\u00f3dolos casos, ag\u00e1s no nominativo (e\u1e45kwi \u00abhomes\u00bb) e no xenitivo (e\u1e45kwents).\nEn cucheano coma en galego, os adxectivos concordan cos substantivos que determinan. Isto permite saber se un substantivo \u00e9 masculino ou feminino. En galego, \u00e9 m\u00e1is ben o x\u00e9nero do artigo que acompa\u00f1a un substantivo o que permite co\u00f1ecer o x\u00e9nero deste (dicimos \"o barco\" e non \"barco\", por tanto \"barco\" \u00e9 masculino), pero en cucheano, non existe artigo. Sabemos pois que olyi \u00ab\"barco\"\u00bb \u00e9 feminino porque hai que escribir orotstsa olyi \u00ab\"gran barco\"\u00bb e non \"orotstse olyi\" \u00ab\"gran barco\"\u00bb. Nos documentos cucheanos, os substantivos que non sempre son acompa\u00f1ados por adxectivos, ign\u00f3rase o x\u00e9nero dalg\u00fans (coma ost \u00ab\"casa\"\u00bb).\nExisten catro clases flexionais de adxectivos, que se distinguen polas s\u00faas formas de nominativo e de oblicuo plural no masculino. Velaqu\u00ed como se efect\u00faa a flexi\u00f3n de orotstse \u00ab\"grande\"\u00bb, adxectivo da clase I (c pron\u00fanciase como \"ch\"):\nOutra maneira de co\u00f1ecer o x\u00e9nero dun substantivo \u00e9 atopalo na compa\u00f1a dun pronome demostrativo. Velaqu\u00ed como se efect\u00faa a flexi\u00f3n do pronome se \u00ab\"este, iste, estoutro\"\u00bb. O neutro s\u00f3 se distingue no singular:\nAs\u00ed, \u00ab\"este gran barco\"\u00bb traducir\u00e9molo ao nominativo por s\u0101 orotstsa olyi. Para dicir \u00ab\"atravesa o mar con (por medio de) este gran barco\"\u00bb, tomamos este grupo nominal po\u00f1endo t\u00f3dalas s\u00faas palabras en oblicuo e engad\u00edmoslle o sufixo do perlativo -sa, ficando as\u00ed: su t\u0101 orotstsai olyisa lyam k\u00e4tk\u0101\u1e63t\u00e4r (a palabra lyam \u00ab\"mar\"\u00bb est\u00e1 en oblicuo, que tanto para esta palabra coma para olyi, son iguais no nominativo).\nMorfolox\u00eda verbal.\nO cucheano conta con catro series de desinencias:\nCada serie existe nunha versi\u00f3n activa e nunha versi\u00f3n media. Esta maneira de conxugar \u00e9 familiar para falante de grego antigo, mais a semellanza \u00e9 moi distante. A vogal tem\u00e1tica rep\u00e1rtese, segundo a persoa e o n\u00famero, da maneira seguinte en grego e en cucheano:\nCertos verbos poden ten varias clases de presente ou de subxuntivo. \u00c9 o caso de k\u00e4tk- \u00abatravesar\u00bb, citado m\u00e1is arriba.\nA continuaci\u00f3n am\u00f3sase a conxugaci\u00f3n completa do verbo y\u0101m- \u00abfacer\u00bb en forma activa:\nE en forma media:\nO participio presente \u00e9 \"yama\u1e63\u1e63e\u00f1ca\" no activo e \"yamaskemane\" no medio. A partir do participio pret\u00e9rito \"y\u0101mo-\", p\u00f3dese constru\u00edr un substantivo como \"y\u0101mor\" \u00ab o feito de facer,o acto\". Os cucheanos utiliz\u00e1rono para traducir o s\u00e1nscrito \"karma\" \u00ab acto \u00bb. O infinitivo constr\u00faese sempre sobre o subxuntivo : \"y\u0101mtsi\".\nO participio pret\u00e9rito comp\u00f3rtase como un adxectivo da clase IV:\nL\u00e9xico cucheano.\nEste l\u00e9xico comprende palabras de etimolox\u00eda clara. Non \u00e9 o caso, por exemplo, do verbo y\u0101m-."}
{"id": "92371", "revid": "4735", "url": "https://gl.wikipedia.org/wiki?curid=92371", "title": "Lingua tocaria", "text": ""}
{"id": "92373", "revid": "1308", "url": "https://gl.wikipedia.org/wiki?curid=92373", "title": "R\u012bga", "text": ""}
{"id": "92374", "revid": "23204", "url": "https://gl.wikipedia.org/wiki?curid=92374", "title": "To\u00f1i Vicente", "text": "Antonia Vicente Rodr\u00edguez, chamada To\u00f1i Vicente, nada en Tomi\u00f1o o 12 de xaneiro de 1953, \u00e9 unha restauradora e hostaleira galega.\nTraxectoria.\nOs seus pais ti\u00f1an un restaurante en Tomi\u00f1o, onde comezou traballando na coci\u00f1a. Despois dunha bolsa para estudar en Francia co coci\u00f1eiro Michel Gu\u00e9rard, abriu en 1982 en Vigo o restaurante S\u00edbaris, que lle deu ampla sona, e que colleitou a segunda estrela Michelin da historia de Galicia para unha coci\u00f1eira en 1989. En 1990 dirixiu e presentou o programa gastron\u00f3mico da TVG \"Artesa\".\nEn 1992 abriu en Santiago de Compostela o restaurante To\u00f1i Vicente, que recibiu a estrela Michel\u00edn en 1993, galard\u00f3n que mantivo ata o ano 2008. En 1997 recibiu o Premio Nacional de Gastronom\u00eda.\nEn agosto de 2008 foi detida para prestar declaraci\u00f3n en relaci\u00f3n cunha rede de distribuci\u00f3n de vieira contaminada. En 2008, uns meses despois deste suceso, perdeu a estrela Michelin, pero mantivo un sol na \"Gu\u00eda Repsol\", ata que a comezos de 2009 anunciou o peche da actividade do seu restaurante.\nPosteriormente abriu restaurantes en Ribeira, Cambados e Vigo..Retirouse da vida profesional na coci\u00f1a en 2018."}
{"id": "92375", "revid": "98629", "url": "https://gl.wikipedia.org/wiki?curid=92375", "title": "Distrito de Riga", "text": "Riga (en let\u00f3n: \"R\u012bgas rajons\") \u00e9 un antigo distrito de Letonia (anteriormente condado de Riga). \nA s\u00faa capital era a cidade de Riga.\nO disrito ou condado limitaba co golfo de Riga ao norte e, no sentido antihorario, cos distritos de Tumkuns, Jelgava, Bauska, Ogre, C\u0113sis e Limba\u017ei.\nO de Riga era un dos maiores distritos de Letonia, posu\u00eda unha grande importancia estrat\u00e9xica, sendo o distrito coas mellores infraestruturas e o motor econ\u00f3mico do pa\u00eds.\nXeograf\u00eda.\nO distrito de Riga ocupaba unha extensi\u00f3n de 3 132\u00a0km\u00b2.\nNo ano 2006 ti\u00f1a unha poboaci\u00f3n de 156 883 habitantes, polo que a s\u00faa densidade de poboaci\u00f3n, nese ano, era de 46,09 hab./km\u00b2\nExisten 132 lagos no distrito, sendo os maiores: Bab\u012btes ezers, Lielais Baltezers, Mazais Baltezers, D\u016b\u0146u ezers e Lilastes ezers. \nO distrito \u00e9 percorrido por 3 dos maiores r\u00edos de Letonia: o Daugava, o Lielupe e o Gauja.\nA parte nordeste do antigo distrito de Riga estaba cuberta polos bosques caducifolios m\u00e1is grandes de Letonia. \nO Parque Nacional de Gauja forma parte destes bosques e conta con m\u00e1is de 900 especies de plantas, 48 de mam\u00edferos e 149 de aves..\nHistoria.\nNeste distrito situouse un dos primeiros asentamentos humanos antigos que datan do s\u00e9culo IX a.C. Ao longo do tempo, as localidades do distrito de Riga tiveron o seu rexurdimento, e tam\u00e9n diminuci\u00f3ns causadas por guerras e disturbios. Esta terra foi ocupada por cruzados alem\u00e1ns e os ex\u00e9rcitos suecos, polaco-lituanos, sax\u00f3ns, alem\u00e1ns e rusos. M\u00e1is de 300 monumentos de importancia cultural e hist\u00f3rica que figuran na lista de protecci\u00f3n do patrimonio cultural f\u00e1lannos dos feitos m\u00e1is importantes da historia local. As raz\u00f3ns do r\u00e1pido desenvolvemento do distrito de Riga p\u00f3dense encontrar na s\u00faa posici\u00f3n xeogr\u00e1fica, os recursos humanos e naturais e o rico patrimonio cultural e hist\u00f3rico. Polas mesmas raz\u00f3ns esta rexi\u00f3n foi valiosa para o turismo, o lecer e as viaxes de negocios. \nTras a reforma territorial que entrou en vigor o 1 de xullo de 2009, os distritos de Letonia foron eliminados, e o pa\u00eds dividiuse en 110 municipios (en let\u00f3n, \"novadi\") e 9 cidades republicanas (en let\u00f3n, \"Republikas pils\u0113tas\"), cada unha coa s\u00faa apropia administraci\u00f3n.\nCidades.\nAs cidades de Riga e J\u016brmala at\u00f3panse no interior do distrito, por\u00e9n, pos\u00faen administraci\u00f3ns independentes de seu. Al\u00e9n destas cidades, as maiores son:"}
{"id": "92376", "revid": "1131", "url": "https://gl.wikipedia.org/wiki?curid=92376", "title": "Casa Galega da Cultura", "text": "A Casa Galega da Cultura \u00e9 un espazo multidisciplinar localizado en Vigo que acolle a realizaci\u00f3n de actividades art\u00edsticas e literarias, ao tempo que conta cun fondo bibliogr\u00e1fico e museogr\u00e1fico sobre Galicia.\nHistoria.\nO edificio foi constru\u00eddo, baixo plano do arquitecto Jose Mar\u00eda Ortiz S\u00e1nchez (autor tam\u00e9n do edificio onde esta actualmente o Museo de Arte Contempor\u00e1nea de Vigo ou MARCO), e coa direcci\u00f3n de obra do construtor Jos\u00e9 Antonio Gonz\u00e1lez Bern\u00e1rdez, para substitu\u00edr unha antiga sede do Concello de Vigo, que ardeu en 1851, a\u00ednda que xa ameazaba a ru\u00edna en 1809. Foi sede do Concello at\u00e9 o seu traslado \u00e1 actual localizaci\u00f3n en 1978. M\u00e1is tarde foi restaurado para acoller os fondos da Fundaci\u00f3n Penzol e a Casa Galega da Cultura.\nConstruci\u00f3n e estilo.\nTr\u00e1tase dun edificio sobrio e de estilo ecl\u00e9ctico, que ten inseridos elementos clasicistas, a\u00ednda que de xeito contido, sen artificios. Inicialmente foi dese\u00f1ado con tres andares, con tres vans en cada unha e unha composici\u00f3n sim\u00e9trica, con z\u00f3colo, pilastras e falso entaboamento, separando cada andar con li\u00f1as de imposta, \u00e1s que se suman unhas cornixas na fachada principal. Cada andar difer\u00e9nciase pola s\u00faa decoraci\u00f3n, especialmente o primeiro que ten aberto un balc\u00f3n principal, dende o que a\u00ednda se fan preg\u00f3ns de festas \u00e1 Praza da Constituci\u00f3n. O treito central do edificio est\u00e1 salientado en todos os andares mediante pilastras apareadas, e na planta terrea salienta un almofadado corrido. Remata o edificio unha balaustrada, cun peitoril central na fachada principal co escudo da cidade e dous lucernarios. Na fachada que d\u00e1 \u00e1 Praza da Princesa a decoraci\u00f3n \u00e9 m\u00e1is restrinxina.\nMuseo.\nO centro, antiga sede da casa do concello, conta con salas de exposici\u00f3n temporais e permanentes na planta baixa, un sal\u00f3n de actos na primeira planta, d\u00faas salas de lectura, unha delas para o uso de investigadores e as bibliotecas \"Penzol\" e \"Fern\u00e1ndez del Riego\" e o \"Museo Francisco Fern\u00e1ndez del Riego\" na terceira planta."}
{"id": "92377", "revid": "1822", "url": "https://gl.wikipedia.org/wiki?curid=92377", "title": "Corvo (hom\u00f3nimos)", "text": "Corvo pode facer referencia a:\nTam\u00e9n pode referirse a:"}
{"id": "92378", "revid": "1410", "url": "https://gl.wikipedia.org/wiki?curid=92378", "title": "Teatro Principal de Pontevedra", "text": "O Teatro Principal de Pontevedra \u00e9 un centro de representaci\u00f3n esc\u00e9nica localizado no casco antigo de Pontevedra.\nLocalizaci\u00f3n.\nO Teatro Principal est\u00e1 situado no mesmo bloque que o Liceo Casino, sendo lindeiro con este. A s\u00faa fachada principal d\u00e1 \u00e1 r\u00faa Paio G\u00f3mez Chari\u00f1o e as s\u00faas fachadas laterais \u00e1s r\u00faas Don Filiberto e Duque de Tetu\u00e1n.\nHistoria.\nO soar onde est\u00e1 desde o s\u00e9culo XIX o Teatro Principal estivo ocupado pola igrexa de San Bartolomeu o Vello at\u00e9 mediados do s\u00e9culo XIX. Esta construci\u00f3n, de finais da Idade Media, xa estaba en mal estado a finais do s\u00e9culo XVIII. En 1769 prop\u00faxose o seu derrubamento, ao que se opuxo o padre Frei Mart\u00edn Sarmiento, derrubamento levado a cabo finalmente en 1844.\nLogo de varios anos como praza aberta (a praza de Tetu\u00e1n), en 1864 constru\u00eduse un Liceo Casino (obra de Domingo Lareu) e o Teatro Principal (obra de Faustino Flores), que pertenc\u00eda ao Liceo Casino e que foi inaugurado o 2 de agosto de 1878. O teatro era de uso exclusivo dos socios do Liceo Casino e, de feito, a entrada ao teatro fac\u00edase pola fachada principal do Liceo Casino. \nO teatro inaugurouse coa compa\u00f1\u00eda de Miguel Cepillo, que interpretou \"O escravo da s\u00faa culpa\" de Juan Antonio Cavestany. \nManuel Becerra comprou o edificio nunha poxa xudicial en 1892. Este edificio acolleu en abril de 1897 a primeira proxecci\u00f3n cinematogr\u00e1fica de Pontevedra, e en decembro de 1900 a primeira audici\u00f3n de fon\u00f3grafo con bucina. O teatro acolleu concertos de artistas de renome como o violinista Manuel Quiroga Losada e o pianista Arthur Rubinstein. En 1942 o teatro pasou a ser propiedade de Dolores V\u00e1zquez. A mediados do s\u00e9culo XX o teatro funcionaba case exclusivamente como cinema.\nO 14 de abril de 1980 un incendio destru\u00edu os dous edificios, a\u00ednda que os muros e as paredes mestras seguiron en p\u00e9. O 22 de agosto de 1983 o concello adquiriu as ru\u00ednas do teatro, e o 9 de xaneiro de 1984 convocouse un concurso p\u00fablico para a s\u00faa reconstruci\u00f3n.\nO edificio actual, inaugurado o 3 de xaneiro de 1987, \u00e9 obra do arquitecto Jos\u00e9 Miyer Caridad, que ga\u00f1ou o concurso de anteproxecto.\nDescrici\u00f3n.\nA fachada do teatro \u00e9 neocl\u00e1sica. Ten vent\u00e1s e portas sim\u00e9tricas con marcos de granito, e as do primeiro piso te\u00f1en tornachoivas. A entrada principal termina nun front\u00f3n cun arco oco no seu interior. En xullo de 2015 restaurouse a fachada do teatro cos muros de pedra branca cos que se dese\u00f1ou o edificio no s\u00e9culo XIX.\nO teatro distrib\u00faese en cinco andares e dous sotos, nos cales alberga d\u00faas salas de exposici\u00f3ns e un auditorio cunha capacidade total de 434 persoas. O seu escenario, que ocupa 52 metros cadrados, est\u00e1 dotado dunha plataforma m\u00f3bil. \nO espazo conta cun falso teito que contrib\u00fae a mellorar a ac\u00fastica, as\u00ed coma a agochar a instalaci\u00f3n da iluminaci\u00f3n. O seu estilo decorativo buscou combinar aspecto dos teatros do s\u00e9culo XIX cun interior m\u00e1is actual."}
{"id": "92379", "revid": "1987", "url": "https://gl.wikipedia.org/wiki?curid=92379", "title": "Costela", "text": "As costelas son uns \u00f3sos que forman parte do esqueleto do t\u00f3rax nos animais vertebrados.\nAs costelas nos humanos.\nOs humanos te\u00f1en doce pares de costelas, que se agrupan en tres tipos: as costelas verdadeiras (da primeira \u00e1 s\u00e9tima); as costelas falsas (oitava, novena e d\u00e9cima); e as costelas aboiantes (und\u00e9cima e duod\u00e9cima).\nAs costelas verdadeiras \u00fanense por diante a unha cartilaxe, as cartilaxes costais, que \u00e1 s\u00faa vez se unen ao esterno. Por detr\u00e1s, as costelas verdadeiras artic\u00falanse coas v\u00e9rtebras dorsais, mediante d\u00faas articulaci\u00f3ns por costela (unha delas, co corpo da v\u00e9rtebra, o que se denomina en anatom\u00eda a articulaci\u00f3n c\u00e9falo-som\u00e1tica). O punto da costela que se une \u00e9 a cabeza, que constit\u00fae un \u00e1ngulo diedro sa\u00ednte.\nPolo xeral, cada par de costelas \u00fanese entre d\u00faas v\u00e9rtebras dorsais mediante presenta facetas articulares. A hemifaceta superior da costela \u00fanese \u00e1 hemifaceta inferior da v\u00e9rtebra de riba, e a hemifaceta inferior \u00e1 superior da v\u00e9rtebra de abaixo. O tipo de articulaci\u00f3n \u00e9 unha biartrodia con pequenos movementos. Esta articulaci\u00f3n \u00e9 com\u00fan para todas as v\u00e9rtebras. Con todo, as costelas 11 e 12 \u00fanense a unha soa v\u00e9rtebra (11 e 12 respectivamente), que cont\u00e9n carillas enteiras.\nA segunda articulaci\u00f3n costovertebral establ\u00e9cese entre a tuberosidade da costela e a ap\u00f3fise transversa da v\u00e9rtebra (que presenta unha superficie articular na cara antero-externa). Esta \u00e9 unha trocoide, con movementos de rotaci\u00f3n, que contrib\u00faen \u00e1 inspiraci\u00f3n \u00f3 aumentar o di\u00e1metro tor\u00e1cico. Esta articulaci\u00f3n non existe nas costelas aboiantes. Denom\u00ednase articulaci\u00f3n tuber\u00f3sito-transversa.\nPor diante, as costelas falsas unen as cartilaxes entre si para constitu\u00edr a arcada costal. Este conxunto cartilaxinoso \u00fanese logo \u00e1 s\u00e9tima cartilaxe costal. As costelas aboiantes non se unen a cartilaxes costais."}
{"id": "92384", "revid": "1093", "url": "https://gl.wikipedia.org/wiki?curid=92384", "title": "Costelas", "text": ""}
{"id": "92389", "revid": "89787", "url": "https://gl.wikipedia.org/wiki?curid=92389", "title": "Mortal Kombat", "text": "Mortal Kombat (xeralmente abreviado MK) \u00e9 unha exitosa serie de videoxogos de loitas 1 vs 1 desenvolvido pola empresa Midway Games. Seus creadores son John Tobias e Ed Boon. No seu momento atraeu moita atenci\u00f3n polo contido sanguento e os seus gr\u00e1ficos dixitalizados, cada loitador, de feito, era un actor humano recapturando seus movementos e incorporado no xogo (este estilo gr\u00e1fico terminou en Mortal Kombat 4). Mortal Kombat inaugurou o grupo de videoxogos con elementos gore (sangue continuo na pantalla) e violencia continua.\nAlg\u00fans movementos para rematar \u00f3s rivais vencidos incl\u00faen brutais, decapitaci\u00f3ns, queimaduras, explosi\u00f3ns etc. chamados no propio xogo, \"Fatality\". As personaxes son xa iconas da cultura do videoxogo, e fix\u00e9ronse bandas dese\u00f1adas, series de televisi\u00f3n e filmes deles.\nCabe destacar a significativa evoluci\u00f3n do sistema de combate dende Mortal Kombat Trilogy, que realiza movementos e golpes pero sen distinguir a t\u00e9cnica de combate do loitador (ag\u00e1s os mencionados fatalities); isto terminou coa aparici\u00f3n de .\nA serie a\u00ednda contin\u00faa viva nas novas xeraci\u00f3ns de consolas de mesa.\nXogos.\nA seguinte lista exp\u00f3n os xogos da saga Mortal Kombat, en orde cronol\u00f3xica:\nPersonaxes.\nEsta \u00e9 unha lista de personaxes da serie de videoxogos de pelexa \"Mortal Kombat\", ordenada alfab\u00e9ticamente."}
{"id": "92393", "revid": "12452", "url": "https://gl.wikipedia.org/wiki?curid=92393", "title": "Lista de concellos de Ciudad Real", "text": ""}
{"id": "92397", "revid": "23204", "url": "https://gl.wikipedia.org/wiki?curid=92397", "title": "Barbudo, Castro Barbudo, Ponte Caldelas", "text": "Barbudo \u00e9 un lugar da parroquia de Castro Barbudo no concello pontevedr\u00e9s de Ponte Caldelas, na comarca de Pontevedra. Segundo o IGE, en 2022 ti\u00f1a 89 habitantes (40 homes e 49 mulleres)."}
{"id": "92400", "revid": "98629", "url": "https://gl.wikipedia.org/wiki?curid=92400", "title": "Mortal Kombat (videoxogo)", "text": "Mortal Kombat (MK) lanzouse para Arcade en 1992. \u00c9 o primeiro xogo da saga caracterizada polo contido violento. A diferenza doutros xogos do x\u00e9nero, o sistema de bloqueo fac\u00edase premendo un bot\u00f3n especial no canto de manter o control na direcci\u00f3n oposta \u00f3 rival. Conta con outros 4 bot\u00f3ns, 2 para patadas e 2 para golpes ambos altos e baixos.\nNo seu momento atraeu moito polos seus gr\u00e1ficos dixitalizados, pois, cada loitador era un actor de carne e \u00f3so, s\u00f3 que capturaran dixitalmente seus movementos e foron impostos no xogo.\nArgumento.\nNunha illa chinesa, afastada da civilizaci\u00f3n, os loitadores re\u00fanense para celebrar o torneo co\u00f1ecido como Mortal Kombat.\nEste Torneo \u00e9 a representaci\u00f3n do conflito entre a Terra, contra o Outworld, que \u00e9 reinado por un cruel emperador chamado Shao Kahn. Se o emperador ga\u00f1ase dez veces consecutivas poder\u00eda entrar \u00f3 Reino da Terra e conquistalo. Para isto un mago nado na terra chamado Shang Tsung, otorgoulle as nove vitorias anteriores, pero un monxe Shaolin chamado Kung Lao venceuno e foi declarado campi\u00f3n do Torneo.\nNo seguinte Torneo Shang Tsung regresou cun guerreiro Shokan, metade home e metade drag\u00f3n, chamado Goro, quen derrotou a Kung Lao provocando que o feiticeiro absorbera a s\u00faa alma. As\u00ed \u00e1mbolos dous corromperon o Torneo por 500 anos, logrando nove vitorias \u00f3 seu favor.\nOs loitadores do torneo son os seguintes:"}
{"id": "92403", "revid": "98629", "url": "https://gl.wikipedia.org/wiki?curid=92403", "title": "Juan Mar\u00eda Bordaberry", "text": "Juan Mar\u00eda Bordaberry Arocena, nado en Montevideo o 17 de xu\u00f1o de 1928 e finado na mesma cidade o 17 de xullo de 2011, foi un terratenente e presidente do Uruguai entre 1972 e 1976. \nTraxectoria.\nEntre o 27 de xu\u00f1o de 1973 e o final de seu mandato, gobernou \"de facto\" como ditador. Desde o comezo de 2006 estivo en prisi\u00f3n preventiva debido \u00f3s diversos procesos por delitos de homicidio practicados durante o seu goberno ditatorial."}
{"id": "92408", "revid": "12452", "url": "https://gl.wikipedia.org/wiki?curid=92408", "title": "Subdivisi\u00f3ns da Rep\u00fablica Popular China", "text": ""}
{"id": "92414", "revid": "98629", "url": "https://gl.wikipedia.org/wiki?curid=92414", "title": "R\u00edo Morava", "text": "O Morava (en checo e eslovaco Morava, en roman\u00e9s \"Marus\" e en alem\u00e1n \"March\") \u00e9 un r\u00edo centroeuropeo, tributario do Danubio pola s\u00faa marxe esquerda. Cos seus 354\u00a0km de curso \u00e9 a corrente de auga principal de Moravia, pa\u00eds que lle debe o seu nome, e no que d\u00e1 lugar \u00e1s catro rexi\u00f3ns nas que est\u00e1 dividido.\nNo seu curso baixo o Morava serve de l\u00edmite natural entre a Rep\u00fablica Checa e Eslovaquia durante uns 50\u00a0km, e logo tam\u00e9n entre Eslovaquia e Austria ao longo de 91\u00a0km. Dentro das li\u00f1as de fronteira incl\u00faense os numerosos meandros do r\u00edo. Nas d\u00e9cadas derradeiras do s\u00e9culo XIX e at\u00e9 o final da primeira guerra mundial, o Morava contitu\u00edu o l\u00edmite entre Austria e Hungr\u00eda.\nCurso.\nO Morava nace no noroeste de Moravia, ao norte de Doln\u00ed Morava, no monte Kr\u00e1lick\u00e9ho Sn\u011b\u017en\u00edku, preto da fronteira checo-polaca, a unha altura de 1.194 m, xurdindo de d\u00faas covas calcarias. Corre nunha direcci\u00f3n sur logo, para virar posteriormente para leste , atravesando o pa\u00eds moravo e cruzando diversas cidades. Logo de Olomouc, div\u00eddese en brazos distintos en varios puntos, a\u00ednda que acaban por reunirse. O seu curso baixo \u00e9 lento. Despois de 354\u00a0km de percorrido desauga no Danubio, entre Hainburg an der Donau (Austria) e Devin, barrio de Bratislava, a capital eslovaca. O seu caudal medio \u00e9 de 109 m\u00b3/s, e na desembocadura de 120 m\u00b3/s (2001) . A conca do Morava cobre unha \u00e1rea de 26.658 km\u00b2.\nNavegabilidade.\nA frecuente falta de caudal a causa das s\u00faas numerosas ramificaci\u00f3ns restrinxe a navegabilidade do r\u00edo ao seu curso baixo, nun total de cerca de 80\u00a0km.\nAfluentes.\nOs seus afluentes m\u00e1is co\u00f1ecidos son:\nLocalidades nas beiras.\n\u00c1s \u00fanicas cidades importantes que ba\u00f1a o Morava son Olomouc (a antiga Olm\u00fctz dos alem\u00e1ns) e Bratislava. Localidades importantes que est\u00e1n \u00e1s beiras do r\u00edo son Krom\u011b\u0159\u00ed\u017e, Uhersk\u00e9 Hradi\u0161t\u011b, Hodon\u00edn, D\u00fcrnkrut, Angern an der March e m\u00e1is Marchegg.\nCheas.\nA \u00faltima grande chea do Morava ocorreu, con ocasi\u00f3n da \u00e9poca da fusi\u00f3n das neves, o 2 de abril de 2006, causando graves danos en Moravia e na Baixa Austria (Nieder\u00f6sterreich) e ficando durante varios d\u00edas moitos lugares alagados polas crecida das augas dos seus encoros."}
{"id": "92419", "revid": "23204", "url": "https://gl.wikipedia.org/wiki?curid=92419", "title": "Federico Ram\u00f3n Puerta", "text": "Federico Ram\u00f3n Puerta, nado en Ap\u00f3stoles (Misiones) o 9 de setembro de 1951, \u00e9 un enxe\u00f1eiro e pol\u00edtico arxentino, presidente do seu pa\u00eds entre 20 e 23 de decembro de 2001."}
{"id": "92423", "revid": "4459", "url": "https://gl.wikipedia.org/wiki?curid=92423", "title": "Lingua tangxeviano", "text": ""}
{"id": "92424", "revid": "4735", "url": "https://gl.wikipedia.org/wiki?curid=92424", "title": "Lingua digoresa", "text": ""}
{"id": "92425", "revid": "4459", "url": "https://gl.wikipedia.org/wiki?curid=92425", "title": "Lingua munxiana", "text": ""}
{"id": "92427", "revid": "4459", "url": "https://gl.wikipedia.org/wiki?curid=92427", "title": "Lingua ruxoniano", "text": ""}
{"id": "92429", "revid": "109216", "url": "https://gl.wikipedia.org/wiki?curid=92429", "title": "Lingua sariculiana", "text": "A lingua sariculiana forma parte das linguas pamirianas a\u00ednda que se fala f\u00f3ra da zona xeogr\u00e1fica com\u00fan \u00e1s demais pois \u00e9 falada no Condado Aut\u00f3nomo Taxico de Taxcurg\u00e1n, na provincia Aut\u00f3noma Uigur de Xinxiang na China, por un pequeno n\u00famero de persoas (unhas 23.000).\nGram\u00e1tica.\nO sariculiano perdeu o x\u00e9nero gramatical. O plural sin\u00e1lase neste grupo coa terminaci\u00f3n -\u0113n. O sariculiano fai unha distinci\u00f3n entre o plural nominativo e oblicuo: -xeul (n.) e -ef (oblicuo). O x\u00e9nero non se sinala especificamente no nome pero \u00e9 identificable pola concordancia.\nO caso des\u00edgnase por preposici\u00f3n e posposici\u00f3n; o sariculiano ten un caso oblicuo. A posesi\u00f3n expr\u00e9sase por aposici\u00f3n.\nA orde da frase \u00e9 suxeito, obxecto e verbo (SOV)."}
{"id": "92430", "revid": "1093", "url": "https://gl.wikipedia.org/wiki?curid=92430", "title": "Linguas chinesas", "text": ""}
{"id": "92433", "revid": "1093", "url": "https://gl.wikipedia.org/wiki?curid=92433", "title": "Lingua munxaniana", "text": ""}
{"id": "92434", "revid": "1093", "url": "https://gl.wikipedia.org/wiki?curid=92434", "title": "Lingua tangxeviana", "text": ""}
{"id": "92435", "revid": "4459", "url": "https://gl.wikipedia.org/wiki?curid=92435", "title": "Lingua ruxoniana", "text": ""}
{"id": "92436", "revid": "1093", "url": "https://gl.wikipedia.org/wiki?curid=92436", "title": "Lingua ruxon\u00ed", "text": ""}
{"id": "92437", "revid": "4459", "url": "https://gl.wikipedia.org/wiki?curid=92437", "title": "Lingua xugnaniana", "text": ""}
{"id": "92438", "revid": "45332", "url": "https://gl.wikipedia.org/wiki?curid=92438", "title": "Presidente de Letonia", "text": "O presidente \u00e9 o xefe de estado e o comandante en xefe das forzas armadas de Letonia. O Presidente \u00e9 elixido polo parlamento (\"Saeima\") por un mandato de catro anos. Ata o momento, todos os presidentes cumpriron dous mandatos no cargo excepto Gustavs Zemgals. En caso de ausencia, o Presidente do Parlamento asume o cargo de interinamente, caso que se deu trala independencia de Letonia da Uni\u00f3n Sovi\u00e9tica, cando Anatolijs Gorbunovs exerceu como presidente desde 1991 ata 1993.\nEsta \u00e9 unha lista dos presidentes de Letonia despois de 1922."}
{"id": "92439", "revid": "2269", "url": "https://gl.wikipedia.org/wiki?curid=92439", "title": "Ducado de Curlandia", "text": ""}
{"id": "92441", "revid": "4007", "url": "https://gl.wikipedia.org/wiki?curid=92441", "title": "Gobernorato de Curlandia", "text": ""}
