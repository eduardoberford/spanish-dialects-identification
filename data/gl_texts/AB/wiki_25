{"id": "109396", "revid": "5132", "url": "https://gl.wikipedia.org/wiki?curid=109396", "title": "URSS-\u0421\u0421\u0421\u0420", "text": ""}
{"id": "109400", "revid": "92340", "url": "https://gl.wikipedia.org/wiki?curid=109400", "title": "Kirill Kilpalin", "text": "Kirill Vasilevich Kilpalin, nado en 1930 e finado en 1991, foi un pintor e escritor alutor.\nTraxectoria.\nNaceu na aldea de Hailin o 5 de outubro de 1930 nunha familia dedicada aos labores tradicionais do seu pobo, a caza e o pastoreo, seu pai morreu cando el ti\u00f1a un ano e a s\u00faa nai, Anna, foi quen educou. A comezos da d\u00e9cada de 1940 os habitantes da s\u00faa aldea foron asentados polas autoridades noutra aldea veci\u00f1a, Tilichiki, deixando o estilo de vida tradicional. Ao rematar os estudos obrigatorios traballou como inspector de pesca e como pastor. En 1957 participou na primeira exposici\u00f3n colectiva, expo\u00f1endo as s\u00faas acuarelas e debuxos e decidiuse a estudar arte en Vladivostok. Desde 1962 residiu entre o seu pobo dedic\u00e1ndose \u00e1 caza e \u00e1 pesca. A s\u00faa obra pict\u00f3rica exponse no Museo de Kamchatka, no Museo de Koriakia, no Museo de Arte Contempor\u00e1nea de Rusia en Suzdal e en colecci\u00f3ns particulares. A s\u00faa obra consiste en retratos, mitolox\u00eda e vida tradicional dos alutor. Nas s\u00faas composici\u00f3ns, coloristas e avermelladas o individuo destaca sobre a natureza.\nInteresado polas tradici\u00f3ns, contos e lendas do seu pobo, a partir de 1950 comezou a escribir contos tradicionais en verso, postumamente publicouse en 1993 en forma de libro unha escolma de contos seus ao estilo tradicional, \"Ani: skazki Severa\", que constit\u00fae a primeira e ata agora \u00faltima mostra de literatura escrita en alutor. Morreu o 5 de decembro de 1991."}
{"id": "109402", "revid": "23204", "url": "https://gl.wikipedia.org/wiki?curid=109402", "title": "Saneamento", "text": "Saneamento \u00e9 a actividade relacionada co abastecemento de auga potable, a xesti\u00f3n de augas pluviais, a recollida e tratamento da rede de sumidoiros, a limpeza urbana, a xesti\u00f3n de residuos s\u00f3lidos e o control de pragas e calquera tipo de axente biol\u00f3xico pat\u00f3xeno, dirixido \u00e1 sa\u00fade das comunidades. \u00c9 o conxunto de procedementos adoptados nunha determinada rexi\u00f3n co fin de proporcionar unha boa situaci\u00f3n hixi\u00e9nica sa aos habitantes.\nO saneamento do medio das grandes cidades, \u00e9 dicir, o do medio urbano onde reside o home contempor\u00e1neo, \u00e9 motivo do estudo das instalaci\u00f3ns sanitarias, posto que dito medio ten unha influencia decisiva sobre o benestar e a sa\u00fade da poboaci\u00f3n. As estat\u00edsticas rexistradas en diversos pa\u00edses amosan un not\u00e1bel descenso da taxa de mortalidade coa habilitaci\u00f3n dos servizos de augas correntes e os desaugadoiros cloacales, que v\u00e9n sendo a implantaci\u00f3n dunha rede de saneamento urbano, que ten por finalidade resolver a subministraci\u00f3n de auga pot\u00e1bel \u00e1 poboaci\u00f3n, atender a evacuaci\u00f3n das augas negras, as de chuvias e a eliminaci\u00f3n dos lixos. Afronta tam\u00e9n a protecci\u00f3n do medio:\nAs\u00ed mesmo tam\u00e9n ten grande importancia a evacuaci\u00f3n dos residuos domiciliarios. A eliminaci\u00f3n destes residuos determina, co tempo, a necesidade de tomar medidas para evitar a contaminaci\u00f3n das canles onde se verquen os l\u00edquidos cloacais."}
{"id": "109403", "revid": "7596", "url": "https://gl.wikipedia.org/wiki?curid=109403", "title": "Auga potable", "text": "Denom\u00ednase auga potable \u00e1 auga que pode ser consumida por persoas e animais sen risco de contraeren enfermidades. O termo apl\u00edcase \u00e1 auga que foi tratada para o seu consumo humano segundo unhas normas de calidade promulgadas polas autoridades locais e internacionais.\nEspa\u00f1a.\nEn Espa\u00f1a, a normativa que regula as caracter\u00edsticas e controis da auga potable e da s\u00faa subministraci\u00f3n \u00e9 o Real decreto 140/2003, que estabelece valores m\u00e1ximos e m\u00ednimos para o contido en minerais, diferentes i\u00f3ns como cloruros, nitratos, nitritos, amonio, calcio, magnesio, fosfato, ars\u00e9nico etc., ademais dos l\u00edmites m\u00e1ximos dos xermes pat\u00f3xenos. O pH da auga potable debe de estar entre 6,5 e 8,5. Os controis sobre a auga potable adoitan ser m\u00e1is severos c\u00f3s controis aplicados sobre as augas minerais embotelladas."}
{"id": "109405", "revid": "72012", "url": "https://gl.wikipedia.org/wiki?curid=109405", "title": "Spitzbergen", "text": ""}
{"id": "109406", "revid": "22570", "url": "https://gl.wikipedia.org/wiki?curid=109406", "title": "Jules Massenet", "text": "Jules \u00c9mile Fr\u00e9d\u00e9ric Massenet, nado en Montaud o 12 de maio de 1842 e finado en Par\u00eds o 13 de agosto de 1912, foi un compositor franc\u00e9s co\u00f1ecido polas s\u00faas \u00f3peras, que ti\u00f1an moita sona nos derradeiros anos do s\u00e9culo XIX e os primeiros do XX."}
{"id": "109407", "revid": "111586", "url": "https://gl.wikipedia.org/wiki?curid=109407", "title": "Anne-Sophie Mutter", "text": "Anne-Sophie Mutter, nada en Rheinfelden, Baden, o 26 de xu\u00f1o de 1963, \u00e9 unha violinista alem\u00e1.\nTraxectoria.\nComezou tocando o piano cando ti\u00f1a cinco anos e decontado comezou a tocar o viol\u00edn, estudando cos mestres Erna Honigberger e, despois da morte deste, con Aida St\u00fccki.\nDespois de ga\u00f1ar varios premios deixou a escola para dedicarse exclusivamente \u00e1 arte. Con 13 anos, o director Herbert von Karajan convidouna a tocar coa Filharm\u00f3nica de Berl\u00edn. En 1977 fixo a s\u00faa estrea no Festival de Salzburgo coa English Chamber Orchestra baixo as ordes de Daniel Barenboim. Aos 15 anos, Mutter realizou a s\u00faa primeira gravaci\u00f3n do terceiro e quinto concerto para viol\u00edn de Mozart con von Karajan e a Filharm\u00f3nica de Berl\u00edn.\nNo ano 1980 realizou a s\u00faa estrea nos Estados Unidos coa Filharm\u00f3nica de Nova York dirixida por Zubin Mehta. En 1985, con 22 anos, foi nomeada membro honorario da Royal Academy of Music (Londres) e encabezou a s\u00faa facultade de estudos internacionais de viol\u00edn. En 1988 realizou unha gran xira polo Canad\u00e1 e os Estados Unidos, tocando por primeira vez no Carnegie Hall. En 1998 tocou e gravou para un CD e un DVD as Sonatas para Viol\u00edn de Beethoven completas, acompa\u00f1ada por Lambert Orki. Esta interpretaci\u00f3n emitiuse en televisi\u00f3ns de todo o mundo.\nHoxe en d\u00eda est\u00e1 considerada coma unha das m\u00e1is prestixiosas violinistas."}
{"id": "109409", "revid": "1131", "url": "https://gl.wikipedia.org/wiki?curid=109409", "title": "Alzheimer", "text": ""}
{"id": "109412", "revid": "56817", "url": "https://gl.wikipedia.org/wiki?curid=109412", "title": "Cloaca", "text": "Denom\u00ednase cloaca, colector ou sumidoiro colector ao tramo da rede de sumidoiros p\u00fablica que colecta diversos ramais de sumidoiro. Constr\u00faese baixo terra, a mi\u00fado por medio das r\u00faas importantes, de maneira que cada unha das vivendas desa v\u00eda poidan conectarse para a evacuaci\u00f3n apropiada das augas residuais.\nSistema e dese\u00f1o.\nCada conexi\u00f3n pertencente a unha vivenda ch\u00e1mase \"acometida\" ou \"uni\u00f3n domiciliaria\". Comprende a canalizaci\u00f3n que vai dende o pozo de resalte ou dende a c\u00e1mara de inspecci\u00f3n final da vivenda at\u00e9 o colector. Tanto os colectores como as uni\u00f3ns domiciliarias deben ser proxectadas con certo grao de pendente para permitir o fluxo das augas por gravidade, pero nunca excesiva, para evitar velocidades excesivas e risco de erosi\u00f3n. As\u00ed mesmo, as s\u00faas xuntas deben ser herm\u00e9ticas para evitar filtraci\u00f3ns de augas residuais ao terreo e para impedir o ingreso da auga de chuvia, as infiltraci\u00f3ns do terreo circundante ou a introduci\u00f3n de ra\u00edces. Por outra banda, deben ser chas a fin de que non se produzan obstruci\u00f3ns por acumulaci\u00f3n de pelos, teas, cueiros e outros elementos habitualmente botados \u00e1 rede de sumidoiros, a pesar de estar prohibido.\nO libre fluxo da auga dentro das uni\u00f3ns domiciliarias e colectores verif\u00edcase habitualmente por medio da proba da b\u00f3la, artefacto que debe discorrer sen inconvenientes dende o sitio en que se introduciu ata onde se est\u00e1 a efectuar o exame.\n\u00c9 conveniente que o dese\u00f1o e construci\u00f3n destas instalaci\u00f3ns sexan realizados por profesionais ou t\u00e9cnicos autorizados."}
{"id": "109415", "revid": "5863", "url": "https://gl.wikipedia.org/wiki?curid=109415", "title": "Louza", "text": "\ufeffDenom\u00ednase louza \u00e1 terracota esmaltada ou vernizada, de pasta fina, porosa, absorbente e opaca. Esta pasta est\u00e1 composta de varias arxilas brancas mesturadas con terras sil\u00edceas calcinadas. Segundo sexa a clase de arxila as\u00ed adquirir\u00e1 a cor despois de cocida, que pode ser amarela, vermella, parda ou negra. Alcanza unha gran dureza e resistencia. O impermeabilizado da louza cons\u00e9guese cun verniz flu\u00eddo que cont\u00e9n s\u00edlice, minio, branco de chumbo e galena, todo isto mo\u00eddo en auga antes da s\u00faa cocci\u00f3n. \u00c9 moi \u00fatil para os obxectos dom\u00e9sticos."}
{"id": "109416", "revid": "5312", "url": "https://gl.wikipedia.org/wiki?curid=109416", "title": "Flatulencia", "text": "Unha flatulencia, vulgarmente denominada peido, \u00e9 o residuo gasoso da dixesti\u00f3n que sae polo ano.\nOs gases orixinados pola fermentaci\u00f3n bacteriana (principalmente hidr\u00f3xeno e metano) supo\u00f1en aproximadamente as \u00be partes do total da flatulencia. En persoas sas, a frecuencia de evacuaci\u00f3n de gases a trav\u00e9s do recto \u00e9 vari\u00e1bel.\nProceso.\nDurante a dixesti\u00f3n, os encimas segregados polo p\u00e1ncreas e o est\u00f3mago enc\u00e1rganse de romper mol\u00e9culas grandes, a fin de que poidan ser absorbidas no intestino delgado. Isto xera sempre residuos que o corpo ten que eliminar en forma s\u00f3lida e l\u00edquida (que podemos relacionar cos excrementos) e en forma gasosa (peidos, bufos ou ventosidades).\nA procedencia do peido est\u00e1 ligada ao pudor, e xunto cos sons que produce cando \u00e9 expulsado, fan que estea vinculado ao humor escatol\u00f3xico.\nComposici\u00f3n.\nA flatulencia humana est\u00e1 composta de:\nCheiro dunha flatulencia.\nO intenso mal cheiro caracter\u00edstico prov\u00e9n de trazas doutros constitu\u00edntes producidos pola ruptura de prote\u00ednas:"}
{"id": "109417", "revid": "65337", "url": "https://gl.wikipedia.org/wiki?curid=109417", "title": "Esterco", "text": "O esterco, cuito ou argueiro \u00e9 o resultado da mestura dos excrementos dos animais dom\u00e9sticos e mais da cama de palla ou molime que estra a corte. Util\u00edzase para fertilizar os cultivos, sobre todo nos cultivos tradicionais e na agricultura ecol\u00f3xica.\nO valor do esterco d\u00e9bese \u00e1 achega de materia org\u00e1nica para recupera-los nutrientes da terra extra\u00eddos polos cultivos.\nNa agricultura empr\u00e9gase principalmente o esterco procedente das cortes de gando vac\u00fan, pero tam\u00e9n o de cabalo ou outras bestas, de ovella, de gali\u00f1a etc. O esterco de porco proveniente de granxas ten consistencia l\u00edquida e denom\u00ednase zurro. En tempos, mesmo os excrementos humanos aproveit\u00e1banse para formar esterco:\nCos fertilizantes sint\u00e9ticos, o esterco deixou de empregarse bastante na agricultura intensiva, mant\u00e9ndose o seu uso nas leiras pequenas. A agricultura ecol\u00f3xica recuperouno porque ese enriquecemento da terra se fai sen o uso de produtos qu\u00edmicos. O esterco, e igualmente a compostaxe, \u00e9 a base do chamado \"humus\" na agricultura ecol\u00f3xica.\nCh\u00e1mase \"esterqueira\" o lugar onde se deposita o esterco ata o momento de botalo nas terras; e \"estercadura\" a acci\u00f3n e efecto de estercar."}
{"id": "109418", "revid": "56817", "url": "https://gl.wikipedia.org/wiki?curid=109418", "title": "Benetice, Havl\u00ed\u010dk\u016fv Brod", "text": "Benetice \u00e9 unha pequena aldea preto de Svetl\u00e1 nad S\u00e1zavou, Rep\u00fablica Checa. En 2011 ti\u00f1a 30 habitantes.\nHistoria.\nAnteriormente hab\u00eda unha f\u00e1brica de vidro en Benetice. A\u00ednda que a f\u00e1brica pechou, os nomes dalg\u00fans lugares prove\u00f1en desa f\u00e1brica como \"na su\u0161\u00edrn\u00e1ch\" ou o lago co\u00f1ecido como \"Skl\u00e1rensk\u00fd rybn\u00edk\".\nExiste unha \u00e1rea recreativa en Benetice, que foi antigamente utilizado como campamento pioneiro (pioneiro eran os membros dunha organizaci\u00f3n semellante ao movemento Scout na \u00e9poca comunista na Rep\u00fablica Checa e outros pa\u00edses do leste) e era utilizado polos mozos que chegaran desde Hungr\u00eda, Polonia e Alema\u00f1a.\nUn tileiro medra nos campos da aldea Benetice, plantado en 1945. Desde a aldea p\u00f3dese ver o castelo de Lipnice."}
{"id": "109423", "revid": "43327", "url": "https://gl.wikipedia.org/wiki?curid=109423", "title": "\u00c1rbitro", "text": "O termo \u00e1rbitro pode ser empregado en varios \u00e1mbitos. O seu uso m\u00e1is frecuente d\u00e1se en situaci\u00f3ns xur\u00eddicas e deportivas:"}
{"id": "109424", "revid": "1131", "url": "https://gl.wikipedia.org/wiki?curid=109424", "title": "\u00c1rbitro (deporte)", "text": "Un \u00e1rbitro \u00e9 a persoa que exerce de xu\u00edz nunha competici\u00f3n deportiva, coidando do correcto cumprimento das normas segundo o regulamento establecido para cada deporte. O seu cometido \u00e9 dirimir todos e cada un dos lances do xogo de forma que non se converta nunha discusi\u00f3n interminable entre os participantes."}
{"id": "109428", "revid": "54336", "url": "https://gl.wikipedia.org/wiki?curid=109428", "title": "Val da Louri\u00f1a", "text": "O Val da Louri\u00f1a \u00e9 unha comarca hist\u00f3rica da provincia de Pontevedra formada polos concellos de Mos e O Porri\u00f1o, \u00e9 moi co\u00f1ecida a zona destes municipios polo nome da \"Louri\u00f1a\" fronte a denominaci\u00f3n oficial na que se enmarcan, comarca de Vigo, as\u00ed o reflicten os peri\u00f3dicos da provincia e locais. O seu nome out\u00f3rgallo o r\u00edo Louro que recolle as augas de todo o val encami\u00f1ado a crear unha das zonas naturais m\u00e1is importantes do sur da provincia, as g\u00e1ndaras de Budi\u00f1o.\nDentro da demarcaci\u00f3n eclesi\u00e1stica, a comarca do Val da Louri\u00f1a constit\u00fae un arciprestado. Este incl\u00fae tam\u00e9n a parroquia viguesa de Zam\u00e1ns, e excl\u00fae San Salvador de Budi\u00f1o (pertence \u00f3 arciprestado de Entenza)."}
{"id": "109434", "revid": "56817", "url": "https://gl.wikipedia.org/wiki?curid=109434", "title": "Carburante", "text": "Un carburante ou combustible \u00e9 unha substancia capaz de producir enerx\u00eda. A obtenci\u00f3n faise mediante unha reacci\u00f3n qu\u00edmica nomeada combusti\u00f3n ou ben alterando os \u00e1tomos da substancia con respecto aos combustibles nucleares nos cales se produce unha reacci\u00f3n nuclear. Os combustibles son substancias de vital importancia no desenvolvemento tecnol\u00f3xico da humanidade, grazas a que a enerx\u00eda contida neles p\u00f3dese almacenar e utilizar no momento desexado co fin de producir un traballo \u00fatil.\nOs seres vivos, como formas de vida baseadas no carbono, dependen do combustible como forma primaria de enerx\u00eda. Mediante un proceso nomeado metabolismo o alimento ou a enerx\u00eda solar transf\u00f3rmanse en enerx\u00eda apta con vistas sustentar a vida."}
{"id": "109435", "revid": "22570", "url": "https://gl.wikipedia.org/wiki?curid=109435", "title": "Comporta", "text": "Unha comporta hidr\u00e1ulica \u00e9 un dispositivo hidr\u00e1ulico-mec\u00e1nico destinado a regular a pasaxe de auga ou outro flu\u00eddo nunha canalizaci\u00f3n, nunha canle, presas, esclusas, obras de derivaci\u00f3n ou outra estrutura hidr\u00e1ulica."}
{"id": "109436", "revid": "56817", "url": "https://gl.wikipedia.org/wiki?curid=109436", "title": "Ornamento", "text": "\ufeffUn ornamento \u00e9 un elemento ou composici\u00f3n que serve para embelecer persoas ou cousas. O variado conxunto de enfeites empregados polos artistas para embelecer obxectos ou obras arquitect\u00f3nicas pode distribuirse en d\u00faas clases: simples (ou elementais) e compostos. Os primeiros consisten nun s\u00f3 motivo, xa illado, xa repetido e combinado con outro en serie. Os segundos, son unha combinaci\u00f3n dos elementais."}
{"id": "109437", "revid": "43327", "url": "https://gl.wikipedia.org/wiki?curid=109437", "title": "Periferia", "text": "Periferia (do grego \"peripheria\", \"circunferencia\") designa o l\u00edmite externo dun obxecto. Pode referirse a:"}
{"id": "109438", "revid": "7592", "url": "https://gl.wikipedia.org/wiki?curid=109438", "title": "Benetice", "text": ""}
{"id": "109439", "revid": "85894", "url": "https://gl.wikipedia.org/wiki?curid=109439", "title": "Fracci\u00f3n do Ex\u00e9rcito Vermello", "text": "A Fracci\u00f3n do Ex\u00e9rcito Vermello (en alem\u00e1n, \"Rote Armee Fraktion\", ou RAF), tam\u00e9n co\u00f1ecida como a banda Baader-Meinhof (polo apelido dos seus dous compo\u00f1entes m\u00e1is significados), foi unha das organizaci\u00f3ns terroristas de extrema esquerda m\u00e1is activas da Rep\u00fablica Federal Alem\u00e1 na posguerra.\nA RAF pretend\u00eda ser un grupo de resistencia ao estilo das guerrillas urbanas de Suram\u00e9rica, especialmente dos Tupamaros uruguaios; entend\u00edan a guerra de guerrillas como unha loita contra o sistema, o capitalismo e o imperialismo dos Estados Unidos de Am\u00e9rica nunha contenda internacional de liberaci\u00f3n. Operou entre a d\u00e9cada dos 70 e 1998, causando grande axitaci\u00f3n en Alema\u00f1a (especialmente no outono de 1977, que levou a unha crise nacional) e \u00e1 morte de 34 persoas e 20 membros do grupo debido a diversos atentados.\nA Fracci\u00f3n do Ex\u00e9rcito Vermello na cultura.\nO 13 de marzo de 2009 estreouse o filme \"Der Baader Meinhof Komplex\" (\"R.A.F. Fracci\u00f3n del Ej\u00e9rcito Rojo\" en Espa\u00f1a e \"Brigadas rojas Baader Meinhof\" en Am\u00e9rica Latina) do director alem\u00e1n Uli Edel, baseada no libro de t\u00edtulo hom\u00f3nimo do escritor Stefan Aust."}
{"id": "109442", "revid": "23204", "url": "https://gl.wikipedia.org/wiki?curid=109442", "title": "Mariano Jos\u00e9 de Larra", "text": "Mariano Jos\u00e9 de Larra y S\u00e1nchez de Castro, nado en Madrid o 24 de marzo de 1809 e finado na mesma cidade o 13 de febreiro de 1837, foi un xornalista, narrador e poeta espa\u00f1ol, pertencente ao movemento do romanticismo.\nTraxectoria.\nFillo dun m\u00e9dico militar afrancesado, acompa\u00f1ou de neno coa s\u00faa familia as tropas napole\u00f3nicas en retirada a Francia. Al\u00ed viviu ata os nove anos, regresando daquela a Madrid. De regreso a Espa\u00f1a puido comprobar as grandes diferenzas que exist\u00edan entre a moderna sociedade francesa e a atrasada sociedade espa\u00f1ola, sometida ao r\u00e9xime absolutista de Fernando VII. A\u00ed arrancou a s\u00faa firme defensa da europeizaci\u00f3n de Espa\u00f1a.\nA partir dos 19 anos ded\u00edcase a traducir dramas franceses e publica artigos na \"Revista Espa\u00f1ola\" baixo o pseud\u00f3nimo de \"F\u00edgaro\". Con 19 anos fundou \"El duende sat\u00edrico del d\u00eda\", que durou pouco tempo. En 1832 comezou a publicar a revista sat\u00edrica \"El pobrecito hablador\". En 1833, xa baixo o r\u00e9xime liberal puido expresarse con maior liberdade co pseud\u00f3nimo de F\u00edgaro.\nA pesar do seu \u00e9xito, Larra encontr\u00e1base m\u00e1is decepcionado da pol\u00edtica na que intentara intervir como deputado. A esta decepci\u00f3n hai que engadir os seus fracasos amorosos. Casou moi novo, o seu matrimonio non foi ben e a s\u00faa esposa abandonouno. As s\u00faas relaci\u00f3ns cunha muller casada, Dolores Armijo, foron moi inestables debido a personalidade desequilibrada e cambiante dela, ata que en febreiro de 1837 produciuse a ruptura definitiva. Sumido nunha forte depresi\u00f3n, o escritor, suicidouse dun tiro logo de lle devolver Dolores as cartas que lle enviara.\nObra.\nA obra de Larra salienta especialmente polos seus artigos xornal\u00edsticos, dos que chegou a escribir m\u00e1is de douscentos. Son sat\u00edricos e agresivos ata onde a censura lle permitiu e exhibe neles, cun estilo integrado no romanticismo, a loita da individualidade perante a realidade social, pol\u00edtica e cultural do momento. Combate a organizaci\u00f3n do Estado, o absolutismo e o carlismo ao tempo que se mofa da sociedade e da vida en familia.\nO seu estilo \u00e9 funcional, sen adornos e sempre cinguido \u00e1 idea que quer\u00eda expo\u00f1er. Empregaba termos estranxeiros con frecuencia, fuxindo de purismos e de dogmas literarios.\nLarra e Galiza.\nMalia o seu car\u00e1cter ilustrado, liberal e europe\u00edsta, Larra tampouco conseguiu fuxir dos prexu\u00edzos antigalegos com\u00fans a moitos escritores espa\u00f1ois. Sirva de exemplo esta cita s\u00faa:"}
{"id": "109444", "revid": "98629", "url": "https://gl.wikipedia.org/wiki?curid=109444", "title": "Sly Cooper", "text": "Sly Cooper \u00e9 a estrela da saga dos videoxogos Sly Cooper. A saga co\u00f1\u00e9cese como \"Sly Raccoon\" en Europa, pero o nome do personaxe non cambia. \u00c9 o personaxe principal dos tres xogos da plataforma Sucker Punch Productions para Sony PlayStation 2.\nHistoria.\nSly \u00e9 un mapache novi\u00f1o que descende dunha gran familia de mestres do roubo. Creceu nun orfanato, porque o seu pai foi asasinado por unha banda co\u00f1ecida como \"A banda dos cinco malvados\". Esta banda tam\u00e9n roubou o \"Latronius Map\u00e1chibus\", un libro que cont\u00e9n as t\u00e9cnicas criminais da familia Cooper. A aventura de Sly de recuperar o libro da s\u00faa familia \u00e9 a trama do primeiro xogo.\nA arma principal de Sly nos xogos \u00e9 o bast\u00f3n da s\u00faa familia, o cal \u00e9 un pau de casti\u00f1eiro que termina en forma de \"C\" na punta, probablemente pola inicial de \"Cooper\".\nDurante o v\u00eddeo onde se explica a historia do pasado de Sly, aparecen varios dos seus devanceiros con armas que ti\u00f1an a forma de C nalg\u00fan lugar. Por exemplo, o seu devanceiro Tennessee Kid Cooper ti\u00f1a d\u00faas pistolas, ambas as d\u00faas cun C dourado como mango.\nSly Cooper \u00e9 axudado nas s\u00faas aventuras polos seus dous amigos, Bentley (unha tartaruga, que \u00e9 o cerebro da banda), e Murray (un hipop\u00f3tamo, forte e musculoso que tam\u00e9n \u00e9 o condutor do grupo).\nO mundo onde viven Sly Cooper e os seus amigos parece estar habitado tan s\u00f3 por animais antropom\u00f3rficos."}
{"id": "109446", "revid": "12452", "url": "https://gl.wikipedia.org/wiki?curid=109446", "title": "Sly cooper", "text": ""}
{"id": "109452", "revid": "1987", "url": "https://gl.wikipedia.org/wiki?curid=109452", "title": "Salitre", "text": "O salitre ou nitro \u00e9 unha mestura de nitrato de sodio (NaNO3) e nitrato de potasio (KNO3).\nLocalizaci\u00f3n e caracter\u00edsticas.\nAt\u00f3pase naturalmente en grandes extensi\u00f3ns de Suram\u00e9rica, principalmente na rexi\u00f3n norte de Chile, con espesuras de at\u00e9 3,6 metros. Aparece asociado a dep\u00f3sitos de xeso, cloruro s\u00f3dico (NaCl), outros sales e area. Empr\u00e9gase polo xeral na fabricaci\u00f3n de \u00e1cidos (n\u00edtrico, sulf\u00farico) e nitrato de potasio; ademais \u00e9 un axente oxidante e \u00e9 usado en agricultura como fertilizante nitroxenado que pode substitu\u00edr a urea polo seu alto contido en nitr\u00f3xeno.\nOutros usos son a fabricaci\u00f3n de dinamita, explosivos, pirotecnia, medicina, fabricaci\u00f3n de vidros, mistos, gases, sales de sodio, pigmentos, como conservante de alimentos, esmalte para fins artesanais etc\u00e9tera."}
{"id": "109454", "revid": "98629", "url": "https://gl.wikipedia.org/wiki?curid=109454", "title": "Servizo dom\u00e9stico", "text": "O servizo dom\u00e9stico engloba os termos de \"traballador dom\u00e9stico\", \"criado\" ou \"servente\", referidos \u00e1 persoa que traballa, e en ocasi\u00f3ns vive, na casa do empregador.\nDesde 1988 cel\u00e9brase o 30 de marzo como o \"D\u00eda Internacional das Traballadoras do Fogar\", co obxectivo de promover o valor do traballo do fogar e reivindicar os dereitos de quen o realizan, na s\u00faa maior\u00eda mulleres .\nCaracter\u00edsticas.\nDifer\u00e9ncianse dos servos e dos escravos no feito de que son compensados, e en consecuencia, reciben un salario (e a trav\u00e9s das reformas laborais no s\u00e9culo XX, beneficios) polo seu traballo. Tam\u00e9n te\u00f1en o dereito de renunciar ao seu traballo, a\u00ednda que os traballadores estranxeiros poden ter restrinxido os devanditos dereitos, por exemplo, a trav\u00e9s de regulaci\u00f3ns do visado. Nas mansi\u00f3ns, poden existir un gran n\u00famero de traballadores dom\u00e9sticos realizando diferentes tarefas, como parte dunha xerarqu\u00eda elaborada. Non obstante, moitas familias pertencentes \u00e1 clase media pode existir s\u00f3 un servente, de habelo."}
{"id": "109455", "revid": "25871", "url": "https://gl.wikipedia.org/wiki?curid=109455", "title": "John Harington", "text": "John Harington, nado en 1561 e finado o 20 de novembro de 1612, \u00e9 co\u00f1ecido como o inventor da cisterna do ba\u00f1o.\nTraxectoria.\nNaceu en Kelston, Somerset, Inglaterra. Era fillo de John Harington de Kelston, o poeta, e da segunda muller deste, Isabella Markham, unha dama de honra da ra\u00ed\u00f1a Sabela I de Inglaterra. Era as\u00ed mesmo un dos 102 afillados da ra\u00ed\u00f1a."}
{"id": "109456", "revid": "15490", "url": "https://gl.wikipedia.org/wiki?curid=109456", "title": "Comunas de Italia", "text": "Os concellos italianos son a unidade b\u00e1sica de organizaci\u00f3n territorial das provincias e as rexi\u00f3ns de Italia, equivalentes aos concellos en Galicia. En italiano reciben o nome de \"comune\", en plural \"comuni\", palabras de x\u00e9nero masculino.\nSubdivisi\u00f3ns.\nEn Italia os concellos subdiv\u00eddense de d\u00faas formas: \"frazioni\" (fracci\u00f3ns), ou \"circoscrizioni\" (circunscrici\u00f3ns).\nUnha fracci\u00f3n \u00e9 unha agrupaci\u00f3n de casas ou unha pequena localidade illada da capital, no caso dos concellos compostos por m\u00e1is dunha localidade. En troques, unha circunscrici\u00f3n \u00e9 unha \u00e1rea administrativa dentro da cidade mesma.\nDende o 19 de xaneiro de 2001, as 19 circunscrici\u00f3ns de Roma denom\u00ednanse \"municipi\", cada cal cun presidente que se elixe directamente e unha xunta asesora."}
{"id": "109457", "revid": "98629", "url": "https://gl.wikipedia.org/wiki?curid=109457", "title": "Pimped Out John", "text": "O retrete Pimped Out John foi dese\u00f1ado en 2007 por unha empresa norteamericana \"Roto-Rooter\". Foi concibido coma un retrete de entretemento. Disp\u00f3n dos seguinte accesorios: pantalla plana, deuved\u00e9, gravadora dixital, videoconsola, ordenador con acceso \u00e1 internet, frigor\u00edfico, cafeteira, quentador-refrixerador el\u00e9ctrico para cuncas e vasos, revisteiro, pedais para facer ximnasia e un bot\u00f3n de alarma."}
{"id": "109458", "revid": "92340", "url": "https://gl.wikipedia.org/wiki?curid=109458", "title": "Thomas Crapper", "text": "Thomas Crapper, nado en Waterside, Thorne, Yorkshire, Inglaterra, en setembro de 1838 e finado en xaneiro de 1910, foi fontaneiro e fundador de Thomas Crapper &amp; Co. Ltd., en Londres. A pesar da lenda urbana, non foi Crapper o inventor do retrete (o mito \u00e9 amais fomentado polo xogo de palabras do seu apelido). Crapper, non obstante, fixo moito por estender a popularidade de dito elemento sanitario e mesmo argallou alg\u00fans inventos relacionados. Obtivo p\u00fablico reco\u00f1ecemento por mor da calidade dos seus produtos as\u00ed como tam\u00e9n recibiu parab\u00e9ns institucionais."}
{"id": "109459", "revid": "98629", "url": "https://gl.wikipedia.org/wiki?curid=109459", "title": "Bath", "text": "Bath \u00e9 unha cidade do suroeste de Inglaterra, no condado de Somerset, Inglaterra, co\u00f1ecida polos seus balnearios termais alimentados por tres mananciais. Os primeiros documentos hist\u00f3ricos en relaci\u00f3n coa cidade, datan de \u00e9poca romana e fan referencia aos seus mananciais. O primeiro templo levantado no manancial das augas termais constru\u00edrono os celtas. A s\u00faa auga consid\u00e9rase curativa para moitas enfermidades. Dende a \u00e9poca isabelina ata a \u00e9poca xeorxiana, foi un complexo termal para os ricos. Por este motivo, a cidade pos\u00fae numerosos exemplos de arquitectura xeorxiana, co significativo \"Royal Crescent\". En 2011, a poboaci\u00f3n era de 88.859. Bath at\u00f3pase no val do R\u00edo Avon, 156 km. ao oeste de Londres e 18 km ao sueste de Br\u00edstol. A cidade converteuse en Patrimonio da Humanidade en 1987.\nHistoria.\nA cidade converteuse nun balneario co nome latino \"\" (\"as augas de Sulis\") do ano 60 cando os romanos constru\u00edron ba\u00f1os romanos e un templo no val do r\u00edo Avon, a\u00ednda que xa se co\u00f1ec\u00edan as s\u00faas fontes termais antes daquela. Segundo o eclesi\u00e1stico victoriano Edward Churton, durante a \u00e9poca anglosaxoa Bath co\u00f1ec\u00edase como \"Acemannesceastre\" ('Akemanchester'), ou \"cidade dos homes doentes\", por mor da reputaci\u00f3n que estas fontes ti\u00f1an para a curaci\u00f3n dos enfermos.\nA Abad\u00eda de Bath fundada no s\u00e9culo VII converteuse nun centro relixioso; o edificio reconstru\u00eduse nos s\u00e9culos XII e XVI. No s\u00e9culo XVII, as propiedades curativas das augas proced\u00edan das fontes e Bath tornouse popular como cidade balneario na era xeorxiana. A arquitectura xeorxiana, constru\u00eduse con pedra de Bath, incl\u00fae o Royal Crescent, Circus, Pump Room e Assembly Rooms onde Beau Nash presidiu a vida social da cidade desde 1705 ata a s\u00faa morte en 1761. Moitas das r\u00faas e prazas foron dese\u00f1adas por John Wood, o Vellor, no s\u00e9culo XVIII a cidade p\u00faxose de moda e a poboaci\u00f3n medrou. Jane Austen viviu en Bath a principios do s\u00e9culo XIX. Outros edificios constru\u00edronse no s\u00e9culo XIX e logo da Batalla de Bath na segunda guerra mundial.\nA cidade ten industrias de software, editoriais e de servizos. Teatros, museos e outros lugares culturais e deportivos axudaron a converterse nun importante centro de turismo, con m\u00e1is dun mill\u00f3n de visitantes que pernoctan e 3,8 mill\u00f3ns de visitantes transeuntes cada ano.\nExisten varios museos, inclu\u00edndo o Museo da Arquitectura de Bath, a Galer\u00eda de Arte Victoria, o Museo de Arte de Asia Oriental, o [[Museo de Astronom\u00eda Herschel] e o [[Museo Holburne]]. A cidade pos\u00fae d\u00faas universidades: a [[Universidade de Bath]] e a [[Bath Spa University]], co [[Bath College]], que proporciona [[educaci\u00f3n adicional]]. Os clubs deportivos incl\u00faen o [[Bath Rugby]] e o [[Bath City F.C.]] mentres que [[TeamBath]] \u00e9 o nome xeral de todos os equipos deportivos da Universidade de Bath.\nBath pasou a ser parte do [[condado de Avon]] en 1974 e, despois da desaparici\u00f3n de Avon en 1996, \u00e9 o centro principal de [[Bath e nord\u00e9s de Somerset]].\nV\u00e9xase tam\u00e9n.\nLigaz\u00f3ns externas.\n[[Categor\u00eda:Bath]]\n[[Categor\u00eda:Patrimonio da Humanidade no Reino Unido]]\n[[Categor\u00eda:Cidades Patrimonio da Humanidade]]"}
{"id": "109460", "revid": "56817", "url": "https://gl.wikipedia.org/wiki?curid=109460", "title": "Alpinismo", "text": "O alpinismo, ou monta\u00f1ismo, \u00e9 unha disciplina deportiva que consiste en realizar excursi\u00f3ns polas monta\u00f1as. \u00c9 tam\u00e9n o conxunto de t\u00e9cnicas, co\u00f1ecementos e habilidades orientadas \u00e1 realizaci\u00f3n deste obxectivo. O alpinismo \u00e9 un deporte, pero quen o realizan est\u00e1n convencidos de que, moito m\u00e1is que iso, \u00e9 un estilo de vida e de ver o mundo que os arrodea.\nO monta\u00f1ismo at\u00f3pase dividido en doce especialidades: sendeirismo, media monta\u00f1a, alta monta\u00f1a, expedici\u00f3ns, escalada deportiva, escalada cl\u00e1sica (subdividida \u00e1 s\u00faa vez en escalada en rocha e escalada en xeo), esqu\u00ed de traves\u00eda, barranquismo, d\u00faatlon en monta\u00f1a, medio marat\u00f3n de monta\u00f1a e marat\u00f3n de monta\u00f1a.\nO termo monta\u00f1ismo moitas veces se entende como o deporte practicado nas altas monta\u00f1as, \u00e9 dicir, o monta\u00f1ismo de altura. As\u00ed quen ascende \u00e1s monta\u00f1as se lle chama alpinista e non a quen s\u00f3 practica unha das especialidades mencionadas. Tam\u00e9n cando se fala dun curso ou manual de monta\u00f1ismo, este enf\u00f3case ao excursionismo polas monta\u00f1as e non a toda a gama de especialidades que se mencionan."}
{"id": "109461", "revid": "96271", "url": "https://gl.wikipedia.org/wiki?curid=109461", "title": "Bid\u00e9", "text": "\ufeffUn bid\u00e9 \u00e9 un elemento sanitario destinado ao lavado \u00edntimo dos xenitais e do ano. Pode servir tam\u00e9n para lavar outras partes do corpo humano, como os p\u00e9s ou os cabelos.\nA pesar da s\u00faa semellanza co retrete, a s\u00faa funci\u00f3n \u00e9 m\u00e1is pr\u00f3xima \u00e1 dunha cunca ou dunha ba\u00f1eira. \u00c9 pr\u00e1ctico para lavar un beb\u00e9 ou para axudar a que as persoas con mobilidade reducida mante\u00f1an unha hixiene corp\u00f3rea adecuada. Quen non te\u00f1en costume de usar o bid\u00e9 conf\u00fandenno a mi\u00fado cun urinario ou mesmo cunha fonte de auga. O bid\u00e9 adoita utilizarse sentando enriba, de costas ou de fronte \u00e1 billa.\nOs m\u00e1is antigos modelos de bid\u00e9s eran mobles inamov\u00edbeis, conformados polo xeral por unha cubeta de porcelana dentro dun moble de madeira provisto de catro p\u00e9s e cunha tapadeira tam\u00e9n de madeira. Hoxe en d\u00eda fabr\u00edcanse de porcelana ou de esmalte. Est\u00e1n equipados cunha billa mesturadora para enchelos de auga e un sistema de drenaxe para baleiralos. A billa debe estar orientada de xeito que proxecte un chorro de auga dirixido directamente cara aos xenitais."}
{"id": "109462", "revid": "89787", "url": "https://gl.wikipedia.org/wiki?curid=109462", "title": "Atenodoro, bispo de Bizancio", "text": "Atenodoro (grego: \"\u0391\u03b8\u03b7\u03bd\u03cc\u03b4\u03c9\u03c1\u03bf\u03c2\"), tam\u00e9n co\u00f1ecido como Aten\u00f3xenes (grego: \"\u0391\u03b8\u03b7\u03bd\u03bf\u03b3\u03ad\u03bd\u03b7\u03c2\"), foi Bispo de Bizancio desde 144 ata 148. Durante o seu reinado, que foi o momento en que a cidade foi administrada por Zeuxipo, houbo un consider\u00e1bel aumento da poboaci\u00f3n cristi\u00e1. Atenodoro encargou a construci\u00f3n dunha segunda catedral en Elaea, que logo foi renovada polo emperador Constantino I, que desexaba que o enterrasen nela. Finalmente non o enterraron al\u00ed, pois considerouse impropio dun emperador ser enterrado f\u00f3ra de Bizancio. A catedral foi dedicada aos martirios de Eleazar e dos sete nenos narrada en II Macabeos."}
{"id": "109463", "revid": "89787", "url": "https://gl.wikipedia.org/wiki?curid=109463", "title": "Euzoio, bispo de Bizancio", "text": "Euzoio (grego: \"\u0395\u03c5\u03b6\u03ce\u03b9\u03bf\u03c2\", lit. \"boa vida\", m. 154) foi o bispo de Bizancio durante seis anos (148-154). Sucedeu ao bispo Atenodoro. Estaba no cargo durante a persecuci\u00f3n de cristi\u00e1ns do emperador Antonino P\u00edo. Sucedeuno Laurencio."}
{"id": "109465", "revid": "98629", "url": "https://gl.wikipedia.org/wiki?curid=109465", "title": "Fertilizante", "text": "Un fertilizante ou adubo sint\u00e9tico \u00e9 calquera substancia org\u00e1nica ou inorg\u00e1nica de orixe natural ou sint\u00e9tica (diferente dos materias calcarios) que \u00e9 incorporada a un vexetal, xeralmente agregada a trav\u00e9s dos solos (ra\u00edces) ou das follas (fertilizaci\u00f3n foliar) para fornecer un ou m\u00e1is nutrientes esenciais para o crecemento do mesmo.. A Real Academia Galega def\u00edneo coma o produto qu\u00edmico, ou ben de orixe vexetal ou animal, que se lle bota \u00e1 terra para que as plantas cultivadas nela se desenvolvan mellor e dean m\u00e1is e mellores froitos , se ben hoxe xa non se poden considerar soamente os fertilizantes de solo, sen\u00f3n tam\u00e9n os foliares (nutrici\u00f3n foliar).\nUnha avaliaci\u00f3n recente atopou que hoxe en d\u00eda entre o 30 e o 50% dos rendementos dos cultivos son atribu\u00edbeis ao uso de fertilizantes comerciais . Hoxe a incorporaci\u00f3n de adubos sint\u00e9ticos \u00e9 indispens\u00e1bel para obtermos un alto rendemento das colleitas. Ag\u00e1rdase que o mercado europeo de fertilizantes creza uns 15,3 bill\u00f3ns de euros al\u00e1 polo 2018.\nOs fertilizantes inorg\u00e1nicos obtidos na minar\u00eda t\u00e9\u00f1ense empregado durante moitos s\u00e9culos, por\u00e9n a s\u00edntese qu\u00edmica de fertilizantes inorg\u00e1nicos foi s\u00f3 desenvolvida amplamente coa chegada da Revoluci\u00f3n industrial. A pre revoluci\u00f3n industrial brit\u00e1nica e a chamada revoluci\u00f3n verde no s\u00e9culo XX trouxeron unha maior comprensi\u00f3n do uso dos fertilizantes .\nO crecemento no uso de fertilizantes inorg\u00e1nicos tam\u00e9n \u00e9 debido en gran parte ao crecemento da poboaci\u00f3n mundial. Estimouse que preto da metade das persoas na Terra alim\u00e9ntase na actualidade coma resultado so uso de fertilizantes sint\u00e9ticos de nitr\u00f3xeno.\nOs fertilizantes poden comportar formulaci\u00f3ns moi diferentes (dende un nutriente a varios nutrientes ou elementos). Tam\u00e9n poden conter mesturas de hormonas, extractos de argazo, vitaminas, amino\u00e1cidos etc. Poden ser l\u00edquidos, s\u00f3lidos, s\u00f3lidos sol\u00fabeis, en xel etc. Normalmente fornecen, en proporci\u00f3ns vari\u00e1beis:\nOs macronutrientes son consumidos en grandes cantidades e est\u00e1n presentes no tecido vexetal en cantidades de 0,15% a 6,0% de materia seca (0% de humidade) base (DM). Os micronutrientes son consumidos en cantidades m\u00e1is cativas e est\u00e1n presentes no tecido da planta na orde de partes por mill\u00f3n (ppm), que van dende 0,15 a 400 ppm MS, ou menor que 0,04% de MS. .\nS\u00f3 outros tres macronutrientes son requiridos por todas as plantas: carbono, hidr\u00f3xeno e os\u00edxeno. Estes nutrientes submin\u00edstranse pola auga e o di\u00f3xido de carbono.\nO co\u00f1ecido fertilizante rico en nitr\u00f3xeno: nitrato de amonio tam\u00e9n se emprega coma axente oxidante en dispositivos explosivos improvisados, \u00e1s veces chamados \u2018\u2019bombas fertilizantes\u2019\u2019, polo que requiren un regulamento na s\u00faa venda.\nXeneralidades.\nUn fertilizante \u00e9 unha substancia destinada a abastecer e fornecer os elementos qu\u00edmicos necesarios para unha planta. Tr\u00e1tase, polo tanto, dunha reposici\u00f3n ou achega artificial de nutrientes. Adoita darse a trav\u00e9s das ra\u00edces, mais tam\u00e9n existe a fertilizaci\u00f3n foliar, de acci\u00f3n m\u00e1is r\u00e1pida e normalmente para corrixir carencias que non cobre a fertilizaci\u00f3n polo solo.\nUn fertilizante mineral \u00e9 un produto de orixe inorg\u00e1nica, que cont\u00e9n, polos menos, un elemento qu\u00edmico que a planta necesita para o seu ciclo de vida. A caracter\u00edstica m\u00e1is importante de calquera fertilizante s\u00f3lido \u00e9 que debe ter unha solubilidade m\u00e1xima para que poida disolverse axeitadamente na auga de rega, xa que os nutrientes entran en forma pasiva e activa na planta, a trav\u00e9s do fluxo da auga. Por este motivo \u00e9 crecente a comercializaci\u00f3n de fertilizantes l\u00edquidos concentrados.\nProduci\u00f3n de fertilizantes.\nTodos os proxectos de produci\u00f3n de fertilizantes requiren a transformaci\u00f3n de compostos que proporcionan os nutrientes para as plantas. Os b\u00e1sicos son os chamados NPK: os formados por nitr\u00f3xeno (N), f\u00f3sforo (P) e potasio (K), sexa individualmente (fertilizantes \"simples\"), ou en combinaci\u00f3n.\nO amon\u00edaco constit\u00fae a base para a produci\u00f3n dos fertilizantes nitroxenados, e a gran maior\u00eda das f\u00e1bricas conte\u00f1en instalaci\u00f3ns que o subministran, sen considerar a natureza do produto final. As\u00ed mesmo, moitas plantas tam\u00e9n producen \u00e1cido n\u00edtrico in situ. Os fertilizantes nitroxenados m\u00e1is com\u00fans son: amon\u00edaco anhidro, urea (producida con amon\u00edaco), nitrato de amonio (producido con amon\u00edaco e \u00e1cido n\u00edtrico), sulfato de amonio (fabricado a base de amon\u00edaco e \u00e1cido sulf\u00farico) e nitrato de calcio e amonio, ou nitrato de amonio e calcaria o resultado de agregar calcaria CaMg(CO3)2 ao nitrato de amonio.\nOs fertilizantes de fosfato incl\u00faen os seguintes: pedra de fosfato mo\u00edda, escoura b\u00e1sica (un subproduto da fabricaci\u00f3n de ferro e aceiro), superfosfato (que se produce ao tratar a pedra de fosfato mo\u00edda con \u00e1cido sulf\u00farico), triplo superfosfato (producido ao tratar a pedra de fosfato con \u00e1cido fosf\u00f3rico), e fosfato mono e diam\u00f3nico. As materias primas b\u00e1sicas son: pedra de fosfato, \u00e1cido sulf\u00farico (que se produce, usualmente in situ con xofre elemental), e auga.\nTodos os fertilizantes de potasio fabr\u00edcanse con salmoiras ou dep\u00f3sitos subterr\u00e1neos de potasa (hidr\u00f3xido de potasio). As formulaci\u00f3ns principais son cloruro de potasio, sulfato de potasio e nitrato de potasio.\nP\u00f3dense producir fertilizantes mixtos, mestur\u00e1ndoos en seco, granulando varios fertilizantes intermedios mesturados en soluci\u00f3n, ou tratando a pedra de fosfato con \u00e1cido n\u00edtrico (nitrofosfatos).\nTam\u00e9n \u00e9 pos\u00edbel producir fertilizantes de xeito natural.\nHistoria.\nO manexo da fertilidade do solo foi a preocupaci\u00f3n principal dos labregos durante milleiros de anos. En Galicia apa\u00f1\u00e1banse xestas, toxos e outros matos para estrar as cortes e facer esterco. Moitas veces empreg\u00e1base directamente a broza apa\u00f1ada no monte para fertilizar montes e leiras, recibindo o nome de esquilmo, semellante ao que hoxe denominamos compost. Na beiramar, apa\u00f1\u00e1base nas praias argazo ou valume para estercar as leiras (hoxe son com\u00fans os extractos de argazo en fertilizantes l\u00edquidos). As queimas controladas tam\u00e9n eran un xeito de fertilizar o solo co emprego do lume.\nO comezo da ciencia moderna da nutrici\u00f3n vexetal data do s\u00e9culo XIX e do traballo de Justus von Liebig, entre outros.\nO Proceso Birkeland\u2013Eyde foi un dos pioneiros no comezo da produci\u00f3n de fertilizantes nitroxenados. Foi desenvolvido polo cient\u00edfico e industrial noruegu\u00e9s Kristian Birkeland coa axuda do seu compa\u00f1eiro de negocios Sam Eyde en 1903, base\u00e1ndose nun m\u00e9todo usado por Henry Cavendish en 1784. Este proceso us\u00e1base para fixar nitr\u00f3xeno da atmosfera (N2) en \u00e1cido n\u00edtrico (HNO3), sendo un dos diversos m\u00e9todos qu\u00edmicos da fixaci\u00f3n do nitr\u00f3xeno. O \u00e1cido n\u00edtrico resultante us\u00e1base, logo, coma fonte de nitrato (NO3-) na reacci\u00f3n\nHNO3 \u2192 H+ + NO3-\nque pode ter lugar en presenza de auga ou doutro aceptante de prot\u00f3ns. O nitrato \u00e9 un i\u00f3n que as plantas poden absorber.\nUnha factor\u00eda que desenvolv\u00eda esta tecnolox\u00eda instalouse en Rjukan e mais en Notodden en Noruega, xunto coa construci\u00f3n dunhas grandes instalaci\u00f3ns para produci\u00f3n de enerx\u00eda hidroel\u00e9ctrica.\nO proceso Birkeland-Eyde \u00e9 por\u00e9n un chisco ineficiente en termos de consumo enerx\u00e9tico. Polo que nos anos 1910 e 1920 foise substitu\u00edndo paseni\u00f1o en Noruega pola combinaci\u00f3n do proceso Haber e mais o proceso Ostwald. O proceso Haber produce amon\u00edaco (NH3) a partir de gas metano (CH4) e nitr\u00f3xeno molecular (N2). O amon\u00edaco tirado do proceso Haber conv\u00e9rtese, logo, en \u00e1cido n\u00edtrico (HNO3) co proceso Ostwald.\nImpactos ambientais potenciais.\nOs impactos socioecon\u00f3micos positivos desta industria son obvios: os fertilizantes son cr\u00edticos para lograr o nivel de produci\u00f3n agr\u00edcola necesario para alimentar a poboaci\u00f3n mundial, rapidamente crecente. Ademais, hai impactos positivos indirectos para o medio ambiente natural que prove\u00f1en do uso axeitado destas substancias; por exemplo, os fertilizantes minerais permiten intensificar a agricultura nos terreos existentes, reducindo a necesidade de expandila cara outras terras que poidan ficar co seu uso natural ou social.\nPor\u00e9n, os impactos ambientais negativos da produci\u00f3n de fertilizantes poden ser severos. As augas servidas que rematan en acu\u00edferos e regueiros ou r\u00edos constit\u00faen un problema fundamental. Poden ser moi acedas ou alcalinas e, dependendo do tipo de cultivo, poden conter algunhas substancias t\u00f3xicas para os organismos acu\u00e1ticos, especialmente con alg\u00fans compostos: amon\u00edaco ou compostos de amonio, urea, cadmio, ars\u00e9nico, ou f\u00f3sforo (fosfatos).\nAdemais, \u00e9 com\u00fan atopar nos efluentes, s\u00f3lidos totais suspendido, nitrato e nitr\u00f3xeno org\u00e1nico, f\u00f3sforo, potasio, e (coma resultado), moita demanda de os\u00edxeno bioqu\u00edmico (DOB5); e, coa excepci\u00f3n da demanda de os\u00edxeno bioqu\u00edmico, estes contaminantes ocorren tam\u00e9n nas augas pluviais que escorregan das \u00e1reas de almacenamento de refugallos e residuos. \u00c9 pos\u00edbel dese\u00f1ar plantas de fosfato de tal xeito que non se produzan descargas de augas servidas, ag\u00e1s no caso de desbordamento dunha poza de evaporaci\u00f3n durante as tempadas de excesiva choiva, mais isto non sempre \u00e9 pr\u00e1ctico.\nOs produtos finais da fabricaci\u00f3n de fertilizantes tam\u00e9n son pos\u00edbeis contaminantes da auga; o seu uso excesivo e non axeitado pode contribu\u00edr \u00e1 eutrofizaci\u00f3n das augas superficiais ou \u00e1 poluci\u00f3n con nitr\u00f3xeno da auga fre\u00e1tica. Ademais, a explotaci\u00f3n de fosfato pode causar efectos negativos. Estes deben ser tomados en conta, cando se saben os impactos potenciais de proxectos que incl\u00faan as operaci\u00f3ns de extracci\u00f3n nova ou expandida, sexa que a planta est\u00e1 situada preto da mina ou non.\nOs contaminantes atmosf\u00e9ricos conte\u00f1en part\u00edculas provenientes das caldeiras, esmagadores de pedra de fosfato, f\u00f3sforo (o contaminante atmosf\u00e9rico principal que se orixina nas plantas de fosfato), neboeira aceda, amon\u00edaco, e \u00f3xidos de xofre e nitr\u00f3xeno. Os reboutallos s\u00f3lidos prod\u00facense principalmente nas plantas de fosfato, e consisten usualmente en cinsa (se se emprega carb\u00f3n para producir vapor no proceso), e xeso (que pode ser considerado perigoso por mor do seu contido en cadmio, uranio, gas de radon e outros elementos t\u00f3xicos da rocha de fosfato).\nA fabricaci\u00f3n e manexo de \u00e1cido sulf\u00farico e n\u00edtrico representa un risco de traballo d perigo para a sa\u00fade, moi grande. Os accidentes que producen perdas de amon\u00edaco poden p\u00f3r en perigo non soamente aos traballadores da planta, sen\u00f3n tam\u00e9n \u00e1 xente que mora ou traballa nos lugares achegados. Outros pos\u00edbeis accidentes son as explosi\u00f3ns, e as lesi\u00f3ns de ollos, nariz, gorxa e pulm\u00f3ns.\nAlg\u00fans dos impactos que se te\u00f1en mencionado poden ser evitados completamente, ou atenuados con m\u00e1is \u00e9xito a menor custo, se se escolle o local ao xeito.\nC\u00f3mpre por\u00e9n entender o emprego de fertilizantes org\u00e1nicos, o mesmo que minerais, como un xeito importante de intervenci\u00f3n do home no ciclo das substancias. Coa agricultura, por exemplo co uso de cuito e esterco, os excrementos dos animais son aproveitados, de xeito que nitr\u00f3xeno, f\u00f3sforo, potasio e outros nutrientes pasan do solo aos animais e viceversa.\nEtiquetaxe dos fertilizantes qu\u00edmicos.\nO etiquetado dos fertilizantes var\u00eda segundo o regulamento dos diferentes estados, por exemplo no caso dos macronutrientes abonda cunha an\u00e1lise das proporci\u00f3ns NPK (\u00e1s veces + S, coma en Australia) \nOs tres valores da etiqueta representan unha an\u00e1lise da composici\u00f3n por peso e corresponden ao nitr\u00f3xeno, f\u00f3sforo e potasio (N-P-K) aparecendo sempre nesta orde. Cando se incl\u00fae un cuarto valor, este representa o contido en xofre (N-P-K-S).\nMentres que o valor para o \"N\" representa a porcentaxe en peso do nitr\u00f3xeno, nalg\u00fans estados europeos, os outros dous valores non representan a an\u00e1lise en si mesma do elemento, sen\u00f3n a cantidade da forma \"dispo\u00f1\u00edbel\" ou \"sol\u00fabel\" do mesmo.\nNas an\u00e1lises qu\u00edmicas tradicionais, trat\u00e1base a mostra co fin de medir o equivalente P2O5 e K2O. Por exemplo, algunhas rochas ricas en potasio non contaban con potasio dispo\u00f1\u00edbel.\nDo mesmo xeito o n\u00famero para o \"P\" nalg\u00fans estados \u00e9 realmente o peso coma equivalente da cantidade de P2O5 mentres que noutros ref\u00edrese ao f\u00f3sforo elemental. Para calcular o peso de P na formulaci\u00f3n, o peso do P2O5 pode multiplicarse por 0,44 para compensar o peso do os\u00edxeno na mol\u00e9cula. Por exemplo, un fertilizante 10-10-10 ten10 quilos (ou litros) de nitr\u00f3xeno, 10 quilos de P2O5, mais s\u00f3 4,4 quilos de P.\nDa mesma maneira , o n\u00famero para o \"K\" en Europa pode referir ao peso da cantidade equivalente de K2O, mentres que en Australia, por exemplo, ref\u00edrese simplemente ao K. Para calcular a cantidade de K na formulaci\u00f3n, c\u00f3mpre multiplicar o peso do K2O por 0,83 to para compensar novamente o peso do os\u00edxeno na mol\u00e9cula. Por exemplo, no mesmo fertilizante 10-10-10 ter\u00edamos 10 quilos de K2O, mais s\u00f3 8,3 quilos de verdadeiro K.\nComa exemplo, o fertilizante co\u00f1ecido coma potasa (hidr\u00f3xido de potasio, hoxe en d\u00eda ref\u00edrese m\u00e1is ben ao cloruro de potasio), componse dun 52% de potasio e un 48% de cloro en peso; a an\u00e1lise qu\u00edmica de 100 g de cloruro de potasio (KCl), amosar\u00eda 63 g de \u00f3xido de potasio equivalente (K2O) cando se analiza o fertilizante de xeito convencional. A \"porcentaxe de rendemento\" do K2O dos 100g de fertilizante orixinais \u00e9 o n\u00famero que se mostra na etiqueta. Un fertilizante tipo potasa deber\u00eda logo etiquetarse coma 0-0-63, e \"non\" coma 0-0-52.\nClases de fertilizantes.\nHai dous xeitos de facer adubos ou fertilizantes minerais. O xeito m\u00e1is doado de conseguilos \u00e9 directamente das minas (exemplo, nitrato pot\u00e1sico, cloruro pot\u00e1sico). O outro xeito \u00e9 a trav\u00e9s de procesos de s\u00edntese qu\u00edmica en plantas qu\u00edmicas.\nAt\u00e9 1850 aproximadamente, o \u00fanico fertilizante usado era adubo org\u00e1nico, \u00e9 dicir, unha mestura de esterco, cuito, guano ou \"compost\" con auga. Este foi o primeiro adubo l\u00edquido empregado. Deica mediados do s\u00e9culo XX tam\u00e9n us\u00e1base tam\u00e9n peixe como fertilizante. Nalgunhas zonas costeiras tam\u00e9n era frecuente a fertilizaci\u00f3n con argazo, coma na costa galega.\nNH4OH + H2SO4 \u2192 (NH4)2SO4 + H2O\nNeste composto o SO2 prov\u00e9n do xofre (S). Se queimamos xofre e introducimos o fume que sae en auga obtemos H2SO4. O amonio (NH4) provi\u00f1a das minas de carb\u00f3n. Estas minas ench\u00e9ronse de auga para obter amonio, \u00e9 dicir:\nNH1313(g) + H2O \u2192NH4OH.\nM\u00e1is tarde comezaron a aspirar o amon\u00edaco gasoso f\u00f3ra da mina e unha vez f\u00f3ra mestur\u00e1rono coa auga.\nHai uns 200 anos atop\u00e1ronse minas de nitrato s\u00f3dico (NaNO3) en Chile. Deste xeito, o nitrato s\u00f3dico foi o segundo fertilizante mineral usado. En Espa\u00f1a, en 1880 unha empresa comezou a exportar nitrato s\u00f3dico.\nPor iso, se tomamos o fosfato c\u00e1lcico con \u00e1cido sulf\u00farico obtemos \u2018\u2019\u2019\u00e1cido fosf\u00f3rico\u2019\u2019\u2019 (H3PO4), que \u00e9 a forma m\u00e1is asimil\u00e1bel pola planta.\nCa3(PO4)2 + H2SO4 \u2192 H3PO4 + CaSO4 (xeso)\nMentres o sulfato am\u00f3nico ((NH4)2SO4) est\u00e1 en forma de cristais, o H3PO4 \u00e9 l\u00edquido. O f\u00f3sforo, por\u00e9n, adoita aparecer nos fertilizantes coma Ca(H2PO4)2 por ser asimil\u00e1bel polas plantas. V\u00e9ndense tam\u00e9n fertilizantes fosfatados en forma de (NH4)2HPO4, co\u00f1ecido coma DAP e a xeito de (NH4)H2PO4, co\u00f1ecido coma MAP. Tanto o DAP coma o MAP son fertilizantes granulados a mesturar co solo.\nN2 + H2 \u2192 NH3\n500 Kg de presi\u00f3n\n800\u00a0\u00b0C\nO \u00e1cido n\u00edtrico obtense queimando NH3, para pasalo a NO2, que mesturamos con auga, segundo o proceso de Ostwald:\nNH3 \u2192 NO2 + H2O \u2192 HNO3\nPodemos obter o nitrato am\u00f3nico a partir do \u00e1cido n\u00edtrico, usando o proceso de Ostwald:\nNH3 \u2192 NO2 + H2O \u2192 HNO3 + NH3 \u2192 (NH4)NO3\nOutro fertilizante \u00e9 o nitrato c\u00e1lcico Ca(NO3)2, que apareceu en 1920, do xeito:\nCaO + HNO3 = Ca(NO3)2\nO maior produtor deste fertilizante \u00e9 Noruega, a partir del NO2 procedente dos raios:\nNO2 + H2O = HNO3 + CaO = Ca(NO3)2\nOutro \u00e9 o nitrato s\u00f3dico NaNO3, que non \u00e9 un bo fertilizante, mais que se segue a empregar por tradici\u00f3n:\nEn 1930 aparece a urea, que \u00e9 actualmente o fertilizante nitroxenado m\u00e1is producido no mundo:\nNH3 + CO2 = (NH2)2CO\nO nitr\u00f3xeno (N) pode aparecer como nitrato, amon\u00edaco e urea (ureico). \nPor mor a que na primeira guerra mundial foron creadas moitas f\u00e1bricas de nitrato am\u00f3nico para explosivos NH4(NO3), ao rematar a guerra moitas delas foron empregadas para a fabricaci\u00f3n deste nitrato como adubo. Por iso, o primeiro fertilizante l\u00edquido foi a auga amonia, que c\u00f3mpre incorporar ao solo porque na superficie se evapora:\nNH3 + H2O = NH4OH\nOutro fertilizante l\u00edquido moi usado antes da primeira guerra mundial consist\u00eda en tomar amon\u00edaco gasoso e inxectalo dentro do solo. Un fertilizante tam\u00e9n desenvolvido antes da primeira guerra mundial, pero empregado tras esta, foi o N32, que procede do nitrato am\u00f3nico e da urea.\nTam\u00e9n temos como adubo l\u00edquido o N20 , procedente do nitrato am\u00f3nico e a auga, que tam\u00e9n comezou a se usar arredor de 1950.\nOs fertilizantes complexos caracter\u00edzanse pola s\u00faa consistencia, xa que os elementos compo\u00f1entes son fusionados quimicamente a altas temperaturas usando complexos procesos e aditamentos como xofre, \u00e1cido sulf\u00farico e outros minerais. Se ben te\u00f1en un custo m\u00e1is elevado, a calidade por consistencia es consider\u00e1bel.\nClasificaci\u00f3n de fertilizantes minerais.\nP\u00f3dense clasificar en s\u00f3lidos e l\u00edquidos.\nDentro dos fertilizantes minerais s\u00f3lidos encontramos os fertilizantes simples (un s\u00f3 nutriente), compostos (m\u00e1is dun nutriente) e \"blending\" (mestura dos anteriores)\nDentro dos fertilizantes minerais l\u00edquidos encontramos fertilizantes simples e compostos.\nExemplos:\nA maior\u00eda dos fertilizantes compostos que se atopan no mercado son en realidade \"blending\". A diferenza entre \"blending\" e fertilizante composto \u00e9 que o primeiro se pode separar fisicamente. (ex, mentres que a urea \u00e9 branca, o DAP son cristais que poden verse con lupa, polo tanto ser\u00eda un \"blending\").\nXeralmente os abonos l\u00edquidos son abonos compostos porque as compo\u00f1entes non poden separarse facilmente.\nFertilizantes inorg\u00e1nicos comerciais.\nOs fertilizantes div\u00eddense principalmente en fertilizantes org\u00e1nicos (compostos de materia org\u00e1nica vexetal ou animal), ou fertilizantes inorg\u00e1nicos, ou sexa fertilizantes normalmente comerciais. \nAs plantas s\u00f3 poden zugar nutrientes se estes se achan en compo\u00f1entes qu\u00edmicas axeitadamente disolvidas. Tanto fertilizantes org\u00e1nicos coma inorg\u00e1nicos fornecen os mesmos compo\u00f1entes qu\u00edmicos necesarios. Os fertilizantes org\u00e1nicos fornecen outros macro e micro nutrientes que son ceibados coa descomposici\u00f3n da materia org\u00e1nica- isto pode durar meses ou anos. Os fertilizantes org\u00e1nicos case sempre te\u00f1en concentraci\u00f3ns moito m\u00e1is baixas de nutrientes ademais dos problemas para conseguilos, tratalos, transportalos e distribu\u00edlos.\nOs fertilizantes inorg\u00e1nicos dis\u00f3lvense polo xeral facilmente e poucas veces levan outro macro ou micro nutrientes vexetais. Case todo o nitr\u00f3xeno (N) que as plantas usan \u00e9 en forma de compostos de NH3 ou NO3. As formas \u00fatiles do f\u00f3sforo (P) adoitan ser coma \u00e1cido fosf\u00f3rico (H3PO4) e do potasio (K) normalmente coma cloruro pot\u00e1sico (KCl). Nos fertilizantes org\u00e1nicos, o nitr\u00f3xeno, f\u00f3sforo e potasio c\u00e9ibanse dos compo\u00f1entes org\u00e1nicos do complexo a medida que a materia animal e vexetal se descomp\u00f3n.\nNos fertilizantes comerciais os compostos requiridos est\u00e1n dispo\u00f1\u00edbeis de xeito doado e ben disolvidos sen ter que seren descompostos\u2014podendo ser usados case de s\u00fapeto despois da rega. Os fertilizantes inorg\u00e1nicos son moito m\u00e1is concentrados acadando at\u00e9 o 64% (18-46-0) de peso, en comparaci\u00f3n cos org\u00e1nicos que s\u00f3 fornecen un 0,4% ou menos do peso.\nO uso de fertilizantes inorg\u00e1nicos comerciais creceu a eito nos \u00faltimos 50 anos chegando case a aumentar case vinte veces at\u00e9 chegarmos \u00e1 taxa actual de 100 mill\u00f3ns de toneladas de nitr\u00f3xeno por ano. Sen fertilizantes comerciais est\u00edmase que arredor dun terzo dos alimentos hoxe producidos non se poder\u00edan obter. O uso de fertilizantes fosfatados tam\u00e9n medrou dos 9 mill\u00f3ns de toneladas por ano en 1960 at\u00e9 40 mill\u00f3ns de toneladas no ano 2000. Un rendemento en millo de 6-9 toneladas de gran por hect\u00e1rea require unha aplicaci\u00f3n de 31\u201350\u00a0kg de fertilizante fosfatado, a soia require 20\u201325\u00a0kg por hect\u00e1rea. Yara International \u00e9 a maior produtora mundial de fertilizantes nitroxenados do mundo.\nFertilizantes de liberaci\u00f3n controlada.\nA reacci\u00f3n conxunta de urea e formaldehido para producir pol\u00edmeros frouxamente sol\u00fabeis de distintos pesos moleculares, \u00e9 unha das tecnolox\u00edas m\u00e1is vellas de liberaci\u00f3n controlada de nitr\u00f3xeno, produc\u00edndose por vez primeira en 1936 e comercializada en 1955. O primeiro produto ti\u00f1a un 60% de nitr\u00f3xeno insol\u00fabel en auga fr\u00eda, e o que non reaccionou (liberaci\u00f3n r\u00e1pida) menos do 15%. As ureas de metileno comercial\u00edzanse nos anos 1960 e 1970, cun 25 e 60% de nit\u00b4roxeno total insol\u00fabel en auga fr\u00eda, e nitr\u00f3xeno ureico que non reacciona no intervalo de 15 a 30%.\nIsobutilidendiurea, a diferenza dos pol\u00edmeros de metilurea, \u00e9 un s\u00f3lido cristalino \u00fanico de propiedades relativamente uniformes, con preto do 90% do nitr\u00f3xeno insol\u00fabel en auga.\nNos anos 1960, o Centro de Desenvolvemento Nacional de Fertilizantes dos EUA comezou a desenvolver a urea recuberta de xofre; o xofre us\u00e1base coma material principal de recubrimento xa que era barato ademais de ser un importante nutriente secundario. Normalmente nos fertilizantes de liberaci\u00f3n lenta hai outros compo\u00f1entes coma ceras ou pol\u00edmeros para selaren o xofre, a liberaci\u00f3n ser\u00e1 amodo dependendo da degradaci\u00f3n do selante. Adoita haber un segundo selante do xofre a base de ceras ou pol\u00edmeros. As propiedades de liberaci\u00f3n dependen da degradaci\u00f3n do selante secundario polos microbios do solo ademais das imperfecci\u00f3ns mec\u00e1nicas do xofre. Por exemplo nas aplicaci\u00f3ns en c\u00e9spede liberan durante 6 ou 16 semanas. Outros fertilizantes empregan para o selado termopl\u00e1sticos (e \u00e1s veces etileno acetato de vinilo, axentes tensioactivos etc.) para producir unha liberaci\u00f3n difusi\u00f3n-controlada da urea ou de fertilizantes inorg\u00e1nicos. Os fertilizantes con \"Recubrimentos de capa reactiva\" poden ter recubrimentos de membrana m\u00e1is delgados, e polo tanto, m\u00e1is baratos, mediante a aplicaci\u00f3n de mon\u00f3meros reactivos simultaneamente coas part\u00edculas sol\u00fabeis. \"Multicote\" \u00e9 un proceso de aplicaci\u00f3n de camadas de sales de \u00e1cidos graxos de baixo custo recubertos cunha tona de parafina.\nAdemais de ser unha t\u00e9cnica m\u00e1is eficiente en canto \u00e1 aplicaci\u00f3n dos nutrientes, as tecnolox\u00edas de liberaci\u00f3n lenta tam\u00e9n reducen os impactos no medio ambiente e mais a poluci\u00f3n das augas subterr\u00e1neas.\nAplicaci\u00f3n.\nOs fertilizantes sint\u00e9ticos empr\u00e9ganse normalmente en todo tipo de cultivos, a cantidade depender\u00e1 das necesidades do cultivo e da fertilidade do solo, polo que se adoitan facer an\u00e1lises do mesmo. Os legumes, por exemplo, fixan o nitr\u00f3xeno da atmosfera polo que non acostuman requirir de fertilizaci\u00f3n nitroxenada.\nDiversos estudos amosaron que a aplicaci\u00f3n de fertilizantes nitroxenados en \"cultivos de cobertura\" f\u00f3ra de tempada pod\u00edan incrementar a biomasa (e consecuentemente a cantidade de \"adubo verde\") deses cultivos, o que favorece os niveis de nitr\u00f3xeno no solo que ser\u00e1n \u00fatiles para o cultivo que se plantar\u00e1 no ver\u00e1n a seguir.\nO balance de nutrientes no solo pode descompensarse con altas concentraci\u00f3ns de fertilizantes. A relaci\u00f3n e complexidade desta 'rede ed\u00e1fica alimentaria' depende necesariamente da interacci\u00f3n coas comunidades de organismos que viven no solo. A estabilidade deste sistema red\u00facese co uso dos fertilizantes nitroxenados, xa que causan acidificaci\u00f3n ed\u00e1fica.\nA aplicaci\u00f3n de cantidades excesivas de fertilizantes ten impactos negativos no medio ambiente implicando as\u00ed mesmo perdas econ\u00f3micas e de tempo para os agricultores. \nPara evitar estas sobredoses, c\u00f3mpre sempre avaliar previamente as necesidades nutricionais de cada cultivo. As deficiencias de nutrientes poden detectarse visualmente grazas aos s\u00edntomas f\u00edsicos que o vexetal pode presentar. Por exemplo a deficiencia de nitr\u00f3xeno det\u00e9ctase claramente nalgunhas especias grazas ao amarelamento das follas. Por\u00e9n, as probas cuantitativas son m\u00e1is fi\u00e1beis para detectar as deficiencias de nutrientes; no mundo agr\u00edcola \u00fasanse tanto tests de solo coma foliares para detectar as necesidades nutricionais dos cultivos.\nProblem\u00e1tica dos fertilizantes inorg\u00e1nicos.\nPoluci\u00f3n da auga.\nOs nutrientes, especialmente os nitratos, poden causar problemas nos h\u00e1bitats naturais e na sa\u00fade p\u00fablica se se filtrar no solo at\u00e9 acadar a camada fre\u00e1tica e as augas subterr\u00e1neas. En Europa esta problem\u00e1tica estaa a xestionar a Directiva de Nitratos da Uni\u00f3n Europea (\"European Union's Nitrates Directive\").\nContaminaci\u00f3n con impurezas.\nNormalmente os fertilizantes fosfatados com\u00fans conte\u00f1en impurezas tales coma fluoruros, cadmio, e uranio, a\u00ednda que as concentraci\u00f3ns dos dous \u00faltimos metais pesados dependen da fonte de fosfato e do proceso produtivo. Estas impurezas potencialmente perigosas p\u00f3dense tirar; por\u00e9n, isto incrementa o custo de produci\u00f3n de xeito significante. Con todo no mercado p\u00f3dense atopar fertilizantes completamente puros non moi caros, especialmente para uso dom\u00e9stico e de xardinaxe, como o co\u00f1ecido fertilizante sol\u00fabel a xeito de b\u00f3las azuis para c\u00e9spedes.\nDependencia nos fertilizantes.\nMoitos agricultores, sen sabelo, vir\u00e1ronse 100% dependentes dos fertilizantes inorg\u00e1nicos sol\u00fabeis pola esterilizaci\u00f3n da microflora ed\u00e1fica, inclu\u00edndo as micorrizas, e reducindo polo tanto a dispo\u00f1ibilidade doutros minerais e elementos naturais que conti\u00f1a o solo.\nIsto dalg\u00fan xeito explica o rexurdimento do interese na agricultura ecol\u00f3xica, e particularmente na biodin\u00e1mica, xa que estes sistemas respectan os organismos esenciais do solo e transforman as compo\u00f1entes org\u00e1nicas necesarias en elementos inorg\u00e1nicos dispo\u00f1\u00edbeis para as plantas. Isto cons\u00e9guese grazas a diferentes procesos inclu\u00edda a quelaci\u00f3n.\nAcidificaci\u00f3n do solo.\nAdemais o uso de fertilizantes acidulados xeralmente contrib\u00faen \u00e1 acidificar o solo, onde progresivamente se incrementa a dispo\u00f1ibilidade de aluminio, e polo tanto a toxicidade para os cultivos. O uso deste tipo de fertilizantes especialmente en climas tropicais e subtropicais de Indonesia e Malaisia contribu\u00edu \u00e1 degradaci\u00f3n do solo en grande escala pola toxicidade do aluminio, que s\u00f3 pode contrarrestarse coa aplicaci\u00f3n de pedra calcaria ou preferibelmente dolomita de magnesio, que neutraliza o pH acedo do solo e fornece ademais o esencial magnesio.\nEsgotamento de microelementos.\nMoitos fertilizantes inorg\u00e1nicos, especialmente os baseados en superfosfatos, non substit\u00faen os microelementos do solo, que van diminu\u00edndo en cantidade gradualmente ano tras ano de cultivo. Este esgotamento demostrouse en varios estudos que amosaron unha marcada ca\u00edda (de at\u00e9 o 75%) nas cantidades destes minerais en froitos e verduras.\nAs explicaci\u00f3ns disto incl\u00faen o cedo est\u00edmulo do chamado \"consumo de luxo\" de microelementos coma resultado da acidulaci\u00f3n e subseguinte disoluci\u00f3n na auga do solo, polo \u00e1cido sulf\u00farico libre procedente do superfosfato. Este mecanismo tam\u00e9n foi identificado coma un pos\u00edbel axente causal da asimilaci\u00f3n do metal pesado cadmio dos fertilizantes a base de superfosfato.\nComa exemplo, en Australia occidental identific\u00e1ronse deficiencias de zinc, cobre, manganeso, ferro e molibdeno que limitaban no anos 1940 e 1950 moitos cultivos e pasteiros do pa\u00eds. Estes nutrientes defin\u00edronse coma nutrientes limitantes.\nOs solos en Austrialia occidental son moi vellos, altamente degradados e pobres na maior\u00eda dos nutrientes e micronutirentes.. Desde aquela estes oligoelementos son rutineiramente engadidos cos fertilizantes inorg\u00e1nicos utilizados na agricultura.\nMoitos solos de todo o mundo te\u00f1en deficiencia de zinc, e como consecuencia esta deficiencia p\u00e1sase a planta e animais.\nFertilizaci\u00f3n excesiva.\nA fertilizaci\u00f3n excesiva dun elemento vital pode ser tan negativa como a falla do mesmo elemento. A \"queima por fertilizaci\u00f3n\" pode ocorrer cando se aplica unha dose excesiva de fertilizante, producindo que as follas sequen, e danos que incluso poden chegar \u00e1 morte da planta.\nHai fertilizantes que te\u00f1en unha maior tendencia para queimar normalmente segundo a cantidade de sales que conte\u00f1an.\nGran consumo enerx\u00e9tico.\nNos EUA en 2004, consum\u00edronse na industria de produci\u00f3n de amon\u00edaco case 9 mil mill\u00f3ns de metros c\u00fabicos de gas, algo menos do 1,5% do total de consumo anual de gas natural nos EUA.\nUn informe de 2002 dic\u00eda que a produci\u00f3n de amon\u00edaco consome arredor do 5% do gas natural total consumido mundialmente ao ano, que sup\u00f3n o 2% da produci\u00f3n enerx\u00e9tica mundial.\nO amon\u00edaco prod\u00facese maioritariamente a partir do gas natural, a\u00ednda que existen outras fontes. O custo de gas natural sup\u00f3n arredor do 90% do custo de produci\u00f3n do amon\u00edaco. O aumento do prezo do gas natural na pasada d\u00e9cada, ademais doutros factores, contribu\u00edron a un aumento do prezo dos fertilizantes.\nContribuci\u00f3n ao cambio clim\u00e1tico.\nOs fertilizantes nitroxenados poden ser convertidos pola bacterias do solo en \u00f3xido nitroso, un gas de efecto invernadoiro.\nImpacto nas micorrizas.\nAltos niveis de fertilizaci\u00f3n poden causar o colapso simbi\u00f3tico entre as ra\u00edces das plantas e as micorrizas.\nFalla de viabilidade a longo prazo.\nOs fertilizantes inorg\u00e1nicos prod\u00facense agora de xeito que, teoricamente, non poden ser mantidos indefinidamente, por definici\u00f3n, xa que os recursos utilizados na s\u00faa produci\u00f3n non son renov\u00e1beis.\nO potasio e o f\u00f3sforo t\u00edranse das minas (ou dos lagos sali\u00f1os coma o Mar Morto) e estas fontes son limitadas. Por\u00e9n, as pr\u00e1cticas de emprego de fertilizantes m\u00e1is efectivas poden diminu\u00edr o uso de P e K sen diminu\u00edr as colleitas. A mellora do co\u00f1ecemento en nutrici\u00f3n dimin\u00fae o uso de fertilizantes a base de P e K.\nO nitr\u00f3xeno atmosf\u00e9rico que pode ser fixado \u00e9 unha fonte ilimitada de nitr\u00f3xeno (constit\u00fae o 70% do gas atmosf\u00e9rico), mais non \u00e9 directamente asimilado polas plantas. Para facelo acces\u00edbel c\u00f3mpre ser fixado.\nOs fertilizantes nitroxenados artificiais normalmente sintet\u00edzanse usando combust\u00edbeis f\u00f3siles coma gas natural ou carb\u00f3n, que son recursos limitados."}
{"id": "109466", "revid": "23204", "url": "https://gl.wikipedia.org/wiki?curid=109466", "title": "Grizzly Man", "text": "Grizzly Man \u00e9 un documental do director alem\u00e1n Werner Herzog estreado no 2005. Relata a vida de Timothy Treadwell, un ecoloxista entusiasta dos osos que finalmente foi comesto por un deles mentres se encontraba coa s\u00faa compa\u00f1eira Amie Huguenard, morta canda el, no 2003. O material principal da pel\u00edcula son as gravaci\u00f3ns que o propio Treadwell se realizou en compa\u00f1a de osos no Parque e Reserva Nacional de Katmai, Alasca, onde filmou m\u00e1is de 100 horas de pel\u00edcula os seus tres \u00faltimos anos de vida. Intercaladas entre ditas gravaci\u00f3ns van aparecendo entrevistas a co\u00f1ecidos seus, as\u00ed como os seus pais, que contan as s\u00faas lembranzas e botan opini\u00f3ns sobre a tarefa que Timothy fixo."}
{"id": "109467", "revid": "624", "url": "https://gl.wikipedia.org/wiki?curid=109467", "title": "Teor\u00eda xeoc\u00e9ntrica", "text": ""}
{"id": "109468", "revid": "98629", "url": "https://gl.wikipedia.org/wiki?curid=109468", "title": "Panic Room", "text": "Panic Room \u00e9 un filme de suspense do 2002 dirixido por David Fincher, e protagonizado por Jodie Foster. Tam\u00e9n son protagonistas outros actores como Forest Whitaker, Jared Leto, Dwight Yoakam e Kristen Stewart. A pel\u00edcula narra a historia dunha nai e a s\u00faa filla que se agochan nunha panic room durante a invasi\u00f3n de tres ladr\u00f3ns armados na s\u00faa recente alugada casa."}
{"id": "109470", "revid": "22570", "url": "https://gl.wikipedia.org/wiki?curid=109470", "title": "Xeocentrismo", "text": "En astronom\u00eda, a teor\u00eda xeoc\u00e9ntrica (do grego \u03b3\u03b5\u03bf\u03ba\u03b5\u03bd\u03c4\u03c1\u03b9\u03ba\u03cc, \"geokentrik\u00f3\", centrado na Terra) \u00e9 aquela que coloca a Terra inm\u00f3bil no centro do universo, e os planetas, o Sol e estrelas virando ao seu redor. Esta crenza foi habitual na Grecia antiga e na China , e sobreviviu ata o comezo da idade moderna, a partir de finais do s\u00e9culo XVI foi substitu\u00eddo gradualmente polo modelo helioc\u00e9ntrico. Hoxe en d\u00eda, a cosmolox\u00eda xeoc\u00e9ntrica sobrevive como elemento literario na ciencia ficci\u00f3n.\nA teor\u00eda foi formulada por Arist\u00f3teles no s\u00e9culo IV e completada por Claudio Tolomeo o s\u00e9culo II. Normalmente, os fil\u00f3sofos gregos e medievais combinaban o modelo xeoc\u00e9ntrico cunha Terra esf\u00e9rica, diferente ao modelo dunha Terra plana relacionado con outras mitolox\u00edas. Cr\u00edase tam\u00e9n que o movemento dos planetas era circular e non o el\u00edptico, unha visi\u00f3n que non se por\u00eda en d\u00fabida na cultura occidental ata o s\u00e9culo XVII.\nGrecia cl\u00e1sica.\nO modelo xeoc\u00e9ntrico formou parte da astronom\u00eda e filosof\u00eda gregas desde moi pronto, e aparece xa na filosof\u00eda presocr\u00e1tica; dous fen\u00f3menos, facilmente observ\u00e1beis, parec\u00eda que daban apoio \u00e1 idea de que a Terra era o centro do universo. O primeiro \u00e9 que o Sol, as estrelas e os planetas parecen virar ao redor da Terra, os de m\u00e1is ao norte de xeito continuo e os pr\u00f3ximos ao Ecuador sa\u00edndo e p\u00f3ndose cada d\u00eda . O segundo, a percepci\u00f3n habitual de que a Terra \u00e9 s\u00f3lida e est\u00e1bel, e que non se move sen\u00f3n que permanece inm\u00f3bil.\nO s\u00e9culo -VI, Anaximandro de Mileto propuxo unha cosmolox\u00eda na que a Terra se configuraba como un cilindro situado na parte superior do centro de todo. O Sol, a L\u00faa e os planetas eran buracos en rodas invis\u00edbeis que rodeaban a Terra; a trav\u00e9s dos buracos, os seres humanos pod\u00edan ver o lume que se escond\u00eda detr\u00e1s. Aproximadamente na mesma \u00e9poca, xa a partir da observaci\u00f3n das eclipses, os pitag\u00f3ricos deducen que a Terra era unha esfera, pero que non se atopaba no centro sen\u00f3n que se mov\u00eda ao redor dun lume invis\u00edbel. M\u00e1is adiante, estas d\u00faas visi\u00f3ns combin\u00e1ronse, xa partir do s\u00e9culo -IV os gregos m\u00e1is cultivados pensaban que a Terra era unha esfera no centro do universo.\nO s\u00e9culo -V, dous influentes fil\u00f3sofos gregos, Plat\u00f3n e o seu disc\u00edpulo Arist\u00f3teles, realizaron escritos baseados no modelo xeoc\u00e9ntrico. Segundo Plat\u00f3n, a Terra era unha esfera, inm\u00f3bil no centro do universo, e as estrelas e planetas atop\u00e1banse ao seu ao redor en esferas ou c\u00edrculos, seguindo a orde seguinte (de dentro cara a f\u00f3ra): L\u00faa, Sol, Venus, Mercurio, Marte, X\u00fapiter, Saturno e estrelas fixas. No \"Mito de Er \", parte d\u2019\"A Rep\u00fablica \", Plat\u00f3n describe o cosmos como o \"Eixo da necesidade\", servido polas Sereas e as tres Moiras. Eudoxo de Cnidos, que traballou con Plat\u00f3n, desenvolveu unha explicaci\u00f3n menos m\u00edtica e m\u00e1is matem\u00e1tica do movemento dos planetas, base\u00e1ndose na afirmaci\u00f3n de Plat\u00f3n que todos os fen\u00f3menos celestes poden explicarse cun movemento circular uniforme. Arist\u00f3teles profundou no sistema de Eudoxo: a Terra esf\u00e9rica est\u00e1 no centro do universo, e todos os corpos celestes est\u00e1n encaixados en 56 esferas conc\u00e9ntricas (o n\u00famero \u00e9 tan alto porque se necesitan varias esferas transparentes para cada planeta) que viran ao redor da Terra. A L\u00faa, ao atoparse na esfera m\u00e1is interior, entra en contacto co reino da Terra e \u00e9 contaminada, o que causa as manchas escuras e as fases lunares; as\u00ed, non \u00e9 perfecta como outros corpos celestes, que brillan con luz propia.\nA crenza no modelo xeoc\u00e9ntrico fundament\u00e1base en gran parte en varias observaci\u00f3ns importantes. De entrada, se a Terra se movese realmente, deber\u00eda ser pos\u00edbel observar o cambio de posici\u00f3n das estrelas fixas debido \u00e1 paralaxe, \u00e9 dicir, que as formas das constelaci\u00f3ns deber\u00edan cambiar considerabelmente durante o ano, salvo que as estrelas se atopasen tan afastadas que o seu cambio de posici\u00f3n fose indetect\u00e1bel. A paralaxe estelar non foi detectada ata o s\u00e9culo XIX, xa que as estrelas efectivamente se atopan tan lonxe da Terra que o efecto \u00e9 extremadamente pequeno, de maneira que os gregos se decantaron pola explicaci\u00f3n m\u00e1is sinxela: a Terra non se mov\u00eda, e a falta de paralaxe foi considerada unha debilidade b\u00e1sica de calquera teor\u00eda non xeoc\u00e9ntrica.\nDoutra banda, Venus mostra poucas variaci\u00f3ns de brillo, e de a\u00ed deduc\u00edase que se atopaba sempre \u00e1 mesma distancia da Terra, feito que se explica mellor cun modelo xeoc\u00e9ntrico que cun helioc\u00e9ntrico, pero que en realidade se debe a que a perda de luminosidade producida polas s\u00faas fases queda compensada polo aumento do seu tama\u00f1o aparente debido \u00e1 s\u00faa distancia vari\u00e1bel \u00e1 Terra.\nOutro apoio \u00e1 teor\u00eda era a idea, exposta por Arist\u00f3teles, que o estado natural dos obxectos pesados, como \u00e9 a Terra, \u00e9 o repouso, e que para desprazarse hai alg\u00fan tipo de forza. Alg\u00fans cr\u00edan tam\u00e9n que a rotaci\u00f3n da Terra sobre o seueixo far\u00eda que a atmosfera, e os obxectos que se atopaban, como as nubes e os paxaros, quedar\u00edan atr\u00e1s.\nCon todo, un dos problemas principais dos modelos de Eudoxo e de Arist\u00f3teles, baseados en esferas conc\u00e9ntricas, era que non pod\u00edan explicar os cambios no brillo dos planetas, causados pola s\u00faa distancia vari\u00e1bel.\nSistema tolemaico.\nA\u00ednda que os principios do xeocentrismo grego foron establecidos por Arist\u00f3teles, o seu sistema non se considerou como est\u00e1ndar, a diferenza do de Claudio Tolomeo, desenvolvido o s\u00e9culo II. A s\u00faa principal obra astron\u00f3mica, o \"Almaxesto\", foi a culminaci\u00f3n de s\u00e9culos de traballo de astr\u00f3nomos hel\u00e9nicos e babilonios, e, durante m\u00e1is dun milenio, os astr\u00f3nomos europeo s e os do islam acept\u00e1rona como modelo cosmol\u00f3xico correcto. \u00c9 debido \u00e1 s\u00faa influencia que o sistema tolemaico se identifica \u00e1s veces como sin\u00f3nimo do modelo xeoc\u00e9ntrico.\nTolomeo afirmaba que a terra era o centro do universo, a partir da simple observaci\u00f3n que, en todo momento, a metade das estrelas se atopaban sobre o horizonte e a outra metade por baixo del, e da crenza de que todas elas se atopaban \u00e1 mesma distancia do centro do universo. Se a Terra estivese moi desprazada do centro, a divisi\u00f3n entre as estrelas vis\u00edbeis e non vis\u00edbeis non ser\u00eda id\u00e9ntica \nNo sistema tolemaico, cada planeta \u00e9 movido por cinco ou m\u00e1is esferas; unha delas \u00e9 o deferente, un c\u00edrculo cuxo centro \u00e9 un punto situado entre o ecuante e a Terra . Outra esfera \u00e9 o epiciclo, ancorado no deferente, e en que o planeta est\u00e1 ancorado. O deferente xira ao redor da Terra, mentres que o epiciclo vira dentro do deferente, facendo que o planeta se mova m\u00e1is lonxe ou m\u00e1is preto da Terra en diferentes puntos da s\u00faa \u00f3rbita, e ata poida retardarse, deterse e retroceder (movemento retr\u00f3grado). Os epiciclos de Venus e Mercurio est\u00e1n sempre centrados nunha li\u00f1a entre a Terra e o Sol (con Mercurio m\u00e1is preto da Terra), o que explica por que son sempre tan pr\u00f3ximos no ceo.\nA orde tolemaica das esferas, a partir da Terra, \u00e9 a seguinte:\nO modelo deferente-epiciclo fora utilizado polos astr\u00f3nomos gregos durante s\u00e9culos, como tam\u00e9n a idea do \"exc\u00e9ntrico\" (un deferente lixeiramente descentrado respecto da Terra). Na ilustraci\u00f3n, o centro do deferente non \u00e9 a Terra sen\u00f3n X, convert\u00e9ndoo en exc\u00e9ntrico. Desgraciadamente, o sistema dispo\u00f1\u00edbel na \u00e9poca de Tolomeo non concorda completamente coas observaci\u00f3ns, a\u00ednda que se consideraba unha mellora consider\u00e1bel respecto ao sistema de Arist\u00f3teles. \u00c1s veces, o tama\u00f1o dun bucle retr\u00f3grado dun planeta (especialmente o de Marte) era m\u00e1is pequeno, e outras veces m\u00e1is grande, e foi isto o que impulsou a idea dos ecuantes. O ecuante era un punto, pr\u00f3ximo ao centro da \u00f3rbita do planeta, desde o que a un observador lle parecer\u00eda que o centro do epiciclo do planeta se mov\u00eda sempre \u00e1 mesma velocidade. Xa que logo, o planeta mov\u00edase realmente a velocidades diferentes cando o epiciclo estaba en puntos diferentes do seu diferente. Ao utilizar o ecuante, Tolomeo afirmaba manter o movemento uniforme e circular, pero a moitos non lles gustaba porque non cr\u00edan na teor\u00eda do movemento circular uniforme de Plat\u00f3n. Finalmente, o sistema resultante que foi amplamente aceptado en Occidente foi un pouco manex\u00e1bel para ollos modernos: cada planeta necesitaba un epiciclo que orbita a un deferente e desprazado a un ecuante diferente para cada planeta. Con todo, predic\u00eda diversos movementos celestes, inclu\u00edndo o comezo e final dos movementos retr\u00f3grada, con bastante exactitude para a \u00e9poca.\nXeocentrismo e sistemas rivais.\nNon todos os gregos aceptaban o modelo xeoc\u00e9ntrico. Mencionouse xa o sistema pitag\u00f3rico: alg\u00fans pitag\u00f3ricos cr\u00edan que a Terra era un de varios planetas que viran ao redor dun lume central. Hicetas e Ecfante de Siracusa, dous pitag\u00f3ricos do s\u00e9culo -V, e Her\u00e1clides P\u00f3ntico do s\u00e9culo -IV, cr\u00edan que a Terra viraba sobre o seu eixo pero que ficaba o centro do universo; un sistema destas caracter\u00edsticas p\u00f3dese seguir considerando como xeoc\u00e9ntrico, e Jean Buridan reviviuno na idade media. \u00c1s veces tam\u00e9n se di que Her\u00e1clides P\u00f3ntico afirmou que tanto Venus como Mercurio viraban ao redor do Sol e non da Terra, pero non hai probas claras. Marciano Capela colocou claramente Mercurio e Venus en epiciclos ao redor do Sol.\nAristarco de Samos foi o m\u00e1is radical; escribiu unha obra, que non perdurou, sobre a heliocentrismo, dicindo que o Sol era o centro do universo mentres que a Terra e outros planetas orbitaban ao seu redor. Esta teor\u00eda non foi moi popular e s\u00f3 se co\u00f1ece un seguidor, Seleuco de Seleucia.\nSistema Maragha.\nA revoluci\u00f3n Maragha fai referencia \u00e1 revoluci\u00f3n da escola de Maragheh (actual Ir\u00e1n) contra a astronom\u00eda tolemaica. A escola de Maragha era unha tradici\u00f3n astron\u00f3mica iniciada no observatorio de Maragheh e continuada polos astr\u00f3nomos de Damasco e Samarcanda. Como os seus antecesores andalus\u00eds, os astr\u00f3nomos Maragha intentaron solucionar o problema dos ecuantes e desenvolver configuraci\u00f3ns alternativas ao modelo tolemaico, e tiveron m\u00e1is \u00e9xito que aqueles en crear configuraci\u00f3ns non tolemaicas que eliminaban a ecuante e o exc\u00e9ntrico, foron m\u00e1is exactos na predici\u00f3n num\u00e9rica de posici\u00f3ns planetarias e achegarse m\u00e1is \u00e1s observaci\u00f3ns emp\u00edricas. Alg\u00fans dos astr\u00f3nomos Maragha m\u00e1is importantes foron Mo'ayyeduddin Urdi (morto o 1266), Nas\u012br al-D\u012bn al-T\u016bs\u012b (1201-1274), 'Umar al-Katibi al-Qazwini (morto o 1277), Qutb al-Din al-Shirazi (1236-1311), Sadr al-Sharia al-Bukhari (morto sobre o 1347), Ibn al-Shatir (1304-1375), Ali al-Qushji (morto sobre o 1474), al-Birjandi (morto o 1525) e Shams al-Din al-Khafri (morto o 1550).\nIbn Al-Shatin, o astr\u00f3nomo damasqu\u00ed (1304-1375), escribiu unha importante obra de t\u00edtulo \"Kitab Nihayat al-Sul fi Tashih al-Usul\" (\"Unha investigaci\u00f3n definitiva en canto \u00e1 rectificaci\u00f3n da teor\u00eda planetaria\") sobre unha teor\u00eda que se desviaba considerabelmente do sistema tolemaico co\u00f1ecido na \u00e9poca. No seu libro \"Ibn al-Shatin, an arab astronomer of the fourteenth century\" ( \"Ibn al-Shatin, un astr\u00f3nomo \u00e1rabe do s\u00e9culo XIV\"), E. S. Kennedy escribiu: \"o que \u00e9 m\u00e1is interesante, con todo, \u00e9 que a teor\u00eda lunar de Ibn al-Shatin, salvo diferenzas triviais nos par\u00e1metros, \u00e9 id\u00e9ntica \u00e1 de Cop\u00e9rnico (1473-1543)\". O descubrimento de que os modelos de Ibn al-Shatin son matematicamente id\u00e9nticos aos de Cop\u00e9rnico expu\u00f1a o interesante tema dunha pos\u00edbel transmisi\u00f3n destes modelos en Europa.\nSistema copernicano.\nEn 1543, o sistema xeoc\u00e9ntrico enfrontouse co seu primeiro competidor serio coa publicaci\u00f3n de \"De revolutionibus orbium coelestium \", de Nicol\u00e1s Cop\u00e9rnico, en que se postulaba que a Terra e os outros planetas viraban ao redor do Sol. O sistema xeoc\u00e9ntrico, con todo, a\u00ednda estivo en vigor durante moitos anos, xa que, na \u00e9poca, o sistema copernicano non ofrec\u00eda predici\u00f3ns mellores que as do xeocentrismo, e expu\u00f1a problemas tanto na filosof\u00eda natural como \u00e1s escrituras.\nCoa invenci\u00f3n do telescopio en 1609, as observaci\u00f3ns realizadas principalmente por Galileo Galilei, como a que X\u00fapiter ten l\u00faas, puxeron en d\u00fabida alg\u00fans dos principios do xeocentrismo, a\u00ednda que non representaban unha ameaza seria.\nEn decembro de 1610, Galileo observou co seu telescopio que, do mesmo xeito que a L\u00faa, Venus mostraba todas as fases. Esta caracter\u00edstica era incompat\u00edbel co sistema tolemaico, pero era unha consecuencia natural do sistema helioc\u00e9ntrico.\nTolomeo situara o deferente e o epiciclo de Venus completamente na esfera do Sol (entre o Sol e Mercurio), pero isto era totalmente arbitrario; tam\u00e9n pod\u00eda intercambiar os dous planetas p\u00f3ndoos al\u00e9n do Sol, ou facer calquera outra combinaci\u00f3n mentres se atopasen sempre preto dunha li\u00f1a entre a Terra e o Sol. Neste caso, se o Sol \u00e9 a orixe de toda a luz, e seguindo o sistema tolemaico: \nGalileo, con todo, viu Venus primeiro pequeno e en fase chea, e logo grande e en fase crecente; os astr\u00f3nomos da \u00e9poca consideraron que, se estas observaci\u00f3ns se confirmaban, isto ser\u00eda totalmente incompat\u00edbel coa cosmolox\u00eda tolemaica. Como resultado, a competici\u00f3n de d\u00e9cadas posteriores entre cosmolox\u00edas astron\u00f3micas centrouse en variaci\u00f3ns do sistema de Tycho Brahe (no que a Terra segue no centro do universo, e o Sol e a L\u00faa viran ao seu redor , pero o resto dos planetas orbitan ao redor do Sol nun gran conxunto de epiciclos), ou en variaci\u00f3ns do sistema copernicano.\nGravitaci\u00f3n.\nJohannes Kepler, logo de analizar as observaci\u00f3ns de Tycho Brahe, constru\u00edu as s\u00faas tres leis o 1609 e 1619, base\u00e1ndose nunha visi\u00f3n helioc\u00e9ntrica onde os planetas se moven en traxectorias el\u00edpticas. Utilizando estas leis, foi o primeiro astr\u00f3nomo que predixo correctamente un tr\u00e1nsito de Venus (o do ano 1631).\nEn 1687, Isaac Newton desenvolveu a s\u00faa lei da gravitaci\u00f3n universal, que introduciu a gravidade como a forza que mant\u00e9n tanto a Terra como os planetas mov\u00e9ndose no ceo e evita que a atmosfera se escape ao espazo, o que posibilitou que os cient\u00edficos constru\u00edsen rapidamente un modelo helioc\u00e9ntrico plaus\u00edbel para o Sistema Solar.\nEn 1838, o astr\u00f3nomo Friedrich Wilhelm Bessel mediu correctamente a paralaxe da estrela 61 Cygnes, refutado as\u00ed a afirmaci\u00f3n de Tolomeo que a paralaxe non exist\u00eda.\nUn marco xeoc\u00e9ntrico \u00e9 \u00fatil para moitas actividades coti\u00e1s e a maior\u00eda de experimentos de laboratorio, pero non \u00e9 tan acertado utilizalo para mec\u00e1nica do sistema solar e viaxes espaciais, en que \u00e9 m\u00e1is \u00fatil utilizar un helioc\u00e9ntrico. En cambio, a astronom\u00eda gal\u00e1ctica e extragal\u00e1ctica simplif\u00edcase se o Sol non se considera nin inm\u00f3bil nin o centro do universo, sen\u00f3n virando ao redor do centro da nosa galaxia.\nXeocentrismo actual.\nAlg\u00fans seguidores de determinadas relixi\u00f3ns interpretan as escrituras sacras literalmente, e afirman que a Terra \u00e9 o centro f\u00edsico do universo. Isto fai necesario que sexa o Sol o que vire ao redor da Terra, e non ao contrario, porque se a Terra se movese non poder\u00eda ser continuamente o centro do universo, o que se co\u00f1ece como xeocentrismo moderno. Os astr\u00f3logos, independentemente de que crean ou non no xeocentrismo como principio, seguen utiliz\u00e1ndoo tam\u00e9n nos seus c\u00e1lculos.\nA asociaci\u00f3n contempor\u00e1nea Association for biblical Astronomy, dirixida polo f\u00edsico Dr. Gerhardus Bouwer, sost\u00e9n unha versi\u00f3n modificada do modelo de Tycho Brahe, que chaman \"xeocentricidade\", pero a maior\u00eda dos grupos relixiosos da actualidade aceptan o modelo helioc\u00e9ntrico. Nun estudo, o Dr. Jon D. Miller da Northwestern University, (Chicago, Illinois), experto no nivel de comprensi\u00f3n da ciencia e a tecnolox\u00eda do p\u00fablico en xeral, descubriu que, hoxe en d\u00eda, un 20% dos americanos cre que o Sol vira ao redor da Terra.\nPlanetarios.\nO modelo xeoc\u00e9ntrico (tolemaico) do sistema solar segue sendo de interese para os fabricantes de planetarios, xa que, por raz\u00f3ns t\u00e9cnicas, o movemento de tipo tolemaico ten algunhas vantaxes sobre o copernicano en canto aos aparellos que xeran a luz dos planetas. O esfera celeste, utilizada en educaci\u00f3n, e \u00e1s veces en navegaci\u00f3n, tam\u00e9n se basea nun sistema xeoc\u00e9ntrico.\nCiencia ficci\u00f3n.\nA ciencia ficci\u00f3n de historia alternativa produciu unha certa cantidade de literatura interesante base\u00e1ndose na idea de que Terras e universos alternativos poder\u00edan ter leis f\u00edsicas e cosmol\u00f3xicas que son en esencia tolemaicas e aristot\u00e9licas. Esta subcategor\u00eda iniciouse co relato \"Sail On! Sail On!\"(1952), de Philip Jos\u00e9 Farmer, no que Col\u00f3n ten acceso \u00e1 tecnolox\u00eda de radio e navega m\u00e1is al\u00f3 do final da Terra (plana), en contas de descubrir as Am\u00e9ricas, no seu universo xeoc\u00e9ntrico alternativo de 1492.\n\"Celestial Matters\" (1996), de Richard Garfinkle, desenv\u00f3lvese nun cosmos xeoc\u00e9ntrico m\u00e1is elaborado, no que a Terra est\u00e1 dividida por d\u00faas facci\u00f3ns en loita que poden voar dentro dun universo alternativo baseado na astronom\u00eda tolemaica, a f\u00edsica aristot\u00e9lica e o pensamento daoista. Desgraciadamente, as d\u00faas superpotencias levan loitando mil anos nunha guerra, desde os tempos de Alexandre Magno."}
{"id": "109471", "revid": "89787", "url": "https://gl.wikipedia.org/wiki?curid=109471", "title": "Rexi\u00f3ns Xeogr\u00e1ficas Naturais de Colombia", "text": "As Rexi\u00f3ns Naturais de Colombia son divisi\u00f3ns territoriais realizadas a partir de caracter\u00edsticas similares en canto a relevo, clima, vexetaci\u00f3n, e clases de solo. Debido \u00e1 gran diversidade de climas e relevos, en Colombia estas diferenzas rexionais def\u00ednense por unha serie de factores moi claros tales como as caracter\u00edsticas do relevo (xa sexa monta\u00f1oso ou chaeiro), a distancia ao mar, a pluviometr\u00eda e as condici\u00f3ns do solo. \nDe acordo a estas condici\u00f3ns difer\u00e9ncianse en Colombia seis rexi\u00f3ns xeogr\u00e1ficas denominadas Amaz\u00f3nica, Andina, Caribe, Insular, Pac\u00edfica e Orinoqu\u00eda."}
{"id": "109472", "revid": "1110354", "url": "https://gl.wikipedia.org/wiki?curid=109472", "title": "Globo de Ouro ao mellor actor - Drama", "text": ""}
{"id": "109473", "revid": "22570", "url": "https://gl.wikipedia.org/wiki?curid=109473", "title": "A-398", "text": "A A-398 \u00e9 unha estrada pertencente \u00e1 rede b\u00e1sica de estradas de Andaluc\u00eda. Une as localidades de Alcal\u00e1 de Guada\u00edra (A-92) con Carmona (N-IV), bordeando polo norte a Mairena del Alcor e El Viso del Alcor.\nEntre 2006 e 2007 desdobrouse a mesma entre Alcal\u00e1 de Guada\u00edra e Mairena del Alcor, as\u00ed como constru\u00eduse a variante de dobre calzada que evitaba a perigosa (debido ao seu tr\u00e1fico intenso) traves\u00eda de m\u00e1is de 5\u00a0km entre Mairena del Alcor e El Viso del Alcor."}
{"id": "109474", "revid": "22570", "url": "https://gl.wikipedia.org/wiki?curid=109474", "title": "Metro c\u00fabico", "text": "O metro c\u00fabico \u00e9 unha unidade de volume. Corresp\u00f3ndese co volume dun cubo dun metro de lado. Equivale a un quilolitro e \u00e9 a unidade b\u00e1sica dos volumes do Sistema Internacional de Unidades.\nA s\u00faa abreviatura \u00e9 m\u00b3."}
{"id": "109475", "revid": "1131", "url": "https://gl.wikipedia.org/wiki?curid=109475", "title": "M\u00b3", "text": ""}
{"id": "109476", "revid": "1110400", "url": "https://gl.wikipedia.org/wiki?curid=109476", "title": "Yud", "text": ""}
{"id": "109477", "revid": "1110401", "url": "https://gl.wikipedia.org/wiki?curid=109477", "title": "PDNI", "text": ""}
{"id": "109478", "revid": "56817", "url": "https://gl.wikipedia.org/wiki?curid=109478", "title": "CG", "text": ""}
{"id": "109482", "revid": "96271", "url": "https://gl.wikipedia.org/wiki?curid=109482", "title": "C\u00f3lera", "text": "O c\u00f3lera \u00e9 unha enfermidade infecciosa intestinal aguda, que a mi\u00fado se presenta como unha epidemia, causada pola inxesti\u00f3n de alimentos ou auga contaminados polos serotipos O1 e O139 da bacteria \"Vibrio cholerae\", ten un per\u00edodo de incubaci\u00f3n curto, entre menos dun d\u00eda e cinco d\u00edas, e a bacteria produce unha enterotoxina que causa unha diarrea copiosa, indolora e acuosa que pode conducir con rapidez a unha grave deshidrataci\u00f3n e \u00e1 morte se non se trata con rapidez. A maior parte dos pacientes tam\u00e9n sofren v\u00f3mitos.\nA enfermidade, orixinaria de Asia, concretamente do delta do r\u00edo Ganxes, estendeuse dende finais do s\u00e9culo XIX por todo o mundo para, posteriormente, retroceder e volver a concentrarse no sur de Asia. Os portos mar\u00edtimos foron a v\u00eda de entrada habitual da enfermidade. Rexistr\u00e1ronse seis pandemias que mataron mill\u00f3ns de persoas en toda Europa, \u00c1frica e as Am\u00e9ricas. A s\u00e9tima pandemia, que a\u00ednda est\u00e1 en curso, comezou en 1961 no sur de Asia, chegou a \u00c1frica en 1971 e a Am\u00e9rica en 1991. A enfermidade consid\u00e9rase end\u00e9mica en moitos pa\u00edses e o axente pat\u00f3xeno que causa o c\u00f3lera hoxe en d\u00eda non pode ser eliminado do medio ambiente.\nO c\u00f3lera produciu varias epidemias, algunhas delas de alcance practicamente mundial, como a que, partindo da India (zona de Bengala), chegou a Europa e Am\u00e9rica a principios do s\u00e9culo XIX. En xaneiro de 1991 xurdiu unha epidemia de c\u00f3lera en varios pa\u00edses do norte de Am\u00e9rica do Sur que se difundiu rapidamente. O gromo m\u00e1is recente de c\u00f3lera est\u00e1 rexistrado en Hait\u00ed, por mor dos estragos do terremoto producido en xaneiro de 2010.\nO c\u00f3lera foi pouco frecuente nos pa\u00edses industrializados durante os \u00faltimos 100 anos; no entanto, esta enfermidade a\u00ednda \u00e9 com\u00fan noutras partes do mundo, inclu\u00edndo o subcontinente Indio, Sueste asi\u00e1tico, Latinoam\u00e9rica e a \u00c1frica subsahariana.\nRobert Koch identificou a bacteria \"Vibrio cholerae\" como causa do c\u00f3lera no ano 1883. Tr\u00e1tase dunha proteobacteria en forma de coma. Hai formas cl\u00ednicas distintas, algunhas de alta mortalidade e outras m\u00e1is benignas.\nEtimolox\u00eda.\nA enfermidade recibiu varios nomes durante a historia tales como \"enfermidade azul\", \"enfermidade negra\", \"febre \u00e1lxida grave\", \"paix\u00f3n col\u00e9rica\", \"diarrea col\u00e9rica\", \"cholera morbus\", \"cholera gravis\" e, simplemente, c\u00f3lera.\nA orixe do termo \u00e9 debatida. Pode provir do grego \u03c7\u039f\u03bb\u03b7 (\"bile ou fel\") e \u03c1\u03b5\u03c9 (\"corrente\"), \u00e9 dicir, corrente ou fluxo da bile; ou do grego \u03c7\u039f\u03bb\u03b7\u03b5\u03c1\u03b1 derivado de \u03c7\u03b7\u03bf\u03bb\u03b5, que significa \"bile\".\nSegundo Heinrich H\u00e4ser e Aulo Cornelio Celso, o c\u00f3lera derivaba da bile (por isto se lle chamou \"cholera morbus\", \u00abenfermidade da bile\u00bb). Alexandre de Tralles consideraba que provi\u00f1a dos intestinos, mentres que Rudolf Kraus e Alexis Littr\u00e9 cr\u00edan que se transmit\u00eda por medio da auga dos regatos.\nFormas de contaxio.\nUnha persoa pode contraer o c\u00f3lera bebendo l\u00edquido ou comendo alimentos contaminados coa bacteria do c\u00f3lera. Durante unha epidemia, a fonte de contaminaci\u00f3n son xeralmente as feces dunha persoa infectada. A enfermidade pode diseminarse rapidamente en \u00e1reas con tratamentos inadecuados de auga potable e augas residuais. A bacteria do c\u00f3lera tam\u00e9n pode vivir en r\u00edos salubres e augas costeiras.\n\u00c9 pouco com\u00fan a transmisi\u00f3n do c\u00f3lera directamente dunha persoa a outra; polo tanto, o contacto casual cunha persoa infectada non constit\u00fae un risco para contraer a enfermidade.\nPres\u00e9ntase como epidemia onde existen condici\u00f3ns sanitarias deficientes, aglomeraci\u00f3n, guerra e inanici\u00f3n. \u00c1reas end\u00e9micas son: Asia, \u00c1frica, o Mediterr\u00e1neo e m\u00e1is recentemente, Am\u00e9rica Central e do Sur. Un tipo de \"Vibrio\" estivo asociado cos mariscos, especialmente ostras cr\u00faas. Tam\u00e9n son factores de risco residir en \u00e1reas end\u00e9micas ou viaxar por elas, as\u00ed como beber auga contaminada ou non tratada.\nS\u00edntomas.\nA multiplicaci\u00f3n das bacterias provoca alteraci\u00f3ns da permeabilidade do intestino delgado que acaba dando lugar a: diarrea brusca e v\u00f3mitos, que levan \u00e1 deshidrataci\u00f3n coa posibilidade dun choque circulatorio mortal en poucas horas.\nAs manifestaci\u00f3ns do c\u00f3lera son variables, dun estado asintom\u00e1tico a unha profusa diarrea en ausencia de dor, que aparece 24-48 horas logo da incubaci\u00f3n. Neste caso, p\u00f3dese chegar \u00e1 perda dun litro de deposici\u00f3ns nunha hora como consecuencia da deshidrataci\u00f3n producida polas alteraci\u00f3ns da permeabilidade do intestino delgado. Nos casos severos, pode culminar nun estado de choque hipovol\u00e9mico (cando a perda de masa sangu\u00ednea \u00e9 superior ao 30%).\nA persoa presenta sede, debilidade, atordoamento do estado sensorial, hipotensi\u00f3n arterial e taquipnea, e n\u00e1useas. A pel e as mucosas est\u00e1n secas. A perda de potasio pode determinar o desenvolvemento de convulsi\u00f3ns musculares. A perda dos l\u00edquidos por encima do 10% do peso pode conducir a un estado de oliguria que pode desembocar nunha insuficiencia renal, con afundimento ocular, pel engurrada e somnolencia que pode conducir ata o coma.\nA perda de bicarbonato cos excrementos crea un estado de acidose metab\u00f3lica cun desequilibrio dos electr\u00f3litos e o aumento das anomal\u00edas do hematocrito.\nOs s\u00edntomas son de aparici\u00f3n brusca e sen per\u00edodo de incubaci\u00f3n, a diferenza da salmonelose, e incl\u00faen:\nPor todo o anterior, un paciente poder\u00eda presentar un ou varios dos seguintes s\u00edntomas:\nExcepto nas s\u00faas formas m\u00e1is avanzadas mantense o estado de consciencia indemne. Cando a perda de electr\u00f3litos \u00e9 intensa poden sobrevir v\u00f3mitos como consecuencia da acidose e intensas cambras musculares froito da hipopotasemia. Nestes casos graves aparecen signos intensos de deshidrataci\u00f3n, hipotensi\u00f3n e oliguria.\nTratamento e prevenci\u00f3n.\nA Organizaci\u00f3n Mundial da Sa\u00fade recomenda centrarse na prevenci\u00f3n, preparaci\u00f3n e resposta para combater a propagaci\u00f3n do c\u00f3lera. As\u00ed mesmo, fai fincap\u00e9 na importancia dun sistema de vixilancia eficaz. Os gobernos poden desempe\u00f1ar un papel en todas estas \u00e1reas, as\u00ed como na prevenci\u00f3n do c\u00f3lera ou indirectamente facilitando estas medidas.\nA maior\u00eda dos pacientes -ata o 80%- poden ser tratados adecuadamente mediante a administraci\u00f3n de compostos salinos de rehidrataci\u00f3n oral forzada. Aos pacientes cunha deshidrataci\u00f3n moi severa tr\u00e1taselles mediante a administraci\u00f3n de soro intravenoso.\nP\u00f3dese acompa\u00f1ar o tratamento con antibi\u00f3ticos apropiados para diminu\u00edr a duraci\u00f3n da diarrea, reducir o volume dos l\u00edquidos de rehidrataci\u00f3n necesarios e acurtar a duraci\u00f3n da excreci\u00f3n de\" Vibrio\".\nO tratamento con antibi\u00f3ticos de comunidades infectadas, ou \"a quimioprofilaxe en masa\", non ten ning\u00fan efecto sobre a prevenci\u00f3n e propagaci\u00f3n do c\u00f3lera. Mesmo pode producir efectos adversos para o aumento da resistencia a antimicrobianos. Para garantir o acceso oportuno ao tratamento, nestes casos d\u00e9bense crear centros de tratamento do c\u00f3lera entre a poboaci\u00f3n afectada para asegurar a adecuada profilaxe.\nA subministraci\u00f3n de auga potable e o saneamento \u00e9 unha soluci\u00f3n desexable e segue sendo o factor cr\u00edtico na reduci\u00f3n da incidencia de gromo de c\u00f3lera.\nPrevenci\u00f3n.\nA\u00ednda que o c\u00f3lera pode ser unha ameaza para a vida, a prevenci\u00f3n da enfermidade normalmente \u00e9 sinxela se se seguen as pr\u00e1cticas sanitarias adecuadas.\nA prevenci\u00f3n principal bas\u00e9ase no uso de auga non contaminada ou desinfectada. A cloraci\u00f3n da auga de beber fai que o c\u00f3lera non se considere unha preocupaci\u00f3n sanitaria en Europa e Norte Am\u00e9rica. O \u00faltimo gran gromo de c\u00f3lera nos Estados Unidos produciuse en 1910-11.\nAs medidas para a prevenci\u00f3n do c\u00f3lera non cambiaron moito nos \u00faltimos decenios, e na s\u00faa maior\u00eda consisten en proporcionar auga limpa e saneamento adecuado \u00e1s poboaci\u00f3ns potencialmente afectadas. Ferver a auga e ademais filtrala \u00e9 unha medida preventiva b\u00e1sica, pero moi eficaz. Hai varios puntos ao longo da ruta de transmisi\u00f3n do c\u00f3lera nos que a s\u00faa propagaci\u00f3n se pode (e deber\u00eda) deter:\nUnha vez que se detecta un gromo, a estratexia de intervenci\u00f3n m\u00e1is habitual e efectiva para reducir a mortalidade \u00e9 garantindo o r\u00e1pido acceso ao tratamento e o control da propagaci\u00f3n da enfermidade.\nA prevenci\u00f3n e o control do c\u00f3lera non \u00e9 unha cuesti\u00f3n a tratar exclusivamente polo sector de sa\u00fade. Auga, saneamento, educaci\u00f3n e comunicaci\u00f3n son alg\u00fans dos outros sectores que participan habitualmente. Adoptarase un enfoque multidisciplinario para facer fronte a un posible gromo de c\u00f3lera.\nOs viaxeiros deben ter en conta o perigo de infecci\u00f3n en determinados pa\u00edses.\nVacinaci\u00f3n.\nA finais de s\u00e9culo XIX o m\u00e9dico catal\u00e1n Jaume Ferran i Clua desenvolveu unha vacina que non deixou de estar rodeada de pol\u00e9mica. En todo caso, a inmunidade conferida pola vacinaci\u00f3n ou pola acci\u00f3n da mesma enfermidade \u00e9 pouco duradeira.\nO uso da vacina parenteral nunca foi recomendado pola OMS debido \u00e1 s\u00faa baixa eficacia protectora e a alta incidencia de reacci\u00f3ns adversas graves. Existe unha vacina oral (OCV) actualmente dispo\u00f1ible no mercado e \u00e9 conveniente para os viaxeiros. Esta vacina demostrouse segura e efectiva (85-90% logo de seis meses en todos os grupos de idade, diminu\u00edndo ata o 62% nun ano entre os adultos) e est\u00e1 dispo\u00f1ible para os individuos a partir dos dous anos de idade. Admin\u00edstrase en d\u00faas dose cun intervalo 10 a 15 d\u00edas de diferenza e en 150 ml de auga potable. O seu uso en sa\u00fade p\u00fablica con campa\u00f1as de vacinaci\u00f3n masiva \u00e9 relativamente recente. Nos \u00faltimos anos varias campa\u00f1as de vacinaci\u00f3n lev\u00e1ronse a cabo co apoio da OMS. En 2006, a OMS publicou unhas recomendaci\u00f3ns oficiais para o uso da OCV nas urxencias complexas.\nHistoria.\nAs primeiras descrici\u00f3ns da enfermidade p\u00f3dense ver nos escritos de Hip\u00f3crates (460-377 a.C.), Galeno (129-216) e Wang Shuhe (180-270). O c\u00f3lera \u00e9 probable que te\u00f1a a s\u00faa orixe no subcontinente indio do cal \u00e9 end\u00e9mico. Na historia da India antiga, existen escritos que describen a enfermidade nas poboaci\u00f3ns asentadas na ribeira do r\u00edo Ganxes. Con todo, non \u00e9 demostr\u00e1bel que ditas descrici\u00f3ns sexan producidas especificamente polo \"V. cholera\", nin tampouco \u00e9 claro que se presentase na forma epid\u00e9mica coa que hoxe en d\u00eda se co\u00f1ece a enfermidade.\nA primeira referencia na historia documentada occidental da existencia do c\u00f3lera na India, at\u00f3pase pouco logo da chegada de Vasco da Gama a Calicut o ano 1498. Foi no ano 1503 cando se describe unha epidemia de c\u00f3lera asi\u00e1tica na armada do soberano de Calicut; e posteriormente no ano 1543 na poboaci\u00f3n da cidade.\nA propagaci\u00f3n da enfermidade vai ser polas rutas comerciais (por terra e mar) cara a Rusia, despois cara a Europa Occidental, e desde Europa aos Estados Unidos. A primeira referencia documentada dun gromo de c\u00f3lera f\u00f3ra da India \u00e9 do ano 1629, e ocorreu en Iacarta, na illa de Xava.\nDesde esa \u00e9poca ata 1817, hai sesenta e catro informes de gromos relativamente illados de c\u00f3lera, primeiramente na rexi\u00f3n de Goa, o primeiro territorio co\u00f1ecido polos europeos na India; e posteriormente noutras localidades da costa oeste de devandito pa\u00eds, avanzando progresivamente cara ao leste e o norte. Na costa de Coromandel descr\u00edbense epidemias da enfermidade entre os anos 1772 e 1782. En Ganjam o c\u00f3lera era prevalente no ano 1781. En Uttar Pradesh desatouse unha epidemia en abril de 1783. Entre 1781 e 1782 a enfermidade estendeuse a Sri Lanka e Birmania. Outros gromos epid\u00e9micos na India ocorreron durante 1787 e 1794 en Arcot e Vellore; no ano 1790 novamente en Ganjam; no ano 1814 en Bengala. F\u00f3ra da India, destacan gromos en Mauricio e Reuni\u00f3n en 1775, e en Sri Lanka o ano 1804. Tras un per\u00edodo de receso dos gromos, in\u00edciase a primeira pandemia de c\u00f3lera no ano 1817.\nPrimeira pandemia (1817-1823).\nEn agosto de 1817 a enfermidade presentouse en Calcuta cunha virulencia maior que a habitualmente descrita. Desde a\u00ed estendeuse rapidamente por toda Bengala, logo cara a toda a India, polo noroeste, pasando por Vindhya Pradesh, Uttar Pradesh, Delhi, Punjab, alcanzando Surat e Bombai; polo sur, pasando por Hyderabad, Bangalore, Srirangapatna; e por Ganjam e Chennai. Desde a\u00ed, alcanzou a illa de Madura. En decembro de 1818, a pandemia chegou a Sri Lanka, comezando en Trincomalee, e logo sum\u00e1ndose os portos de Jaffna e Colombo en 1819, desde onde a enfermidade se estendeu por toda a illa.\nA pandemia chegou a Myanmar (antes Birmania) e ao antigo reino de Siam en 1819. Bangkok foi alcanzado pola ruta mari\u00f1a en 1820 e desde a\u00ed a enfermidade, devastadora, estendeuse por toda a rexi\u00f3n. Ese mesmo ano chegou a Malaca, Penang e Singapur. As illas de Indonesia, Borneo e Filipinas tam\u00e9n foron alcanzadas este ano. O ano 1822, desde Xava a enfermidade chegou o Xap\u00f3n.\nChina viuse afectada de xeito temper\u00e1n (1817) por v\u00eda terrestre, pero a enfermidade estendeuse con grande intensidade logo de 1820, cando entrou polos portos de Cant\u00f3n, Wenzhou e Ningbo. O norte da China foi afectado en 1821, destacando Pequ\u00edn, e entre 1822 e 1824 a enfermidade alcanzou os territorios do centro da China.\nO Oriente Medio e os pa\u00edses do Golfo P\u00e9rsico foron afectados desde 1819, aparecendo na cidade de Alepo, en Siria; logo, en 1821, entrou en Om\u00e1n por Mascate, e logo a Iraq por Basora, afectando tam\u00e9n a illa de Bahrein. En Bagdad produciu unha gran mortalidade entre o ex\u00e9rcito sirio, que estaba atacando a cidade neses momentos. O posterior avance de devandito ex\u00e9rcito cara ao norte levou a enfermidade a Tiflis (na actual Xeorxia) e Astrak\u00e1n en Rusia entre os anos 1822 e 1823. Chegou a Turqu\u00eda pola cidade de Alexandreta en 1823.\nFinalmente, os lugares m\u00e1is afastados afectados por esta pandemia, foron Mauricio a trav\u00e9s do seu porto Port Louis, proveniente de Sri Lanka; e a illa de Zanz\u00edbar en Tanzania.\nSegunda pandemia (1829-1851).\nA segunda pandemia comezou no ano 1829 en Persia, Afganist\u00e1n, Bucar\u00e1 (Uzbekist\u00e1n) e Oremburgo (Rusia). Alcanzou logo Rasht (Ir\u00e1n) e Bak\u00fa (Acerbaix\u00e1n). Desde al\u00ed despregouse por toda a \u00e1rea que se co\u00f1ece como Oriente Pr\u00f3ximo. As autoridades rusas realizaron grandes esforzos, con cord\u00f3ns sanitarios e corentenas, para deter o avance da epidemia cara ao norte; con todo, no outono de 1830, o c\u00f3lera chega a Moscova. No ano 1831, a enfermidade seguiu avanzando cara ao norte e o oeste, alcanzando San Petersburgo e Arc\u00e1nxel, e desde a\u00ed a Finlandia; chegou a Polonia polos soldados polacos que se atopaban nese momento nun levantamento contra o imperio ruso, que seguiu cunha guerra ata o ano 1831. A emigraci\u00f3n de soldados polacos cara ao oeste expandiu a enfermidade cara ao resto de Europa. Pola chegada de soldados doentes, entrou a Galicia (actual sector de Ucra\u00edna) e de a\u00ed a Austria, chegando a Viena en agosto de 1831. En xu\u00f1o dese ano tam\u00e9n chegara a Hungr\u00eda. Pese aos esforzos das autoridades por evitar a s\u00faa chegada a Prusia, a enfermidade ingresou a devandito pa\u00eds desde Riga (da actual Letonia) ao porto de Gdansk desde onde se estendeu rapidamente, afectando Berl\u00edn e Hamburgo para o 1832.\nA Inglaterra, dado o importante contacto comercial entre os portos europeos e da illa, o c\u00f3lera chegou en xu\u00f1o de 1831, en Medway, ao suroeste de Londres, a partir de doentes que estaban en barcos en corentena provenientes de Riga. En outubro chegou a Sunderland e logo foron aparecendo casos en Newcastle, Gateshead, Edimburgo, e, en febreiro de 1832, en Londres. Logo seguiu estend\u00e9ndose por varias cidades da illa. Ese ano contabiliz\u00e1ronse 14 796 casos de c\u00f3lera con 5 432 mortos.\nOutros pa\u00edses europeos f\u00f3ronse sumando \u00e1 pandemia: A Irlanda chegou en marzo de 1832 por Dubl\u00edn; a Francia en marzo de 1832, por Calais e seguidamente en Par\u00eds; a B\u00e9lxica na primavera, a trav\u00e9s das vilas lindeiras a Francia; aos Pa\u00edses Baixos en xu\u00f1o, por Scheveningen; a Noruega no outono, por Drammen, Moss e Oslo; a Portugal, en decembro, por Douro e logo, en abril do ano seguinte, chega a Lisboa; a Espa\u00f1a chega en agosto de 1833. Desde o porto de Ceuta, en Espa\u00f1a, a enfermidade cruzou cara ao norte de \u00c1frica. En 1834 a enfermidade chega a Suecia.\nEn Am\u00e9rica, afectou primeiramente ao Canad\u00e1, polo porto de Quebec en xu\u00f1o de 1832, desde onde se estendeu rapidamente polo r\u00edo San Lourenzo e os seus afluentes; nos Estados Unidos presentouse o 23 de xu\u00f1o en Nova York, e o 5 de xullo en Filadelfia. Desde a\u00ed, percorreu o pa\u00eds pasando polas Monta\u00f1as Rochosas ata chegar \u00e1 costa Oeste do continente do norte. Crese que chegou a Chile e o Per\u00fa en 1832; a M\u00e9xico e Cuba chegou en 1833; a G\u00fciana, Nicaragua e Guatemala en 1837.\nA segunda pandemia presentou un decrecemento no ano 1834 en Europa. Con todo, no ano 1835, houbo focos de recrudescencia en Francia (Marsella, Toul\u00f3n e outras cidades do sur do pa\u00eds), desde o sur de Francia chegou a Italia, onde se diseminou, chegando no ano 1837 a Malta. En 1836, desde o norte de Italia, a enfermidade pasou a Su\u00edza polo Cant\u00f3n do Tesino e estendeuse polo Tirol. Desde a\u00ed pasou a Baviera (e logo a M\u00fanic en outubro de 1836). No ver\u00e1n de 1837, a enfermidade volveu a recruarse en Prusia, Hamburgo e Polonia, sendo os \u00faltimos embates da primeira vaga desta pandemia en Europa.\nAs tropas francesas en Alxeria diseminaron a enfermidade por ese pa\u00eds. Entre 1835 e 1837, estendeuse por Exipto, logo cara ao oeste a Libia (por Tripolitania) e Tunisia; e polo sur a Sud\u00e1n e Etiop\u00eda. Entre 1836 e 1837 reapareceu en Somalia e Zanz\u00edbar.\nAo leste da India, (pa\u00eds onde a enfermidade se mantivo relativamente inactiva), co\u00f1ec\u00e9ronse gromos en Indonesia e Filipinas ata o 1830; no Xap\u00f3n reapareceu en 1831; en Australia presentouse en 1832; na China, houbo un gromo en Cant\u00f3n en 1835; en Bengala, reapareceu en 1837, desde onde se expandiu cara ao leste, ata chegar a Afganist\u00e1n en 1839. En 1840, desde Bengala, traslad\u00e1ronse tropas cara \u00e1 China e as Colonias do Estreito, estendendo a enfermidade aos devanditos territorios. Desde Cant\u00f3n, a enfermidade trasladouse polo r\u00edo Irawadi a Birmania, chegando a Rang\u00fan en 1842; desde China a enfermidade volveu aos seus comezos da pandemia, estend\u00e9ndose polas s\u00faas rutas comerciais desde Kasgar e Iarcand, a Kokand e Bukhara en 1844. Doutra banda, desde Afganist\u00e1n, onde a enfermidade alcanzou a Cabul en 1844, estendeuse a Paquist\u00e1n, por Punjab e logo Karachi en 1845. Cara \u00e1 India, por esta ruta, chegou a Delhi ese mesmo ano. A Rusia, a enfermidade retornou por Ir\u00e1n, a trav\u00e9s da ruta Mashhad - Teher\u00e1n - Tabriz - Derbent.\nEn Bengala, o c\u00f3lera recruouse entre os anos 1845 e 1846, avanzando pola ruta mar\u00edtima cara \u00e1 India, Chennai polo leste e logo Bombai polo oeste, pasando por Sri Lanka. En maio de 1846, chegou desde a India a Ad\u00e9n e Moca (no Iemen), e Jeddah en Arabia Saudita. Logo estendeuse cara a Om\u00e1n. Desde Arabia, estendeuse por toda Persia, e avanzou cara ao norte convert\u00e9ndose nunha nova vaga da enfermidade cara a Rusia, sum\u00e1ndose ao foco que a\u00ednda se manti\u00f1a latente en Derbent, en abril de 1847. A vaga estendeuse polas costas do Mar Caspio, afectando Astrak\u00e1n, subindo logo polo r\u00edo Volga. Cara ao oeste chegou a Tiflis (Xeorxia), e seguiu estend\u00e9ndose nesa direcci\u00f3n polas costas do Mar Negro; cara ao noroeste, avanzou polo C\u00e1ucaso ao interior de Rusia. Pola conca do r\u00edo Ural, a enfermidade chegou a Oremburgo, e de a\u00ed estendeuse por Siberia ata chegar a Tobolsk en xullo de 1847. No ver\u00e1n, a enfermidade abarcou practicamente toda Rusia, alcanzando Moscova en setembro. Esta \u00faltima vaga da pandemia en Europa culminou coa chegada polo norte a Riga o ano 1848, desde onde alcanzou Noruega.\nDesta forma, no ano 1848, a enfermidade estaba presente en Europa desde Noruega no norte ata a pen\u00ednsula balc\u00e1nica polo sur; abarcaba Inglaterra, Escocia e Irlanda polo noroeste; e ata Espa\u00f1a polo oeste. Ese mesmo ano, a enfermidade chegou os Estados Unidos. Doutra banda, recruouse en Anatolia, Siria, Palestina e Persia. Afectaba tam\u00e9n ao norte de \u00c1frica.\nTerceira pandemia (1852-1860).\nA terceira pandemia, a diferenza das d\u00faas primeiras, non seguiu un curso lineal, sen\u00f3n que respondeu \u00e1 suma de recrudecementos locais en diversas \u00e1reas, sumado a migraci\u00f3ns e importaci\u00f3ns sucesivas.\nA partir de focos na India en 1852, o c\u00f3lera difundiuse no leste de Indonesia e m\u00e1is tarde invadiu a China e o Xap\u00f3n en 1854, recruouse en Persia e Mesopotamia; paralelamente, unha extensa ondada afectaba todo o norte de Europa (afectou principalmente a Rusia, con m\u00e1is dun mill\u00f3n de mortes), Am\u00e9rica do Norte, M\u00e9xico e as Indias orientais.\nNo ano 1854, mant\u00ed\u00f1ase nestas zonas, e avanzaba por Europa, por intermedio das tropas francesas que participaban na guerra de Crimea, a Grecia e Turqu\u00eda; en Am\u00e9rica, a enfermidade alcanzaba Am\u00e9rica do Sur por Colombia.\nEn 1855, sen deixar as zonas afectadas previamente, avanzou desde a India a Siria e Asia Menor pola ruta de Arabia. En \u00c1frica, apareceu en Exipto e desde a\u00ed avanzou ao Sud\u00e1n, Marrocos, e, por primeira vez, afectou Cabo Verde. En Europa, avanzou a Italia, Austria e Su\u00edza. En Am\u00e9rica, cesou nos Estados Unidos, pero apareceu en Venezuela e o Brasil.\nEntre os anos 1856 e 1858, a enfermidade retrocedeu en Europa, con excepci\u00f3n de focos en Espa\u00f1a e Portugal (inclusive Madeira).\nEntre os anos 1857 e 1859, a enfermidade, que xa chegara de xeito temper\u00e1n (1852) por Indonesia, recruou na China e o Xap\u00f3n. En 1858 reapareceu en Filipinas e en 1859 apareceu en Corea.\nCuarta pandemia (1863-1875).\nA cuarta pandemia estendeuse principalmente en Europa e \u00c1frica. Polo menos 30.000 dos 90.000 peregrinos \u00e1 Meca caeron v\u00edtimas da enfermidade. O c\u00f3lera cobrouse 90.000 vidas en Rusia en 1866. Na epidemia de c\u00f3lera que se estendeu coa guerra austro-prusiana (1866) est\u00edmase que se cobrou 165.000 vidas no Imperio austr\u00edaco. Hungr\u00eda e B\u00e9lxica perderon 30.000 persoas e nos Pa\u00edses Baixos morreron 20.000. En 1867, Italia perdeu 113.000 vidas.\nQuinta pandemia de c\u00f3lera (1881-1896).\nSegundo o Dr. AJ Wall, a epidemia de 1883-1887 custou 250.000 vidas en Europa e polo menos 50.000 nas Am\u00e9ricas. O c\u00f3lera cobrouse 267.890 vidas en Rusia (1892); 120.000 en Espa\u00f1a; 90.000 no Xap\u00f3n e 60.000 en Persia. En Exipto o c\u00f3lera cobrouse m\u00e1is de 58.000 vidas. O gromo de 1892 en Hamburgo matou 8.600 persoas, a\u00ednda que en xeral o responsable da virulencia da epidemia foi o goberno da cidade ao non facer cambios nas medidas a tomar. Este foi o \u00faltimo brote grave de c\u00f3lera europeo. Entre 1873 e 1895 a epidemia de c\u00f3lera cobrouse 200.000 vidas na Arxentina.\nSexta pandemia de c\u00f3lera (1899-1923).\nA sexta pandemia de c\u00f3lera tivo pouco efecto en Europa debido aos avances en sa\u00fade p\u00fablica, pero as principais cidades de Rusia (m\u00e1is de 500.000 persoas morren de c\u00f3lera durante o primeiro cuarto do s\u00e9culo XX) e o Imperio Otom\u00e1n v\u00edronse particularmente afectadas por mortes por c\u00f3lera. 27 epidemias rexistr\u00e1ronse durante as peregrinaci\u00f3ns \u00e1 Meca, desde o s\u00e9culo XIX e ata 1930; m\u00e1is de 20.000 peregrinos morreron de c\u00f3lera durante o Hajj de 1907-08. A sexta pandemia matou a m\u00e1is de 800.000 persoas na India. O \u00faltimo gromo nos Estados Unidos foi no 1910-1911, cando no barco de vapor Moltke viaxaron persoas infectadas cara a Nova York. As autoridades de sa\u00fade mantiveron illados os infectados na Illa Swinburne. Once persoas morreron, inclu\u00edndo un traballador da sa\u00fade da Illa Swinburne.\nS\u00e9tima pandemia de c\u00f3lera (1961-1970).\nA s\u00e9tima pandemia de c\u00f3lera iniciouse en Indonesia, a partir da cepa denominada El Tor, e chegou a Bangladesh en 1963, India en 1964, e a URSS en 1966. A finais de 1970, houbo gromos pequenos no Xap\u00f3n e o Pac\u00edfico Sur. Tam\u00e9n houbo informes dun gromo de c\u00f3lera preto de Bak\u00fa en 1972, pero a informaci\u00f3n sobre este feito foi suprimida na Uni\u00f3n Sovi\u00e9tica. Desde o Norte de \u00c1frica estendeuse a Italia en 1973.\nCaracterizaci\u00f3n da enfermidade.\nA enfermidade foi descuberta por Filippo Pacini no ano 1854, e posteriormente Jaume Ferran i Clua elaborou a primeira vacina. A infecci\u00f3n xeralmente \u00e9 benigna ou asintom\u00e1tica, pero, \u00e1s veces, pode ser grave. Aproximadamente unha de cada 20 persoas infectadas pode ter a enfermidade en estado grave, caracterizada por diarrea acuosa profusa, v\u00f3mitos e entumecemento das pernas. Nestas persoas, a perda r\u00e1pida de l\u00edquidos corporais leva \u00e1 deshidrataci\u00f3n e \u00e1 prostraci\u00f3n. Sen tratamento adecuado, pode ocorrer a morte en cuesti\u00f3n dalgunhas horas.\nO c\u00f3lera xa non \u00e9 considerado unha ameaza de sa\u00fade preocupante en Europa e Am\u00e9rica do Norte grazas \u00e1 filtraci\u00f3n e a cloraci\u00f3n da subministraci\u00f3n de auga, pero a\u00ednda en gran medida afecta \u00e1s poboaci\u00f3ns dos pa\u00edses en v\u00edas de desenvolvemento.\nPandemia da diversidade xen\u00e9tica.\nAs an\u00e1lises da evoluci\u00f3n dos polimorfismos de fragmento de lonxitude ampliada (AFLP) das cepas da pandemia de\" Vibrio cholerae\" puxo de manifesto a variaci\u00f3n na estrutura xen\u00e9tica. Dous grupos foron identificados: Grupo I e Grupo II. Maioritariamente, o Grupo I consta das cepas dos anos 1960 e 1970, mentres que en gran parte o grupo II cont\u00e9n as cepas dos anos 1980 e 1990, baseado no cambio na estrutura do clon. Esta agrupaci\u00f3n das cepas vese mellor nas cepas procedentes do continente africano.\nEpidemiolox\u00eda.\nPres\u00e9ntase como epidemia onde existen condici\u00f3ns sanitarias deficientes, aglomeraci\u00f3n, guerra e inanici\u00f3n. \u00c1reas end\u00e9micas son: Asia, \u00c1frica, o Mediterr\u00e1neo e m\u00e1is recentemente, Am\u00e9rica Central e do Sur. Un tipo de \"Vibrio\" estivo asociado cos mariscos, especialmente ostras cr\u00faas. Tam\u00e9n son factores de risco residir en \u00e1reas end\u00e9micas ou viaxar por elas, as\u00ed como beber auga contaminada ou non tratada.\nA\u00ednda que o c\u00f3lera \u00e9 end\u00e9mico en m\u00e1is de 50 pa\u00edses e produciu varias epidemias de alcance mundial, moitos aspectos da epidemiolox\u00eda desta enfermidade seguen sendo desco\u00f1ecidos. Malia os numerosos estudos da\" Vibrio cholerae\", o m\u00e9todo de difusi\u00f3n, as caracter\u00edsticas da estacionalidade e a din\u00e1mica da transici\u00f3n entre as etapas end\u00e9micas, episodios epid\u00e9micos e pandemia, a\u00ednda non son de todo claras.\nAs \u00e1reas onde se produzan casos cl\u00ednicos de c\u00f3lera con aparici\u00f3n estacional sen unha \"importaci\u00f3n\", def\u00ednense como zonas end\u00e9micas. A\u00ednda que a propagaci\u00f3n do c\u00f3lera poder\u00eda alcanzar a maior\u00eda das zonas temperadas, non se observa en todas a presenza de \"Vibrio cholerae\" durante os per\u00edodos interepid\u00e9micos. Hai dous tipos de gromos end\u00e9micos: nas zonas onde se producen casos de c\u00f3lera, independentemente da presenza da pandemia (principalmente na India e Bangladesh) e nas zonas onde se rexistran casos cl\u00ednicos s\u00f3 durante unha pandemia (\u00c1frica, Europa e Am\u00e9rica). As caracter\u00edsticas ambientais de ambos os tipos de gromos proporcionan a clave para entender o xeito en que o\" Vibrio cholerae\" permanece nestas zonas durante os per\u00edodos interepid\u00e9micos.\nDunha primeira an\u00e1lise epidemiol\u00f3xica, obs\u00e9rvase que as zonas pr\u00f3ximas aos r\u00edos ou \u00e1 costa, est\u00e1n estreitamente asociados coa epidemia das zonas, e que con frecuencia os primeiros casos do gromo de c\u00f3lera prod\u00facense nas comunidades pesqueiras. En Bangladesh as epidemias de c\u00f3lera prod\u00facense d\u00faas veces ao ano, cun patr\u00f3n estacional. Estudos recentes confirmaron a hip\u00f3tese de que o axente pat\u00f3xeno \u00e9 transportado por invertebrados mari\u00f1os. A migraci\u00f3n destes animais ao redor da costa de Asia est\u00e1 relacionada coas epidemias. A bacteria esperta do letargo por raz\u00f3ns a\u00ednda non co\u00f1ecidas (ao aumentar a temperatura?) e conv\u00e9rtese en pat\u00f3xeno para os seres humanos en canto disp\u00f3n dos invertebrados que o transmiten. En cambio, no Per\u00fa os casos de c\u00f3lera anuais te\u00f1en un patr\u00f3n que segue o aumento da temperatura na primavera.\nDesde 1817, sete pandemias de c\u00f3lera estend\u00e9ronse desde Asia ao resto do mundo. A \u00faltima delas ocorreu o ano 1961 e afectou entre 3 e 5 mill\u00f3ns de persoas por ano, morrendo ao redor de 120.000 persoas. En xaneiro de 1991 xurdiu unha epidemia de c\u00f3lera en varios pa\u00edses do norte de Am\u00e9rica do Sur que se difundiu rapidamente. En 2006 a OMS notificou 131.943 casos de c\u00f3lera con 2.272 mortes. \u00c1frica ten o 94,8% dos casos con 125.082 notificaciones. Na Asia notific\u00e1ronse 6.824 casos, en Am\u00e9rica 24, e Europa 10 casos. O gromo de c\u00f3lera en Hait\u00ed de 2010 seguiu ao terremoto producido en xaneiro de 2010.\nO c\u00f3lera foi pouco frecuente nos pa\u00edses industrializados durante os \u00faltimos 100 anos; no entanto, esta enfermidade a\u00ednda \u00e9 com\u00fan noutras partes do mundo, inclu\u00edndo o subcontinente Indio, Sueste Asi\u00e1tico, Latinoam\u00e9rica e a \u00c1frica subsahariana."}
{"id": "109483", "revid": "1987", "url": "https://gl.wikipedia.org/wiki?curid=109483", "title": "Augas grises", "text": "As augas grises ou augas usadas son as augas xeradas polos procesos dun fogar, tales como o lavado de trebellos de limpeza e de roupa as\u00ed como o aseo das persoas.\nCaracter\u00edsticas.\nAs augas grises dist\u00ednguense das augas cloacais contaminada con escouras do retrete, chamadas augas negras, porque non conte\u00f1en bacterias \"Escherichia coli\". As augas grises son de vital importancia, porque poden ser de moita utilidade no campo do regad\u00edo ecol\u00f3xico.\nAs augas grises xeralmente descomp\u00f3\u00f1ense m\u00e1is r\u00e1pido que as augas negras e te\u00f1en moito menos nitr\u00f3xeno e f\u00f3sforo. Non obstante, as augas grises conte\u00f1en algunha porcentaxe de augas negras, inclu\u00edndo pat\u00f3xenos de varias clases.\nAs augas grises recicladas da ba\u00f1eira ou lavabo poden ser utilizadas nos retretes, o que aforra grandes cantidades de auga. Os pioneiros na creaci\u00f3n de depuradoras de augas grises foron os traballadores dunha empresa espa\u00f1ola chamada Ecoaigua, que levan dende 1994 investigando as posibilidades dos distintos sistemas de reaproveitamento de augas usadas. Non obstante, as augas grises sen tratar non poden ser utilizadas para a descarga do escusado xa que xeran cheiros e manchas se se deixan m\u00e1is dun d\u00eda."}
{"id": "109484", "revid": "23204", "url": "https://gl.wikipedia.org/wiki?curid=109484", "title": "Panca", "text": "A panca \u00e9 unha m\u00e1quina simple que ten como funci\u00f3n transmitir unha forza. Est\u00e1 composta por unha barra r\u00edxida que pode xirar libremente arredor dun punto de apoio. Pode utilizarse para amplificar a forza mec\u00e1nica que se aplica a un obxecto, para incrementar a s\u00faa velocidade ou a distancia percorrida, en resposta \u00e1 aplicaci\u00f3n dunha forza.\nHistoria.\nO descubrimento da panca e o seu uso na vida coti\u00e1 prov\u00e9n da \u00e9poca prehist\u00f3rica. O seu emprego coti\u00e1n, en forma de cego\u00f1ais, est\u00e1 documentado desde o terceiro milenio antes de Cristo, en selos cil\u00edndricos de Mesopotamia. O manuscrito m\u00e1is antigo que se conserva cunha menci\u00f3n \u00e1 panca forma parte da \"Sinagoga\" ou \"Colecci\u00f3n matem\u00e1tica\" de Pappus de Alexandr\u00eda, unha obra en oito volumes escrita cara ao ano 340. Al\u00ed aparece a famosa cita de Arquimedes:\nAo heleno Arquimedes atrib\u00faeselle a primeira formulaci\u00f3n matem\u00e1tica do principio da panca.\nForzas actuantes.\nSobre a barra r\u00edxida que constit\u00fae unha panca act\u00faan tres forzas:\nLei da panca.\nEn f\u00edsica, a lei que relaciona as forzas dunha panca en equilibrio expr\u00e9sase mediante a ecuaci\u00f3n: \nSendo P a potencia, R a resistencia, e dp e dr as distancias medidas desde o fulcro at\u00e9 os puntos de aplicaci\u00f3n de P e R respectivamente, chamadas \"brazo de potencia\" e \"brazo de resistencia\".\nSe en cambio unha panca se encontra rotando aceleradamente, como no caso dunha catapulta, para establecer a relaci\u00f3n entre as forzas e as masas actuantes, deber\u00e1 considerarse a din\u00e1mica do movemento en base aos principios de conservaci\u00f3n de cantidade de movemento e momento angular.\nTipos de panca.\nAs pancas div\u00eddense en tres x\u00e9neros, tam\u00e9n chamados ordes ou clases, dependendo da posici\u00f3n relativa dos puntos de aplicaci\u00f3n da potencia e da resistencia con respecto ao fulcro (punto de apoio). O principio da panca \u00e9 v\u00e1lido indistintamente do tipo que se trate, pero o efecto e a forma de uso de cada un cambian considerablemente.\nPanca de primeira clase.\nNa panca de primeira clase, o fulcro est\u00e1 situado entre a potencia e a resistencia. Caracter\u00edzase por que a potencia pode ser menor c\u00e1 resistencia, a\u00ednda que \u00e1 custa de reducir a velocidade transmitida e a distancia percorrida pola resistencia. Para que isto suceda, dp debe ser maior ca dr.\nCando o que se pretende \u00e9 aumentar a velocidade transmitida a un obxecto, ou a distancia a percorrer por este, d\u00e9bese situar o fulcro m\u00e1is pr\u00f3ximo \u00e1 potencia, de modo que dp sexa menor ca dr.\nExemplos deste tipo son o balanc\u00edn, as tesoiras, os alicates ou a catapulta (para ampliar a velocidade). O conxunto do corpo humano formado polo tr\u00edceps braquial, o c\u00f3bado e o antebrazo \u00e9 unha panca de primeira clase.\nPanca de segunda clase.\nNa panca de segunda clase, a resistencia est\u00e1 entre a potencia e o fulcro. Caracter\u00edzase por que a potencia \u00e9 sempre menor c\u00e1 resistencia, \u00e1 custa de diminu\u00edr a velocidade transmitida e a distancia percorrida pola resistencia.\nExemplos deste tipo de panca son a carretilla, os remos ou o cascanoces.\nPanca de terceira clase.\nNa panca de terceira clase, a potencia enc\u00f3ntrase entre a resistencia e o punto de apoio. Caracter\u00edzase por que a forza aplicada \u00e9 maior c\u00e1 obtida. Util\u00edzase para aumentar a velocidade transmitida a un obxecto ou a distancia a percorrer.\nExemplos deste tipo son o quitagrapas ou a pinza de cellas, as\u00ed como o conxunto formado polo c\u00f3bado, o b\u00edceps braquial, o antebrazo e a articulaci\u00f3n temporomandibular."}
{"id": "109489", "revid": "98629", "url": "https://gl.wikipedia.org/wiki?curid=109489", "title": "Gaspar (golfi\u00f1o)", "text": "Gaspar, \u00e9 un arroaz adulto macho de m\u00e1is de tres metros de lonxitude e 400\u00a0kg de peso que apareceu no porto de Cangas (provincia de Pontevedra) en decembro do ano 2007. A Coordinadora para o Estudo dos Mam\u00edferos Mari\u00f1os conseguiu descubrir que se trataba do mesmo exemplar que na Breta\u00f1a era co\u00f1ecido como Jean Floc'h. Naquela altura levaba a cabo o seguimento o colectivo Reseau C\u00e9tac\u00e8s. Dende ent\u00f3n, o arroaz foi visto polas costas atl\u00e1nticas galegas e do norte de Portugal, e tam\u00e9n polas augas do mar Cant\u00e1brico. Recibiu o nome de Gaspar o 5 de xaneiro de 2008 no porto de Ribeira en v\u00e9speras do d\u00eda de Reis, co nome dun dos Reis Magos.\nOs expertos en animais mari\u00f1os da CEMMA que levaron a cabo o seguimento de Gaspar consideran que o seu comportamento, definido como \"golfi\u00f1o solitario e embaixador\", \u00e9 pouco habitual. Ademais de rexeitar o contacto con outros arroaces busca a compa\u00f1a dos seres humanos. Esta situaci\u00f3n deriva posiblemente do trauma da separaci\u00f3n da s\u00faa nai e polo tanto coa manda de orixe. A negativa a abandonar a manda, unha vez cumpridos os tres anos, provocar\u00eda unha expulsi\u00f3n violenta por parte doutros exemplares, a reiterada tentativa de entrar nesa ou noutra manda provocar\u00eda reiterados enfrontamentos violentos, como as\u00ed o indican diversas cicatrices de dentes no seu corpo, sobre todo na aleta dorsal e ped\u00faculo caudal.\nCos humanos, Gaspar \u00e9 un animal sociable que gosta de xogar. Goza perseguindo ou acompa\u00f1ando barcos, nadando a poucos cent\u00edmetros da h\u00e9lice, especialmente se te\u00f1en motor a turbina, e xogando cos nadadores, o que provocou problemas cos mergulladores profesionais que traballan nas d\u00e1rsenas do porto de Vigo, Lorb\u00e9 e outros, que reclamaron que o cet\u00e1ceo fose trasladado a outro lugar ou a un acuario, logo que Gaspar golpease e arrastrase un mergullador que trataba de soldar baixo a a auga, os feitos aconteceron cando durante a inmersi\u00f3n xogaron con el e despois trataban de deixar o xogo para po\u00f1erse a traballar, cousa que o arroaz non admit\u00eda. A Xunta de Galicia rexeitou esta posibilidade, argumentando que o arroaz s\u00f3 quer\u00eda xogar e que non presenta unha actitude agresiva, pero en realidade a administraci\u00f3n negouse a dar consellos sobre o animal publicamente eludindo a s\u00faa responsabilidade. Por outra banda, a CEMMA, pola s\u00faa banda recomendou precauci\u00f3n \u00f3s mergulladores durante as s\u00faas inmersi\u00f3ns, e pediu \u00e1 xente que non xogase co golfi\u00f1o para evitar problemas, estas recomendaci\u00f3ns foron extensamente difundidas nos medios a trav\u00e9s das actividades divulgativas da entidade, editando un tr\u00edptico divugativo.\nOrixe.\nA particular actitude de Gaspar e as caracter\u00edsticas do seu comportamento chamaron a atenci\u00f3n dos especialistas en golfi\u00f1os solitarios de toda Europa, sendo analizado o seu caso en diversos foros de especialistas como a Sociedade Europea de Cet\u00e1ceos, onde a CEMMA presentou o caso. O seu comportamento non difire substancialmente doutros golfi\u00f1os solitarios do mundo nin de arroaces solitarios que xa recalaron historicamente nas costas de Galicia.\nO Grupo de Rescate e Estudo dos Mam\u00edferos Mari\u00f1os de Galicia (Gremmar), trasladou aos medios de comunicaci\u00f3n a teor\u00eda de que o animal poder\u00eda ter sido adestrado en catividade con fins militares e explicou que dende hai moitos anos se adestran golfi\u00f1os porque son quen de patrullar amplas zonas litorais, actuando coma \"gardacostas\". Esta teor\u00eda fantasiosa foi desmentida pola propia oficina: Public Affairs Office do Space and Naval Warfare Systems Center Pacific da Armada estadounidense, logo das investigaci\u00f3ns do colectivo franc\u00e9s Reseau C\u00e9tac\u00e8s.\nA hip\u00f3tese m\u00e1is plausible, apoiada polo precedente doutros arroaces solitarios e polas m\u00faltiples cicatrices e polas sinais que mostraba Gaspar no seu corpo, \u00e9 que o animal fose expulsado da s\u00faa manda de orixe, como acontece cos machos adolescentes ao cumlir tres anos de idade e por tanto separarse definitivamente das s\u00faas nais. Moi posiblemente esta emancipaci\u00f3n non sempre \u00e9 amable, e en ocasi\u00f3ns pode ser violenta e frustrante, o que provoca o rexeitamento do golfi\u00f1o expulsado cara o seu propio grupo ou a s\u00faa propia especie. Existen varias evidencias a favor desta hip\u00f3tese, como a reclusi\u00f3n de Gaspar no porto de Ribeira fuxindo das mandas de arroaces que pasaban polo exterior, mesmo nadando paralelo aos muros do peirao. Ou que cando, a principios de agosto de 2008, un grupo duns 35 arroaces chegaron \u00e1s costas de Baiona, Gaspar apareceu con diversas feridas no foci\u00f1o, o que indicar\u00eda que foi novamente rexeitado \u00f3 tratar de entrar en contacto con eles.\nComportamento.\nUn dos comportamentos m\u00e1is t\u00edpicos da s\u00faa especie, que presenta Gaspar, \u00e9 navegar na proa ou segui-los rons\u00e9is das embarcaci\u00f3ns coas que se cruza. \u00c9 quen de facelo a grande velocidade: nunha ocasi\u00f3n puido seguir de preto unha lancha do Servizo de Vixilancia Aduaneira que navegaba entre Vilagarc\u00eda de Arousa e Ribeira, acadando unha velocidade de entre 42 e 60 n\u00f3s (78\u2013111\u00a0km/h). Este comportamento \u00e9 natural nos arroaces que adoitan nadar na proa dos barcos sen esforzo, aproveitando o volume de auga que desprazan, ou surfear nos ronseis dos barcos de pasaxe e mercantes, seleccionando ben que barcos seguir.\nTam\u00e9n gosta do contacto humano, polo que intenta xogar cos nadadores e mergulladores que encontra no seu cami\u00f1o, seguindo as rutinas aprendidas na s\u00faa estancia na Breta\u00f1a dende o ano 2004 ao 2007, onde chegaba a dese\u00f1ar actuaci\u00f3ns \"teatrais\" simulando estar en risco de afogamento baixo a auga e at\u00e1ndose el mesmo un cabo no ped\u00fanculo, para que a xente que o observaba se tirase \u00e1 auga a rescatalo. En xaneiro de 2008 comezou a atraer \u00e1 xente, mediante saltos e cabriolas, que acud\u00eda cada d\u00eda a velo nos portos ou nas praias. Entre outros portos que visitou est\u00e1 o de Ribadeo durante unha tempada, en febreiro de 2008, onde hab\u00eda xente coa que se relacionar: se algu\u00e9n lle lanzaba unha boia, po\u00f1\u00edase a xogar. Con todo, a lexislaci\u00f3n actual prohibe achegarse ou nadar cos golfi\u00f1os ou con outros mam\u00edferos mari\u00f1os, polo que as autoridades galegas trataron de recomendar \u00e1 xente que evitase nadar ou manter un contaco directo co cet\u00e1ceo, tanto por precauci\u00f3n como polo cumprimento da lexislaci\u00f3n vixente. Por exemplo, en abril de 2008 un grupo de mergulladores rodaron un documental no porto de Ribadeo, e despois de ser reiteradamente apercibidos da improcedencia do seu comportamento, pola Garda Civil e Protecci\u00f3n Civil, remataron sancionados por varios motivos: por gravar imaxes dun animal pertencente a unha especie protexida perturbando o seu comportamento, por non ter autorizaci\u00f3n para iso e por ba\u00f1arse en augas portuarias. Varias persoas foron apercibidas tam\u00e9n por ba\u00f1arse nas instalaci\u00f3ns portuarias tratando de achegarse ao golfi\u00f1o. Sorprend\u00eda, e mesmo volcaba, aos piraguistas, acompa\u00f1aba aos navegantes solitarios, aos mergulladores da navalla, aos marscadores. Engelledaba os riz\u00f3s e \u00e1ncoras dos barcos que estaban amarrados, rom\u00eda os ra\u00f1os que ilegalmete sa\u00edan das bordas das embarcaci\u00f3ns abarloadas, interromp\u00eda os traballos submarinos e mesmo foi inxustamente acusado de fundir unha embarcaci\u00f3n en Porto do Son.\nGaspar, en Galicia, non permaneceu moito tempo na mesma zona e m\u00f3vese dun punto a outro da costa rapidamente. Foi visto por primeira vez en Cangas do Morrazo o 17 de decembro de 2007, e logo en Ribeira na r\u00eda de Arousa, onde foi examinado por primeira vez pola CEMMA, en Ribadeo, en Muros, na Guarda e en Portugal, onde pasou un tempo en Leix\u00f5es, e chegou ata Aveiro. No ver\u00e1n foi visto na r\u00eda de Vigo, e xa no outono, t\u00e9\u00f1ense noticias s\u00faas na Costa da Morte, na r\u00eda da Coru\u00f1a, en Cudillero (Asturias). En 2009 foi avistado ademais nas r\u00edas de Viveiro, O Barqueiro, Betanzos e Ferrol. Co paso do tempo cada vez era m\u00e1is dif\u00edcil de localizar espazando as s\u00faas entradas nos portos. Finalmente o \u00faltimo rexistro do exemplar foi preto das Lobeiras, na enseada de Corcubi\u00f3n, en maio de 2010."}
{"id": "109491", "revid": "1505", "url": "https://gl.wikipedia.org/wiki?curid=109491", "title": "Organizaci\u00f3n", "text": "\ufeff\nAs organizaci\u00f3ns son sistemas sociais dese\u00f1ados para lograr metas e obxectivos por medio dos recursos humanos e doutro tipo.\nCaracter\u00edsticas.\nEst\u00e1n compostas por subsistemas interrelacionados que cumpren funci\u00f3ns especializadas. Tr\u00e1tase dun convenio sistem\u00e1tico entre persoas para lograr alg\u00fan prop\u00f3sito espec\u00edfico. Dir\u00edase que \u00e9 un grupo social composto por persoas, tarefas e administraci\u00f3n, que forman unha estrutura social sistem\u00e1tica de relaci\u00f3ns de interacci\u00f3n, tendentes a produciren bens ou servizos para satisfacer as necesidades dunha comunidade dentro dun \u00e1mbito."}
{"id": "109495", "revid": "56817", "url": "https://gl.wikipedia.org/wiki?curid=109495", "title": "Crise", "text": "Crise (do lat\u00edn \"crise\", \u00e1 s\u00faa vez do grego \u03ba\u03c1\u03af\u03c3\u03b9\u03c2) \u00e9 unha conxuntura de cambios en calquera aspecto dunha realidade organizada pero inest\u00e1bel, suxeita a evoluci\u00f3n; especialmente, a crise dunha estrutura.\nTipos e caracter\u00edsticas.\nOs cambios cr\u00edticos, a\u00ednda que previsibles, te\u00f1en sempre alg\u00fan grao de incerteza en canto \u00e1 s\u00faa reversibilidade ou grao de profundidade, pois se non ser\u00edan meras reacci\u00f3ns autom\u00e1ticas como as f\u00edsico-qu\u00edmicas. Se os cambios son profundos, s\u00fabitos e violentos, e sobre todo traen consecuencias transcendentais, van m\u00e1is al\u00e1 dunha crise e p\u00f3dense denominar revoluci\u00f3n.\nAs crises poden acontecer a un nivel persoal ou social. Poden designar un cambio traum\u00e1tico na vida ou sa\u00fade dunha persoa ou unha situaci\u00f3n social inestable e perigosa no pol\u00edtico, econ\u00f3mico, militar etc. Tam\u00e9n pode ser a definici\u00f3n dun feito ambiental a grande escala, especialmente os que implican un cambio abrupto. Dun xeito menos propio, ref\u00edrense co nome de crise as emerxencias ou as \u00e9pocas de dificultades."}
{"id": "109501", "revid": "5467", "url": "https://gl.wikipedia.org/wiki?curid=109501", "title": "Ambakich", "text": ""}
{"id": "109502", "revid": "56817", "url": "https://gl.wikipedia.org/wiki?curid=109502", "title": "Bul\u00f3n", "text": "A palabra bul\u00f3n util\u00edzase para denominar parafusos de tama\u00f1o relativamente grande, con rosca s\u00f3 na parte extrema do seu corpo, utilizados en obras de enxe\u00f1ar\u00eda, maquinaria pesada, v\u00edas f\u00e9rreas etc\u00e9tera. Normalmente disp\u00f3\u00f1ense coa correspondente arandela, que adoita ser de presi\u00f3n, e manip\u00falanse mediante chaves especiais."}
{"id": "109503", "revid": "23204", "url": "https://gl.wikipedia.org/wiki?curid=109503", "title": "Manancial", "text": "Un manancial \u00e9 un lugar onde mana auga que abrolla da terra ou entre as rochas. Pode ser permanente ou temporal. Orix\u00ednase na filtraci\u00f3n de auga que penetra nunha \u00e1rea e emerxe noutra, de menor altitude, onde a auga non est\u00e1 confinada nun conduto impermeable. Estas surxencias acostuman ser abondosas en relevos c\u00e1rsticos. Os cursos subterr\u00e1neos \u00e1s veces quecen polo contacto con rochas \u00edgneas e afloran como augas termais.\nRecibe tam\u00e9n os nomes galegos de groto, gurgullo, gurgull\u00f3n e ill\u00f3. O nacente ou nacedoiro \u00e9 o lugar onde nace o manancial.\nOs pozos artesianos son manantes artificiais provocados polo ser humano mediante unha perforaci\u00f3n a grande profundidade e na que a presi\u00f3n da auga \u00e9 tal que a fai emerxer na superficie.\nOs antigos gregos e romanos rend\u00edanlles culto \u00e1s fontes naturais, que xeralmente eran consagradas a un deus ou a unha deusa. O famoso manante de augas termais de Bath, no suroeste de Gran Breta\u00f1a, foi consagrado polos romanos a Minerva, deusa da sabedor\u00eda e da guerra. As fontes ornamentais, nas cidades dos s\u00e9culos XVII a comezos do XX, acostuman evocar ese car\u00e1cter sagrado dos manantes mediante formaci\u00f3ns escult\u00f3ricas que representaban \u00e1s antigas deidades da auga.\nMetaforicamente manantes e fontes consider\u00e1ronse nun senso figurado orixe de algo: \"\"Esa idea foi o manante de distintas doutrinas\", \"O seu pensamento bebe de fontes marxistas\"\" etc. e tam\u00e9n para moitos acordos comercias.\nAugas minerais.\nOs minerais dis\u00f3lvense na auga ao seu paso por zonas subterr\u00e1neas. Isto br\u00edndalle sabor a auga e ata burbullas de\u00a0di\u00f3xido de carbono, dependendo da natureza xeol\u00f3xica do terreo. Por iso, a auga do manancial ou nacente (\"spring water\") v\u00e9ndese como\u00a0auga mineral, a\u00ednda que frecuentemente o termo se aplica por motivos publicitarios. Os mananciais que conte\u00f1en cantidades significativas de minerais son denominados, \u00e1s veces, \u00abnacentes de minerais\u00bb. A aqueles que conte\u00f1en grandes cantidades de sales de sodio disoltas, maiormente\u00a0carbonato s\u00f3dico, ch\u00e1maselles \u00abnacentes de soda\u00bb."}
{"id": "109504", "revid": "1505", "url": "https://gl.wikipedia.org/wiki?curid=109504", "title": "Reciclaxe", "text": "A reciclaxe \u00e9 a transformaci\u00f3n das formas e presentaci\u00f3ns habituais dos obxectos de cart\u00f3n, papel, lata, vidro, alg\u00fans pl\u00e1sticos e residuos org\u00e1nicos, en materias primas que a industria de manufactura pode utilizar de novo. Tam\u00e9n se refire ao conxunto de actividades que pretenden reutilizar partes de artigos que no seu conxunto chegaron ao termo da s\u00faa vida \u00fatil, pero que admiten un uso adicional para alg\u00fan dos seus compo\u00f1entes ou elementos.\nCiclo de reciclaxe.\nO ciclo da reciclaxe pos\u00fae varios elos como:\nPara a separaci\u00f3n en orixe dom\u00e9stica \u00fasanse colectores de distintas cores situados nas poboaci\u00f3ns:"}
{"id": "109628", "revid": "22570", "url": "https://gl.wikipedia.org/wiki?curid=109628", "title": "Modificaci\u00f3n", "text": "Unha modificaci\u00f3n, cambio, mudanza ou transformaci\u00f3n presup\u00f3n unha alteraci\u00f3n dun estado, modelo ou situaci\u00f3n anteriores, cara a un estado, modelo ou situaci\u00f3n futuros, por raz\u00f3ns inesperadas e incontrol\u00e1beis, ou por raz\u00f3ns premeditadas. Mudar implica, necesariamente, capacidade de comprensi\u00f3n e adopci\u00f3n de pr\u00e1cticas que concreten o desexo ou vontade de transformaci\u00f3n. \u00c9 dicir, para que o cambio aconteza, as persoas precisan estar sensibilizados e conscientes dela, de que tal cambio tivo lugar."}
{"id": "109629", "revid": "89787", "url": "https://gl.wikipedia.org/wiki?curid=109629", "title": "Hixiene", "text": "A hixiene \u00e9 o conxunto de co\u00f1ecementos e t\u00e9cnicas que deben aplicar os individuos para o control dos factores que exercen ou poden exercer efectos nocivos sobre a s\u00faa sa\u00fade. A hixiene persoal \u00e9 o concepto b\u00e1sico do aseo, limpeza e coidado do noso corpo.\nOs seus obxectivos son mellorar a sa\u00fade, conservala e previr as enfermidades.\nO d\u00eda 5 de maio foi declarado pola OMS como o \"D\u00eda Mundial da Hixiene das Mans\". O lema para a campa\u00f1a 2022 foi \"\u00danete \u00e1 Seguridade da Atenci\u00f3n Sanitaria. Limpa as mans\" .\nEtimolox\u00eda.\nHixiene procede de Hix\u00eda, a deusa grega da curaci\u00f3n.\nConceptos.\nEnt\u00e9ndese como hixiene:"}
{"id": "109630", "revid": "109216", "url": "https://gl.wikipedia.org/wiki?curid=109630", "title": "Toxicidade", "text": "A toxicidade \u00e9 unha medida usada para medir o grao t\u00f3xico ou velenoso dalg\u00fans elementos. O estudo dos velenos co\u00f1\u00e9cese como toxicolox\u00eda. A toxicidade pode referirse ao efecto desta sobre un organismo completo, como un ser humano, unha bacteria ou mesmo unha planta, ou a unha subestrutura, como unha c\u00e9lula (citotoxicidade).\nCategor\u00edas.\nA toxicidade, ou capacidade dunha substancia de danar un organismo exposto, xeralmente pode ser dividida en d\u00faas categor\u00edas:\nUn mesmo composto pode producir efectos t\u00f3xicos tanto agudos coma cr\u00f3nicos, dependendo da dose e da duraci\u00f3n da exposici\u00f3n.\nFactores.\nUnha mesma substancia, administrada incluso nas mesmas doses, pode ter efectos moi distintos en distintos organismos biol\u00f3xicos, dependendo de distintos factores.\nEspecie biol\u00f3xica.\nAs diferenzas xen\u00e9ticas entre as diversas especies afectan de modo importante aos efectos farmacol\u00f3xicos e toxicol\u00f3xicos dos f\u00e1rmacos e doutros elementos t\u00f3xicos. A investigaci\u00f3n cl\u00ednica ten atopado diferenzas entre especies moi significativas para a avaliaci\u00f3n de t\u00f3xicos e f\u00e1rmacos, que antes de ser usados en humanos son estudados normalmente en animais. Estes son alg\u00fans exemplos:\nRaza.\nAs diferenzas raciais est\u00e1n tam\u00e9n relacionadas con diferenzas no xenotipo (carga xen\u00e9tica dos individuos).\nSexo.\nA actividade biol\u00f3xica en machos e femias non \u00e9 a mesma. Debido a isto tam\u00e9n obs\u00e9rvanse diferentes respostas a diversos f\u00e1rmacos ou elementos.\nIdade.\nEn nenos, a absorci\u00f3n, distribuci\u00f3n, metabolismo e excreci\u00f3n de f\u00e1rmacos poden diferir considerablemente en comparaci\u00f3n con estes factores en adultos; por conseguinte, existen diferenzas na eficacia terap\u00e9utica e na toxicidade de diversos f\u00e1rmacos.\nTolerancia.\nO termo tolerancia \u00e9 aplicado cando a reacci\u00f3n dun suxeito a un f\u00e1rmaco ou droga dimin\u00fae a medida que se administran ou consomen doses continuadas. Como consecuencia disto para lograr o mesmo efecto son precisas doses cada vez m\u00e1is grandes. A tolerancia pode involucrar tanto tolerancia psicol\u00f3xica coma fisiol\u00f3xica. Entre as substancias que a producen de modo caracter\u00edstico at\u00f3panse os opi\u00e1ceos, como a morfina ou a hero\u00edna, e as benzodiacepinas (f\u00e1rmacos ansiol\u00edticos).\nTam\u00e9n se pode producir a tolerancia cruzada, isto \u00e9, que un f\u00e1rmaco ou droga produza tolerancia a outro. Tr\u00e1tase dun fen\u00f3meno farmacol\u00f3xico no cal un paciente que \u00e9 tratado cun f\u00e1rmaco mostra unha resistencia fisiol\u00f3xica a ese medicamento como resultado da tolerancia que desenvolveu a outro similar. Por exemplo a tolerancia alta \u00e1 anfetamina como estimulante pode tam\u00e9n inducir tolerancia \u00e1 metanfetamina. E bastante caracter\u00edstica de certas adici\u00f3ns coma alcohol, f\u00e1rmacos, rap\u00e9...\nSa\u00fade / enfermidade.\nNos enfermos a maior parte das funci\u00f3ns fisiol\u00f3xicas est\u00e1n alteradas. As\u00ed os pacientes que te\u00f1en doenzas card\u00edacas, renais ou hep\u00e1ticas son mais susceptibles aos efectos dos t\u00f3xicos."}
{"id": "109631", "revid": "56817", "url": "https://gl.wikipedia.org/wiki?curid=109631", "title": "Frauta de millo mi\u00fado", "text": "A frauta de millo \u00e9 un instrumento musical aer\u00f3fono, de posible orixe africana, que se utiliza principalmente na cumbia e que se constr\u00fae a partir da cana do millo formando un tubo de cana, aberto aos extremos, de entre 20 e 40\u00a0cm, cunha ling\u00fceta vibrante cortada do mesmo tubo e con catro orificios dixitais, o instrumento exec\u00fatase de maneira transversal, e \u00e9 t\u00edpico da costa caribe\u00f1a de Colombia. Util\u00edzanno os grupos de m\u00fasica tradicional folcl\u00f3rica, denominados por iso \"grupos de millo\", non obstante tradicionalmente utiliz\u00e1base durante as festa do Nadal. Ademais de con millo p\u00f3dese constru\u00edr cunha cana, denominada localmente \"carrizo\", que medra nas zonas h\u00famidas ou nas beiras dos r\u00edos para evitar a consistencia fr\u00e1xil e a baixa potencia do son das realizadas con millo. Tam\u00e9n se realiza con \"lata\" (especie de bamb\u00fa)\nCaracter\u00edsticas.\nA frauta de millo pos\u00fae unha caracter\u00edstica que a fai \u00fanica no seu x\u00e9nero, as notas p\u00f3dense producir de tres modos, soprando a frauta expulsando aire pola ling\u00fceta, pero tam\u00e9n inhalando o aire pola ling\u00fceta para producir notas m\u00e1is agudas e facendo vibrar a ling\u00fceta cunha exhalaci\u00f3n de aire que se produce dende a gorxa, como ao gargarexar, para producir as m\u00e1is graves.\nA frauta de millo constr\u00faese en diversas tonalidades desde \"si bemol\" ata \"mi\"."}
{"id": "109635", "revid": "6322384", "url": "https://gl.wikipedia.org/wiki?curid=109635", "title": "Compresa", "text": "Unha compresa \u00e9 un anaco de tea fina ou de gasa que se emprega para conter hemorraxias, cubrir feridas ou aplicar alg\u00fan medicamento ou calor local. As empregadas para absorber a menstruaci\u00f3n poden ser desbot\u00e1beis (toalla sanitaria) ou de tea. \nTam\u00e9n se definen como o anaco de tea ou lenzo usado para tratar feridas que non \u00e9 venda nin vendaxe, sen\u00f3n un tipo concreto de ap\u00f3sito. Poden ser simples ou acolchadas e usarse con cataplasmas ou con emplastos.\nAs compresas terap\u00e9uticas v\u00e9\u00f1ense usando dende a Antig\u00fcidade como medidas primarias para atender lesi\u00f3ns traum\u00e1ticas ou enfermidades. Poden estar impregnadas de substancias medicinais ou medicamentos para a dor, a inflamaci\u00f3n ou a hemostase.\nTam\u00e9n se usan compresas fr\u00edas ou quentes como parte de medidas caseiras analx\u00e9sicas e antiinflamatorias. As compresas cir\u00farxicas esterilizadas son indispens\u00e1beis nos quir\u00f3fanos. Empr\u00e9ganse para absorber l\u00edquidos corporais e manter unha \u00f3ptima visualizaci\u00f3n da \u00e1rea cir\u00farxica, ou ben para secar as mans despois do lavado."}
{"id": "109638", "revid": "4419", "url": "https://gl.wikipedia.org/wiki?curid=109638", "title": "Cirilo", "text": ""}
{"id": "109639", "revid": "23204", "url": "https://gl.wikipedia.org/wiki?curid=109639", "title": "H\u00farin", "text": "H\u00farin Thalion \u00e9 un personaxe ficticio pertencente ao legendarium de J. R. R. Tolkien, que aparece nas s\u00faas obras \"The Children of H\u00farin\", \"O Silmarillion\" e \"The War of the Jewels\". Foi un heroe e un dos maiores guerreiros entre os homes da Primeira Idade. H\u00farin, cuxo nome significa \"firme, resolto\" en Sindarin, era o fillo m\u00e1is vello de Galdor, o Alto e Hareth, e ti\u00f1a un irm\u00e1n m\u00e1is novo, Huor.\nBiograf\u00eda.\nH\u00farin viviu co seu pobo no Bosque de Brethil at\u00e9 o ano 458 da Primeira Idade, cando se uniu, xunto co seu irm\u00e1n, ao grupo de guerra contra os orcos. Os irm\u00e1ns separaronse da s\u00faa compa\u00f1\u00eda, pasando polo Val de Sirion. Como eran perseguidos polos orcos, o Vala Ulmo causou a aparici\u00f3n dunha n\u00e9boa, axudando aos irm\u00e1ns a escapar a Dimbar. Al\u00ed, d\u00faas aguias transport\u00e1ronos at\u00e9 Gondolin. En Gondolin, o Rei Turgon recibiunos, recordando a profec\u00eda de Ulmo: que a Casa de Hador (\u00e1 cal pertenc\u00edan H\u00farin e Huor) ir\u00eda axudar a Gondolin cando esta m\u00e1is o precisase. Turgon desexaba que os irm\u00e1ns permanecesen en Gondolin, mais a vontade de H\u00farin e Huor era a de retornar xunta o seu pobo. Os irm\u00e1ns ent\u00f3n xuraron manter Gondolin en segredo, e as aguias transport\u00e1ronos novamente, desta vez para Dor-l\u00f3min.\nNo ano 462, Morgoth atacou Hithlum, e Galdor, pai de H\u00farin, pereceu defendendo Ered Wethrin. H\u00farin perseguiu os orcos polas chairas de Anfauglith. Despois disto, H\u00farin pasou a reinar sobre o feudo de Dor-l\u00f3min, en Hithlum.\nDous anos despois casou con Morwen, da casa de B\u00ebor, e m\u00e1is tarde aquel mesmo ano tiveron un fillo T\u00farin, que foi seguido por unha filla Urwen, m\u00e1is co\u00f1ecida como Lalaith pola semellanza que presentaba cunha nena \u00e9lfica, que morreu con s\u00f3 tres anos por causa dunha praga enviada de Angband por Morgoth.\nEn 472, na batalla Nirnaeth Arnoediad, H\u00farin loitou a car\u00f3n do seu irm\u00e1n Huor, liderando aos Fillos de Hador. Ao longo da batalla, encontrouse novamente con Turgon, o que resultou un encontro agrad\u00e1bel. A pesar de sa\u00edren derrotados, H\u00farin e Huor continuaron a loitar cos orcos, permitindo escapar a Turgon. Huor foi asasinado, mais H\u00farin loitou co seu machado at\u00e9 ser acurralado nunha monta\u00f1a de orcos e troles mortos. H\u00farin foi capturado por Morgoth, quen maldiciu aos seus parentes por neg\u00e1rense a revelar a localizaci\u00f3n da cidade de Gondolin.\nH\u00farin foi aprisionado nos picos de Thangorodrim, inmobilizado maxicamente nun asento para que puidese ver todos os males que aflixir\u00edan ao seu fillo T\u00farin e \u00e1 s\u00faa segunda filla, Nienor, que naceu mentres era prisioneiro de Morgoth. H\u00farin s\u00f3 pod\u00eda ver aquilo que Morgoth lle revelaba, restando valor \u00e1s s\u00faas boas acci\u00f3ns e ensombrecendo os consellos de Thingol e os Haladin. A s\u00faa amargura viuse acrecentada a\u00ednda m\u00e1is polo xeito no que os seus fillos, baixo o influxo dos meigallos do drag\u00f3n Glaurung, casaron e m\u00e1is tarde se suicidaron.\nAp\u00f3s vinte anos de cativerio e trala morte dos seus fillos, Morgoth deixou en liberdade a H\u00farin. Chegou \u00e1 s\u00faa vella terra natal en Hithlum, mais os Homes do Leste que viv\u00edan al\u00ed ao primeiro non o reco\u00f1eceron, e logo tem\u00e9rono, pensando que era un servo do se\u00f1or maligno Morgoth. A casa de Hador fora destru\u00edda, e aqueles que pasaran a ser escravos ou foraxidos oll\u00e1bano con sospeitas e medo.\nSete foraxidos baixo o mando de Asgon un\u00edronse a H\u00farin, e xuntos marcharon para o Val do r\u00edo Sirion. H\u00farin abandonou os seus seguidores e procurou a entrada a Gondolin, mais a Cidade Oculta estaba pechada, e nun principio Turgon non quixo deixalo entrar. H\u00farin berrou contra Turgon, revelando as\u00ed a localizaci\u00f3n de Gondolin aos esp\u00edas de Morgoth, e logo marchou. Cando xa se fora, Turgon mudou de idea e enviou algunhas aguias a buscalo, mais chegaron tarde e non o atoparon.\nH\u00farin proseguiu cara \u00e1 fraga de Brethil, onde morreran os seus fillos, e reuniuse coa s\u00faa muller na tumba deles en Cabed-en-Aras, xusto antes de que ela morrese tam\u00e9n. Enfurecido e desesperado, foi na procura da Xente Haleth, \u00e1 que culpaba da morte da s\u00faa muller e dos seus fillos, e instigou unha revolta que acabou cos derradeiros Haladin. Hardang, o xefe de Brethil, temeroso de H\u00farin, encarcerouno e tentou asesinalo, mais Manthor defendeu a causa de H\u00farin e osdous conseguiron p\u00f3r \u00e1 Xente de Brethil na contra de Hardang e asasinalo. Por\u00e9n, o propio Manthor morreu.\nH\u00farin volveuse reunir cos foraxidos, e o grupo viaxou a Nargothrond, onde H\u00farin matou o Anano M\u00eem, que reclamara para si o tesouro de Glaurung, facendo que unha maldici\u00f3n recaese sobre o ouro. H\u00farin e os seus foraxidos levaron o tesouro (inclu\u00edndo o colar Nauglam\u00edr) ao reino de Doriath, insultando a Thingol ao darllo como pagamento por \"ter coidado ben\" dos parentes de H\u00farin. Deste xeito, H\u00farin fixo que Doriath tam\u00e9n fose maldicido, o que acabou provocando a s\u00faa ca\u00edda.\nAs doces palabras de Melian conseguiron penetrar na anubrada mente de H\u00farin, que por fin se decatou de que todas as s\u00faas acci\u00f3ns non fixeran m\u00e1is que axudar a Morgoth. Sengundo contaban os rumores, H\u00farin, abatido, suicidouse guind\u00e1ndose ao mar."}
{"id": "109640", "revid": "7592", "url": "https://gl.wikipedia.org/wiki?curid=109640", "title": "Cirilo I, Patriarca de Alexandr\u00eda", "text": ""}
{"id": "109641", "revid": "98629", "url": "https://gl.wikipedia.org/wiki?curid=109641", "title": "Francisco Flores", "text": "Francisco Guillermo Flores P\u00e9rez, nado en Santa Ana o 17 de outubro de 1959 e finado en San Salvador o 30 de xaneiro de 2016, foi un pol\u00edtico que foi o presidente do Salvador entre 1999 e 2004.\nTraxectoria.\nNado no seo dunha acomodada familia mestiza conservadora. Estudou Filosof\u00eda no Amsherst College en Massachusetts, Estados Unidos, e ciencias pol\u00edticas nas universidades brit\u00e1nica de Oxford e estadounidense de Harvard. Ademais de estudos de filosof\u00eda oriental na India co pensamento propio do hindu\u00edsmo, malia isto non deixou a relixi\u00f3n cat\u00f3lica.\nIngresou no mundo pol\u00edtico despois do asasinato do seu sogro Antonio Rodr\u00edguez Porth, o Secretario privado da presidencia no Goberno de Alfredo Cristiani a mans da guerrilla salvadore\u00f1a.\nComezou con \u00e9xito a s\u00faa carreira pol\u00edtica no partido ARENA como Ministro de Planificaci\u00f3n. Despois como Viceministro da Presidencia, con funci\u00f3ns como Asesor do Xefe de Estado, e dirixiu o Plan de Acci\u00f3n Gobernamental para acordar os Tratados de Paz de xaneiro de 1992 que acabaron coa loita armada entre a Frente Farabundo Mart\u00ed para a Liberaci\u00f3n Nacional (FMLN) e Alianza Republicana Nacionalista do Salvador (ARENA).\nNas elecci\u00f3ns do 20 de marzo de 1994, Flores foi elixido Deputado para a Asemblea LeXislativa e o Presidente dese ent\u00f3n Armando Calder\u00f3n Sol, elixiuno Secretario de Informaci\u00f3n para a Presidencia.\nPresidencia.\nO 29 de marzo de 1999 seu partido, a Alianza Republicana Nacionalista (ARENA) anunciou que Flores ser\u00eda seu demandante para as elecci\u00f3ns de 1999. Con 39 anos de idade (o xefe de Estado m\u00e1is mozo do Salvador xunto a seu sucesor El\u00edas Antonio Saca Gonz\u00e1lez), Flores converteuse en presidente o 1 de xullo de 1999, sendo o terceiro do partido ARENA que conseguiu o cargo de forma consecutiva, sucedendo a s\u00faa correlixion\u00e1rio Calder\u00f3n Sol.\nNa s\u00faa pol\u00edtica econ\u00f3mica destacou pola s\u00faa fidelidade na aplicaci\u00f3n do modelo neoliberal, mudou a moeda de curso legal do pa\u00eds, o col\u00f3n salvadore\u00f1o, polo d\u00f3lar estadounidense o 2 de xaneiro de 2001, por medio da Lei de Integraci\u00f3n Monetaria (promovida polo seu goberno e aprobada pola Asemblea Lexislativa en novembro de 2000), que implicaba o proceso de dolarizaci\u00f3n de todas as transacci\u00f3ns econ\u00f3micas e financeiras nun prazo de seis meses.\nEn pol\u00edtica internacional o goberno de Flores destacou polo apoio \u00e1 ocupaci\u00f3n do Iraq por parte de Estados Unidos e o env\u00edo de tropas salvadore\u00f1as, sendo o pa\u00eds latinoamericano que deu m\u00e1is apoio pol\u00edtico e militar ao goberno estadounidense, tam\u00e9n foi dos poucos mandatarios que reco\u00f1eceu o ef\u00e9mero goberno golpista de Pedro Carmona na Venezuela. Outro membro de seu Partido, El\u00edas Antonio Saca Gonz\u00e1lez, substitu\u00edulle na presidencia en 2004."}
{"id": "109646", "revid": "1112095", "url": "https://gl.wikipedia.org/wiki?curid=109646", "title": "Alvedro", "text": ""}
{"id": "109648", "revid": "59564", "url": "https://gl.wikipedia.org/wiki?curid=109648", "title": "Premio Lazarillo", "text": "Os Premios Lazarillo son uns premios espa\u00f1ois de literatura infantil e xuvenil, con varias secci\u00f3ns: creaci\u00f3n literaria, ilustraci\u00f3n e (at\u00e9 1975) mellor labor editorial. Orixinalmente convoc\u00e1bao o Instituto Nacional do Libro Espa\u00f1ol (INLE); dende 1986 prom\u00f3veno a OEPLI e o Ministerio de Educaci\u00f3n e Cultura."}
{"id": "109649", "revid": "1131", "url": "https://gl.wikipedia.org/wiki?curid=109649", "title": "Praia de Ondarreta", "text": "A praia de Ondarreta \u00e9 unha praia urbana da cidade de Donostia (Guip\u00fascoa) situada na ba\u00eda da Concha.\nCaracter\u00edsticas.\nOndarreta \u00e9 a m\u00e1is occidental das praias donostiarras, e a de menor tama\u00f1o en canto a lonxitude, mais a s\u00faa largura media \u00e9 maior que a praia de La Concha por estar menos exposta \u00e1 variaci\u00f3n das mareas, e de feito, a s\u00faa superficie media \u00e9 dun 60.000 m\u00b2, uns 6.000 m\u00b2 m\u00e1is que a de La Concha.\nO seu perfil \u00e9 m\u00e1is xuvenil e informal que o da praia de La Concha, a\u00ednda que o seu uso \u00e9 igualmente masivo. Antes da reforma profunda acometida na praia de Zurriola era frecuentada para a pr\u00e1ctica do surf, que hoxe se trasladou por completo a esta \u00faltima. A praia disp\u00f3n de vestiarios, duchas e ba\u00f1os p\u00fablicos e dunha cafeter\u00eda.\nO paseo de Ondarreta, que bordea a praia, disp\u00f3n de varios tramos coa famosa varanda de La Concha, mentres que outros est\u00e1n abertos \u00e1 praia, ao ser a diferenza de cotas entre ambos duns poucos metros. Xunto ao paseo hai uns xard\u00edns nos que se atopa unha escultura de comezos do s\u00e9culo XX da ra\u00ed\u00f1a Mar\u00eda Cristina. Os edificios cuxas fachadas dan ao paseo te\u00f1en pouca altura: tr\u00e1tase de vilas independentes de poucos pisos."}
{"id": "109651", "revid": "1505", "url": "https://gl.wikipedia.org/wiki?curid=109651", "title": "Armando Calder\u00f3n Sol", "text": "Armando Calder\u00f3n Sol, nado en San Salvador o 24 de xu\u00f1o de 1948, \u00e9 un avogado, empresario e pol\u00edtico, Presidente do Salvador entre 1994 e 1999.\nTraxectoria.\nEn 1977 recibiu un doutoramento en Xurisprudencia e Ciencias Sociais. Foi un dos fundadores da Alianza Republicana Nacionalista (ARENA) en setembro de 1981. Foi Alcalde de San Salvador (1988-1994).\nPresentouse como candidato presidencial nos comicios do 20 de marzo de 1994, pero non alcanzou a maior\u00eda en primeira volta, tendo que competir na segunda rolda electoral do 24 de abril co candidato de esquerda, Rub\u00e9n Zamora da coalici\u00f3n FMLN-CD. Tras vencer na segunda elecci\u00f3n, tomou posesi\u00f3n o 1\u00ba de xu\u00f1o dese ano. A Calder\u00f3n correspondeulle implementar varios puntos pendentes da aplicaci\u00f3n dos Acordos de Paz de Chapultepec como o despregue da Polic\u00eda Nacional Civil e a desmobilizaci\u00f3n da antiga Polic\u00eda Nacional.\nXunto co seu conselleiros econ\u00f3micos, Juan Jos\u00e9 Daboub e Manuel Enrique Hinds, Calder\u00f3n Sol puxo en marcha unha serie de medidas neoliberais como privatizaci\u00f3n das compa\u00f1\u00edas telef\u00f3nicas e de distribuci\u00f3n el\u00e9ctrica e os fondos de pensi\u00f3ns ata ent\u00f3n de propiedade gobernamental. Durante a s\u00faa xesti\u00f3n, o territorio salvadore\u00f1o foi abordelado polo paso do Furac\u00e1n Mitch, que provocou importantes danos na infraestrutura do pa\u00eds. Terminado o seu mandato, o 1 de xu\u00f1o de 1999, Calder\u00f3n Sol paso a ser Deputado do Parlamento Centroamericano, desde ent\u00f3n mantivo un alto perfil pol\u00edtico e ocupou o cargo de presidente honorario da ARENA."}
{"id": "109652", "revid": "55968", "url": "https://gl.wikipedia.org/wiki?curid=109652", "title": "Cinza", "text": "A cinza, cinsa ou borralla, en qu\u00edmica anal\u00edtica, \u00e9 o nome dado a todos os compo\u00f1entes que non se consideran org\u00e1nicos ou auga, \u00e9 dicir os compo\u00f1entes que permanecen logo da combusti\u00f3n dunha mostra, e consisten basicamente en \u00f3xidos de metal.\nA cinsa \u00e9 un dos compo\u00f1entes da an\u00e1lise biol\u00f3xica dos materiais, e componse principalmente de sales, compostos non org\u00e1nicos. Iso incl\u00fae sales de metal que son importantes polos procesos que requiren i\u00f3ns como o Na+ (Sodio), K+ (Potasio) ou Ca+ (Calcio). Tam\u00e9n incl\u00fae rastros de minerais necesarios por mol\u00e9culas \u00fanicas, como a clorofila ou a hemoglobina."}
{"id": "109655", "revid": "88628", "url": "https://gl.wikipedia.org/wiki?curid=109655", "title": "Naturalismo", "text": "O naturalismo \u00e9 un estilo art\u00edstico, sobre todo literario, baseado na observaci\u00f3n e documentaci\u00f3n da realidade en todos os seus aspectos, tanto nos m\u00e1is sublimes coma nos m\u00e1is vulgares. O seu m\u00e1ximo representante, teorizador e impulsor foi o xornalista \u00c9mile Zola que expuxo esta teor\u00eda no pr\u00f3logo da s\u00faa novela \"Th\u00e9r\u00e8se Raquin\" e sobre todo en \"Le roman exp\u00e9rimental\" (1880). Dende Francia, o Naturalismo espallouse ao longo de toda Europa no curso dos vinte anos seguintes adapt\u00e1ndose \u00e1s distintas literaturas nacionais.\nO Naturalismo en Europa.\nEn Alema\u00f1a destacan os escritores Karl Hauptmann (1858-1921) e Gerhart Hauptmann (1862-1946) entre outros. En Italia o Naturalismo denominouse verismo e ten o seu principal autor en Giovanni Verga (1840-1922), e a s\u00faa obra mestra na novela deste autor titulada \"l Malavoglia\"; tam\u00e9n seguiu esta est\u00e9tica Luigi Capuana (1839-1915). En Gran Breta\u00f1a o gran novelista e poeta do naturalismo foi Thomas Hardy, e no terreo dram\u00e1tico pode reco\u00f1ecerse algunha influencia dos postulados naturalistas en George Bernard Shaw a trav\u00e9s da asimilaci\u00f3n que fai de dita est\u00e9tica o dramaturgo noruegu\u00e9s Henrik Ibsen. En Alema\u00f1a non se desenvolveu este movemento con tanta forza e nos Estados Unidos este movemento chegou bastante tarde, a\u00ednda que \u00e9 posible reco\u00f1ecer o Naturalismo nas obras de Theodore Dreiser (\"Unha traxedia americana\") e unha evoluci\u00f3n importante no Novo xornalismo americano de, por exemplo, Truman Capote. En Francia, f\u00f3ra do l\u00edder do movemento, \u00c9mile Zola, existe naturalismo en Gustave Flaubert e noutros autores de menor fuste. En Rusia difundiu o movemento o gran cr\u00edtico literario Belinski e segu\u00edrono nalgunhas das s\u00faas obras autores importantes, como G\u00f3gol, Dostoievski, Goncharov entre outros.\nO Naturalismo en Francia.\nPara alg\u00fans, o Naturalismo non \u00e9 m\u00e1is que unha segunda etapa do Realismo, para a cal non c\u00f3mpre un novo termo. Para outros, o Naturalismo constit\u00fae unha corrente maior que reagrupa a Honor\u00e9 de Balzac e Gustave Flaubert, Lev Tolstoi e Anton Chekhov. Numerosos son os que, por non dicir a maior\u00eda, empregan os termos realismo e naturalismo alternativamente, indiferentemente ou asociados. Esta confusi\u00f3n d\u00e9bese \u00e1 ausencia dunha teor\u00eda clara propiamente dita sobre o Realismo; ela \u00e9 tam\u00e9n imputable a \u00c9mile Zola, quen, na s\u00faa vontade de anexar ao naturalismo a prestixiosos narradores anteriores, atribu\u00edu o cualificativo de naturalistas a autores como Balzac, Stendhal, Flaubert (\"Les Romanciers naturalistes\", 1881).\nTomando como modelo ao doutor Bernard no seu \"M\u00e9decine exp\u00e9rimentale\" (1865), e seguindo o seu m\u00e9todo paso a paso, Zola considera que \u00abO novelista est\u00e1 composto dun observador e un experimentador\u00bb. O observador escolle o seu tema (o alcoholismo, por exemplo) e emite unha hip\u00f3tese (o alcoholismo \u00e9 herditario ou se debe \u00e1 influencia da contorna). O m\u00e9todo experimental repousa sobre o feito de que o novelista \u00abinterv\u00e9n dun xeito directo para colocar ao seu personaxe dentro das condici\u00f3ns\" que revelar\u00e1n o mecanismo da s\u00faa paix\u00f3n e verificar\u00e1n a hip\u00f3tese inicial. \u00abAo cabo, existe o co\u00f1ecemento do home, o co\u00f1ecemento cient\u00edfico, dentro da s\u00faa acci\u00f3n individual e social\u00bb.\nO naturalismo franc\u00e9s semella limitarse, f\u00f3ra de Zola, a Guy de Maupassant, aos irm\u00e1ns Goncourt e quizais a Alphonse Daudet. Os outros membros do Grupo de M\u00e9dan, Paul Alexis (1847-1901), Henri C\u00e9ard (1851-1924), L\u00e9on Hennique (1851-1935) permanecen case esquecidos, namentres Octave Mirbeau criticou a doutrina zoliana. O Naturalismo axi\u00f1a se disolveu no seu propio pa\u00eds e foi deste xeito abandonado polos seus partidarios. Joris-Karl Huysmans, no seu \"\u00c0 rebours\" (1884), rompeu coa escola de Zola e volveuse cara ao Espiritualismo (\"L\u00e0-bas\", 1891). En 1887, Guy de Maupassant, no prefacio da s\u00faa novela \"Pierre et Jean\" (1888), afirmou que a obxectividade \u00e9 imposible na literatura. O mesmo ano, \"Le Figaro\" publicou o \"Manifesto dos cinco\" en protesta polo extremismo de Zola en \"La Terre\" e xa en 1891 todos os homes de letras est\u00e1n de acordo en afirmar que o Naturalismo morreu.\nO Naturalismo en Espa\u00f1a.\nO Naturalismo foi apoiado polos sectores republicanos e dem\u00f3cratas de Espa\u00f1a, a esquerda da \u00e9poca, e enfrontouse cunha firme resistencia dos sectores conservadores que v\u00edan nel a disoluci\u00f3n dos valores cristi\u00e1ns. Espallouse principalmente a comezos dos 80, cando se foron dando unha serie de pasos que terminaron por aclimatar esta est\u00e9tica nunha parte da literatura espa\u00f1ola de ent\u00f3n:\nEmporiso, e coa excepci\u00f3n dalg\u00fans ensaios serios, como \"La desheredada\", de Gald\u00f3s, o que se practica en Espa\u00f1a non \u00e9 un aut\u00e9ntico naturalismo zolesco, sen\u00f3n unha f\u00f3rmula conciliadora que extrae alg\u00fans recursos formais de Zola sen seguir a s\u00faa doutrina ideol\u00f3xica (ate\u00edsmo, positivismo, determinismo). Este sincretismo \u00e9 o que practican Pardo Baz\u00e1n ou o marqu\u00e9s de Figueroa.\nEn Espa\u00f1a participaron deste movemento homes comprometidos con posturas pr\u00f3ximas ao Krausismo ou a esquerda como Gald\u00f3s (\"La desheredada\"), Clar\u00edn e Vicente Blasco Ib\u00e1\u00f1ez. Dende a \u00f3ptica conservadora pode tam\u00e9n falarse dun Naturalismo cristi\u00e1n non rigorosamente pesimista nin determinista no que militaron autores como Pardo Baz\u00e1n, Luis Coloma, Jos\u00e9 Mar\u00eda de Pereda (que se achegou ao naturalismo na s\u00faa novela \"La Puchera\"), Juan Armada Losada, Jos\u00e9 de Siles, Francisco Tusquets, Angel Salcedo y Ruiz e Alfonso P\u00e9rez G\u00f3mez Nieva. Outro terceiro grupo estar\u00eda integrado polos homes de revista \"Gente Nueva\", logo ampliado noutra revista, \"Germinal\", de ideolox\u00eda m\u00e1is extremista e que estar\u00eda integrado polos escritores do chamado Naturalismo radical: Eduardo L\u00f3pez Bago, Jos\u00e9 Zahonero, Remigio Vega Armentero, Enrique S\u00e1nchez Aceno, Xoaqu\u00edn de Ar\u00e9valo, Jose Mar\u00eda Matheu Aybar, Manuel Mart\u00ednez Barrionuevo, Eugenio Antonio Flores, Silverio Lanza, Emilio Bobadilla, Alejandro Sawa, Joaqu\u00edn Dicenta (quizais o poeta e dramaturgo do naturalismo m\u00e1is importante en castel\u00e1n), Jos\u00e9 Ortega Munilla, Jacinto Octavio Pic\u00f3n, Ernesto Bark, Ricardo Mac\u00edas Picavea e alg\u00fans outros m\u00e1is. Ep\u00edgonos do naturalismo son en certa medida Felipe Trigo e Augusto Mart\u00ednez Olmedilla.\nO Naturalismo en Hispanoam\u00e9rica.\nEn Am\u00e9rica, vencellado ao chamado Indixenismo, representan o Naturalismo Mat\u00edas Gonz\u00e1lez, as\u00ed como o portorrique\u00f1o Manuel Zeno Gand\u00eda, o chileno Augusto d'Halmar e a peruana Clorinda Matto de Turner quen acadou certa soa coa s\u00faa novela \"Aves sin nido\". Outra figura destacada do naturalismo peruano foi Mercedes Cabello de Carbonera cuxa novela \"Blanca Sol\" foi moi controvertida. O arxentino Eugenio Cambaceres ten importancia por destacar a decadencia das clases priviligadas con novelas como \"M\u00fasica Sentimental\". En M\u00e9xico, destacaron Federico Gamboa coa s\u00faa soada novela \"Santa\"; \u00c1ngel del Campo, que usou o pseud\u00f3nimo de \"Micr\u00f3s\", e Vicente Riva Palacio. En Cuba destaca sobre todo Carlos Loveira, acompa\u00f1ado de Miguel de Carri\u00f3n e Jes\u00fas Castellanos."}
{"id": "109658", "revid": "1131", "url": "https://gl.wikipedia.org/wiki?curid=109658", "title": "Campo de Internamento de Frongoch", "text": " \nO campo de internamento de Frongoch situado en Frongoch, Merionethshire, Gales foi un campo de prisioneiros improvisado durante a primeira guerra mundial. Ata 1916 albergou prisioneiros alem\u00e1ns en destiler\u00edas abandonadas e cabanas vulgares, mais tras os sucesos do Alzamento de Pascua de 1916 en Dubl\u00edn, Irlanda, os prisioneiros alem\u00e1ns foron trasladados e empregouse como lugar de internamento de aproximadamente 1.800 prisioneiros irlandeses, entre eles alg\u00fans tan notables coma Michael Collins e Arthur Griffith. A todos eles se lles outorgou o status de prisioneiros de guerra. \u00c9 un feito err\u00f3neo que \u00c9amon de Valera tam\u00e9n estivo preso en Frongoch. Durante esa \u00e9poca De Valera estivo preso nas prisi\u00f3ns de Dartmoor, Maidstone e Lewes.\nO campo converteuse nun pr\u00f3spero campo de cultivo para a divulgaci\u00f3n do credo revolucionario, con inspirados organizadores coma Michael Collins dando clases improvisadas en t\u00e1cticas guerrilleiras. Ap\u00f3s o campo chegou a ser co\u00f1ecido coma \"ollscoil na r\u00e9abhl\u00f3ide\", a \"Universidade da Revoluci\u00f3n\" ou \u00e1s veces a \"Universidade do Sinn F\u00e9in\".\nCo nomeamento do Lord Decies (John Beresford) coma Censor en Xefe da Prensa de Irlanda tras o Alzamento de 1916, este advertiu \u00e1 prensa que tiveran moito ollo co que publicaban. O Xornal \"Cork Free Press\" de William O'Brien foi un dos primeiros xornais que clausurou baixo a Acta de Defensa do Reino de 1914, despois de que o seu editor republicano, after Frank Gallagher, acusara \u00e1s autoridades brit\u00e1nicas de mentir sobre as condici\u00f3ns e situaci\u00f3n dos prisioneiros republicanos no campo de internamento.\nO campo foi baleirado en decembro de 1916 cando David Lloyd George substitu\u00edu a Herbert Henry Asquith coma Primeiro Ministro.\nA escola local de \"Ysgol Bro Tryweryn\" at\u00f3pase agora no sitio onde antes estaba o campo, a\u00ednda que hai unha placa conmemorativa nos arredores, con inscrici\u00f3ns en ga\u00e9lico, gal\u00e9s e ingl\u00e9s."}
{"id": "109659", "revid": "98629", "url": "https://gl.wikipedia.org/wiki?curid=109659", "title": "Os xogadores de naipes", "text": "Os xogadores de naipes \u00e9 unha tea do pintor franc\u00e9s Paul C\u00e9zanne, co\u00f1ecido como \"Les Joueurs de cartes\". Est\u00e1 realizado en \u00f3leo sobre lenzo. Mide 47,5 cm de alto e 57\u00a0cm de largo. Foi pintado entre 1889 e 1892. Actualmente, at\u00f3pase no Museo de Orsay, Par\u00eds, Francia.\nSobre o mesmo tema do partida de cartas, C\u00e9zanne pintou cinco cadros diferentes, toda unha serie, entre 1890 e 1896. Comezou a tea estando en Su\u00edza e rematouna en Aix-en-Provence.\nEste lenzo pertence \u00e1 \u00e9poca de madureza (d\u00e9cada de 1890) na que C\u00e9zanne produciu os seus principais lenzos. Exemplifica os cadros nos que os personaxes est\u00e1n fortemente ancorados no seu decorado. \u00c9 un per\u00edodo no que C\u00e9zanne foi convidado a expor co grupo Les XX en Bruxelas e, m\u00e1is tarde, celebrou a s\u00faa primeira exposici\u00f3n en Par\u00eds.\nTodos os volumes est\u00e1n definidos de xeito xeom\u00e9trico, o que confire aos dous personaxes unha dignidade cl\u00e1sica. Son dous campesi\u00f1os que xogan \u00e1s cartas, cunha botella de vi\u00f1o no medio, na que se reflicte a luz Distorsionando a visi\u00f3n perspectiva, C\u00e9zanne logra obter o m\u00e1ximo grao de centralidade, que resulta incrible nunha escena de vida. Toda a tea est\u00e1 constru\u00edda con tons das cores azul, amarelo e vermello. Esta restrici\u00f3n crom\u00e1tica \u00abintensifica a sensaci\u00f3n de austeridade formal\u00bb. As pinceladas pres\u00e9ntanse solitarias e sint\u00e9ticas, como o reflexo sobre a botella ou o sinxelo trazo que describe o ollo do xogador da dereita. Pinta coa t\u00e9cnica do facetado, o que \u00e9 evidente na cara do xogador da esquerda. Este leva un chapeu de forma cil\u00edndrica, o que lembra a afirmaci\u00f3n de C\u00e9zanne de que \nNo cadro de C\u00e9zanne, non s\u00f3 achega unha impresi\u00f3n, sen\u00f3n tam\u00e9n unha descrici\u00f3n do senso interno da acci\u00f3n, como se fose a s\u00edntese destinada a permanecer na mente, case calcificada e baixo a forma da lembranza."}
{"id": "109660", "revid": "98629", "url": "https://gl.wikipedia.org/wiki?curid=109660", "title": "Muller con cafeteira", "text": "Muller con cafeteira \u00e9 un cadro do pintor franc\u00e9s Paul C\u00e9zanne, co\u00f1ecido en franc\u00e9s como \"La Femme \u00e0 la cafeti\u00e8re\". Est\u00e1 realizado en \u00f3leo sobre lenzo. Mide 130,5 cm de alto e 96,5\u00a0cm de largo. Foi pintado entre 1890 e 1895. Actualmente, at\u00f3pase no Museo de Orsay, Par\u00eds, Francia.\n\u00c9 un cadro producido na d\u00e9cada de 1890, \u00e9poca de madurez do pintor. Como na s\u00faa obra \"Os xogadores de naipes,\" tam\u00e9n aqu\u00ed o personaxe est\u00e1 fortemente ancorado no seu decorado. Neste caso tr\u00e1tase da gobernanta do pintor, que se atopa nun interior dom\u00e9stico. O pintor retratouna sentada sobre un punto de apoio que non se ve, vestida de azul e cunha expresi\u00f3n severa.\nSobre o fondo hai unha porta de madeira, namentres que na s\u00faa esquerda vese unha mesa cunha cafeteira e mais unha cunca cunha culler, unha aut\u00e9ntica natureza morta por si mesma. No bordo esquerdo da tea, hai unhas rosas adorn\u00e1ndoa.\nNa s\u00faa tea C\u00e9zanne non pretende unha reproduci\u00f3n exacta, fotogr\u00e1fica, do modelo. Buscaba experimentar as leis da s\u00faa pintura, constru\u00edr a verdade cos seus propios medios art\u00edsticos. Para caracterizar ao personaxe retratado b\u00e1stalle a actitude equilibrada e maila fisonom\u00eda simplificada da muller. A persoa produce as\u00ed a mesma impresi\u00f3n que o bodeg\u00f3n sobre a mesa."}
{"id": "109662", "revid": "12452", "url": "https://gl.wikipedia.org/wiki?curid=109662", "title": "Nikol\u00e1i Vas\u00edlievich G\u00f3gol", "text": ""}
{"id": "109663", "revid": "12452", "url": "https://gl.wikipedia.org/wiki?curid=109663", "title": "Torah", "text": ""}
{"id": "109665", "revid": "35560", "url": "https://gl.wikipedia.org/wiki?curid=109665", "title": "Organizaci\u00f3n Mundial do Retrete", "text": "[\nA Organizaci\u00f3n Mundial do Retrete (\"World Toilet Organization\"), con sede en Singapur \u00e9 unha organizaci\u00f3n sen \u00e1nimo de lucro estabelecida co fin de mellorar as condici\u00f3ns a nivel mundial tanto do retrete coma do resto de elementos sanitarios. OMT (\"WTO\") \u00e9 as\u00ed mesmo unha das poucas organizaci\u00f3n centradas no retrete e non nas augas residuais, as cales reciben maiores atenci\u00f3ns e prestaci\u00f3ns baixo o termo global de saneamento. Fundada en 2001 por 15 membros, en 2009 conta con m\u00e1is de 150 distribu\u00eddos en m\u00e1is de 50 pa\u00edses, que traballan co obxectivo com\u00fan de erradicar os tab\u00fas e facilitar a sostibilidade do mundo do retrete e por extensi\u00f3n do saneamento.\nCumio Mundial do Retrete.\nA Organizaci\u00f3n comezou a facer cumios no 2001.\nD\u00eda Mundial do Retrete.\nNo 2001, a Organizaci\u00f3n Mundial do Retrete delarou 19 de novembro como d\u00eda mundial do retrete."}
{"id": "109672", "revid": "23204", "url": "https://gl.wikipedia.org/wiki?curid=109672", "title": "Econom\u00eda do Salvador", "text": "Segundo o Fondo Monetario Internacional e os libros publicados pola CIA, a econom\u00eda do Salvador est\u00e1 situada con respecto a Am\u00e9rica Central no terceiro lugar logo de Costa Rica e Guatemala. O pa\u00eds foi atinxido pola recesi\u00f3n mundial e o PIB contraiuse 3,5% o 2009 pero iniciou unha recuperaci\u00f3n o 2010 grazas \u00f3 crecemento das exportaci\u00f3ns e das remesas do exterior.\nO Salvador foi o primeiro pa\u00eds a ratificar o Tratado de Libre Comercio entre os Estados Unidos, Am\u00e9rica Central e Rep\u00fablica Dominicana o 2006. O tratado, co\u00f1ecido como DR-CAFTA impulsou as exportaci\u00f3ns de alimentos, azucre e etanol, e apoiou o investimento no sector de manufactura de roupas.\nO seu crecemento foi modesto ata o 2008, e sufriu unha reduci\u00f3n de 2,6% o 2009, a causa da recesi\u00f3n mundial e da forte dependencia das exportaci\u00f3ns para os Estados Unidos e das remesas de di\u00f1eiro feitas polos seus inmigrantes.\nO pa\u00eds ten promovido un ambiente de libre comercio e investimentos, e realizou privatizaci\u00f3ns nos sectores de telecomunicaci\u00f3n, distribuci\u00f3n de electricidade, bancos e fundos de pensi\u00f3n."}
{"id": "109674", "revid": "23204", "url": "https://gl.wikipedia.org/wiki?curid=109674", "title": "\u00c1guila Roja", "text": "\u00c1guila Roja (en galego: \"Aguia Vermella\") foi unha serie de televisi\u00f3n espa\u00f1ola de aventuras, producida pola empresa Globomedia para Televisi\u00f3n Espa\u00f1ola. Foi emitida en La 1 entre o 19 de febreiro de 2009 e o 27 de outubro de 2016. Esta produci\u00f3n contaba no seu elenco con varios actores galegos entre os seus protagonistas, como \u00e9 o caso de Miryam Gallego, Javier Guti\u00e9rrez e Francis Lorenzo.\nA serie est\u00e1 ambientada no Madrid do S\u00e9culo de Ouro, durante o reinado de Filipe IV, cara ao 1660. C\u00e9ntrase nas aventuras do seu protagonista, Gonzalo de Montalvo (David Janer), mestre de escola da vila e tam\u00e9n heroe enmascarado.\nRecibiu numerosos premios especialmente nas s\u00faas primeiras tempadas, entre eles o TP de Ouro (2009, 2010 e 2011) e o Premio Ondas (2010) \u00e1 mellor serie nacional. A serie emitiuse, en versi\u00f3n orixinal ou adaptada, en decenas de pa\u00edses, entre eles Francia e o Reino Unido.\nAmbientaci\u00f3n.\nA serie esta ambientada en Espa\u00f1a, ao redor do ano 1660, durante o reinado de Filipe IV. Este, segundo a ficci\u00f3n, tivera aos dous protagonistas (Gonzalo de Montalvo e Hern\u00e1n Mej\u00edas) como fillos dunha muller \u00e1 que seduciu, Laura de Montignac. Outra cousa que se representa na historia \u00e9 a vida do m\u00e9dico e nobre Juan de Calatrava, duque de Velasco e Fonseca, Grande de Espa\u00f1a. Apenas se descubriu a rotaci\u00f3n da Terra e a circulaci\u00f3n sangu\u00ednea, e a ciencia xa era admitida pola Igrexa Cat\u00f3lica. O lugar de ambientaci\u00f3n \u00e9 a Vila de Madrid. En 1656, a Vila de Madrid contaba cuns 125 000 habitantes, dos cales os personaxes que aparecen son uns deles.\n\u00c1guila Roja, la pel\u00edcula.\nDaniel \u00c9cija, un dos creadores de \u00c1guila Roja e presidente do Grupo Globomedia, rodou unha pel\u00edcula baseada na serie co elenco habitual, ademais doutros novos que participaron s\u00f3 no proxecto cinematogr\u00e1fico, cuxa funci\u00f3n foi realizada por Luis San Narciso, director de casting da produtora e art\u00edfice do elenco de co\u00f1ecidas pel\u00edculas como \"Mar adentro\", \"Os luns \u00f3 sol\" ou \"Volver\". A trama consiste nun conflito entre Espa\u00f1a, Portugal e Francia e a s\u00faa estrea realizouse o d\u00eda 20 de abril do 2011. Esta pel\u00edcula \u00e9 a segunda adaptaci\u00f3n ao cine dunha serie espa\u00f1ola, tras \"No te fallar\u00e9\" (baseada en \"Compa\u00f1eros\")."}
{"id": "109679", "revid": "32797", "url": "https://gl.wikipedia.org/wiki?curid=109679", "title": "Refraneiro galego sobre o mes de maio", "text": ""}
{"id": "109680", "revid": "1308", "url": "https://gl.wikipedia.org/wiki?curid=109680", "title": "O mes de maio na cultura popular galega", "text": ""}
{"id": "109681", "revid": "89787", "url": "https://gl.wikipedia.org/wiki?curid=109681", "title": "Alzamento de Pascua", "text": "O Alzamento de Pascua (en ga\u00e9lico: \"\u00c9ir\u00ed Amach na C\u00e1sca\") foi unha rebeli\u00f3n que tivo lugar en Irlanda durante a Pascua de 1916. O alzamento foi un intento de republicanos irlandeses co obxectivo de rematar co dominio brit\u00e1nico en Irlanda e establecer unha Rep\u00fablica Irlandesa nun momento no que o Imperio Brit\u00e1nico estaba inmerso na primeira guerra mundial. Foi a sublevaci\u00f3n m\u00e1is significativa que houbo en Irlanda tras a rebeli\u00f3n irlandesa de 1798.\nOrganizado polo Consello Militar da Irmandade Republicana Irlandesa, o alzamento durou dende o luns santo do 24 de abril ata o 30 de abril de 1916. Membros dos Voluntarios Irlandeses, liderados polo profesor e avogado Patrick Pearse, xunto co pequeno Ex\u00e9rcito Cidad\u00e1n Irland\u00e9s de James Connolly e mais 200 membros da Liga das Mulleres, tomaron lugares clave en Dubl\u00edn e proclamaron unha Rep\u00fablica Irlandesa independente de Gran Breta\u00f1a. Houbo algunhas acci\u00f3ns m\u00e1is noutras partes de Irlanda a\u00ednda que foron de escasa relevancia, ag\u00e1s o ataque aos barrac\u00f3ns da Polic\u00eda Real Irlandesa en Ashbourne, no condado de Meath.\nO Alzamento foi sufocado tras sete d\u00edas de loita, e os seus l\u00edderes foron sometidos a consellos de guerra e posteriormente executados, pero tiveron \u00e9xito en facer que os pol\u00edticos irlandeses volvesen a tomar en consideraci\u00f3n unha v\u00eda de republicanismo irland\u00e9s a trav\u00e9s das armas.\nO acontecemento acostuma interpretarse como o momento clave do proceso de independencia irlandesa, a\u00ednda que tam\u00e9n marcou a divisi\u00f3n entre republicanismo e nacionalismo irland\u00e9s, que ata o momento aceptara a promesa dunha autonom\u00eda limitada baixo a coroa brit\u00e1nica. Tal autonom\u00eda fora plasmada na terceira Home Rule en Irlanda, aprobada en 1914 e suspendida durante a primeira guerra mundial.\nAntecedentes.\nDende a Acta de Uni\u00f3n de 1800 que uniu o Reino de Irlanda e o Reino de Gran Breta\u00f1a para formar o \"Reino Unido de Gran Breta\u00f1a e Irlanda\", a oposici\u00f3n a esta uni\u00f3n tomou forma de dous xeitos: o constitucionalismo parlamentario e a forza f\u00edsica.\nDaniel O\u2019Connell, que fundou a \"Repeal Association\" en 1840, tentou conseguir a revogaci\u00f3n da Acta na C\u00e1mara dos Com\u00fans do Reino Unido e mediante mitins colectivos. Os membros da asociaci\u00f3n Irlanda Nova eran tam\u00e9n membros activos nese movemento, pero deslig\u00e1ronse de O\u2019Connell en 1846 e estableceron o movemento da Confederaci\u00f3n Irlandesa, e os seus l\u00edderes , William Smith O'Brien, Thomas Francis Meagher e John Blake Dillon, encabezaron a Rebeli\u00f3n de Irlanda Nova de 1848. Os Fenianos protagonizaron outra revolta en 1867, o Alzamento Feniano. A pesar de seren derrotados, continuaron a s\u00faa actividade coma sociedade secreta. En 1873, tivo lugar unha convenci\u00f3n Feniana en Dubl\u00edn, e decidiron adoptar o nome de \"Br\u00e1ithreachas na Poblachta\", en ingl\u00e9s \"Irish Republican Brotherhood\", ou \"IRB\", e en galego Irmandade Republicana Irlandesa, e mais uns estatutos. Aprobaron d\u00faas resoluci\u00f3ns: que o comit\u00e9 central da \"IRB\" fose constitu\u00eddo para actuar como goberno da Rep\u00fablica Irlandesa, e que o Presidente da \"IRB\" ser\u00eda o Presidente da Rep\u00fablica, ata que o pobo irland\u00e9s puidese elixir libremente o seu goberno.\nA Liga da Home Rule e o Partido Parlamentario Irland\u00e9s de Charles Stewart Parnell conseguiron ter un gran n\u00famero de membros no Parlamento do Reino Unido onde, mediante a t\u00e1ctica do obstrucionismo e pola habilidade de saber manter a balanza do poder no Parlamento, tiveron \u00e9xito en introducir tres proxectos de lei na Home Rule en Irlanda. Por\u00e9n, os obxectivos de Parnell \u00edan m\u00e1is al\u00f3 das limitaci\u00f3ns da Home Rule en Irlanda. Iso f\u00edxose m\u00e1is que claro cando nun discurso en xaneiro de 1885 dixo: \"Ning\u00fan home ten o dereito de fixar os l\u00edmites da marcha dunha naci\u00f3n...\" O primeiro deses tres proxectos de lei, o Proxecto de Lei do Goberno Irland\u00e9s de 1886 foi rexeitado na C\u00e1mara dos Com\u00fans. O segundo Proxecto de Lei do Goberno Irland\u00e9s de 1893 foi aprobado polos Com\u00fans, pero rexeitado pola C\u00e1mara dos Lords. O terceiro Proxecto de Lei do Goberno Irland\u00e9s de 1912 foi de novo rexeitado polos lords, mais baixo a Acta do Parlamento de 1911 (aprobada polo Primeiro Ministro brit\u00e1nico H. H. Asquith co apoio de John Redmond que se convertera no l\u00edder do Partido Parlamentario Irland\u00e9s tras a morte de Parnell) converteuse en lei dous anos m\u00e1is tarde. Redmond, ao contrario que Parnell, contemplaba a \"Home Rule\" como unha fin en si mesma.\nOs Unionistas do Ulster, liderados por \"sir\" Edward Carson, xunto co Partido Conservador brit\u00e1nico e a C\u00e1mara dos Lords opo\u00f1\u00edanse \u00e1 Home Rule en Irlanda, e consider\u00e1bana unha ameaza aos seus intereses. Os Unionistas formaron o grupo paramilitar Forza de Voluntarios do Ulster, en ingl\u00e9s \"Ulster Volunteer Force\", o 13 de xaneiro de 1913, que estaba preparado para resistir violentamente a imposici\u00f3n da \"Home Rule\", e tanto o l\u00edder Conservador Andrew Bonar Law coma outros membros do seu partido ameazaron co uso da forza. Isto levou \u00e1 formaci\u00f3n dos Voluntarios Irlandeses, en ingl\u00e9s \"Irish Volunteers\", o 25 de novembro de 1913, unha forza dedicada a defender a \"Home Rule\". A Home Rule de Irlanda recibiu a Aprobaci\u00f3n Real o 18 de setembro de 1914, mais exclu\u00eda unha \u00e1rea a\u00ednda sen definir na provincia do Ulster. O Proxecto de Lei foi suspendido ata despois da primeira guerra mundial, que estalara un mes antes, causando unha escisi\u00f3n entre os Voluntarios Irlandeses, posto que moitos deles se alistaran nos Voluntarios Nacionais apoiando os Aliados e o esforzo de guerra brit\u00e1nico. Mentres tanto, a \"IRB\", reorganizada con homes determinados coma Thomas J. Clarke e Se\u00e1n MacDermott, continuou facendo plans, non para unha \"Home Rule\" limitada baixo a coroa brit\u00e1nica, mais para unha Rep\u00fablica Irlandesa independente.\nA Planificaci\u00f3n do Alzamento.\nOs plans para o Alzamento de Pascua comezaron os d\u00edas de agosto nos que tivo lugar a declaraci\u00f3n de guerra contra Alema\u00f1a. O Consello Supremo da \"IRB\" mantivo unha reuni\u00f3n no n\u00famero 25 de Parnell Square e, baixo o lema \"A dificultade de Inglaterra \u00e9 a oportunidade de Irlanda\", decidiron actuar xa antes da fin da guerra. O Consello tomou tres decisi\u00f3ns: formar un consello militar, procurar calquera axuda posible de Alema\u00f1a e asegurar o control dos voluntarios.\nA pesar de que o obxectivo principal da \"IRB\" era o establecemento dunha Rep\u00fablica Irlandesa independente, iso non ti\u00f1a por que acadarse necesariamente mediante un \u00fanico acto de rebeli\u00f3n. O historiador Eoin Neeson suxire que nunca se chegou a considerar que o plan concluir\u00eda cunha vitoria militar, a\u00ednda que os l\u00edderes si que consideraron que haber\u00eda unha certa vitoria militar parcial.\nA \"IRB\" estableceu tres obxectivos para o Alzamento: primeiro, declarar unha Rep\u00fablica Irlandesa, segundo, revitalizar o esp\u00edrito do pobo e espertar o fervor nacional arredista, e terceiro, reclamar un posto na conferencia de paz posterior \u00e1 guerra. \nPara acadar este obxectivo, o tesoureiro da \"IRB\", Tom Clarke, formou un Consello Militar para planear o Alzamento, do cal formaron parte inicialmente Patrick Pearse, \u00c9amonn Ceannt, e Joseph Plunkett, as\u00ed coma el mesmo e Se\u00e1n Mac Diarmada, que se unir\u00eda pouco despois. Todos eles eran membros da \"IRB\", e todos ag\u00e1s Clarke eran membros dos Voluntarios Irlandeses.\nO segundo dos obxectivos da \"IRB\" xa estaba ben avanzado para este tempo. A Irmandade xa se infiltrara nunha gran cantidade de organizaci\u00f3ns sociais, inclu\u00edndo a Gaelic Athletic Association, a Liga Ga\u00e9lica, o Sinn F\u00e9in, sindicatos, e m\u00e1is tarde o Ex\u00e9rcito Cidad\u00e1n Irland\u00e9s. Por medio desas organizaci\u00f3ns quer\u00edan proporcionar o empuxe preciso ao nacionalismo e ao cambio definitivo.\nDende o seu inicio en 1913, os Voluntarios, cuxa formaci\u00f3n foi instigada precisamente pola \"IRB\" co prop\u00f3sito de organizar un levantamento, foi caendo paulatinamente baixo o control desa organizaci\u00f3n, a medida que os membros da \"IRB\" traballaban para que outros membros foran ascendendo a postos superiores sempre que fora posible; de a\u00ed foi que para 1916 unha gran parte dos l\u00edderes dos Voluntarios eran republicanos devotos. Unha excepci\u00f3n notable era o seu fundador e presidente Eoin MacNeill quen daquela non era consciente das intenci\u00f3ns da \"IRB\". MacNeill planeaba empregar os Voluntarios como baza a xogar con Gran Breta\u00f1a tras a I guerra mundial.\nNegociouse co Alto Mando Alem\u00e1n, representado polo conde Bethmann-Hollweg, o conde Rudolph Nadolny e o Capit\u00e1n Heydal en Alema\u00f1a. A \"IRB\" estaba representada por Joseph Plunkett (que viaxou a Berl\u00edn en 1915) e mais o seu pai, o conde Plunkett. Roger Casement, que xa estaba en Alema\u00f1a dende 1914, negociou separadamente coma representante dos Voluntarios. Casement nunca foi un membro da \"IRB\", e non estaba ao corrente de ata que punto a \"IRB\" se infiltrara nos Voluntarios. Os obxectivos de Casement eran os de formar unha brigada de Prisioneiros de Guerra Irlandeses en campos alem\u00e1ns que ser\u00edan liberados para loitar contra Inglaterra dende o lado irland\u00e9s, as\u00ed coma asegurar un env\u00edo de armas dende Alema\u00f1a para os Voluntarios, que estaban escasamente equipados. O primeiro deles foi un fracaso, e a\u00ednda que conseguiu organizar un env\u00edo de rifles, a axuda alem\u00e1 resultou ser menor da esperada.\nEn Am\u00e9rica tam\u00e9n houbo negociaci\u00f3ns entre o embaixador alem\u00e1n en Washington, D.C., o conde Johann Heinrich von Bernsdorff, e o primeiro secretario, Wolf von Igel. John Devoy, l\u00edder do Clan na Gael, tam\u00e9n estivo involucrado nesas negociaci\u00f3ns, que tiveron lugar ao longo de 1914, 1915 e 1916. Desas negociaci\u00f3ns a \"IRB\" conseguiu o acordo do Goberno alem\u00e1n de que se os irlandeses puidesen establecer o seu status como unha naci\u00f3n \"privada legalmente de condici\u00f3n de Estado\", ent\u00f3n Alema\u00f1a permitir\u00edalles seren escoitados na conferencia de paz que ter\u00eda lugar despois da guerra.\nO Ex\u00e9rcito Cidad\u00e1n Irland\u00e9s, un grupo de sindicalistas socialistas con James Connolly \u00e1 cabeza, non era consciente dos plans da \"IRB\", e ameazou con iniciar unilateralmente unha rebeli\u00f3n se os outros partidos se negaban a actuar. Posto que a \"ICA\" (abreviatura en ingl\u00e9s do Ex\u00e9rcito Cidad\u00e1n Irland\u00e9s) contaba con apenas 200 efectivos, calquera acci\u00f3n que puideran levar a cabo ser\u00eda unha heroica mais infrutuosa misi\u00f3n suicida. A\u00ednda que decidisen ir s\u00f3s, posiblemente lles axudar\u00edan a \"IRB\" e os Voluntarios. Por iso os l\u00edderes da \"IRB\" se reuniron con Connolly en xaneiro de 1916 e convenc\u00e9rono de unir as s\u00faas forzas. Accederon a actuar conxuntamente na pr\u00f3xima Semana Santa e nomearon a Connolly o sexto membro do Comit\u00e9 Militar (Thomas MacDonagh converter\u00edase m\u00e1is adiante no s\u00e9timo e derradeiro membro).\nNun esforzo para neutralizar os informadores, e os propios l\u00edderes dos Voluntarios, Pearse emitiu ordes a comezos de abril para que o domingo de Pascua os Voluntarios levasen a cabo tres d\u00edas de \"desfiles e manobras\" (el ti\u00f1a autorizaci\u00f3n para facelo, como director da Organizaci\u00f3n). A idea era que os republicanos da organizaci\u00f3n (en particular os membros da \"IRB\") saber\u00edan exactamente o que iso significaba, mentres que homes como MacNeill e as autoridades brit\u00e1nicas no castelo de Dubl\u00edn tomar\u00edano ao p\u00e9 da letra, e non dar\u00edan maior importancia ao feito. Por\u00e9n, MacNeill decatouse do que se estaba tramando e ameazou con \"facer todo o posible ag\u00e1s chamar ao castelo de Dubl\u00edn\" para evitar o alzamento.\nEn pouco tempo MacNeill convenc\u00e9rase de continuar con alg\u00fan tipo de acci\u00f3n cando Mac Diarmada lle revelou que un env\u00edo de armas alem\u00e1s estaba a piques de ser desembarcar no condado de Kerry, o cal fora planeado pola \"IRB\" xunto con Roger Casement; estaba seguro de que o descubrimento por parte das autoridades de tal env\u00edo levar\u00eda \u00e1 supresi\u00f3n dos Voluntarios, a\u00ednda que os Voluntarios puidesen emprender acci\u00f3ns defensivas xustificadamente (inclu\u00edndo as manobras que se planearan orixinalmente). Casement, defraudado polo escaso apoio ofrecido polos alem\u00e1ns, volveu a Irlanda nun submarino alem\u00e1n e foi capturado desembarcando na praia de Banna Strand, situada na ba\u00eda de Tralee, no condado de Kerry. A Mari\u00f1a brit\u00e1nica comisou o env\u00edo de armas, que se atopaba a bordo do barco alem\u00e1n \"Aud\" \u2014que estaba camuflado como barco pesqueiro de arrastre noruegu\u00e9s\u2014, cando o interceptou despois de os Voluntarios fracasaren en atoparse con el.\nAo d\u00eda seguinte, cando MacNeill soubo que o barco que levaba as armas fora interceptado, mudou a s\u00faa posici\u00f3n orixinal de apoio ao Alzamento. Co apoio doutros l\u00edderes que eran da s\u00faa opini\u00f3n, dos que destacan Bulmer Hobson e The O'Rahilly, emitiu unha contraorde a todos os Voluntarios na que cancelaba todas as acci\u00f3ns do Domingo de Pascua. O \u00fanico que conseguiu foi adiar o Alzamento un d\u00eda, a\u00ednda que reduciu notablemente o n\u00famero de Voluntarios que tomaron parte nel.\nA Intelixencia Naval Brit\u00e1nica soubera do env\u00edo das armas e da volta de Casement, e da data da sublevaci\u00f3n de Pascua por medio das mensaxes entre Alema\u00f1a e a s\u00faa embaixada nos Estados Unidos, que foran interceptadas e descifradas na \"Habitaci\u00f3n 40\", o departamento de criptograf\u00eda do Almirantado brit\u00e1nico. A informaci\u00f3n pasouse ao subsecretario brit\u00e1nico para Irlanda, \"sir\" Matthew Nathan, o 17 de abril, mais sen revelar a s\u00faa fonte, polo que Nathan dubidaba sobre a s\u00faa exactitude. Cando chegaron a Dubl\u00edn as novas da captura do \"Aud\" e do arresto de Casement, Nathan reuniuse con lord Wimborne, o lord tenente de Irlanda. Nathan propuxo asaltar Liberty Hall, o cuartel xeral do Ex\u00e9rcito Cidad\u00e1n, e as propiedades dos Voluntarios en \"Father Matthew Park\" e en Kimmage, mais Wimborne insistiu en arrestar sistematicamente todos os seus l\u00edderes. Decidiron pospo\u00f1er calquera acci\u00f3n ata despois do luns de Pascua e mentres tanto Nathan telegrafou a Londres, ao Secretario en Xefe para Irlanda, Augustine Birrell, buscando a s\u00faa aprobaci\u00f3n. Para cando Birrell mandou por cable a s\u00faa resposta o mediod\u00eda do luns 24 de abril de 1916 autorizando a acci\u00f3n, o Alzamento xa comezara.\nO Alzamento.\nO Luns de Pascua.\nO luns de Pascua foi o primeiro d\u00eda do Alzamento. Durante a ma\u00f1\u00e1, os rebeldes tomaron posici\u00f3ns. Contra o mediod\u00eda produc\u00edronse os primeiros enfrontamentos entre os dous bandos.\nA ma\u00f1\u00e1: toma de posici\u00f3ns dos Rebeldes.\nOs Voluntarios de Dubl\u00edn estaban organizados en catro batall\u00f3ns. Como resultado da contraorde emitida por MacNeill, todos eles tiveron unha asistencia moito menor do que planearan orixinalmente. O 1\u00ba batall\u00f3n, baixo o mando de Ned Daly, logrou formar en Blackhall Street un n\u00famero aproximado de 250 homes encargados de ocupar os xulgados de Four Courts e as \u00e1reas do noroeste para defenderse do ataque dende o oeste, principalmente dos Cuarteis Reais e Marlborough; a excepci\u00f3n da Compa\u00f1\u00eda D, 12 homes liderados polo Capit\u00e1n Se\u00e1n Heuston, que estaban encargados de ocupar o Asilo de Mendigos, seguindo o r\u00edo dende os xulgados. O 2\u00ba batall\u00f3n, formado por uns 200 homes baixo o mando de Thomas MacDonagh, reuniuse no parque de St. Stephen's Green coa orde de tomar a F\u00e1brica de Galletas Jacob en Bishop Street, ao sur do centro da cidade, e un n\u00famero menor de homes reuniuse en Fairview, no nordeste, que logo se dirixiu \u00e1 Oficina Xeral de Correos. No sueste, o comandante \u00c9amon de Valera lideraba uns 130 homes do 3\u00ba batall\u00f3n que deb\u00edan tomar a panader\u00eda Boland e alg\u00fans edificios lindeiros para cubrir o posible ataque brit\u00e1nico procedente do cuartel de Beggars Bush e da estrada principal e o ferrocarril do porto de Kingstown (o actual D\u00fan Laoghaire). O 4\u00ba batall\u00f3n do comandante \u00c9amonn Ceannt, que contaba cuns 100 homes, formou en Emerald Square, no barrio de Dolphin's Barn. Ti\u00f1an a misi\u00f3n de ocupar a \"Workhouse\" (asilo onde pobres que non ti\u00f1an medios pod\u00edan vivir e traballar) co\u00f1ecida coma o \"South Dublin Union\" no suroeste, e defenderse contra os ataques dende a base militar de Curragh Camp. Unha forza mixta duns 400 Voluntarios e homes do Ex\u00e9rcito Cidad\u00e1n Irland\u00e9s reuniuse no Liberty Hall baixo o mando do comandante James Connolly. Deles, uns 100 homes e mulleres do Ex\u00e9rcito Cidad\u00e1n, liderados polo comandante Michael Mallin, foron enviados a ocupar o parque de St. Stephen's Green, e un pequeno destacamento do Ex\u00e9rcito Cidad\u00e1n, dirixido polo Capit\u00e1n Se\u00e1n Connolly, dirixiuse a tomar a \u00e1rea ao redor da casa do concello (preto do castelo de Dubl\u00edn) as\u00ed como as oficinas do xornal \"Daily Express\". Os demais homes ocuparon a Oficina Xeral de Correos, que acabou sendo o cuartel xeral do batall\u00f3n, e ademais de Connolly, outros catro membros do Consello Militar atop\u00e1banse al\u00ed: Patrick Pearse (presidente e comandante en xefe), Tom Clarke, Se\u00e1n Mac Diarmada e Joseph Plunkett.\nPrimeiros enfrontamentos.\nAo mediod\u00eda, un pequeno grupo de voluntarios e membros fenianos atacaron o Forte Magazine no Parque Phoenix (situado a 3 quil\u00f3metros ao noroeste do centro de Dubl\u00edn) e desarmaron os gardas nun intento de apropiarse de armas e de voar o edificio como sinal de que a sublevaci\u00f3n comezara. Este pequeno grupo colocou os explosivos, mais fracasou no cometido de conseguir as armas. Por\u00e9n, a explosi\u00f3n non foi o suficientemente potente como para que a o\u00edsen na cidade. Ao mesmo tempo, as forzas dos voluntarios e do Ex\u00e9rcito Cidad\u00e1n que estaban na cidade dirix\u00edronse a ocupar e asegurar as s\u00faas posici\u00f3ns.\nA unidade de Se\u00e1n Connolly asaltou o castelo de Dubl\u00edn, matando un polic\u00eda de garda e superando os soldados da caseta de garda, mais non tiveron \u00e9xito no ataque, posto que os disparos alertaron o subsecretario, \"sir\" Matthew Nathan, que se atopaba na s\u00faa oficina co coronel Ivor Price (oficial da Intelixencia Militar), e A.H. Norway (director da Oficina de Correos), e axudou a pechar as portas do castelo. Os rebeldes ocuparon a Casa do Concello de Dubl\u00edn e os edificios lindeiros. O destacamento de Mallin, ao cal se lle uniu a condesa Markiewicz, ocupou St. Stephen's Green, cavou trincheiras e requisou veh\u00edculos para formar barricadas. Tomaron moitos edificios, inclu\u00edndo a \"Facultade Real de Cirurx\u00e1ns de Irlanda\", mais deixaron sen tomar o Hotel Shelbourne, un edificio alto que ti\u00f1a vistas a todo o parque.\nOs homes de Daly, que estaban a levantar barricadas nos xulgados de Four Courts, foron os primeiros en ver algo de acci\u00f3n. Unha compa\u00f1\u00eda do 5\u00ba e do 12\u00ba de lanceiros, que eran parte do \"VI Rexemento de Reserva de Cabalar\u00eda\", estaban a escoltar un convoi de munici\u00f3n polos peiraos do norte cando recibiron disparos dos rebeldes. Incapaces de abrirse paso, refuxi\u00e1ronse nos edificios m\u00e1is pr\u00f3ximos. O batall\u00f3n do cuartel xeral, liderado por Connolly, marchou cara \u00e1 r\u00faa O'Connell, asaltando a Oficina Xeral de Correos e botando f\u00f3ra os clientes e os empregados, e tomaron varios soldados brit\u00e1nicos como prisioneiros; logo izaron d\u00faas bandeiras nos mastros de cada extremo do tellado do edificio: a bandeira tricolor de Irlanda na esquina da dereita que d\u00e1 \u00e1 r\u00faa Henry, e unha bandeira verde coa inscrici\u00f3n 'Irish Republic' (\"Rep\u00fablica Irlandesa\", en ingl\u00e9s) na esquina esquerda da r\u00faa Princess. A continuaci\u00f3n, Pearse leu a Proclamaci\u00f3n da Rep\u00fablica Irlandesa f\u00f3ra do edificio de Correos.\nO comandante en xefe do Ex\u00e9rcito Brit\u00e1nico en Irlanda, o xeneral Lovick Friend, atop\u00e1base de permiso en Inglaterra, e cando comezou a insurrecci\u00f3n non puideron localizar o oficial que dirix\u00eda a gornici\u00f3n de Dubl\u00edn, o coronel Kennard; o seu axudante, o coronel H.V. Cowan, chamou por tel\u00e9fono ao cuartel de Marlborough e pediu que se enviase un destacamento de soldados \u00e1 r\u00faa Sackville (r\u00faa O'Connell) para investigar como estaba a situaci\u00f3n na Oficina Xeral de Correos. Ent\u00f3n chamou por tel\u00e9fono aos cuarteis de Portobello, Real e Richmond e ordenoulles que enviaran tropas para liberar o castelo de Dubl\u00edn. Por \u00faltimo, contactou coa base de Curragh e pediu que se enviasen reforzos a Dubl\u00edn. Un escuadr\u00f3n do \"VI Rexemento de Cabalar\u00eda de Reserva\", enviados dende o cuartel de Marlborough, comezaron a baixar pola r\u00faa O'Connell, mais cando pasaban pola Columna de Nelson, \u00e1 altura do edificio de Correos, os rebeldes abriron fogo matando tres soldados e dous cabalos e ferindo de morte a un cuarto home. Os soldados retir\u00e1ronse e repreg\u00e1ronse para o cuartel. A mi\u00fado faise referencia \u2014erroneamente\u2014 a esta acci\u00f3n como a \"Carga dos Lanceiros\".\nUnha escuadra do \"3\u00ba batall\u00f3n de Reserva do Rexemento Irland\u00e9s Real\" (RIR) que se achegaba dende o Cuartel de Richmond, atopouse cun posto avanzado das forzas de \u00c9amonn Ceannt baixo as ordes do comandante de secci\u00f3n John Joyce no Monte Brown, no curruncho noroeste do \"asilo\" de South Dublin Union. Orden\u00f3uselle a un grupo de vinte homes baixo as ordes do tenente George Malone que marchasen para o castelo de Dubl\u00edn. Avanzaron ata chegar a curta distancia cos rifles calados e fixeron unha descarga de disparos xusto antes de que lles devolvesen o fogo, baixo o cal perderon tres homes na primeira descarga. Unha bala esnaquizou a mand\u00edbula de Malone cando dirix\u00eda o ataque. O oficial en xefe, o tenente-coronel R.L. Owens, colleu o resto de homes que quedaban no cuartel de Richmond. Enviouse a unha compa\u00f1\u00eda provista dunha metralladora Lewis ata o Hospital Real de Kilmainham (que daquela a\u00ednda non era un hospital, sen\u00f3n o cuartel xeral brit\u00e1nico), que daba ao asilo no que estaban os sublevados. O grupo principal tomou posici\u00f3ns ao longo dos muros leste e sur do edificio, ocupando edificios e un bloque de apartamentos, tras o cal abriron fogo contra as posici\u00f3ns rebeldes, obrigando a Joyce e aos seus homes a retirarse a trav\u00e9s de campo aberto. Un grupo liderado polo tenente Alan Ramsey abriu unha brecha por unha pequena porta ao car\u00f3n da porta Rialto, mais Ramsey resultou morto dun disparo, e o ataque foi repelido. Un segundo ataque encabezado polo capit\u00e1n Warmington arremeteu pola porta, mais Warmington acabou tam\u00e9n morto. Os soldados que quedaban tentaron entrar ao longo de todo o muro, pero atop\u00e1banse expostos e enfilados dende as posici\u00f3ns rebeldes da destiler\u00eda de whisky de Jameson's, na r\u00faa Marrowbone Lane. Finalmente, a superioridade num\u00e9rica e de potencia de fogo dos brit\u00e1nicos foros decisivos; acabaron por entrar \u00e1 forza dentro do recinto, e a pequena forza rebelde que estaba nas casetas da parte leste do asilo terminaron por renderse.\nDende o martes ata o s\u00e1bado.\nAs forzas brit\u00e1nicas esforz\u00e1ronse inicialmente en asegurar os accesos ao castelo de Dubl\u00edn e en illar o cuartel xeral rebelde, que cr\u00edan que se atopaba no edificio do Liberty Hall (sede do Sindicato Xeral e de Transportes Irland\u00e9s). O comandante brit\u00e1nico, o xeneral de brigada Lowe traballaba devagar, xa que non estaba seguro do tama\u00f1o das forzas coas que se estaba a enfrontar e s\u00f3 contaba con 1.269 soldados na cidade cando chegou da base de Curragh nas primeiras horas do martes 25 de abril. A Casa do Concello foi tomada o martes pola ma\u00f1\u00e1. A posici\u00f3n rebelde do parque de 'St Stephen's Green', ocupada polo Ex\u00e9rcito Cidad\u00e1n baixo o mando de Michael Mallin, converteuse en insostible cando os brit\u00e1nicos tomaron o \"Hotel Shelbourne\" e os edificios lindeiros e situaron neles francotiradores e metralladoras, aproveitando a grande altura deses edificios e as vistas ao parque que lles proporcionaron esas posici\u00f3ns o que dou como resultado que Mallin se retirase para o edificio da Facultade Real de Cirurxi\u00e1ns de Irlanda. A alta capacidade de poder de fogo brit\u00e1nico provi\u00f1a da artiller\u00eda proporcionada pola gornici\u00f3n de Athlone, que situaron ao norte da cidade, no barrio de Phibsborough e no Trinity College, e tam\u00e9n da patrulleira \"Helga\", que remontou o r\u00edo dende Kingstown. O lord tenente de Irlanda, declarou a Lei Marcial o martes pola tarde.\nO m\u00e9rcores 26 de abril, os can\u00f3ns do Trinity College e do \"Helga\" bombardearon o Liberty Hall e m\u00e1is tarde, a artiller\u00eda do Trinity College comezou a disparar \u00e1s posici\u00f3ns rebeldes da r\u00faa O'Connell. Foron enviados dende Inglaterra para Dubl\u00edn, e desembarcaron en Kingston esa mesma ma\u00f1\u00e1. Produc\u00edronse duras loitas nas posici\u00f3ns dominadas polos rebeldes ao redor do Gran Canal, mentres que as tropas avanzaban cara a Dubl\u00edn. Os Sherwood Foresters foron collidos repetidamente baixo fogo cruzado tratando de cruzar a canle na r\u00faa Mount. Dezasete voluntarios foron capaces de danar severamente o avance brit\u00e1nico, matando ou ferindo 240 homes. A posici\u00f3n rebelde no South Dublin Union (no que se sit\u00faa o Hospital de St. James), situada m\u00e1is ao oeste ao longo da canle, tam\u00e9n foi quen de inflixir graves perdas \u00e1s tropas brit\u00e1nicas que tentaban avanzar cara ao castelo de Dubl\u00edn. Cathal Brugha, un oficial rebelde, distinguiuse nesta acci\u00f3n resultando gravemente ferido.\nA gornici\u00f3n do cuartel xeral, logo de d\u00edas de intensos bombardeos, viuse obrigada a abandonalo cando o lume causado polas bombas se espallou cara \u00e1 Oficina Xeral de Correos. Abr\u00edronse paso facendo buracos nos muros dos edificios contiguos para evacuar a Oficina de Correos sen exporse ao fogo inimigo, e tomaron unha nova posici\u00f3n no 16 de Moore Street.\nO s\u00e1bado 29 de abril, desde este novo cuartel xeral, e despois de darse conta de que non pod\u00edan sa\u00edr desa posici\u00f3n sen expor a vida de civ\u00eds, Pearse deu a orde de renderse a t\u00f3dalas compa\u00f1\u00edas. Pearse rendeuse incondicionalmente perante o xeneral de brigada Lowe. O documento da rendici\u00f3n dic\u00eda o seguinte:\nO Alzamento f\u00f3ra de Dubl\u00edn.\nUnidades de Voluntarios Irlandeses un\u00edronse ao Alzamento en moitos sitios f\u00f3ra de Dubl\u00edn, pero debido \u00e1 contraorde de Eoin MacNeill, moitos deles volveron para as s\u00faas casas sen loitar sequera. Ademais, debido \u00e1 incautaci\u00f3n das armas alem\u00e1s a bordo do \"Aud\", os Voluntarios da provincia estaban moi mal provistos de armas. As principais acci\u00f3ns f\u00f3ra de Dubl\u00edn tiveron lugar en Ashbourne e Ennescorthy.\nAshbourne.\nEn Ashbourne, no condado de Meath, os Voluntarios do Norte do condado de Dubl\u00edn (tam\u00e9n co\u00f1ecidos coma os \"Voluntarios de Fingal\"), liderados por Thomas Ashe e o seu lugartenente Richard Mulcahy, atacaron o cuartel da Polic\u00eda Real Irlandesa, \"RIC\", abreviatura en ingl\u00e9s de \"Royal Irish Constabulary\". Chegaron reforzos dende Slane e tras un combate que durou cinco horas, os Voluntarios deron capturado sobre uns 90 prisioneiros. Houbo entre 8 e 10 mortos por parte da \"RIC\" e dous por parte dos Voluntarios, John Crennigan e Thomas Rafferty. A acci\u00f3n foi un adianto das t\u00e1cticas de guerrilla que o Ex\u00e9rcito Republicano Irland\u00e9s seguir\u00eda a empregar na guerra de Independencia irlandesa dende 1919 ata 1921.\nEnniscorthy.\nNalgunha parte do leste, Se\u00e1n MacEntee e os Voluntarios do condado de Louth mataron a un polic\u00eda e a un garda de prisi\u00f3n.\nNo condado de Wexford, os Voluntarios tomaron a vila de Enniscorthy (famosa por ser a vila na que tivo lugar a batalla de Vinegar Hill durante a Rebeli\u00f3n Irlandesa de 1798) dende o martes ata o venres. Os Voluntarios tomaron o control da li\u00f1a de ferrocarril para evitar que chegasen reforzos brit\u00e1nicos a Dubl\u00edn. Ao redor duns 600 Voluntarios tomaron a vila, liderados por Robert Brennan, Seamus Doyle e J R Etchingham. Sitiaron a comisar\u00eda de polic\u00eda, a\u00ednda que non intentaron tomala. Tan s\u00f3 un inspector e cinco axentes gardaban o cuartel da \"RIC\", mentres que por outra banda, un sarxento da \"RIC\" e un axente vixiaban no banco da vila para evitar que os rebeldes o tomasen. Estableceron o seu cuartel xeral no Ateneo, e mantiveron o control ata que Patrick Pearse deu a orde de rendici\u00f3n das tropas.\nOs Voluntarios tam\u00e9n estableceron unha forte posici\u00f3n defensiva no outeiro de Vinegar Hill, xa que ti\u00f1a vistas a toda a vila. Cortaron a li\u00f1a do ferrocarril e mandaron homes para Gorey e para Ferns. O Goberno respondeu enviando unha forza de m\u00e1is de 1000 homes para retomar Enniscorthy, e os rebeldes retir\u00e1ronse para as s\u00faas posici\u00f3ns en Vinegar Hill. Antes de que se produciran as primeiras hostilidades, chegaron as novas da rendici\u00f3n de Dubl\u00edn por parte rebelde, mais os Voluntarios rexeitaron crer esas novas. O comandante do ex\u00e9rcito brit\u00e1nico, o coronel F.A. French, era un home nado nese mesmo condado, e para evitar o derramamento de sangue ofreceu un salvoconduto aos l\u00edderes de Wexford para que puidesen ir ata Dubl\u00edn e escoitar a rendici\u00f3n directamente da boca de Pearse. Non houbo v\u00edtimas mortais.\nNo oeste.\nNo oeste, Liam Mellows liderou entre 600 e 700 Voluntarios en varios ataques frustrados \u00e1s comisar\u00edas de polic\u00eda en Oranmore e Clarinbridge, no condado de Galway. Tam\u00e9n houbo unha escaramuza en Carnmore na que morreron dous polic\u00edas da \"RIC\". Os Voluntarios estaban pobremente armados, con s\u00f3 25 rifles e 300 escopetas, e moitos deles estaban tan s\u00f3 equipados con lanzas. No final da semana, aos seguidores de Mellows est\u00e1base a acabar a escasa comida da que dispu\u00f1an, e escoitaban que se estaban a enviar moitos reforzos brit\u00e1nicos para o oeste, ademais o buque de guerra brit\u00e1nico HMS Gloucester chegara ata a ba\u00eda de Galway e bombardeara os campos ao redor de Athenry, onde os rebeldes ti\u00f1an a s\u00faa base. O 29 de abril, os Voluntarios, vendo que a situaci\u00f3n era desesperada, abandonaron a vila de Athenry e dispers\u00e1ronse. Moitos deses Voluntarios foron arrestados no per\u00edodo seguinte ao Alzamento, mentres outros, inclu\u00edndo Mellows, tiveron que fuxir para non ser apresados. Para cando os reforzos brit\u00e1nicos chegaran ao oeste, o Alzamento xa desaparecera.\nNo norte e no sur.\nNo norte, moitas compa\u00f1\u00edas de Voluntarios foron mobilizadas no condado de Tyrone, e 132 homes fix\u00e9rono en Falls Road, en Belfast. No sur, ao redor de 1000 voluntarios sublev\u00e1ronse na cidade de Cork baixo o mando de Tom\u00e1s Mac Curtain o Domingo de Pascua, mais deron en dispersarse tras recibir varias ordes contraditorias dende o alto mando dos Voluntarios en Dubl\u00edn.\nConsecuencias.\nBaixas.\nO Ex\u00e9rcito Brit\u00e1nico informou que as s\u00faas baixas ascenderan a 116 mortos, 368 feridos e 9 desaparecidos. Houbo 16 polic\u00edas mortos e 29 feridos. As baixas irlandesas foron de 318 mortos e 2.217 feridos. Os Voluntarios e o Ex\u00e9rcito Cidad\u00e1n Irland\u00e9s rexistraron 64 mortos en acci\u00f3n, a\u00ednda que as baixas irlandesas non foron divididas entre rebeldes e civ\u00eds.\nPersecuci\u00f3n do Sinn F\u00e9in.\nO xeneral Maxwell expresou dende o primeiro momento a s\u00faa intenci\u00f3n de \"arrestar todos os membros perigosos do Sinn F\u00e9in\", inclu\u00eddos \"aqueles que formaran parte activa do movemento a\u00ednda que non o fixeran nesa rebeli\u00f3n en particular,\u201d amosando as\u00ed a crenza popular de que o Sinn F\u00e9in, unha organizaci\u00f3n separatista que non era nin militante nin republicana, estaba tras o Alzamento.\nAs execuci\u00f3ns marcaron o inicio dun troco na opini\u00f3n p\u00fablica irlandesa, que ata aquela vira os rebeldes como aventureiros irresponsables cuxas acci\u00f3ns pod\u00edan danar a causa nacionalista. \u00c1 medida que os prisioneiros \u00edan sendo liberados e reorganizaban as forzas republicanas, o sentimento nacionalista comezou a decantarse cara ao pequeno partido mon\u00e1rquico que era daquela o Sinn F\u00e9in, que ironicamente no estivera implicado, mais que era erroneamente acusado polo goberno brit\u00e1nico e os medios de comunicaci\u00f3n irlandeses de estar tralo Alzamento.\nOs l\u00edderes superviventes, baixo as ordenes de \u00c9amon de Valera, infiltr\u00e1ronse no Sinn F\u00e9in e depuxeron a s\u00faa anterior c\u00fapula mon\u00e1rquica encabezada por Arthur Griffith, que fundara o partido en 1905 para influ\u00edr a favor da monarqu\u00eda dual Angloirlandesa. Unha reuni\u00f3n convocada por George Noble Plunkett o 19 de abril de 1917 conduc\u00eda \u00e1 formaci\u00f3n dun movemento pol\u00edtico amplo baixo a pancarta do Sinn F\u00e9in que foi formalizada no \"Sinn F\u00e9in Ard Fheis\" o 25 de outubro de 1917. O Sinn F\u00e9in e o Partido Parlamentario Irland\u00e9s enfront\u00e1ronse nunha serie de batallas de indefinido resultado, xa que cada un ga\u00f1ou varias elecci\u00f3ns menores, ata que durante a crise de recrutamento de 1918 (cando os brit\u00e1nicos tentaron impo\u00f1er levas en Irlanda) inclinou a balanza da opini\u00f3n p\u00fablica do lado do Sinn F\u00e9in antes das elecci\u00f3ns xerais ao Parlamento Brit\u00e1nico o 14 de decembro de 1918, que daba lugar a unha vitoria para o Sinn F\u00e9in, cuxos deputados se reuniron en Dubl\u00edn o 21 de xaneiro de 1919 para formar o D\u00e1il \u00c9ireann e adoptar a Declaraci\u00f3n de Independencia.\nArrestos.\nForon arrestados un total de 3.430 homes e 79 mulleres, a\u00ednda que a meirande parte foron liberados posteriormente. No intento de arrestar os membros da familia Kent no condado de Cork o 2 de maio, un xefe de polic\u00eda morreu dun disparo durante un tiroteo. Richard Kent tam\u00e9n resultou morto, e Thomas e William Kent foron arrestados.\nForon internados uns 1.841 homes en Inglaterra e Gales baixo o Regulamento 14B da Acta de Defensa do Reino de 1914, moitos dos cales tiveron moi pouco que ver coa sublevaci\u00f3n, e \u00e1s veces mesmo nada que ver en absoluto, coma Arthur Griffith. Os campos coma o Campo de Internamento de Frongoch convert\u00e9ronse en \"Universidades da Revoluci\u00f3n\", onde futuros l\u00edderes coma Michael Collins, Terence McSwiney e J.J. O\u2019Connell comezaron a planificar a futura loita pola independencia.\nExecuci\u00f3ns.\nTras unha serie de consellos de guerra que comezaron o 2 de maio, noventa persoas foron sentenciadas a morte. Maxwell confirmou a sentenza de quince deles (inclu\u00eddos os sete que asinaron a Proclamaci\u00f3n da Rep\u00fablica Irlandesa) e foron executados por un pelot\u00f3n de fusilamento entre os d\u00edas 3 e o 12 de maio (inclu\u00eddo Connolly, que estaba seriamente ferido e tivo que ser atado a unha cadeira debido a que ti\u00f1a un xeonllo esnaquizado). Non todos os executados eran l\u00edderes: Willie Pearse describiuse a si mesmo coma \"un asistente persoal do meu irm\u00e1n, Patrick Pearse\"; John MacBride non estivera ao tanto do Alzamento ata que comezou, mais loitara contra os brit\u00e1nicos na segunda guerra dos Boers quince anos atr\u00e1s; Thomas Kent non tomou parte en absoluto na revolta, mais foi executado por matar un axente de polic\u00eda durante unha redada na s\u00faa casa unha semana antes do Alzamento. O l\u00edder m\u00e1is prominente que se librou de ser executado foi \u00c9amon de Valera, comandante do 3\u00ba batall\u00f3n. Os condenados a morte foron executados nas seguintes datas:\nAdemais Roger Casement foi xulgado en Londres por alta traiz\u00f3n e foi aforcado na Prisi\u00f3n de Pentonville o 3 de agosto de 1916.\nInvestigaci\u00f3n das autoridades brit\u00e1nicas.\nCreouse unha Comisi\u00f3n Real para pescudar cales foran as causas do Alzamento. As exposici\u00f3ns comezaron o 18 de maio baixo a presidencia do lord Hardinge of Penshurst. A Comisi\u00f3n escoitou as probas de \"sir\" Matthew Nathan, Augustine Birrell, lord Wimborne, \"sir\" Neville Chamberlain (inspector xeral da Polic\u00eda Real Irlandesa), o xeneral Lovick Friend, o Maior Ivor Price da Intelixencia Militar, entre outros. O informe, publicado o 26 de xu\u00f1o, foi moi cr\u00edtico coa administraci\u00f3n de Dubl\u00edn, e dic\u00eda que \"durante moitos anos Irlanda fora administrada baixo o principio de que era m\u00e1is seguro e conveniente deixar a lei suspendida se con iso se puidera evitar calquera enfrontamento con calquera facci\u00f3n do pobo irland\u00e9s.\" Birrell e Nathan presentaron a s\u00faa dimisi\u00f3n inmediatamente despois do Alzamento. Wimborne tam\u00e9n dimitira de mala gana, mais foi nomeado de novo, e Chamberlain dimitiu pouco despois.\nO Alzamento e o seu apoio na historiograf\u00eda.\nSegundo Peter Berresford Ellis, inculcouse firmemente nas mentes das persoas que a xente apupou os prisioneiros cando eran levados \u00e1s prisi\u00f3ns, e que esa descrici\u00f3n de como Dubl\u00edn viu a insurrecci\u00f3n converteuse nun feito ver\u00eddico e irrefutable. Suxire que certamente foi unha visi\u00f3n que a propaganda imperialista brit\u00e1nica daquel tempo quer\u00eda inculcar en todo o mundo, e que os xornais eran remisos a publicar calquera cousa en sentido contrario.\nBerresford citou exemplos, inclu\u00edndo Dorothy Macardle, que escribiu na s\u00faa obra \"The Irish Republic\" (A Rep\u00fablica Irlandesa), \"O pobo non se sublevou. Alg\u00fans maldiciron os insurxentes.\" Thomas M. Coffey na obra \"Agon\u00eda na Pascua: O Alzamento Irland\u00e9s de 1916\" escribe, \"Os vencidos insurxentes aprenderon rapidamente o que a maior\u00eda dos dublineses pensaban sobre a s\u00faa rebeli\u00f3n cando unha multitude apareceu dende as beirarr\u00faas tentando abordalos... A choiva de insultos era tan fera e virulenta que alcanzou os prisioneiros que marchaban cun impacto case f\u00edsico.\"\nSegundo Berresford Ellis esta perspectiva converteuse en menos defendible cando en 1991 rexurdiu un testemu\u00f1o que permanecera escondido todo ese tempo. O xornalista e escritor canadense, Frederick Arthur McKenzie, foi un dos correspondentes de guerra m\u00e1is co\u00f1ecidos e de maior reputaci\u00f3n neses d\u00edas segundo Berresford Ellis. Foi un dos dous xornalistas canadenses que chegaron a Dubl\u00edn cos reforzos brit\u00e1nicos que foran enviados para sufocar a rebeli\u00f3n. McKenzie non ti\u00f1a simpat\u00eda polos \u2018rebeldes\u2019 irlandeses e os simpatizantes alem\u00e1ns, como el os v\u00eda, e non era antiimperialista. McKenzie publicou \"A Rebeli\u00f3n Irlandesa: Que Pasou e Por Que\", con C. Arthur Pearson en Londres en 1916, e al\u00ed escribiu: \"Lin moitos informes sobre o que pensaba a opini\u00f3n p\u00fablica en Dubl\u00edn naqueles d\u00edas. Todos concordaban en que hab\u00eda un apoio aberto e forte das masas populares \u00e1s tropas brit\u00e1nicas. Isto era as\u00ed nas mellores partes da cidade, non te\u00f1o d\u00fabida, mais abof\u00e9 que o que vin nos barrios m\u00e1is pobres non confirmaba tal cousa. Mais ben indicaba que hab\u00eda unha gran cantidade de apoio aos rebeldes, sobre todo despois de que foran derrotados.\" Berresford Ellis ent\u00f3n cita unha pasaxe de McKenzie onde describe unha ocasi\u00f3n na que viu como a xente saudaba e vitoreaba un rexemento mentres se aproximaba, e que comentou ao seu compa\u00f1eiro que estaban a aplaudir aos soldados. Deuse de conta ent\u00f3n de que estaban a escoltar a prisioneiros irlandeses, e inmediatamente se decatou de que de feito estaban a aclamar aos rebeldes. Os rebeldes que viu estaban desfilando en formaci\u00f3n militar e estaban a cantar unha canci\u00f3n rebelde en voz alta e triunfante. McKenzie informa a continuaci\u00f3n das conversas que tivo cun grupo de homes e mulleres que estaban nos cruces das r\u00faas. \"Claro, vitore\u00e1molos \u2014dixo unha muller\u2014, por que non deberiamos facelo? Acaso non son a nosa mesma carne e sangue?\" Como \u00eda vestido de cor caqui, a McKenzie tom\u00e1rono por un soldado brit\u00e1nico cando \u00eda polas r\u00faas de Dubl\u00edn e a xente insultouno abertamente, e fix\u00e9rono tal e como \"insultaban a todos os estranxeiros que estaban na s\u00faa cidade coma min.\" J.W Rowath, un oficial brit\u00e1nico tivo unha experiencia similar \u00e1 de McKenzie, e observou como \"multitudes de homes e mulleres nos recib\u00edan cos pu\u00f1os levantados e insultos.\"\nBrian Barton e Micheal Foy citan a Frank Robbins, do Ex\u00e9rcito Cidad\u00e1n Irland\u00e9s, que describe como viu un grupo de dublineses reunidos para aplaudir aos prisioneiros cando os met\u00edan no Cuartel de Richmond. Tam\u00e9n informan de cando de Valera rendeu o mu\u00ed\u00f1o de Boland, e de que multitudes estaban ali\u00f1adas a ambos os lados da r\u00faas Grand Canal e Hogan Place e suplicaban aos insurxentes que se atrincheirasen nas s\u00faas casas antes que renderse. Foy e Barton conclu\u00edron que \"nunha area que a polic\u00eda chegara a considerar como cada vez m\u00e1is militante nos meses antes do Alzamento, as actitudes p\u00fablicas na zona non eran uniformemente host\u00eds. Alg\u00fans dos soldados brit\u00e1nicos que loitaron al\u00ed notaron unha forte xenreira contra deles.\" No asilo da South Dublin Union, o Maior de Courcy Wheeler notou que non hab\u00eda hostilidade da xente contra os insurxentes: \"Estaba perfectamente claro que toda a s\u00faa admiraci\u00f3n era para os heroes que se renderan.\" \nEste informe contrad\u00ed rotundamente a maior\u00eda dos informes contempor\u00e1neos, afirma Berresford Ellis. Michael Foy e Brian Barton tam\u00e9n comparten esta opini\u00f3n que tam\u00e9n destacaban as expresi\u00f3ns de afecto da xente que estaba a ollar para os prisioneiros mentres os levaban. Citando o diario de John Clarke, un tendeiro que escribiu \"As\u00ed remata o derradeiro intento da pobre vella Irlanda. Que tipos m\u00e1is nobres. O mellori\u00f1o da terra. Nada de delincuentes xuven\u00eds de pouca monta.\" \nFoy e Barton pensaron que as contradici\u00f3ns puideron ser modificadas por outros factores. Examinaron as rutas polas que os soldados brit\u00e1nicos levaron aos prisioneiros. A columna de prisioneiros de Michael Mallin que viron foi levada durante algo m\u00e1is de 3 quil\u00f3metros para o Cuartel de Richmond a trav\u00e9s dun \"barrio de clase media de artes\u00e1ns protestantes e fortemente partidarios do goberno brit\u00e1nico.\" Neste barrio era onde os \"Royal Dublin Fusiliers\" e outros rexementos irlandeses do ex\u00e9rcito brit\u00e1nico captaban os seus recrutas. Aseguran que ao redor do Cuartel de Richmond viv\u00eda xente que depend\u00eda economicamente dos militares. Outro aspecto que aumentou foi o grao de hostilidade das mulleres de Dubl\u00edn que ti\u00f1an fillos servindo no ex\u00e9rcito en Francia. Tam\u00e9n informan de que alg\u00fans curas de Church Street reprend\u00edan aos prisioneiros insurxentes e aos feridos. Por\u00e9n, a crenza aceptada de xeito xeral de que a poboaci\u00f3n de Dubl\u00edn era totalmente hostil cos insurxentes que se renderan, \u00e9 un deses mitos que por ser repetido tan a mi\u00fado, acaba convert\u00e9ndose en 'historia'.\nBerresford Ellis concl\u00fae que se deixou claro que a insurrecci\u00f3n de 1916 precisa dunha investigaci\u00f3n e unha an\u00e1lise m\u00e1is exhaustiva antes de poder asegurar que foi \"avaliada no seu apropiado contexto hist\u00f3rico.\" A afirmaci\u00f3n de que foi un alzamento impopular dunha pequena banda, que foi apoupada e insultada tras a s\u00faa derrota cando eran levados prisioneiros \u00e9 un dos \"mitos que se propagaron.\" \nUnha reuni\u00f3n organizada polo conde Plunkett o 19 de abril de 1917 levou \u00e1 formaci\u00f3n dun amplo movemento pol\u00edtico baixo a bandeira do Sinn F\u00e9in, que foi formalizado na convenci\u00f3n (\"Ard Fheis\" en ga\u00e9lico) do Sinn F\u00e9in o 25 de outubro de 1917. A Crise do Recrutamento de 1918 intensificar\u00eda m\u00e1is adiante o apoio popular ao Sinn F\u00e9in antes das elecci\u00f3ns xerais ao parlamento brit\u00e1nico do 14 de decembro de 1918, que resultou nunha vitoria esmagante para o Sinn F\u00e9in. Os seus parlamentarios reun\u00edronse en Dubl\u00edn o 21 de xaneiro de 1919 para formar o D\u00e1il \u00c9ireann e aprobar a Declaraci\u00f3n de Independencia Irlandesa.\nO legado do Alzamento.\nAlg\u00fans dos superviventes do Alzamento acabar\u00edan por se converter en l\u00edderes do estado irland\u00e9s independente, e os que morreran foron venerados como m\u00e1rtires. As s\u00faas tumbas na prisi\u00f3n militar de Arbour Hill en Dubl\u00edn convert\u00e9ronse en monumento nacional, e o texto da Proclamaci\u00f3n da Rep\u00fablica Irlandesa ensinouse nas escolas. Cada Domingo de Pascua celebr\u00e1base unha conmemoraci\u00f3n anual en forma de desfile militar. En 1966 tivo lugar unha enorme festa nacional co gallo do 50 aniversario.\nCo estalido do conflito norteirland\u00e9s a partir da d\u00e9cada dos 60 \u2014co\u00f1ecido como \"the Troubles\", (os Problemas)\u2014, o goberno, os intelectuais e os medios de comunicaci\u00f3n comezaron a revisar o pasado militar do pa\u00eds, e particularmente o Alzamento de Pascua. A coalici\u00f3n de goberno que dirixiu Irlanda entre os anos 1973-1977, en particular o Ministro de Correos e Tel\u00e9grafos, Conor Cruise O'Brien, comezou a promocionar a opini\u00f3n de que a violencia de 1916 non era moi diferente da violencia que ti\u00f1a lugar naqueles d\u00edas nas r\u00faas de Belfast e Derry.\nCruise O'Brien e outros aseguraban que o Alzamento estaba condenado dende o principio a unha derrota militar, e que fracasou en explicar a determinaci\u00f3n dos Unionistas do Ulster de permanecer no Reino Unido. Historiadores \"revisionistas\" comezaron a escribir sobre aqueles tempos como se dun \"sacrificio de sangue\" se tratara.\nO Alzamento e os seus l\u00edderes seguiron a ser venerados polos republicanos irlandeses \u2014inclu\u00edndo os membros e os simpatizantes do IRA e do Sinn F\u00e9in\u2014 con murais nas zonas republicanas de Belfast e doutras vilas de Irlanda do Norte, festexando as acci\u00f3ns de Pearse e os seus camaradas, e facendo desfiles anualmente conmemorando o Alzamento. Por\u00e9n, o goberno irland\u00e9s suspendeu as celebraci\u00f3ns deses desfiles a comezos dos anos 70, e en 1976 nunha acci\u00f3n sen precedente prohibiu unha cerimonia de conmemoraci\u00f3n na Oficina Xeral de Correos organizada polo Sinn F\u00e9in e o Comit\u00e9 de Conmemoraci\u00f3n Republicano, baixo a Acta de Ofensas contra o Estado. Un deputado do D\u00e1il (\"Teachta D\u00e1la\", en ga\u00e9lico) do Partido Laborista, David Thornley, avergonzou ao goberno (do cal os Laboristas eran parte) cando apareceu no palco da cerimonia xunto con M\u00e1ire Comerford, unha sobrevivente do Alzamento, e con Fiona Plunkett, irm\u00e1 de Joseph Plunkett. Iso fixo que o Estado ignorase por completo o 75\u00ba aniversario do Alzamento en 1991. Coa chegada dunha tregua por parte do IRA Provisional e o comezo do que se chegou a co\u00f1ecer coma o Proceso de Paz de Irlanda do Norte durante os anos 90, a visi\u00f3n oficial sobre o Alzamento trocouse m\u00e1is positiva, e en 1996 o Taoiseach e l\u00edder do Fine Gael, John Bruton presidiu a conmemoraci\u00f3n do 80\u00ba aniversario no Xard\u00edn da Lembranza en Dubl\u00edn. No 2005 o Taoiseach, Bertie Ahern, anunciou a intenci\u00f3n do goberno de que o desfile militar volvese pasar pola Oficina Xeral de Correos a partir da Pascua do 2006, e de formar un comit\u00e9 para que se organicen as celebraci\u00f3ns do centenario do Alzamento que ter\u00e1 lugar no ano 2016.\n90\u00ba aniversario do Alzamento de 1916.\nO 90\u00ba aniversario do Alzamento de Pascua de 1916 celebrouse cun desfile militar no domingo de Pascua, o 16 de abril do 2006. O Presidente de Irlanda (Mary McAleese), a lord Mayor de Dubl\u00edn (Catherine Byrne), o Taoiseach (Bertie Ahern), membros do Goberno irland\u00e9s e outros convidados observaron o desfile mentres pasaba pola Oficina Xeral de Correos de Dubl\u00edn, cuartel xeral dos sublevados no Alzamento. O desfile estaba composto por 2.500 membros das Forzas de Defensa Irlandesa (representando o Ex\u00e9rcito, as Forzas A\u00e9reas, a Mari\u00f1a, e as Reservas do Ex\u00e9rcito e da Mari\u00f1a), a Garda S\u00edoch\u00e1na (a polic\u00eda irlandesa), a Asociaci\u00f3n de Veteranos das Naci\u00f3ns Unidas Irlandesas e os membros da Organizaci\u00f3n Nacional de Veteranos (\"Organisation of National Ex-Servicemen and Women\"). O desfile comezou no castelo de Dubl\u00edn e continuou polas r\u00faas Dame Street e College Green cara \u00e1 Oficina Xeral de Correos, onde o Presidente depositou unha coroa de flores. Con anterioridade Ahern depositara outra coroa de flores no c\u00e1rcere de Kilmainham, onde foran executados os l\u00edderes da sublevaci\u00f3n. O Taoiseach dixo que as cerimonias estaban a 'descargar a d\u00e9beda de honor dunha xeraci\u00f3n noutra.' A colocaci\u00f3n da coroa foi presenciada polo Padre Joseph Mallin (fillo do l\u00edder do Ex\u00e9rcito Cidad\u00e1n Irland\u00e9s Michael Mallin) , de 92 anos, \u00fanico fillo dos rebeldes executados que segu\u00eda vivo, e que fora levado a Dubl\u00edn polo Goberno irland\u00e9s en avi\u00f3n dende Hong Kong para o evento. Esta foi a primeira conmemoraci\u00f3n oficial que tivo lugar en Dubl\u00edn dende comezos dos anos 70.\nO Alzamento na cultura popular.\nNa literatura.\nUn tratamento literario temper\u00e1n e importante do Alzamento \u00e9 o poema de William Butler Yeats \"Easter 1916\", que caracteriza \u00e1 rebeli\u00f3n como \"unha terrible beleza\".\nO drama \"The Plough and the Stars\" de Sean O'Casey, estreado en 1926 no Abbey Theatre de Dubl\u00edn, ten o Alzamento de Pascua como marco, mais mostra dende a perspectiva da xente sinxela, a xente pobre de Dubl\u00edn, o impacto tr\u00e1xico dos acontecementos nas s\u00faas vidas.\nEn 1947 publicouse en Par\u00eds \"El est toujours avec trop bon les femmes\", na que Raymond Queneau describe a batalla pola Oficina Xeral de Correos como un er\u00f3tico grotesco.\nA novela \"A Star Called Henry\" de Roddy Doyle (1999) manexa a rebeli\u00f3n no segundo terzo do libro dun xeito interesante: o protagonista de Henry, un neno da r\u00faa intelixente de 14 anos, \u00e9 un protexido de James Connolly na GPO e narra os acontecementos dende a s\u00faa perspectiva.\nNa m\u00fasica.\nHai multitude de canci\u00f3ns que te\u00f1en como tem\u00e1tica o Alzamento de Pascua ou os seus protagonistas. Non s\u00f3 na m\u00fasica tradicional irlandesa con canci\u00f3ns como \"The Foggy Dew\" de Charles O'Neill, \"James Connolly\" e \"Padriac Pearse\" de \"The Wolfe Tones\", sen\u00f3n que moitos grupos de m\u00fasica moderna tomaron os acontecementos da Semana Santa de 1916 como referencia nalgunhas das s\u00faas canci\u00f3ns. A canci\u00f3n \"Zombie\" do grupo \"The Cranberries\" trata os efectos duradeiros do Alzamento. Unha interpretaci\u00f3n controvertida da canci\u00f3n de U2 \"Sunday Bloody Sunday\" ten tam\u00e9n referencias ao Alzamento.\nNo cine.\nA primeira pel\u00edcula que se rodou en relaci\u00f3n ao Alzamento de Pascua foi \"The Plough and the Stars\", dirixida por John Ford en 1936 e baseada no libro hom\u00f3nimo de Se\u00e1n O'Casey. En 1969, a ZDF produciu \"Der irische Freiheitskampf\", realizada por Wolfgang Schleif e con Karl-Michael Vogler no papel de \u00c9amon de Valera. En 1996, Neil Jordan dirixiu a pel\u00edcula \"Michael Collins\", ga\u00f1adora dun Le\u00f3n de Ouro no Festival Internacional de Cine de Venecia en 1996. Posteriormente, no 2001, a BBC produciu a miniserie en catro partes titulada \"Rebel Heart\", que foi motivo dunha gran controversia, xa que alg\u00fans sectores consideraron que era propaganda para o IRA durante o delicado proceso de paz en Irlanda do Norte, a miniserie foi especialmente criticada polo l\u00edder do Partido Unionista do Ulster David Trimble, quen atacou a corporaci\u00f3n dicindo que realizaban pel\u00edculas que pod\u00edan ser empregadas como propaganda polo Provisional Irish Republican Army (PRIRA)."}
{"id": "109682", "revid": "6279", "url": "https://gl.wikipedia.org/wiki?curid=109682", "title": "Tubo", "text": "O termo tubo pode referirse a:"}
{"id": "109683", "revid": "22570", "url": "https://gl.wikipedia.org/wiki?curid=109683", "title": "Arresto", "text": "O arresto \u00e9 unha medida de privaci\u00f3n da liberdade considerada nas leis, que pos\u00fae diversos obxectivos: como medida preventiva persoal dentro dun proceso penal, como medida de apuro para o cumprimento de certos actos, ou como sanci\u00f3n punitiva.\nO arresto propiamente dito \u00e9 a acci\u00f3n da polic\u00eda ou dalgunha persoa que act\u00faa baixo orde da lei ou do Estado, para tomar unha persoa baixo custodia, de forma que estean en disposici\u00f3n de contestar \u00e1 acusaci\u00f3n dun delito. En moitos sistemas legais, o arresto require a informaci\u00f3n \u00e1s persoas de que se atopan baixo arresto."}
{"id": "109684", "revid": "22570", "url": "https://gl.wikipedia.org/wiki?curid=109684", "title": "Delito", "text": "O delito, en sentido estrito, \u00e9 definido como unha conduta ou acci\u00f3n t\u00edpica (tipificada pola lei), antixur\u00eddica, culp\u00e1bel e pun\u00edbel. Sup\u00f3n unha conduta infraccional do Dereito penal, \u00e9 dicir, unha acci\u00f3n ou omisi\u00f3n tipificada e penada pola lei.\nA palabra delito deriva do verbo latino \"delinquere\", que significa abandonar, apartarse do bo cami\u00f1o, afastarse do vieiro sinalado pola lei. A definici\u00f3n de delito diferiu e difire a\u00ednda hoxe entre escolas criminol\u00f3xicas. Algunha vez, especialmente na tradici\u00f3n iberoamericana, intentouse establecer a trav\u00e9s do concepto de Dereito natural, creando xa que logo o delito natural. Hoxe esa acepci\u00f3n deixouse de lado, e ac\u00e9ptase m\u00e1is unha reduci\u00f3n a certos tipos de comportamento que unha sociedade, nun determinado momento, decide punir. As\u00ed se pretende liberar de paradoxos e diferenzas culturais que dificultan unha definici\u00f3n universal."}
{"id": "109685", "revid": "89787", "url": "https://gl.wikipedia.org/wiki?curid=109685", "title": "P\u00edlula", "text": "En farmacolox\u00eda, unha p\u00edlula (probablemente do lat\u00edn p\u00edlula que significa \u00abpelota pequena\u00bb), \u00e9 unha forma farmac\u00e9utica s\u00f3lida, redonda de administraci\u00f3n oral, pouco usada dende a aparici\u00f3n dos comprimidos e c\u00e1psulas. As p\u00edlulas son de preparaci\u00f3n artesanal na que se mesturan os ingredientes activos con excipientes como xaropes de glicosa nun morteiro resultando nunha pasta \u00e1 que se lle d\u00e1 a forma de cilindro delgado. Logo secci\u00f3nase ou dividese en porci\u00f3ns individuais de igual tama\u00f1o en forma de pequenas esferas e c\u00f3brense cun verniz azucarado para facelos m\u00e1is agrad\u00e1beis \u00e1 inxesti\u00f3n."}
{"id": "109686", "revid": "1576", "url": "https://gl.wikipedia.org/wiki?curid=109686", "title": "Xelatina", "text": "A xelatina \u00e9 unha mestura coloide, \u00e9 dicir, unha substancia semis\u00f3lida, incolora, transl\u00facida, quebradiza e case ins\u00edpida que se obt\u00e9n a partir do col\u00e1xeno procedente do tecido conectivo de despoxos animais fervidos con auga.\nCaracter\u00edsticas e tipos.\nNo animal, a xelatina non existe como compo\u00f1ente, sen\u00f3n que se obt\u00e9n por medio da hidr\u00f3lise parcial e irrevers\u00edbel do col\u00e1xeno, o seu precursor insol\u00fabel. No col\u00e1xeno, a unidade b\u00e1sica est\u00e1 formada por tres cadeas de polip\u00e9ptidos, enroladas en forma de h\u00e9lice e estabilizadas por uni\u00f3ns intramoleculares. Isto fai que o col\u00e1xeno exhiba propiedades mec\u00e1nicas \u00fanicas e forme a estrutura do tecido conectivo da pel, os tend\u00f3ns, as cartilaxes e os \u00f3sos dos animais.\nA xelatina \u00e9 unha prote\u00edna complexa, \u00e9 dicir, un pol\u00edmero composto por amino\u00e1cidos. Esta prote\u00edna carece dos principais amino\u00e1cidos esenciais para a nutrici\u00f3n humana como valina, tirosina e tript\u00f3fano, e polo tanto non ten valor como alimento. Como sucede cos polisac\u00e1ridos, o grao de polimerizaci\u00f3n, a natureza dos mon\u00f3meros e a secuencia na cadea proteica determinan as s\u00faas propiedades xerais. Unha salient\u00e1bel propiedade desta mol\u00e9cula \u00e9 o seu comportamento fronte a temperaturas diferentes: derr\u00e9tese coa auga quente e solidif\u00edcase novamente e \u00ednchase coa auga fr\u00eda.\nPor ser de procedencia animal os practicantes do vexetarianismo abst\u00e9\u00f1ense de consumila en calquera das s\u00faas formas."}
{"id": "109689", "revid": "89787", "url": "https://gl.wikipedia.org/wiki?curid=109689", "title": "Alfa Tucanae", "text": "Alfa Tucanae (Alpha Tucanae) (\u03b1 Tuc / HD 211416 / HR 8502) \u00e9 a estrela m\u00e1is brillante da constelaci\u00f3n de Tucana, cunha magnitude aparente +2,87. Formando 30\u00ba do polo sur celeste, non \u00e9 observ\u00e1bel no hemisferio norte por encima da latitude 30\u00ba. O corpo est\u00e1 a 199 anos luz de distancia do Sistema Solar.\nCaracter\u00edsticas.\nAlfa Tucanae \u00e9 unha xigante laranxa de tipo espectral K3 III cuxa luminosidade \u00e9 424 veces maior que a luminosidade solar. A s\u00faa temperatura superficial \u00e9 de 4300 K e o seu raio \u00e9 37 veces m\u00e1is grande que o do Sol. Estas observaci\u00f3ns, combinadas coa teor\u00eda de evoluci\u00f3n estelar, indican que ten unha masa comprendida entre 2,5 e 3 veces a masa solar.\nNas estrelas xigantes, a fusi\u00f3n nuclear de hidr\u00f3xeno que ten lugar arredor do n\u00facleo de helio, unido a procesos de convecci\u00f3n, altera a composici\u00f3n qu\u00edmica das s\u00faas superficies. Este efecto \u00e9 claramente apreciable en Alfa Tucanae, onde se observa un empobrecemento de carbono, que nesta clase de estrelas serve como catalizador na transformaci\u00f3n de hidr\u00f3xeno en helio, as\u00ed como un enriquecemento de nitr\u00f3xeno, tam\u00e9n xerado neste proceso.\nPolo contrario, no Sol, o helio cr\u00e9ase a trav\u00e9s dun proceso m\u00e1is directo, denominado fusi\u00f3n prot\u00f3n-prot\u00f3n.\nAlfa Tucanae \u00e9 unha binaria astrom\u00e9trica, \u00e9 dicir, a estrela acompa\u00f1ante non foi observada directamente, sen\u00f3n que se detectou por cambios no movemento propio da estrela principal. O per\u00edodo orbital \u00e9 de 11,5 anos e, se a compa\u00f1eira fora unha anana de baixa masa, a separaci\u00f3n entre ambas estar\u00eda en torno \u00e1s 7,5 UA."}
{"id": "109690", "revid": "89787", "url": "https://gl.wikipedia.org/wiki?curid=109690", "title": "Murcia, Filipinas", "text": "Murcia \u00e9 unha municipalidade de primeira clase e parcialmente urbana situada na provincia de Negros Occidental, rexi\u00f3n VI (Visayas Occidentais), Filipinas. pos\u00faa unha poboaci\u00f3n de 71.289 habitantes e est\u00e1 organizada administrativamente en 23 barangays, todos eles rurais, excepto o denominado \"Zone III (Pob.)\" que est\u00e1 considerado como urbano. \nOs barangays que compo\u00f1en a municipalidade de Murcia son:"}
{"id": "109691", "revid": "1131", "url": "https://gl.wikipedia.org/wiki?curid=109691", "title": "Zortziko", "text": "O zortziko (en \u00e9uscaro \"de oito\" ou \"oitava\", pois as s\u00faas partes constan de oito compases) \u00e9 un ritmo t\u00edpico de baile popular tradicional en Euskal Herria, a\u00ednda que tam\u00e9n \u00e9 utilizado como ritmo para acompa\u00f1ar melod\u00edas cantadas (como por exemplo, versos). \u00c9 unha das danzas do \"aurresku\" ou \"Danza Real\".\nA\u00ednda que existen variantes en comp\u00e1s de 2/4 e de 6/8 o \"zortziko\" m\u00e1is habitual escr\u00edbese como un comp\u00e1s de 5/8 (cinco por oito, ou cinco oitavos), no que o comp\u00e1s ten tres partes de distinta duraci\u00f3n (comp\u00e1s de am\u00e1lgama). A primeira parte corresponde a unha corchea e as d\u00faas restantes a sendas negras. Algunhas teor\u00edas describen o \"zortziko\" como unha evoluci\u00f3n dun comp\u00e1s de 3/4 deformado polos m\u00fasicos con intenci\u00f3n de seguir os pasos dos dantzaris.\nO instrumento t\u00edpico utilizado para executar os \"zortzikos\" \u00e9 o chistu co tamboril. \nA\u00ednda que a s\u00faa orixe e difusi\u00f3n foi totalmente popular, alg\u00fans autores como Isaac Alb\u00e9niz, Aita Donostia, Jes\u00fas Guridi, Joaqu\u00edn Turina, Pablo Soroz\u00e1bal ou Jos\u00e9 Mar\u00eda Usandizaga utiliz\u00e1rono tam\u00e9n para crear obras para banda, orquestra sinf\u00f3nica ou piano."}
{"id": "109692", "revid": "5691056", "url": "https://gl.wikipedia.org/wiki?curid=109692", "title": "Lista de episodios de Family Guy", "text": "A seguinte lista \u00e9 unha lista de episodios da serie de animaci\u00f3n da FOX Family Guy. A serie comezou a emitirse o 31 de xaneiro de 1999 e rematou orixinalmente o 14 de febreiro de 2002; non obstante, tras o aumento das vendas dos episodios en formato DVD, o programa reanudouse o 1 de maio de 2005."}
{"id": "109696", "revid": "23204", "url": "https://gl.wikipedia.org/wiki?curid=109696", "title": "Bertrand d'Argentr\u00e9", "text": "Bertrand d'Argentr\u00e9, nado en Vitr\u00e9 o 19 de maio de 1519 e finado en Thorign\u00e9 o 13 de febreiro de 1590, foi un pol\u00edtico e escritor bret\u00f3n.\nTraxectoria.\nFillo do grande senescal de Roazhon, Pierre d 'Argentre, a quen sucedeu en 1543. Especialista en dereito, fixo numerosos comentarios ao \"Coutumier de Bretagne\". En 1584, escribiu por encarga dos Estados da Breta\u00f1a unha \"Historie de Breta\u00f1a\" de corte nacionalista onde se mostra partidario do dereito feudal sobre o dereito romano. En 1589, p\u00faxose parte da Liga e do duque de Mercoeur, raz\u00f3n pola cal foi exiliado da cidade."}
{"id": "109698", "revid": "83328", "url": "https://gl.wikipedia.org/wiki?curid=109698", "title": "Senescal", "text": "Senescal era un alto funcionario de palacio. O cargo de senescal exist\u00eda na maior parte das cortes reais ou principados medievais da Europa occidental. Segundo as rexi\u00f3ns ou os pa\u00edses, o labor do senescal era diferente. A palabra senescal procede do voc\u00e1bulo latino \"senex\" (anci\u00e1n) e voc\u00e1bulo xerm\u00e1nico \"skalk\" (servidor), e significa \"servidor de m\u00e1is idade\", \"decano dos servidores\". O t\u00edtulo correspondente nas cortes da Europa do Leste era o de \"stolnic\", derivado da palabra eslava \"stol\" (mesa)."}
{"id": "109699", "revid": "15490", "url": "https://gl.wikipedia.org/wiki?curid=109699", "title": "Funcionario, funcionaria", "text": "O funcionario p\u00fablico \u00e9 aquel traballador que desempe\u00f1a funci\u00f3ns nun organismo do Estado, que pode representar a calquera poder p\u00fablico que exista, xa sexa o lexislativo, o executivo ou o xudicial. Habitualmente estes organismos son o Goberno, o Congreso o Parlamento, os tribunais, a Administraci\u00f3n p\u00fablica e, en xeral, todos aqueles organismos que non pertenzan ao sector privado."}
{"id": "109700", "revid": "89787", "url": "https://gl.wikipedia.org/wiki?curid=109700", "title": "Natasha Richardson", "text": "Natasha Jane Richardson, nada en Londres o 11 de maio de 1963 e finada en Nova York o 18 de marzo de 2009, foi unha actriz inglesa de cinema e teatro, ga\u00f1adora dun Premio Tony.\nTraxectoria.\nDunha familia de actores, era filla do director e produtor Tony Richardson e da actriz Vanessa Redgrave, irm\u00e1 ademais da actriz Joely Richardson; e estaba casada con Liam Neeson dende 1994 con quen tivo dous fillos.\nRichardson fixo a s\u00faa primeira aparici\u00f3n perante as c\u00e1maras aos catro anos nunha pel\u00edcula dirixida polo seu pai, \"The Charge of the Lightgade\" (1968). Asistiu \u00e1 \"Central School of Speech and Drama\" de Londres. En 1998 ga\u00f1ou un Premio Tony pola s\u00faa interpretaci\u00f3n no musical Cabar\u00e9. Traballou en varias obras de teatro e en diversos filmes.\nO 16 de marzo de 2009 sufriu un accidente cando estaba a tomar unhas clases de esqu\u00ed no resort de Mont Tremblant (Quebec), ocasion\u00e1ndolle morte cerebral. Dous d\u00edas m\u00e1is tarde, o 18 de marzo de 2009, faleceu no hospital Lenox Hill de Nova York."}
{"id": "109701", "revid": "2074", "url": "https://gl.wikipedia.org/wiki?curid=109701", "title": "Material xen\u00e9tico", "text": ""}
{"id": "109702", "revid": "5664055", "url": "https://gl.wikipedia.org/wiki?curid=109702", "title": "Occidente", "text": "Occidente (do lat\u00edn \"occ\u012ddens\", \"lugar da ca\u00edda do Sol\") significa oeste, e en xeral ref\u00edrese a un conxunto de culturas. Existen distintas acepci\u00f3ns sobre o significado do Mundo Occidental:\nO concepto de Occidente adoita contrapo\u00f1erse ao concepto das civilizaci\u00f3ns de Oriente (leste, en lat\u00edn)."}
{"id": "109703", "revid": "22570", "url": "https://gl.wikipedia.org/wiki?curid=109703", "title": "Glifo", "text": "Un glifo (do grego \"gl\u00fdf\u014d\", esculpir ou tallar) \u00e9 un signo gravado ou, por extensi\u00f3n, pintado. Por exemplo, os glifos da escrita maia ou da exipcia, tradicionalmente m\u00e1is co\u00f1ecidos neste \u00faltimo caso como xerogl\u00edfico (do grego talles sacros ou sacerdotais).\nEn tipograf\u00eda, un glifo \u00e9 unha representaci\u00f3n gr\u00e1fica dun car\u00e1cter, de varios caracteres ou de parte dun car\u00e1cter e \u00e9 o equivalente actual do tipo de imprenta (a peza que ti\u00f1a gravada a letra). Un car\u00e1cter \u00e9 unha unidade textual mentres que un glifo \u00e9 unha unidade gr\u00e1fica. Por exemplo, a ligadura \"fi\" representarase como un glifo nas fontes tipogr\u00e1ficas que o te\u00f1an, no suposto de que o sistema empregado na composici\u00f3n o reco\u00f1eza (como por exemplo TeX, os programas de maquetaci\u00f3n en xeral e os procesadores con funci\u00f3ns tipogr\u00e1ficas avanzadas).\nUn car\u00e1cter pode corresponder a varios glifos ou varios caracteres a un glifo (unha codificaci\u00f3n de caracteres)."}
{"id": "109704", "revid": "15490", "url": "https://gl.wikipedia.org/wiki?curid=109704", "title": "Tipograf\u00eda", "text": "A tipograf\u00eda (do grego \u03c4\u03cd\u03c0\u03bf\u03c2, \"typos\", golpe ou pegada, e \u03b3\u03c1\u03ac\u03c6\u03c9 \"graph\u03bf\", escribir) \u00e9 a arte e t\u00e9cnica do manexo e selecci\u00f3n de tipos, orixinalmente de chumbo, para crear traballos de impresi\u00f3n. O tip\u00f3grafo Stanley Morrison definiuna como:\n\u00c9 unha ferramenta de comunicaci\u00f3n e de transmisi\u00f3n de ideas presente en campos nos que especialmente os elementos visuais te\u00f1en importancia, como por exemplo a publicidade, a arte, o m\u00e1rketing, o dese\u00f1o... Comprende a realizaci\u00f3n de calquera produto (xa sexa impreso ou non) que se comunica cos demais mediante palabras. A pesar de non comunicar a trav\u00e9s de imaxes, xa que \u00e9 un campo distinto, nalgunhas ocasi\u00f3ns trab\u00e1llase con elas. Unha imaxe comunica moita m\u00e1is informaci\u00f3n e de maneira m\u00e1is r\u00e1pida, eficaz e sinxela ca unha palabra. Cabe mencionar a diferenza entre tipograf\u00eda e caligraf\u00eda pois, mentres a primeira caracter\u00edzase polo emprego de m\u00e1quinas para poder creala, a segunda tende a crearse a man. \nEsta t\u00e9cnica ten a s\u00faa orixe coa creaci\u00f3n do papel, as\u00ed mesmo. Coas primeiras impresi\u00f3ns (antigos bloques de madeira talada) foi posible producir textos. Uns anos m\u00e1is tarde, sobre o s\u00e9culo XV, Johannes Gutenberg creou en Alema\u00f1a unha forma de creaci\u00f3n de moldes usados para elaborar letras e as\u00ed poder imprimilas no papel creando textos. O primeiro libro impreso foi a Biblia con 42 li\u00f1as por p\u00e1xina. O \u00e9xito desta t\u00e9cnica fomentou a s\u00faa propagaci\u00f3n por toda Europa e o seu perfeccionamento. Un dos lugares nos que destacou a innovaci\u00f3n na imprenta foi Italia, onde conseguiron plasmar a caligraf\u00eda humanista e carolinxia, marcando un punto de partida para as tipograf\u00edas que temos hoxe en d\u00eda.\nA tipograf\u00eda enc\u00e1rgase da materializaci\u00f3n visual da escritura, non s\u00f3 hai que xogar artisticamente cos elementos gr\u00e1ficos, sen\u00f3n que se debe gardar a lexibilidade, a harmon\u00eda e a coherencia creando \u00e1 s\u00faa vez un produto visualmente agradable en canto \u00e1 cor, os espazos...A seleci\u00f3n dunha fonte determinada achega certo valor de credibilidade ao texto, como ocorre por exemplo cos peri\u00f3dicos. Alg\u00fans exemplos son Franklin, Gothic, Futura, Helv\u00e9tica, Century... O emprego axeitado da tipograf\u00eda pode marcar a diferenza entre chamar ou afastar os lectores e futuros compradores.\nElementos tipogr\u00e1ficos.\nVelaqu\u00ed a t\u00e1boa fundamental de elementos tipogr\u00e1ficos:\nA primeira tipograf\u00eda foi a romana estabelecida na cidade de Venecia, modelada por Claude Bandemaur, escritor e bi\u00f3logo.\nElementos Tipogr\u00e1ficos Romana/Francesa:"}
{"id": "109705", "revid": "5863", "url": "https://gl.wikipedia.org/wiki?curid=109705", "title": "Carmen Porter", "text": "Carmen Mar\u00eda Porter Ucha, nada en Madrid o 23 de agosto de 1974, \u00e9 unha xornalista espa\u00f1ola.\nTraxectoria.\nLicenciada en Ciencias da Informaci\u00f3n pola Universidade Complutense de Madrid e a Universidade Europea de Madrid. \u00c9 subdirectora do programa de radio \"Milenio 3\", que se emite na Cadena SER e do programa de televisi\u00f3n \"Cuarto Milenio\" en Cuatro. \u00c9 colaboradora da revista \"M\u00e1s All\u00e1\".\nFoi redactora da revista \"Enigmas do home e do universo\", na que se encargou, entre outros temas, dun suplemento en forma de xornal, que conti\u00f1a noticias do mundo do misterio, ao que denominaban \"Enigmas Expreso\". Tam\u00e9n foi redactora no programa de televisi\u00f3n \"El Otro Lado de la Realidad\" que se emite en Telemadrid.\nVida persoal.\n\u00c9 a dona do xornalista Iker Jim\u00e9nez, e colabora con el en numerosos proxectos xornal\u00edsticos."}
{"id": "109706", "revid": "75534", "url": "https://gl.wikipedia.org/wiki?curid=109706", "title": "Trisquel GNU/Linux", "text": "Trisquel GNU/Linux \u00e9 un proxecto de desenvolvemento de software iniciado pola Universidade de Vigo, e que ten como obxectivo a creaci\u00f3n dun sistema operativo de prop\u00f3sito xeral, empregando exclusivamente software libre. At\u00f3pase dispo\u00f1\u00edbel en ingl\u00e9s, galego, castel\u00e1n, catal\u00e1n, \u00e9uscaro. A versi\u00f3n Dwyn incl\u00fae ademais soporte para franc\u00e9s, chin\u00e9s, e hindi; optouse as\u00ed mesmo por substitu\u00edr o galego como idioma por defecto polo ingl\u00e9s. A \u00faltima versi\u00f3n (marzo de 2018) \u00e9 a 8.0 TLS e leva por nome \"Flidas\".\nO nome de Trisquel prov\u00e9n do co\u00f1ecido s\u00edmbolo celta tr\u00edscele (\"triskelion\"), que est\u00e1 conformado por tres espirais unidas en eixo. O logotipo desta distribuci\u00f3n est\u00e1 feito con tres espirais de Debian unidas, como reco\u00f1ecemento ao proxecto no que esta \"distro\" se basea.\nO proxecto naceu en 2004 co apoio da Universidade de Vigo e foi oficialmente presentado en abril do 2005 con Richard Stallman, fundador do proxecto GNU, como invitado de honra. Comezouse a desenvolver a partir do proxecto Debian mais no lanzamento 2.0 cambiou os repositorios polos de Ubuntu, xa que est\u00e1 distribuci\u00f3n ten plano de traballo mellor definido. O proxecto conta cos seus propios repositorios que parten dos compo\u00f1entes \"Ubuntu's main\" e \"universe\", mais eliminando todo software privado.\nEn decembro de 2008 Trisquel GNU/Linux foi inclu\u00edda pola Free Software Foundation na lista distribuci\u00f3ns GNU/Linux recomendadas logo de verificar seu compromiso tanto no uso do software 100% libre como no da s\u00faa promoci\u00f3n.\nDiferenzas con Ubuntu.\nA diferenza de Ubuntu, Trisquel GNU/Linux eliminou todos os paquetes que non fosen software libre, substitu\u00edu o kernel orixinal por unha versi\u00f3n libre, e inclu\u00edu as\u00ed mesmo paquetes alternativos.\nEdici\u00f3ns.\nExisten tres distribuci\u00f3ns do proxecto dispo\u00f1ibles para descarga. A denominada sinxelamente \"Trisquel\" est\u00e1 destinada a escritorio e uso persoal e que usa o escritorio MATE 1.12. Ademais liberase a \"Trisquel Mini\", unha versi\u00f3n lixeira con LXDE, e \"Trisquel Sugar TOAST\", preparada para o espazo educativo co proxecto Sugar. Todas elas est\u00e1n dispo\u00f1ibles como imaxes \"iso\" para plataformas de 32 e de 64 bits. Dende a p\u00e1xina oficial p\u00f3dese descargar un \"Live-CD\" de cada unha delas excepto de Trisquel Pro xa que por mor do seu tama\u00f1o precisa ser gravada nun DVD-R.\nTrisquel.\nA principal edici\u00f3n da distribuci\u00f3n est\u00e1 dese\u00f1ada para uso \"caseiro\", inclu\u00edndo soporte para redes, multimedia, dese\u00f1o, oficina e desenvolvemento inform\u00e1tico as\u00ed coma varios xogos. Incl\u00fae soporte e recursos para facer traballar DVD's e a maior\u00eda dos formatos de son e v\u00eddeo por defecto.\nTrisquel Edu.\nO 21 de setembro de 2008 foi ceibada a primeira candidata para esta ferramenta educativa. Estaba baseada nas experiencias previas do proxecto no eido da ensinanza -debido ao seu vencellamento ao mundo universitario as primeiras versi\u00f3ns de Trisquel inclu\u00edan un bo feixe de ferramentas cient\u00edficas, de enxe\u00f1er\u00eda e tam\u00e9n especificamente de ensinanza. Incl\u00fae soporte para encerados dixitais de baixo custo que usan proxectores LCD e o control remoto da Nintendo Wii e software gratu\u00edto espec\u00edfico que permite ser utilizado no canto doutras soluci\u00f3ns de hardware m\u00e1is custosas.\nTrisquel Pro.\nTrisquel Pro \u00e9 un sistema operativo destinado a pequenas empresas. Incl\u00fae un conxunto de programas para xesti\u00f3n da empresa como Abanq, OpenbravoPOS e GnuCash entre outros. A escolma de aplicaci\u00f3ns est\u00e1 complimentada con varias ferramentas versatis (all-purpose) que incl\u00faen un \"firewall\" en modo gr\u00e1fico, antivirus para escanear as partici\u00f3ns Windows, e o Wine. Foi ceibado oficialmente na feira SIMO en novembro do 2007."}
{"id": "109708", "revid": "2074", "url": "https://gl.wikipedia.org/wiki?curid=109708", "title": "Prote\u00ednas", "text": ""}
{"id": "109709", "revid": "23204", "url": "https://gl.wikipedia.org/wiki?curid=109709", "title": "Pietro d'Abano", "text": "Pietro d'Abano, nado contra 1250 e finado contra 1316, foi un fil\u00f3sofo e m\u00e9dico natural de Abano Terme, famoso pola s\u00faa obra \"Conciliator Differentiarum, qu\u0153 inter Philosophos et Medicos Versantur\". Acusado de herex\u00eda e ate\u00edsmo pola Inquisici\u00f3n, morreu na cadea en Padua antes de rematar o seu xu\u00edzo.\nTraxectoria.\nEstudou medicina en Padua e despois viaxou a Constantinopla, onde aprendeu grego, no \"Conciliator\" mesmo menciona o seu trato con Marco Polo, viviu en Par\u00eds despois de 1290, onde estudou e quizais tam\u00e9n ensinou, acusado polos dominicos de hexer\u00eda foi a xu\u00edzo pero grazas \u00e1 intervenci\u00f3n do Papa quedou libre. En 1306 ou 1307 volveu a Padua para ensinar filosof\u00eda e medicina na s\u00faa universidade, pouco despois de chegar os dominicos lev\u00e1rono a xu\u00edzo por herex\u00eda, e de novo en 1315 a\u00ednda que morreu antes do remate do xu\u00edzo.\nObra.\nNos 210 \"differenciae\" do \"Conciliator Differentiarum, qu\u0153 inter Philosophos et Medicos Versantur\" (1303 e 1310), amosa os seus diversos intereses pola filosof\u00eda da natureza, divide a medicina entre a teor\u00eda e a pr\u00e1ctica e afirma que o papel do m\u00e9dico \u00e9 ser un ministro dunha natureza que se pode explicar racionalmente. En \"Expositio Problematum Aristotelis\" (1310) traduci\u00f3n e comentario dos \"Problemas de Arist\u00f3teles\", un texto pseudoaristoteliano sobre unha gran variedade de temas que Abano agrupa en 38 \"particulae\" e amosa o seu escepticismo polo sobrenatural e polas superstici\u00f3ns populares."}
{"id": "109711", "revid": "111586", "url": "https://gl.wikipedia.org/wiki?curid=109711", "title": "Padua", "text": "A cidade de Padua (en lat\u00edn \"Patavium\", en italiano \"Padova\", en v\u00e9neto \"Padoa\") \u00e9 o centro econ\u00f3mico e de comunicaci\u00f3ns da rexi\u00f3n do V\u00e9neto, no norte de Italia. \u00c9 as\u00ed mesmo a capital da provincia hom\u00f3nima, sobre o r\u00edo Bacchiglione, a 40\u00a0km ao oeste de Venecia e a 29\u00a0km no sueste de Vicenza, cunha poboaci\u00f3n de 211.985, en 2004.\nA comuna de Padua est\u00e9ndese por unha \u00e1rea de 92\u00a0km\u00b22 e ten l\u00edmites cos concellos de Abano Terme, Albignasego, Cadoneghe, Legnaro, Limena, Noventa Padovana, Ponte San Nicol\u00f2, Rubano, Saonara, Selvazzano Dentro, Vigodarzere, Vigonovo, Vigonza e Villafranca Padovana.\nPadua \u00e9 unha cidade cunha vinculaci\u00f3n moi importante coa vida universitaria, dado que un terzo da s\u00faa poboaci\u00f3n \u00e9 estudante. A universidade, fundada en 1222, \u00e9 unha das mes antigas de Europa e do mundo. Entre os seus profesores m\u00e1is celebras destacan Galileo e William Harvey.\nMonumentos.\nEn Padua hai moitos monumentos e lugares de interese art\u00edstica. Entre eles destacan \"Prato della Valle\", praza de \u00e9poca napole\u00f3nica co\u00f1ecida pola s\u00faa amplitude, e a capela dos Scrovegni, polos frescos de Giotto, que constit\u00fae unha das obras m\u00e1is importantes deste pintor. Ademais, resultan agradables para unha visita: a \"Bas\u00edlica de San Antonio\", patr\u00f3n da cidade; o \"Palazzo della Ragione\", sede do Goberno da cidade na Idade Media, que separa a \"Piazza delle Erbe\" (praza das Herbas) da \"Piazza della Frutta\" (praza da Froita); a igrexa dos Eremitani; o \"Palazzo Moroni\", actual localizaci\u00f3n da casa do concello e a catedral.\nUniversidade.\nPadua \u00e9 famosa, tam\u00e9n, pola s\u00faa universidade, unha das m\u00e1is antigas de Europa e do mundo. Fundouse en 1222 e nas s\u00faas aulas ensinaron cient\u00edficos tan c\u00e9lebres como Galileo ou William Harvey. Actualmente ten m\u00e1is de 60.000 estudantes."}
{"id": "109712", "revid": "89787", "url": "https://gl.wikipedia.org/wiki?curid=109712", "title": "Maximiliano Hern\u00e1ndez Mart\u00ednez", "text": "Maximiliano Hern\u00e1ndez Mart\u00ednez, nado en San Mat\u00edas o 21 de outubro de 1882 e finado en Hacienda Jamastr\u00e1n o 15 de maio de 1966, foi un militar salvadore\u00f1o, presidente do Salvador entre 1931 e 1934, e entre 1935 e 1944.\nNotas.\n]"}
{"id": "109714", "revid": "55340", "url": "https://gl.wikipedia.org/wiki?curid=109714", "title": "Holly One", "text": "Oliviero Migliore, m\u00e1is co\u00f1ecido polo seu nome art\u00edstico Holly One, nado en Z\u00faric o 12 de abril de 1965 e finado en Barcelona o 8 de setembro de 2006, foi un actor porno italiano aveci\u00f1ado en Espa\u00f1a, caracterizado pola s\u00faa baixa estatura. Est\u00e1 considerado o actor porno m\u00e1is baixo do mundo, con 120\u00a0cm.\nTraxectoria.\nEstrela da Sala Bagdad de Barcelona e de numerosos locais nocturnos de Eivisa durante os anos 80 e 90, a s\u00faa traxectoria no porno (de m\u00e1is de 100 filmes) corre da man do actor Rocco Siffredi e Nacho Vidal. Foi unha estrela en Europa e mesmo foi galardoado cun premio ao mellor actor secundario no FICEB. Faleceu de infarto aos 41 anos de idade tras ingresar en coidados intensivos nun hospital de Barcelona, debido a un paro card\u00edaco provocado por unha enfermidade pulmonar"}
{"id": "109715", "revid": "1131", "url": "https://gl.wikipedia.org/wiki?curid=109715", "title": "Home Insurance Building", "text": "O Home Insurance Building foi constru\u00eddo en 1885 por William Le Baron Jenney en Chicago, cunha altura de 42 metros. Foi o primeiro ra\u00f1aceos polo uso de aceiro estrutural no mundo. Foi constru\u00eddo entre os anos 1884 e 1885. Foi demolido no ano 1931. O edificio constaba de 10 pisos, que en 1890 pasar\u00edan a ser 12."}
{"id": "109716", "revid": "5863", "url": "https://gl.wikipedia.org/wiki?curid=109716", "title": "Acuario p\u00fablico", "text": "Un acuario p\u00fablico \u00e9 un estabelecemento aberto ao p\u00fablico para a observaci\u00f3n das especies acu\u00e1ticas en acuarios expostos nun obxectivo comercial ou educativo. Certos acuarios especializ\u00e1ronse na presentaci\u00f3n de especies de auga doce, outros na exhibici\u00f3n de especies de auga salgada. Un acuario p\u00fablico pode ser tam\u00e9n unha parte dun xard\u00edn zool\u00f3xico ou dun museo cient\u00edfico (museo oceanogr\u00e1fico, museo de historia natural...)."}
{"id": "109721", "revid": "1131", "url": "https://gl.wikipedia.org/wiki?curid=109721", "title": "Q1 Tower (ra\u00f1aceos)", "text": "Q1 Tower \u00e9 un ra\u00f1aceos situado en Gold Coast, Australia. Cos seus 323 metros e 80 plantas \u00e9 o edificio residencial m\u00e1is alto do mundo, superando o 21st Century Tower de Dubai e o segundo ra\u00f1aceos m\u00e1is alto de todo o Hemisferio Sur, por detr\u00e1s de el, a\u00ednda en construci\u00f3n, Costa Center, en Santiago de Chile. Foi dese\u00f1ado por Atelier e a s\u00faa forma estivo inspirada polo facho dos Xogos Ol\u00edmpicos de Sydney 2000 e pola Sydney Opera House. O seu gran dese\u00f1o levouno a ga\u00f1ar o Emporis Skyscraper Award en 2005, superando ao Turning Torso, en Suecia. Un observatorio na planta 77 conv\u00e9rteo no \u00fanico ra\u00f1aceos cun observatorio s\u00f3 cara \u00e1 praia."}
{"id": "109722", "revid": "56817", "url": "https://gl.wikipedia.org/wiki?curid=109722", "title": "Anllo", "text": "O top\u00f3nimo galego Anllo pode referirse a:\nAmais, como apelido pode referirse a:"}
{"id": "109734", "revid": "56817", "url": "https://gl.wikipedia.org/wiki?curid=109734", "title": "Construci\u00f3n", "text": "A construci\u00f3n \u00e9 o proceso de armar calquera cousa, como casas, ra\u00f1aceos, pontes, presas, cami\u00f1os ou barcos. A construci\u00f3n abrangue diversas formas e combinaci\u00f3ns de como facer ou crear m\u00faltiples tipos de estruturas. As\u00ed, a construci\u00f3n dir\u00edxese cara a un futuro onde a man de obra precisa de aparatos superiores e m\u00e1is integrados, deixando xa que logo atr\u00e1s a man de obra tradicional. Ademais, na construci\u00f3n actual des\u00e9\u00f1anse as edificaci\u00f3ns e os aparatos a partir dunha diversidade de patr\u00f3ns est\u00e1ndar, o que dimin\u00fae o grao de erros e malas edificaci\u00f3ns."}
{"id": "109735", "revid": "23204", "url": "https://gl.wikipedia.org/wiki?curid=109735", "title": "Se\u00f1or Alcalde", "text": "Se\u00f1or alcalde foi unha \"sitcom\" espa\u00f1ola emitida por Telecinco en 1998. Durou d\u00faas tempadas: a primeira iniciada o 21 de xaneiro de 1998 e a segunda o 7 de xullo dese ano.\nArgumento.\n\"Pablo\" \u00e9 vi\u00favo, pai de tres fillo que acaba de ser escolleito alcalde do seu pobo, Encinar de la Torre, polo Partido Independiente de Encinar (PIE). O pobo vai escribindo as s\u00faas historias, cos concelleiros da oposici\u00f3n, entre os que est\u00e1 \"Virginia\" (muller divorciada e dous fillos, que vive coa s\u00faa nai \"Amparo\") e \"Ram\u00f3n\"."}
{"id": "109739", "revid": "23204", "url": "https://gl.wikipedia.org/wiki?curid=109739", "title": "Pedro I de Borb\u00f3n", "text": "Pedro I de Borb\u00f3n (1311 - Poitiers; 19 de setembro de 1356), nobre franc\u00e9s, fillo de Lu\u00eds I de Borb\u00f3n e Mar\u00eda de Henao.\n\u00c1 morte de seu pai en 1342 recibiu os t\u00edtulos de conde de Clermont, conde de La Marche e foi nomeado segundo duque de Borb\u00f3n.\nSempre se falou da s\u00faa d\u00e9bil sa\u00fade mental e a que foi probabelmente hereditaria. Pedro casou con Sabela de Valois, filla de Carlos de Valois, por tanto irm\u00e1 do rei Filipe VI. Tiveron sete fillas e un fillo:\nPedro faleceu na Batalla de Poitiers o 19 de setembro de 1356, o condado de La Marche pasou para o seu irm\u00e1n Xaime I de La Marche, e Clermont e Borb\u00f3n para o seu fillo Lu\u00eds."}
{"id": "109742", "revid": "197", "url": "https://gl.wikipedia.org/wiki?curid=109742", "title": "Xullo na cultura popular galega", "text": "O que segue recolle diversa informaci\u00f3n sobre a pegada do mes de xullo na cultura popular e na literatura oral galegas, recollida de diferentes traballos etnogr\u00e1ficos \u2013xerais a toda Galicia ou localizados nun \u00e1mbito xeogr\u00e1fico m\u00e1is concreto-, dicionarios, refraneiros, cantigueiros etc.\nDenominaci\u00f3ns populares do mes de xullo son \"mes de Santiago\" (ou simplemente, \"Santiago\"), e \"mes da sega\" ou \"seitura\" (alcumes estes que comparte con agosto ).\nCrenzas e superstici\u00f3ns.\nSanta Marta cel\u00e9brase o 29 de xullo. \u00c9 avogosa dos xordos, que acoden \u00e1 igrexa de Santa Marta de Bab\u00edo (en Bergondo, A Coru\u00f1a) a que lles boten o aceite nos o\u00eddos.\nL\u00e9xico.\nCh\u00e1mase \"maz\u00e1 do Santiago\" a unha variedade temper\u00e1 de maz\u00e1. Tam\u00e9n hai unha \"pera santiaguesa\", unha variedade de pera."}
{"id": "109744", "revid": "624", "url": "https://gl.wikipedia.org/wiki?curid=109744", "title": "Pega marza", "text": ""}
{"id": "109752", "revid": "96271", "url": "https://gl.wikipedia.org/wiki?curid=109752", "title": "Agosto na cultura popular galega", "text": "O que segue recolle diversa informaci\u00f3n sobre a pegada do mes de agosto na cultura popular e na literatura oral galegas, recollida de diferentes traballos etnogr\u00e1ficos \u2013xerais a toda Galicia ou localizados nun \u00e1mbito xeogr\u00e1fico m\u00e1is concreto-, dicionarios, refraneiros, cantigueiros etc.\n\"Agosto\" tam\u00e9n designa o tempo da recolleita dos cereais, e a colleita mesma (Real Academia Galega 2013, s. v. \"agosto\").\nDenominaci\u00f3ns populares do mes de agosto son \"mes da Nosa Se\u00f1ora\" e mes da sega (alcume este que comparte con xullo ).\nCrenzas e superstici\u00f3ns.\nA l\u00faa crecente de agosto \u00e9 a mellor para que aproveiten os ba\u00f1os a un enfermo (Eladio Rodr\u00edguez, s. v. \"l\u00faa\").\nSanta Clara -11 de agosto- \u00e9 avogosa para o bo tempo. Por iso, para asegura-lo sol no d\u00eda da voda \u00e9 costume en Santiago e Pontevedra que os padri\u00f1os leven ovos a Santa Clara. Tam\u00e9n, en Santiago, desde hai pouco p\u00eddeselle que interceda para conseguir boas notas nos exames."}
{"id": "109753", "revid": "5863", "url": "https://gl.wikipedia.org/wiki?curid=109753", "title": "T\u00edtulo nobiliario", "text": "Un t\u00edtulo nobiliario \u00e9 un privilexio legal concedido dende antigo que distingue os membros da nobreza.\nCaracter\u00edsticas.\nOs privilexios outorgados pola nobreza son hoxe case exclusivamente protocolarios, mais durante a Idade Media constitu\u00edron a base do sistema feudal, organizando a posesi\u00f3n da terra e as relaci\u00f3ns de vasalaxe. Hoxe sobreviven unicamente nos pa\u00edses de r\u00e9xime mon\u00e1rquico: Andorra, B\u00e9lxica, Dinamarca, Espa\u00f1a, Gran Breta\u00f1a, Liechtenstein, Luxemburgo, M\u00f3naco, Noruega, Pa\u00edses Baixos e Suecia, na Santa S\u00e9 e na Rep\u00fablica de San Marino.\nOs t\u00edtulos nobiliarios te\u00f1en, na s\u00faa meirande parte, car\u00e1cter hereditario, a sucesi\u00f3n recae no fillo ou filla primox\u00e9nito do anterior posuidor e o seu uso est\u00e9ndese aos consortes lex\u00edtimos. Na maior\u00eda dos pa\u00edses que mante\u00f1en unha lexislaci\u00f3n nobiliaria en vigor, como Espa\u00f1a ou Gran Breta\u00f1a os t\u00edtulos non poden ser obxecto de transacci\u00f3ns comerciais e o seu uso indebido ou usurpaci\u00f3n est\u00e1n penalizados pola Lei.\nXerarqu\u00eda.\nListaxe coa xerarqu\u00eda dos t\u00edtulos nobiliarios:"}
{"id": "109754", "revid": "98629", "url": "https://gl.wikipedia.org/wiki?curid=109754", "title": "K\u00e1iser", "text": "K\u00e1iser (Alem\u00e1n: \"Kaiser\") \u00e9 o t\u00edtulo alem\u00e1n equivalente ao de \"Emperador\", con Kaiserin facendo o feminino, \"Emperatriz\".\nHistoria.\nO voc\u00e1bulo prov\u00e9n do lat\u00edn Caesar ou C\u00e9sar, tomado do t\u00edtulo dos Emperadores Romanos dende Octavius Caesar Augustus, que o usou como descendente de Caius Julius Caesar. En alem\u00e1n, a palabra Kaiser non est\u00e1 limitada aos xefes do os imperios alem\u00e1n, austr\u00edaco ou o Sacro Imperio Romano Xerm\u00e1nico, sen\u00f3n que tam\u00e9n \u00e9 usado nun equivalente de sentido xen\u00e9rico coa palabra inglesa \"Emperor\", para os xefes doutros Imperios. Por exemplo, un emperador da China menci\u00f3nase como \"Chinesischer Kaiser\" ou \"Kaiser von China\" en alem\u00e1n."}
{"id": "109755", "revid": "197", "url": "https://gl.wikipedia.org/wiki?curid=109755", "title": "O raposo na cultura popular galega", "text": "A seguir rec\u00f3llese a pegada do raposo na cultura popular galega, na etnograf\u00eda e na literatura de transmisi\u00f3n oral.\nCrenzas e superstici\u00f3ns.\nDisque a raposa, para librarse das pulgas, merg\u00fallase na auga cun pau na boca deixando s\u00f3 o pau asomando por riba da auga. As pulgas, para non afogar, soben polo corpo ata o pau e cando est\u00e1n todas al\u00ed a raposa solta o pau e sae da auga.\nVer un raposo, macho, estando en xex\u00fan, \u00e9 sinal de bo agoiro, pero se o que se ve \u00e9 unha femia, \u00e9 mal agoiro. Tam\u00e9n anuncia a morte dun veci\u00f1o escoita-lo seu oubeo pola noite.\nPara escorrentar o raposo empr\u00e9gase a seguinte f\u00f3rmula:\nOutra f\u00f3rmula para que fuxa o raposo \u00e9 berrarlle a grandes voces \"\u00a1Ah, Perico!\" .\nSanto Ant\u00f3n de Padua ten o poder de salvar ovellas e gali\u00f1as das fauces do lobo ou do raposo, para o que existen varios responsos .\nEntre os mari\u00f1eiros existe a cautela de evitar certos comportamentos a bordo para garantir unha boa pesca. As\u00ed, a bordo, nunca se deb\u00eda falar de curas, de cobras nin de raposos; por veces, tampouco de xastres nin zapateiros .\nCrese que a raposa \u00e9, en realidade, unha \"\u00e1nima\" en pena que, por ter realizada algunha boa acci\u00f3n, non caeu no inferno sen\u00f3n que permanece neste mundo facendo penitencia polos seus pecados. Pero outros din que \u00e9 un n\u00e1ufrago que berra durante as noites de treboada; \u00e9 posible calmar o seu dor dic\u00edndolle \"Deus te leve a porto salvo\".\nExisten distintos tipos de raposas m\u00edticas, co\u00f1ecidas por diversos nomes locais:\nEn Ver\u00edn a raposa \u00e9 invisible e o seu ouveo \u00e9 unha mestura do ouveo dun can e do cacarexo dun galo.\nEn calquera caso, chama a atenci\u00f3n a velocidade coa que vai dun lugar a outro, percorrendo casas, vilas, e cidades, polo que se sup\u00f3n que poder\u00eda voar."}
{"id": "109757", "revid": "89787", "url": "https://gl.wikipedia.org/wiki?curid=109757", "title": "Rafael Antonio Guti\u00e9rrez", "text": "Rafael Antonio Guti\u00e9rrez, nado en Ilobasco o 24 de outubro de 1845 e finado en San Salvador o 9 de xaneiro de 1921, foi un militar e presidente do Salvador entre 1894 e 1898."}
{"id": "109762", "revid": "128559", "url": "https://gl.wikipedia.org/wiki?curid=109762", "title": "Carlos Basilio Ezeta", "text": "Carlos Basilio Ezeta, nado en San Salvador o 14 de xu\u00f1o de 1852 e finado en Mazatl\u00e1n (M\u00e9xico) o 21 de marzo de 1903, foi un militar, presidente do Salvador entre o 22 de xu\u00f1o de 1890 e o 10 de xu\u00f1o de 1894. O primeiro ano de maneira provisional tras derrocar nun golpe de Estado a Francisco Men\u00e9ndez.\nIngresou na Escola Militar en 1867 para incorporarse ao ex\u00e9rcito en 1871 como subtenente. Participou nos enfrontamentos con Honduras en 1872 e 1873, sendo ferido.\nDespois de diversas estancias en Costa Rica, Estados Unidos e Guatemala, regresou definitivamente ao Salvador en 1885. Durante o goberno de Francisco Men\u00e9ndez, xa como xeneral, participou como Xeneral en Xefe para sufocar a rebeli\u00f3n de Cojutepeque. O seu \u00faltimo cargo antes do golpe de Estado foi de Inspector Xeral do Ex\u00e9rcito.\nPresidencia.\nDurante a s\u00faa administraci\u00f3n tivo lugar a guerra do Totoposte con Guatemala, chamada as\u00ed porque o presidente guatemalteco, o xeneral Manuel Lisandro Barillas mobilizou tropas \u00e1 fronteira, pero estas nunca chegaron a combater; desta forma, a guerra s\u00f3 serviu para mandar provisi\u00f3ns de ma\u00ednzo mo\u00eddo (\"totoposte\") \u00e1s tropas. Nesta guerra, O Salvador obtivo a vitoria coa sinatura do tratado de paz en agosto de 1890 promovido polo Corpo Diplom\u00e1tico acreditado de ambos pa\u00edses. \nO 18 de abril de 1891 fundou a Oficina de Enxe\u00f1eiros, agregada ao Ministerio de Fomento. \nEzeta foi derrocado pola revoluci\u00f3n dos 44. Acabou en Mazatl\u00e1n, Sinaloa, M\u00e9xico, onde faleceu."}
{"id": "109765", "revid": "1308", "url": "https://gl.wikipedia.org/wiki?curid=109765", "title": "A vaca na cultura popular galega", "text": ""}
{"id": "109766", "revid": "25871", "url": "https://gl.wikipedia.org/wiki?curid=109766", "title": "Propiedade", "text": "En dereito, a propiedade \u00e9 o poder directo e inmediato sobre un obxecto ou ben, pola que se atrib\u00fae ao seu titular a capacidade de dispo\u00f1er deste, sen m\u00e1is limitaci\u00f3ns que as que impo\u00f1a a lei. \u00c9 o dereito real que implica o exercicio das facultades xur\u00eddicas m\u00e1is amplas que o ordenamento xur\u00eddico concede sobre un ben.\nO obxecto do dereito de propiedade esta constitu\u00eddo por todos os bens susceptibles de apropiaci\u00f3n. Para que se cumpra tal condici\u00f3n, en xeral, requ\u00edrense tres condici\u00f3ns: que o ben sexa \u00fatil, xa que se non o fose, carecer\u00eda de fin a apropiaci\u00f3n; que o ben exista en cantidade limitada, e que sexa susceptible de ocupaci\u00f3n, porque doutro modo non poder\u00e1 actuarse."}
{"id": "109767", "revid": "98629", "url": "https://gl.wikipedia.org/wiki?curid=109767", "title": "Praza", "text": "\ufeff\nUnha praza \u00e9 un espazo urbano p\u00fablico, amplo e descuberto, no que se adoitan realizar gran variedade de actividades.\nCaracter\u00edsticas.\nHainas de m\u00faltiples formas e tama\u00f1os, e constru\u00eddas en todas as \u00e9pocas, pero non hai cidade no mundo que non conte cunha. Pola s\u00faa relevancia e vitalidade dentro da estrutura dunha cidade consid\u00e9ranse como sal\u00f3ns urbanos.\nDecote son o elemento nuclear dunha poboaci\u00f3n, o lugar arredor do cal comezan a levantarse as edificaci\u00f3ns m\u00e1is representativas, co que se converten en s\u00edmbolos do poder. Son t\u00edpicas en moitas vilas a praza do concello, a praza da igrexa (habitualmente coinciden, ou simplemente co\u00f1\u00e9cense como a praza da vila); en localidades maiores son m\u00e1is propias a praza da catedral ou a praza do pazo."}
{"id": "109774", "revid": "98629", "url": "https://gl.wikipedia.org/wiki?curid=109774", "title": "Power pop", "text": "O power pop \u00e9 un subx\u00e9nero da m\u00fasica rock e da m\u00fasica pop, que se caracteriza por utilizar no seu son melod\u00edas apegadizas e harmon\u00edas vocais similares \u00e1s do pop dos 60, combinadas con contundentes riffs de guitarras e unha en\u00e9rxica secci\u00f3n r\u00edtmica. Os s\u00f3s de guitarra non son moi habituais e os apa\u00f1os das canci\u00f3ns adoitan ser m\u00ednimos.\nDende o seu nacemento, o Power pop pasou por varias etapas e foi influ\u00eddo por outros x\u00e9neros que en cada \u00e9poca estaban de actualidade. As\u00ed durante os 70 estivo influ\u00eddo polo Punk e a New wave, ou a partir de finais dos 80 polo Indie rock.\nAntecedentes.\nA primeira vez que se utilizou o termo foi en 1967 por Pete Townshend, guitarrista dos Who, para definir a m\u00fasica do seu grupo, a cal c\u00edtase a mi\u00fado como antecesora do Power pop xunto \u00e1 doutros grupos da mesma \u00e9poca como The Beatles, The Byrds, The Beach Boys, The Hollies, The Zombies ou The Easybeats.\nOs grupos iniciais.\nConsid\u00e9rase que o Power pop moderno xurdiu nos primeiros 70 cos discos do grupo Badfinger, banda que reinterpretaba o son inicial dos Beatles e que chegou a ser producida polo propio Paul McCartney e a gravar os seus primeiros discos no selo do grupo de Liverpool, Apple Records. A\u00ednda que non obtiveron gran repercusi\u00f3n comercial, foron unha peza clave no desenvolvemento do x\u00e9nero.\nA banda The Raspberries foi a primeira catalogada como Power pop na revista Rolling Stone. A s\u00faa m\u00fasica, coa que obtiveron un importante \u00e9xito nos Estados Unidos, combinaba o son dos grupos dos 60 con en\u00e9rxicas guitarras el\u00e9ctricas.\nOutro grupo esencial foi Big Star, quen tam\u00e9n recuperaban a frescura do mellor pop da d\u00e9cada anterior e converter\u00edanse en grupo de culto, influ\u00edndo a multitude de bandas posteriores. Outros artistas importantes durante este per\u00edodo foron Todd Rundgren, Blue Ash, Artful Dodger, The Records ou Dwight Twilley.\nTodos estes grupos coincid\u00edan en recibir grande influencia das bandas da Invasi\u00f3n brit\u00e1nica, algo que estaba considerado pasado de moda nunha \u00e9poca dominada pola exhibici\u00f3n do virtuosismo do Rock progresivo e o Hard rock ou polo soft rock de artistas como The Carpenters.\nO \u00e9xito comercial.\nA finais dos 70 e comezos dos 80, o x\u00e9nero viviu a s\u00faa \u00e9poca m\u00e1is prol\u00edfica coincidindo co auxe do Punk e a New wave, cos que ti\u00f1a moitas m\u00e1is similitudes que cos x\u00e9neros anteriormente citados. Os grupos estadounidenses m\u00e1is importantes nesta \u00e9poca foron Paul Collins Beat, Plimsouls, The Romantics, The Flamin\u00b4 Groovies, Cheap Trick ou The Knack, que obtiveron un enorme \u00e9xito en todo o mundo coa s\u00faa canci\u00f3n \"My Sharona\".\nOutros grupos tam\u00e9n inclu\u00eddos no Punk pop ou o Revival Mod como The Jam, Buzzcocks, The Undertones, Rezillos, The Rich Kids, PVC2, The Zones, The Vapors ou The Jags tam\u00e9n poden cualificarse como Power pop. Do mesmo xeito que certos artistas New wave, como Nick Lowe, Elvis Costello &amp; the Attactions, XTC, Squeeze, Joe Jackson, entre outros.\nPower pop contempor\u00e1neo.\nA partir de finais dos 90, a nova xeraci\u00f3n do Power pop tam\u00e9n recibiu influencias de x\u00e9neros do Rock alternativo como o Noise pop ou o Grunge. Este era o caso de Teenage Fanclub, The Posies, Matthew Sweet, Redd Kross, Gigolo Aunts ou Fountains of Wayne. Outros grupos relacionados co x\u00e9nero e que obtiveron un notable \u00e9xito durante os 90 foron Lemonheads e Weezer.\nEntre os grupos en espa\u00f1ol p\u00f3dense destacar a The homens, Insanity Wave, Los Protones, Landing Train, Happy Losers, The Nash, Los Hermanos Dalton e Octubre."}
{"id": "109781", "revid": "89787", "url": "https://gl.wikipedia.org/wiki?curid=109781", "title": "Lena Charley", "text": "Lena Charley \u00e9 unha corredora de mushing e escritora ahtna.\nTraxectoria.\nLena Charley naceu no val do r\u00edo Copper, en Alasca. Logo de casar e ter fillos trasladouse arredor de 1950 a Chistochina para que eles puidesen estudar. Co\u00f1ecida como participante en carreiras de mushing por toda Alasca, sempre estivo interesada na preservaci\u00f3n das tradici\u00f3ns e lingua do seu pobo, en 1999 converteuse na primeira profesora de lingua athna na escola de Chistochina, publicou materiais para a aprendizaxe da s\u00faa lingua, \"Ahtna Listening Exercises. Chistochina Dialect\", 2003. Tam\u00e9n \u00e9 autora de lecci\u00f3ns de athna por internet, \"Ahtna Language Lessons. Chistochina Dialect\", 2005 e dos relatos infant\u00eds, \"Stacnel'iita' Gha Nahkolnic\" e \"Ben Ni\u0142gha'aa Delyaa Gha Nahkolnic\" (2004)"}
{"id": "109784", "revid": "23204", "url": "https://gl.wikipedia.org/wiki?curid=109784", "title": "James Kari", "text": "James Kari \u00e9 un ling\u00fcista e profesor em\u00e9rito especializado nas linguas atapascanas de Alasca.\nTraxectoria.\nNos \u00faltimos vinte e cinco anos realizou amplos traballos ling\u00fc\u00edsticos de moitas linguas atapascanas, do ahtna, dena'ina, koyukon, deg xinag, holikachuk e tanana. Xubilouse do Alaska Native Language Center da Universidade de Alasca Fairbanks en 1997 pero contin\u00faa a traballar en varios proxectos de linguas nativas de Alasca. Traballou co escritor dena'ina Peter Kalifornsky na compilaci\u00f3n das s\u00faas obras\nObras.\nCoeditor de:"}
{"id": "109791", "revid": "75439", "url": "https://gl.wikipedia.org/wiki?curid=109791", "title": "John Smelcer", "text": "John Elvis Smelcer, nado en 1963, \u00e9 un escritor estadounidense en athna e ingl\u00e9s.\nTraxectoria.\nFillo de nai branca e pai parcialmente athna, estudou literatura e antropolox\u00eda. En 1993 doutorouse en literatura comparada, foi profesor de ingl\u00e9s na Universidade de Alasca Anchorage e deu clases en diferentes universidades de todo o mundo, publicou \"The Raven and the Totem: Traditional Alaska Native Myths and Tales\" (1992)\"Durable Breath: Contemporary Native American Poetry\" (1994), unha escolma de poes\u00eda nativa norteamericana, \"A Cycle of Myths: Indian Myths from Southeast Alaska\" (1995), \"Tracks: New &amp; Selected Poems\" (1997) con limiar de Carl Sagan, \"In the Shadows of Mountains\" (1997), rescritura de mitos athna cun limiar de Gary Snyder, en \"Day That Cries Forever\" (2006), recolle historias dos superviventes da vila de Chenega destru\u00edda por tres tsunamis durante o terremoto de 1964. A s\u00faa primeira novela, \"The Trap\" (2006), pertence \u00e1 narrativa xuvenil e \"The Great Death\" (2009) constit\u00fae a s\u00faa segunda novela.\nLingua athna.\nInteresado na lingua ahtna, afirma ser o falante m\u00e1is novo da lingua, aprend\u00e9ndoa dunha s\u00faa avoa publicou en 1998 un dicionario, \"The Ahtna Noun Dictionary and Pronunciation Guide\" (1998), foi o primeiro autor literario en lingua athna cos volumes biling\u00fces de poes\u00eda, \"Koht'aene kenaege': Poems in the Ahtna Indian language\" (1995), \"Songs from an outcast: poems\" (2001), \"Without reservation:new &amp; selected poems\" (2003) e \"The Language Raven Gave Us\" e o libro infantil \"Walk about: Life in an Ahtna Athabaskan Village\" 1998. Desde 1995 \u00e9 director executivo da Ahtna\u2019s Heritage Foundation"}
{"id": "109792", "revid": "5467", "url": "https://gl.wikipedia.org/wiki?curid=109792", "title": "John E. Smelcer", "text": ""}
{"id": "109794", "revid": "12452", "url": "https://gl.wikipedia.org/wiki?curid=109794", "title": "Iulia Timoxenco", "text": ""}
{"id": "109795", "revid": "5467", "url": "https://gl.wikipedia.org/wiki?curid=109795", "title": "Teor\u00eda", "text": ""}
{"id": "109800", "revid": "56817", "url": "https://gl.wikipedia.org/wiki?curid=109800", "title": "C\u00f3mplices", "text": "C\u00f3mplices \u00e9 un grupo de pop-rock galego. Foi fundado en 1987 por Teo Cardalda e m\u00e1is pola s\u00faa parella Mar\u00eda Monsonis."}
{"id": "109808", "revid": "96271", "url": "https://gl.wikipedia.org/wiki?curid=109808", "title": "Setembro na cultura popular galega", "text": "O que segue recolle diversa informaci\u00f3n sobre a pegada do mes de setembro na cultura popular e na literatura oral galegas, recollida de diferentes traballos etnogr\u00e1ficos \u2013xerais a toda Galicia ou localizados nun \u00e1mbito xeogr\u00e1fico m\u00e1is concreto-, dicionarios, refraneiros, cantigueiros etc.\nO mes tam\u00e9n se co\u00f1ece co nome de \"San Miguel\"."}
{"id": "109813", "revid": "22570", "url": "https://gl.wikipedia.org/wiki?curid=109813", "title": "Ba\u00f1eira", "text": "Unha ba\u00f1eira \u00e9 unha peza fixa de fontanar\u00eda utilizada para ba\u00f1arse. A maior parte das ba\u00f1eiras modernas est\u00e1n feitas de fibra de vidro ou acr\u00edlica, a\u00ednda que tam\u00e9n as hai feitas de porcelana, louza, aceiro, ferro fundido e mesmo de madeira (tradicionalmente no Xap\u00f3n). A ba\u00f1eira at\u00f3pase normalmente no cuarto de ba\u00f1o, xa sexa como unha peza aut\u00f3noma ou en conxunci\u00f3n cunha cabina de ducha.\nTradicionalmente, a maior\u00eda das ba\u00f1eiras eran aproximadamente rectangulares, a\u00ednda que coa chegada das ba\u00f1eiras acr\u00edlicas, existen m\u00e1is formas pos\u00edbeis. Case sempre son brancas, a\u00ednda que tam\u00e9n as hai noutras cores. As ba\u00f1eiras modernas poden ter ou non billas montadas sobre elas. Ademais, poden ser encaixadas, libres ou mergulladas sobre un habit\u00e1culo dese\u00f1ado para tal efecto."}
{"id": "109815", "revid": "197", "url": "https://gl.wikipedia.org/wiki?curid=109815", "title": "Outubro na cultura popular galega", "text": "O que segue recolle diversa informaci\u00f3n sobre a pegada do mes de outubro, ou \"outono\", na cultura popular e na literatura oral galegas, recollida de diferentes traballos etnogr\u00e1ficos \u2013xerais a toda Galicia ou localizados nun \u00e1mbito xeogr\u00e1fico m\u00e1is concreto-, dicionarios, refraneiros, cantigueiros etc.\nOutros nomes populares do mes de outubro son os de \"San Lucas\" e o de \"mes do rosario\" ."}
{"id": "109816", "revid": "98629", "url": "https://gl.wikipedia.org/wiki?curid=109816", "title": "Lavabo", "text": "\ufeffUn lavabo ou p\u00eda \u00e9 un recipiente sobre o que se verte a auga para o aseo persoal. Fabricados tradicionalmente en porcelana, hoxe at\u00f3panse das m\u00e1is diversas formas e materiais, tales como metal, gres ou vidro. Os lavabos actuais levan unha ou d\u00faas billas que conectadas \u00e1 fontanar\u00eda do edificio subministran auga fr\u00eda e quente (actualmente a lei obriga en todo o estado espa\u00f1ol \u00e1 instalaci\u00f3n de billas cun s\u00f3 cano para sa\u00edda de auga fr\u00eda e quente). Na s\u00faa parte inferior te\u00f1en unha v\u00e1lvula de desaugadoiro, conectada ao saneamento, pola que se evac\u00faa a auga usada.\nNa actualidade, os lavabos fabr\u00edcanse en gran variedade de materiais entre os que se atopan a cer\u00e1mica, o cristal, a resina, o metal, pedra pu\u00edda ou madeira con tratamentos hidr\u00f3fugos.\nNos establecementos de alimentaci\u00f3n, a lexislaci\u00f3n sanitaria esixe que os lavam\u00e1ns utilizados polos manipuladores de alimentos sexan de accionamento non manual (de pedal, c\u00f3bado, c\u00e9lulas fotoel\u00e9ctricas etc.) para evitar que, unha vez lavadas as mans, os manipuladores te\u00f1an que acciona-lo mando coas mans limpas. Ademais, deben dispor de auga fr\u00eda e quente, xab\u00f3n l\u00edquido e sistema de secado hixi\u00e9nico de mans (papel)."}
{"id": "109818", "revid": "25871", "url": "https://gl.wikipedia.org/wiki?curid=109818", "title": "Billa", "text": "Co\u00f1\u00e9cese por billa a conxunci\u00f3n dunha chave (dispositivo, xeralmente de metal, pol\u00edmeros ou de materiais cer\u00e1micos, usado para dar paso ou cortar o fluxo de auga ou outro flu\u00eddo) e dun cano de sa\u00edda da auga.\nUn exemplo de billa ou canela para a auga do fogar coa v\u00e1lvula de asento correspondente, consta de v\u00e1steza con rosca e ao final unha arandela grande e grosa de caucho, coiro ou de goma que, ao xirar o mando, pecha o conduto de chegada e desta forma interrompe o paso da auga. Tradicionalmente a peza de peche, chamada frisa, era de coiro. Actualmente son de caucho sint\u00e9tico."}
{"id": "109823", "revid": "1131", "url": "https://gl.wikipedia.org/wiki?curid=109823", "title": "Novembro na cultura popular galega", "text": "O que segue recolle diversa informaci\u00f3n sobre a pegada do mes de novembro na cultura popular e na literatura oral galegas, recollida de diferentes traballos etnogr\u00e1ficos \u2013xerais a toda Galicia ou localizados nun \u00e1mbito xeogr\u00e1fico m\u00e1is concreto-, dicionarios, refraneiros, cantigueiros etc.\nHai varias denominaci\u00f3ns populares do mes de novembro. Moi com\u00fan \u00e9 a de \"San Marti\u00f1o\" (ou \"mes de San Marti\u00f1o\"). Por celebrarse neste mes o d\u00eda de defuntos, recibe os nomes de \"mes dos mortos\" ou, simplemente, \"mes morto\" ; tam\u00e9n \"mes das \u00e1nimas\". E, por caer neste mes o d\u00eda de Santo Andr\u00e9, tam\u00e9n recibe o nome de \"mes de San Andr\u00e9s\" ou, simplemente, \"San Andr\u00e9s\" .\nTan identificado est\u00e1 novembro coas casta\u00f1as que no Incio e en Quiroga chaman \"Casta\u00f1al\" \u00f3 propio mes .\nO d\u00eda 1, d\u00eda de T\u00f3dolos Santos, tam\u00e9n serve para darlle nome: \"Santos\" ou \"mes de Santos\".\nAcontecementos.\nOs acontecementos m\u00e1is caracter\u00edsticos deste mes son a mata do porco e o magosto, que se celebran a partir do 11 de novembro, san Marti\u00f1o.\nOutra data significativa \u00e9 o d\u00eda de defuntos, 2 de novembro, no que se visitan os cemiterios para levar flores \u00f3s familiares falecidos. En Tui ti\u00f1an o costume de botar un gran troncoo \u00f3 lume na noite de defuntos para que as \u00e1nimas dos devanceiros mortos puidesen vir quentarse (Eladio Rodr\u00edguez Gonz\u00e1lez, s. v. \"d\u00eda\"). En Cambados dise que non se debe ir \u00f3 mar neste d\u00eda para evitar coller nas redes a mortos ou os seus restos.\nPor terras de Mondo\u00f1edo era costume no s\u00e9culo XVI que os rapaces e mozos \u00edan percorrendo a aldea, de porta en porta, cantando como en Nadal e pedindo pan, carne, patacas, vi\u00f1o, etc. para os defuntos, se ben logo com\u00edan todo o recollido nas s\u00faas casas. Esta pr\u00e1ctica foi condenada polo S\u00ednodo do bispado de Mondo\u00f1edo en 1541 (Eladio Rodr\u00edguez Gonz\u00e1lez, s. v. \"d\u00eda\")."}
{"id": "109831", "revid": "56817", "url": "https://gl.wikipedia.org/wiki?curid=109831", "title": "Resina", "text": "A resina ou recina \u00e9 calquera das substancias de secreci\u00f3n das plantas con aspecto e propiedades m\u00e1is ou menos an\u00e1logas \u00e1s dos produtos as\u00ed denominados. Prov\u00e9n do lat\u00edn \"resina\". P\u00f3dese considerar como resina as substancias que sofren un proceso de polimerizaci\u00f3n ou secado dando lugar a produtos s\u00f3lidos sendo en primeiro lugar l\u00edquidas.\nEst\u00e1n divididas deste xeito:"}
{"id": "109833", "revid": "128559", "url": "https://gl.wikipedia.org/wiki?curid=109833", "title": "Francisco Men\u00e9ndez Valdivieso", "text": "Francisco Men\u00e9ndez Valdivieso, nado en Ahuachap\u00e1n o 3 de decembro de 1830 e finado en San Salvador o 22 de xu\u00f1o de 1890, foi un militar e presidente do Salvador entre 1885 e 1890."}
{"id": "109835", "revid": "27155", "url": "https://gl.wikipedia.org/wiki?curid=109835", "title": "Invertebrado", "text": "Un invertebrado \u00e9 un animal desprovisto de columna vertebral. Pode ser unicelular ou pluricelular. Este termo non ten valor taxon\u00f3mico, sendo definido por oposici\u00f3n \u00f3 vertebrados, que si o ten. Os artr\u00f3podos constit\u00faen o meirande grupo de invertebrados por n\u00famero de especies."}
{"id": "109840", "revid": "85894", "url": "https://gl.wikipedia.org/wiki?curid=109840", "title": "Marful, Lagoa, A Pastoriza", "text": "Marful \u00e9 un lugar da parroquia de Lagoa no concello lucense da Pastoriza na comarca da Terra Ch\u00e1. Segundo o IGE, en 2019 ti\u00f1a 5 habitantes (2 homes e 3 mulleres)."}
{"id": "109852", "revid": "89787", "url": "https://gl.wikipedia.org/wiki?curid=109852", "title": "The Who", "text": "The Who \u00e9 unha banda inglesa de rock formada en 1962. Orixinalmente cham\u00e1base The Detours, a\u00ednda que pouco despois adoptar\u00edan o nome de The High Numbers para m\u00e1is adiante pasarse a chamar The Who.\nA banda naceu en Londres, Inglaterra. A alienaci\u00f3n \"cl\u00e1sica\" estaba composta por Roger Daltrey (voz), Pete Townshend (guitarra), John Entwistle (baixo) e Keith Moon (bater\u00eda). Townshend era o principal compositor: escribiu a maior parte das canci\u00f3ns da banda e foi o responsable dos conceptos e historias de \u00e1lbums como \"Tommy\" e \"Quadrophenia\" e o proxecto \"Lifehouse\". Entwistle tam\u00e9n compuxo unha parte importante das canci\u00f3ns de The Who, e foi responsable dalg\u00fans temas importantes da banda, nos que cantou (Townshend s\u00f3 cantaba nalgunhas das s\u00faas propias canci\u00f3ns).\nDesa alienaci\u00f3n s\u00f3 quedan vivos Pete Townshend e Roger Daltrey xa que Keith Moon faleceu por sobredose de pastillas en 1978 (polo que foi substitu\u00eddo por Kenney Jones) e John Entwistle por un ataque ao coraz\u00f3n en 2002.\nO grupo \u00e9 considerado un dos m\u00e1is influentes na historia do rock, e foi descrita como \"unha das bandas m\u00e1is innovadoras e poderosas na historia do rock\".. A banda \u00e9 pioneira do concepto de \u00f3pera rock, e considerase precursora de subx\u00e9neros como o punk e o britpop."}
{"id": "109865", "revid": "98629", "url": "https://gl.wikipedia.org/wiki?curid=109865", "title": "Bombardeo at\u00f3mico de Hiroshima e Nagasaki", "text": "Os bombardeos at\u00f3micos de Hiroshima e Nagasaki foron uns ataques nucleares que tiveron lugar o 6 e 9 de agosto de 1945 contra o Imperio do Xap\u00f3n, obra dos Estados Unidos de Am\u00e9rica despois de que os dirixentes xaponeses decidiran ignorar o ultimato de Potsdam. Finalmente, despois de seis meses de intenso bombardeo sobre outras 67 cidades xaponesas, a bomba nuclear \"Little Boy\" lanzouse en Hiroshima o luns 6 de agosto de 1945, seguida o 9 de agosto por \"Fat Man\", lanzada sobre Nagasaki. O cesamento das hostilidades foi efectivo 6 d\u00edas despois, o 15 de agosto. A segunda guerra mundial finalizou oficialmente menos dun mes m\u00e1is tarde pola sinatura do acto de capitulaci\u00f3n do Xap\u00f3n o 2 de setembro de 1945. Son os \u00fanicos bombardeos nucleares que tiveron lugar en tempo de guerra.\nO n\u00famero de falecidos \u00e9 dif\u00edcil de cuantificar e s\u00f3 se dispo\u00f1en de estimaci\u00f3ns. As bombas asasinaron a cando menos 140.000 persoas en Hiroshima e 90.000 en Nagasaki, deica a fin de 1945 (no propio d\u00eda do bombardeo calc\u00falanse uns 70.000 mortos en Hiroshima e 40.000 en Nagasaki). A isto eng\u00e1dense os falecementos aparecidos m\u00e1is tarde debido a diversos tipos de cancros e de\u00a0patolox\u00edas, atribu\u00eddas \u00e1 exposici\u00f3n \u00e1 radiaci\u00f3n liberada polas bombas. En total, contabilizando o d\u00eda do bombardeo, calc\u00falase que nos 5 anos seguintes os mortos superaron os 200.000 en Hiroshima e os 140.000 en Nagasaki. Practicamente a totalidade de falecidos eran civ\u00eds.\nOs superviventes das explosi\u00f3ns, os \"hibakusha\", torn\u00e1ronse o s\u00edmbolo dunha loita contra a guerra e as armas at\u00f3micas a trav\u00e9s do mundo. M\u00e1is tarde Xap\u00f3n adoptar\u00eda os tres principios anti-nucleares de non posesi\u00f3n, non produci\u00f3n, e a prol do desarmamento mundial de armas at\u00f3micas."}
{"id": "109870", "revid": "1114656", "url": "https://gl.wikipedia.org/wiki?curid=109870", "title": "Francisco Ib\u00e1\u00f1ez Talavera", "text": ""}
{"id": "109918", "revid": "56817", "url": "https://gl.wikipedia.org/wiki?curid=109918", "title": "Pastoriza", "text": "O top\u00f3nimo galego Pastoriza pode referirse a:"}
{"id": "109919", "revid": "2248", "url": "https://gl.wikipedia.org/wiki?curid=109919", "title": "As sete marabillas", "text": ""}
{"id": "109922", "revid": "1888", "url": "https://gl.wikipedia.org/wiki?curid=109922", "title": "Camba", "text": "O or\u00f3nimo Camba (da voz prerromana *\"camb-\") fai referencia a unha zona comba ou curva. Pode referirse a:\nAmais como apelido pode referirse a:"}
{"id": "109927", "revid": "77437", "url": "https://gl.wikipedia.org/wiki?curid=109927", "title": "Abeaca", "text": " \nA abeaca, forcado, gueifa ou orelleira \u00e9 unha peza do arado responsable do ensanchamento do suco e de virar a terra, no arado de pau son d\u00faas pezas que saen oblicuamente desde a rella e que se soste\u00f1en por unha peza travesa, o meixelo.\nEste compo\u00f1ente non estaba presente nos arados primitivos, foi no transcurso da Idade Media cando se converteu nunha peza m\u00e1is do arado. As abeacas actuais constr\u00faense de aceiro, constan dunha superficie continua dotada dunha exterior posterior denominada ap\u00e9ndice, que se orienta cunha inclinaci\u00f3n transversal de 35-45\u00ba, co lado c\u00f3ncavo virado para diante."}
{"id": "109928", "revid": "5467", "url": "https://gl.wikipedia.org/wiki?curid=109928", "title": "Gueifa", "text": ""}
{"id": "109938", "revid": "27155", "url": "https://gl.wikipedia.org/wiki?curid=109938", "title": "Cetena", "text": "Unha cetena \u00e9 un composto org\u00e1nico de forma R2C=C=O .\nHermann Staudinger foi pioneiro no estudo das cetenas . A palabra cetena tam\u00e9n pode referirse \u00e1 etenona, a cetena m\u00e1is simple, na cal os dous R son \u00e1tomos de hidr\u00f3xeno.\nPropiedades.\nA etenona \u00e9 incolora e ten un forte cheiro. A exposici\u00f3n a niveis concentrados de etenona produce irritaci\u00f3n en determinadas partes do corpo tales como os ollos, o nariz, a gorxa e os pulm\u00f3ns. Tam\u00e9n se detectou edema pulmonar se esta exposici\u00f3n se produce durante longos per\u00edodos de tempo.\nAs cetenas presentan tautomer\u00eda inol-cetena, xa que os inois son moi inestables e interconv\u00e9rtense rapidamente a cetenas.\nReacci\u00f3ns.\nAs cetenas son moi reactivas, e tenden a unirse a outras mol\u00e9culas en forma de grupo acetilo. Poden reaccionar consigo mesmas para formar d\u00edmeros c\u00edclicos co\u00f1ecidos como dicetenas (oxetanonas). Tam\u00e9n poden ser obxecto de reacci\u00f3ns de cicloadici\u00f3n [2+2] con alquinos ricos en electr\u00f3ns para formar ciclobutenonas.\nAs reacci\u00f3ns entre dioles (HO-R-OH) e bis-cetenas (O=C=CH-R'-CH=C=O) producen poli\u00e9steres cunha unidade de repetici\u00f3n de (-O-R-O-CO-R'-CO-).\nA etenona reacciona co \u00e1cido ac\u00e9tico para formar anh\u00eddrido ac\u00e9tico."}
{"id": "109939", "revid": "2074", "url": "https://gl.wikipedia.org/wiki?curid=109939", "title": "Bases nitroxenadas", "text": ""}
{"id": "109940", "revid": "5467", "url": "https://gl.wikipedia.org/wiki?curid=109940", "title": "Eunectes murinus", "text": ""}
{"id": "109941", "revid": "1131", "url": "https://gl.wikipedia.org/wiki?curid=109941", "title": "Galer\u00eda de imaxes de ara\u00f1as de Galicia", "text": "Galer\u00eda de imaxes de ara\u00f1as de Galicia.\nAs ara\u00f1as pertencen \u00e1 orde \"Araneae\" dos artr\u00f3podos."}
{"id": "109972", "revid": "119569", "url": "https://gl.wikipedia.org/wiki?curid=109972", "title": "Galer\u00eda de imaxes de moscas e mosquitos de Galicia", "text": "Galer\u00eda de imaxes de moscas e mosquitos de Galicia.\nMosca \u00e9 o nome xen\u00e9rico dun extenso grupo de especies de insectos pertencentes \u00e1 orde dos d\u00edpteros (Diptera)."}
{"id": "109973", "revid": "197", "url": "https://gl.wikipedia.org/wiki?curid=109973", "title": "Decembro na cultura popular galega", "text": "O que segue recolle diversa informaci\u00f3n sobre a pegada do mes de decembro na cultura popular e na literatura oral galegas, recollida de diferentes traballos etnogr\u00e1ficos \u2013xerais a toda Galicia ou localizados nun \u00e1mbito xeogr\u00e1fico m\u00e1is concreto-, dicionarios, refraneiros, cantigueiros etc.\nAdemais da m\u00e1is co\u00f1ecida denominaci\u00f3n popular de \"Nadal\" ou \"mes de Nadal\", por raz\u00f3ns obvias, decembro tam\u00e9n recibe o nome de \"mes de Santa Baia\", en Dumbr\u00eda (Constantino Garc\u00eda Gonz\u00e1lez).\nO Nadal.\nA festividade popular m\u00e1is destacada do mes de decembro \u00e9 o Nadal, conxunto de celebraci\u00f3ns que comezan coa Noiteboa, na noite do 24 de decembro, e rematan cos Reis, o 6 de xaneiro. Esta festa d\u00e1lle nome \u00f3 propio mes de decembro, tam\u00e9n co\u00f1ecido como \"Nadal\" ou \"Natal\".\nNa cea de Noiteboa serv\u00edase un prato m\u00e1is para que os familiares mortos puidesen compartir coa familia esta celebraci\u00f3n. Tam\u00e9n deix\u00e1base a mesa sen recoller para que comesen as \u00e1nimas dos ausentes, para os que tam\u00e9n se deixaba a lareira acesa. Deste xeito, pod\u00edan gozar de calor e comida na casa \u00e1 que pertenc\u00edan.\nOutro costume destas datas era deixar na lareira un gran tronco, denominado \"Tiz\u00f3n de Nadal\", que hab\u00eda permanecer encendido desde a Noiteboa ata Aninovo, conserv\u00e1ndose logo o resto do ano para protexe-la casa das treboadas."}
{"id": "109987", "revid": "85894", "url": "https://gl.wikipedia.org/wiki?curid=109987", "title": "A Brea, Benza, Trazo", "text": "A Brea \u00e9 un lugar da parroquia de Benza no concello coru\u00f1\u00e9s de Trazo na comarca de Ordes. Ti\u00f1a 128 habitantes no ano 2009 segundo datos do Instituto Nacional de Estad\u00edstica, dos cales 65 eran homes e 63 eran mulleres.\nA aldea ten festas tradicionais entre as que destacan as denominas comunmente San Lucas, feiras levadas a cabo d\u00e9cadas atr\u00e1s que os veci\u00f1os recuperaron a modo de festas."}
{"id": "109989", "revid": "98629", "url": "https://gl.wikipedia.org/wiki?curid=109989", "title": "Bengala", "text": "Bengala ( ou \u09ac\u0999\u09cd\u0997 Bongo/B\u00f4ngg\u00f4) \u00e9 unha rexi\u00f3n xeopol\u00edtica, cultural e hist\u00f3rica do Sur de Asia, concretamente na parte oriental do subcontinente indio no v\u00e9rtice da Ba\u00eda de Bengala, que abarca predominantemente o actual Bangladesh e o estado da India de Bengala Occidental, a\u00ednda que algunhas zonas que formaron parte da antiga rexi\u00f3n existente no per\u00edodo do Imperio Brit\u00e1nico est\u00e1n agora nos estados de Bihar, Tripura e Orissa. Xeograficamente, consiste no sistema delta Ganges-Brahmaputra, o maior delta fluvial do mundo e unha secci\u00f3n do Himalaya ata Nepal e But\u00e1n. Os densos bosques, inclu\u00edndo as forestas tropicales monta\u00f1osas, cobren as \u00e1reas do norte e do leste de Bengala, mentres que unha meseta boscosa elevada cobre a s\u00faa \u00e1rea central, o punto m\u00e1is alto 3636 m. est\u00e1 en Sandakphu. No litoral suroeste est\u00e1n os Sundarbans, o bosque de mangleiro m\u00e1is grande do mundo. A rexi\u00f3n ten un clima de monz\u00f3n, que o calendario bengal\u00ed divide en seis estaci\u00f3ns.\nBengala, antigamente co\u00f1ecida como Gangaridai, era unha potencia l\u00edder na antiga Asia meridional, con extensas redes comerciais que ti\u00f1a conexi\u00f3ns ata o Exipto romano. O Imperio Pala bengal\u00ed foi a \u00faltima gran potencia budista do subcontinente, fundada no ano 750 d.C. e convert\u00e9ndose na potencia dominante no norte do subcontinente indio no s\u00e9culo IX d.C. Substitu\u00eduno a dinast\u00eda Sena hind\u00fa no s\u00e9culo XII. O islam introduc\u00edrase durante o Imperio Pala, a trav\u00e9s do comercio co Califato Abas\u00ed, estendeuse por Bengala tras a formaci\u00f3n do Sultanato de Delhi. A rexi\u00f3n alcanzou a s\u00faa maior prosperidade baixo o Sultanato de Bengala, fundado en 1352, que se converteu nunha das naci\u00f3ns comerciais m\u00e1is ricas do mundo.\nAbsorbida polo Imperio mogol en 1576, o Subah de Bengala foi a provincia m\u00e1is rica do imperio, e converteuse nun importante exportador mundial, e centro de industrias como o t\u00e9xtil de algod\u00f3n, a seda, e a construci\u00f3n naval. A s\u00faa econom\u00eda val\u00eda o 12 % do PIB mundial, un valor superior ao da totalidade de Europa occidental e ao de vida dos seus cidad\u00e1ns est\u00e1ndares estaban entre os m\u00e1is altos do mundo. A econom\u00eda de Bengala experimentou un per\u00edodo de protoindustrializaci\u00f3n durante este per\u00edodo.. A rexi\u00f3n foi conquistada pola Compa\u00f1\u00eda Brit\u00e1nica das Indias Orientais brit\u00e1nica tras a Batalla de Plassey en 1757, e pasou a formar parte da Presidencia de Bengala da India Brit\u00e1nica. Bengala fixo contribuci\u00f3ns significativas \u00e1 primeira Revoluci\u00f3n Industrial do mundo, pero m\u00e1is tarde sufriu a s\u00faa propia desindustrializaci\u00f3n. Pol\u00edticas da Compa\u00f1\u00eda das Indias Orientais, como aumentar as taxas impositivas agr\u00edcolas do 10% a ata o 50%, xunto coa seca e as epidemias, contribu\u00edron a fames como a Gran fame de Bengala de 1770, que provocou a morte de entre 1 e 10 mill\u00f3ns de bengal\u00edes.\nDespois da segunda guerra mundial, durante a cal Bengala foi invadida polo Xap\u00f3n, Bengala xogou un papel importante ao acoller a grupos revolucionarios do movemento para a independencia da India. Como parte da Partici\u00f3n da India, Bengala dividiuse entre as poboaci\u00f3ns predominantemente musulm\u00e1s e hindu\u00edstas, considerouse unha Bengala unida independente, pero a idea rexeitouse, principalmente debido a divisi\u00f3ns relixiosas. Bengala Occidental converteuse posteriormente en parte da India e Bengala Oriental nunha parte de Paquist\u00e1n, a\u00ednda que ga\u00f1ou a s\u00faa independencia como Bangladesh en 1971. Hoxe, Bengala est\u00e1 dividida entre Bangladesh e o estado indio de Bengala Occidental, a rexi\u00f3n hist\u00f3rica abarcaba os estados actuais de Bihar, Jharkhand, Odisha e Assam, entre outros na India, e algunhas partes de Myanmar ou Birmania (Estado de Rakhine). Estimouse que a poboaci\u00f3n de Bengala era de 250\u00a0 mill\u00f3ns en 2011, cun estimado de 160\u00a0 mill\u00f3ns de persoas en Bangladesh e 91,3\u00a0 mill\u00f3ns de persoas na India, convert\u00e9ndoa nunha das rexi\u00f3ns m\u00e1is densamente poboadas do mundo. O grupo etnoling\u00fc\u00edstico predominante \u00e9 o pobo bengal\u00ed, que falan a lingua indoaria de bengala. Os pobos bengal\u00edes tam\u00e9n te\u00f1en unha presenza significativa nos estados indios de Tripura, Assam, Meghalaya, Mizoram, Nagaland e Uttarakhand, e outros.\nEtimolox\u00eda.\nO nome de \"Bengala\" deriva do antigo reino de Banga (pron\u00fanciase B\u00f4ng\u00f4), cuxos primeiros rexistros rem\u00f3ntanse \u00e1 \u00e9pica \"Mahabharata\" no primeiro milenio a.C.. A referencia a 'Vangalam ' est\u00e1 presente nunha inscrici\u00f3n no templo de Vrihadeshwara en Tanjore, que quizais sexa a primeira referencia a Bengala como tal. As teor\u00edas sobre a orixe do termo Banga apuntan \u00e1s tribos drav\u00eddicas, m\u00e1is tarde co\u00f1ecidas como \"Bang\", que se estableceron na zona ao redor do 1000\u00a0a.C. e a palabra \u00e1ustrica \"Bong\" (deus do Sol). O termo \"Vangaladesa\" \u00fasase para describir a rexi\u00f3n nos rexistros do sur da India do s\u00e9culo XI. O termo moderno \"Bangla\" destaca desde o s\u00e9culo XIV, que viu o establecemento do Sultanato de Bengala, cuxo primeiro gobernante Shamsuddin Ilyas Shah era co\u00f1ecido como o \"Xa de Bangala\". Os Portugueses fac\u00edan referencia a rexi\u00f3n como \"Bengala\" na Era dos descubrimentos."}
{"id": "109990", "revid": "22570", "url": "https://gl.wikipedia.org/wiki?curid=109990", "title": "Illas Pr\u00edncipe", "text": "As illas Pr\u00edncipe ou Adalar son un distrito de Istambul, (Turqu\u00eda) formado por unha cadea de nove illas na costa do Mar de M\u00e1rmara. A m\u00e1is grande das illas \u00e9 B\u00fcy\u00fckada. Te\u00f1en unha poboaci\u00f3n total de 14.072 habitantes (2008).\nHistoria.\nDurante o per\u00edodo bizantino, pr\u00edncipes e outros membros da realeza eran exiliados a estas illas, d\u00e1ndolles as\u00ed o seu nome actual. Durante o s\u00e9culo XIX as illas convert\u00e9ronse nun centro de riqueza para Istambul. Da \u00e9poca vitoriana a\u00ednda se conservan casi\u00f1as de campo na m\u00e1is grande das illas Pr\u00edncipe, B\u00fcy\u00fckada.\nNa actualidade, as illas son un popular destino tur\u00edstico para unha excursi\u00f3n dun d\u00eda, v\u00eda transbordador, dende Istambul. Os veh\u00edculos motorizados est\u00e1n prohibidos na maior parte das illas. Os visitantes exploran as illas a p\u00e9, en bicicleta, en carruaxes tiradas por cabalos, ou ao lombo de burros.\nUn convento en B\u00fcy\u00fckada foi o lugar de exilio das emperatrices bizantinas Irene, Eufrosine, Zoe e Ana Dalasena. Lev Trotski pasou as\u00ed mesmo alg\u00fan tempo en B\u00fcy\u00fckada."}
{"id": "109996", "revid": "1131", "url": "https://gl.wikipedia.org/wiki?curid=109996", "title": "Galer\u00eda de imaxes de trazas de Galicia", "text": "Galer\u00eda de imaxes de trazas de Galicia.\nAs trazas son insectos pertencentes a 121 das 127 familias de lepid\u00f3pteros."}
{"id": "109997", "revid": "89787", "url": "https://gl.wikipedia.org/wiki?curid=109997", "title": "Winnipeg", "text": "Winnipeg \u00e9 a capital e a cidade m\u00e1is poboada da provincia de Manitoba, Canad\u00e1, localizada nas pradar\u00edas do Canad\u00e1 Occidental. \u00c9, ademais, a s\u00e9tima cidade m\u00e1is grande do Canad\u00e1 e a m\u00e1is importante do centro do pa\u00eds.\nCaracter\u00edsticas.\nArredor da metade da poboaci\u00f3n total de Manitoba reside na Rexi\u00f3n de Winnipeg Capital, o poboaci\u00f3n da cal \u00e9 de 730.305 habitantes. A cidade de Winnipeg conta cunha poboaci\u00f3n total de 633.451 habitantes (estimaci\u00f3n 2006). A cidade at\u00f3pase na confluencia dos r\u00edos Red e o Assiniboine. Caracterizada por un clima rigoroso (temperatura media de -19\u00a0\u00b0C en xaneiro, e de 19,7\u00a0\u00b0C en xullo) \u00e9 considerada como unha das grandes cidades m\u00e1is fr\u00edas do mundo.\nWinnipeg \u00e9 fogar dunha arquitectura hist\u00f3rica e numerosos parques como Assiniboine Park ou Birds Hill Provincial Park. Pola s\u00faa situaci\u00f3n, est\u00e1 tam\u00e9n moi pr\u00f3xima aos r\u00edos do Escudo Canadense e numerosos lagos, entre os que se atopan o lago dos Bosques, o lago Winnipeg (o d\u00e9cimo m\u00e1is grande do mundo) e o lago Manitoba."}
{"id": "109998", "revid": "89787", "url": "https://gl.wikipedia.org/wiki?curid=109998", "title": "Lugo di Vicenza", "text": "Lugo di Vicenza \u00e9 un concello italiano de 3 706 habitantes da provincia de Vicenza (rexi\u00f3n do V\u00e9neto).\nCaracter\u00edsticas.\nLugo \u00e9 unha das localidades relevantes nos acontecementos humanos e hist\u00f3ricos que se desenvolveron entre o s\u00e9culo XI e o XIII e de numerosas propiedades que tiveron como protagonistas a varios compo\u00f1entes da familia dos Ezzelini. O lugar de maior interese do municipio \u00e9 a Vila Godi, que se atopa na localidade de Lonedo, unha das vilas palacianas declaradas Patrimonio da Humanidade pola Unesco."}
{"id": "110028", "revid": "23204", "url": "https://gl.wikipedia.org/wiki?curid=110028", "title": "Lugo (hom\u00f3nimos)", "text": "O top\u00f3nimo Lugo pode referirse a:\nComo peri\u00f3dico pode referirse a:\nAmais, como apelido pode referirse a:"}
{"id": "110044", "revid": "1131", "url": "https://gl.wikipedia.org/wiki?curid=110044", "title": "Dozal", "text": "Dozal \u00e9 unha caste de uva tinta de sabor moi doce. As follas son lisas e esvarad\u00edas, algo borrosas polo env\u00e9s e lobadas, os dentes son regulares. Os acimos son cil\u00edndricos e estreitos. As uvas son oblongas, negras, carnosas, duras cun estilete pequeno e anel redondo."}
{"id": "110045", "revid": "5467", "url": "https://gl.wikipedia.org/wiki?curid=110045", "title": "Abellal", "text": ""}
{"id": "110047", "revid": "1131", "url": "https://gl.wikipedia.org/wiki?curid=110047", "title": "Dozar", "text": "O termo dozar pode referirse a:\nAmais, como top\u00f3nimo pode referirse a:"}
{"id": "110048", "revid": "5467", "url": "https://gl.wikipedia.org/wiki?curid=110048", "title": "Carnaz", "text": ""}
{"id": "110050", "revid": "98629", "url": "https://gl.wikipedia.org/wiki?curid=110050", "title": "Pedro Varela Olivera", "text": "Pedro Jos\u00e9 Varela Olivera (1837-1906) pol\u00edtico, foi presidente do Uruguai entre 15 de febreiro e 1 de marzo de 1868, e entre 1875 e 1876.\nPartidario do xeneral Venancio Flores, formou o seu goberno e, tras a finalizaci\u00f3n deste, exerceu o Poder Executivo como Presidente do Senado do 15 de febreiro ao 1 de marzo de 1868.\nSenador entre 1868 e 1869 e logo entre 1871 e 1874. Tras o mot\u00edn militar do 15 de xaneiro de 1875 contra o Presidente Jos\u00e9 Eugenio Ellauri, foi designado como \"Gobernador Provisorio\", cargo que exerceu at\u00e9 o 22 de xaneiro do mesmo ano, cando a Asemblea Xeral, convocada extraordinariamente e descontando a participaci\u00f3n dos parlamentarios desafectos ao mot\u00edn militar, foi escolleito Presidente da Rep\u00fablica para rematar o per\u00edodo constitucional de Ellauri at\u00e9 marzo de 1877, mais unha revoluci\u00f3n acaudillada polo coronel Lorenzo Latorre, obrigouno a renunciar o 10 de marzo de 1876.\nDurante o goberno de Latorre viviu exiliado en Buenos Aires, retornando logo ao Uruguai. Sen actividade pol\u00edtica posterior, faleceu en Montevideo en 1906 na miseria."}
{"id": "110051", "revid": "197", "url": "https://gl.wikipedia.org/wiki?curid=110051", "title": "O rato na cultura popular galega", "text": "Crenzas e superstici\u00f3ns.\nOs ratos de campo constit\u00faen unha praga para as colleitas. Por tal motivo forman parte dun ensalmo que utilizaban os labregos para bendeci-las leiras e escorrenta-las meigas (Ant\u00f3n Fraguas, 72). Deben salpicarse os lindes da leira con auga bendita e unha p\u00f3la de oliveira bendita o domingo de Ramos, \u00e1 vez que se recita:\nPara esconxurar eficazmente os ratos c\u00f3mpre sinalar \u00f3 lugar \u00f3 que deben ir e onde poidan manterse (\"Terra de Melide\", 452). Risco conta que un cura de Amandi, que tal fac\u00eda contra 1932 por terras de Sober (Lemos), mandaba os ratos \u00f3 monte de Oroso (Vicente Risco, 394).\nEn Ri\u00f3s (Ourense), para libra-la casa de ratos compr\u00eda po\u00f1er trala porta unha pola de sabugueiro en flor.\nOs mari\u00f1eiros de Cambados, cando ti\u00f1an ratos no barco, mall\u00e1bano con estrugas. O mesmo \"castigo\" serv\u00eda para cando non pescaba abondo (Adela Leiro, 32).\nCrese tam\u00e9n que cando lles saen os dentes deformes \u00f3s meni\u00f1os, \u00e9 porque ratos ou gali\u00f1as comeron alg\u00fan dos dentes que previamente lles caeran . Por iso, para conseguir que os dentes saian sans e non sexan deformes, hai que botar na cinza da coci\u00f1a os dentes que lles vaian caendo \u00f3s cativos .\nMedicina popular.\nO caldo de rato forma parte da medicina popular galega para cura-la ti\u00f1a, o tifo ou a tose ferina (Lis Quib\u00e9n, 307, Jes\u00fas Rodr\u00edguez L\u00f3pez, 141, \"Terra de Melide\", 452). O tal \"caldo de rato\" faise botando un rato sen tripas nunha pota de caldo de verdura.\nTam\u00e9n se usa en forma de \"aceite de rato\", feito deixando macerar varios ratos acabados de nacer nunha botella de aceite. Unha vez completamente disoltos, este aceite serve para curar cortes e diversas feridas (Adela Leiro, 91). Tam\u00e9n cura a dor de o\u00eddos dos meni\u00f1os (Jos\u00e9 Curt, 317).\nL\u00e9xico.\nRato forma parte de diversos sintagmas que designan diferentes plantas e animais:\nE tam\u00e9n outros conceptos:"}
{"id": "110052", "revid": "98629", "url": "https://gl.wikipedia.org/wiki?curid=110052", "title": "Tom\u00e1s Villalba", "text": "Tom\u00e1s Villalba Alb\u00edn, nado en Soriano o 9 de decembro de 1805 e finado en Montevideo o 12 de xullo de 1886, foi un empresario uruguaio.\nTraxectoria.\nFoi presidente interino do Uruguai entre o 15 e o 20 de febreiro de 1865."}
{"id": "110056", "revid": "89787", "url": "https://gl.wikipedia.org/wiki?curid=110056", "title": "Rafael Zald\u00edvar", "text": "Rafael Zald\u00edvar, nado en San Alejo en 1834 e finado en Par\u00eds o 2 de marzo de 1903, foi un m\u00e9dico e pol\u00edtico salvadore\u00f1o, presidente do seu pa\u00eds entre 1876 e o 6 de abril de 1884, e novamente entre o 21 de agosto de 1884 e 1885."}
{"id": "110063", "revid": "5863", "url": "https://gl.wikipedia.org/wiki?curid=110063", "title": "Xogo do abell\u00f3n", "text": "O abell\u00f3n (deriva de abella, do lat\u00edn\u00a0\"apicula, -ae\", que realmente era o diminutivo de\u00a0\"apis, -is\") \u00e9 un xogo infantil para nenos, ten varias versi\u00f3ns, nunha xogan tres nenos ou mozos, un ponse no medio e coas mans na boca imita o zunido dun abell\u00f3n e ao tempo que se move ten que lle dar labazadas aos outros dous e evitar que llas dean a el; noutra versi\u00f3n os rapaces maiores imitando o movemento e ru\u00eddo dun abell\u00f3n rodean a un m\u00e1is pequeno, p\u00edcano co dedo e este ten que atinar quen lle dera a picada."}
{"id": "110064", "revid": "22570", "url": "https://gl.wikipedia.org/wiki?curid=110064", "title": "Refraneiro galego sobre o rato", "text": ""}
{"id": "110065", "revid": "29398", "url": "https://gl.wikipedia.org/wiki?curid=110065", "title": "Salomon Flohr", "text": "Salomon Mijailovich Flohr, co\u00f1ecido tam\u00e9n como Salo Flohr, nado en Horodenka (Ucra\u00edna, antes Polonia) o 21 de novembro de 1908 e finado en Moscova o 18 de xullo de 1983, foi un dos principais xogadores checoslovacos de xadrez do s\u00e9culo XX.\nTraxectoria.\nFoi un heroe nacional en Checoslovaquia durante os anos 30 e o seu nome foi utilizado para vender moitos dos produtos de luxo do seu tempo, inclu\u00edndo cigarros Salo Flohr, pantuflas Salo Flohr, e auga de colonia Salo Flohr. Dominou moitos dos torneos de xadrez dos anos da preguerra e foi considerado como un candidato xenu\u00edno para o campionato do mundo de xadrez."}
{"id": "110066", "revid": "22570", "url": "https://gl.wikipedia.org/wiki?curid=110066", "title": "Esclerolox\u00eda", "text": "A esclerolox\u00eda \u00e9 un suposto m\u00e9todo de diagn\u00f3stico da medicina alternativa consistente no estudo das marcas e li\u00f1as no branco dos ollos, en relaci\u00f3n coa sa\u00fade e a patolox\u00eda (a diferenza da iridolox\u00eda, que estuda o iris). Segundo os seus partidarios, as escler\u00f3ticas dos ollos mostran informaci\u00f3n significante sobre o estado actual de sa\u00fade do individuo. Os esc\u00e9pticos consid\u00e9rana unha pseudociencia."}
{"id": "110067", "revid": "89787", "url": "https://gl.wikipedia.org/wiki?curid=110067", "title": "Angola Avante!", "text": "Angola Avante! \u00e9 o himno nacional de Angola. Foi escrito por Manuel Rui Alves Monteiro e musicalizado por Rui Alberto Vieira Dias Mingas. Foi adoptado en 1975, tras a independencia de Angola de Portugal."}
{"id": "110068", "revid": "88215", "url": "https://gl.wikipedia.org/wiki?curid=110068", "title": "Pete Townshend", "text": "Peter Dennis Blandford Townshend, nado o 19 de maio de 1945 en Chiswick, Londres, \u00e9 un guitarrista e compositor brit\u00e1nico de rock co\u00f1ecido principalmente polo seu traballo con The Who, considerada unha das bandas de rock m\u00e1is inportantes e influ\u00edntes do s\u00e9culo XX.\nTownshend compuxo m\u00e1is de 100 canci\u00f3ns para 12 dos \u00e1lbums de estudio de The Who. Entre estes at\u00f3panse \u00e1lbums conceptuais, as \u00f3peras rock \"Tommy\" e \"Quadrophenia\", e discos populares como \"Who's Next\"; ademais de ducias m\u00e1is que apareceron como sinxelos, canci\u00f3ns extra de reedici\u00f3ns, e temas en recompilatorios de rarezas como \"Odds &amp; Sods\" (1974). Tam\u00e9n compuxo m\u00e1is dun cento de temas que apareceron nos seus \u00e1lbums en solitario, ademais de jungles de radio e sinton\u00edas de televisi\u00f3n.\nComo instrumentista, a\u00ednda que \u00e9 co\u00f1ecido proncipalmente como guitarrista, Townshend tam\u00e9n toca teclados, banxo, acorde\u00f3n, harm\u00f3nica, ukelele, mandolina, viol\u00edn, sintetizadores, baixo e bater\u00eda, aprendendo a tocar todos estes instrumentos de forma autodidacta."}
{"id": "110071", "revid": "1115911", "url": "https://gl.wikipedia.org/wiki?curid=110071", "title": "Camilo D\u00edaz", "text": ""}
{"id": "110072", "revid": "89787", "url": "https://gl.wikipedia.org/wiki?curid=110072", "title": "Unai Elorriaga", "text": "Unai Elorriaga L\u00f3pez de Letona, nado en Bilbao o 14 de febreiro de 1973, \u00e9 un escritor vasco.\nTraxectoria.\nNaceu na cidade de Bilbao e criouse dende pequeno no barrio de Algorta, no municipio de Getxo, pr\u00f3ximo a Bilbao. Licenciouse en Filolox\u00eda vasca pola Universidade de Deusto, e ad\u00edcase a escribir e traducir.\nFoi profesor de Lingua e Literatura, corrector, tradutor e investigador traballando principalmente na editorial Edeb\u00e9 e a Fundaci\u00f3n Labayru.1 A s\u00faa primeira obra foi o ensaio \"Literatur ideia batzuk\", editada por Labayru en 2001. Ese mesmo ano publicou o seu opera prima escrita en \u00e9uscaro, \"SPrako tranbia\" (\"Un tranv\u00eda en SP\") por medio da editorial vasca Elkar, que lle trouxo fama e prestixio como escritor, especialmente despois de que dita obra fose galardoada co Premio Nacional de Narrativa de Espa\u00f1a de 2002, convert\u00e9ndose Unai Elorriaga no segundo escritor en \u00e9uscaro en obter o devandito premio, despois de Bernardo Atxaga en 1989. Ese galard\u00f3n deu a co\u00f1ecer a Elorriaga m\u00e1is al\u00f3 do Pa\u00eds Vasco e desde ent\u00f3n a editorial Alfaguara publicou todas as s\u00faas novelas traducidas ao castel\u00e1n. O \u00e9xito obtido permitiu a Unai dedicarse \u00e1 escrita de forma profesional ata que logrou praza de profesor en 2016.\u200b Dous anos m\u00e1is tarde, en 2003, publicou \"Van' t Hoffen ilea\" (\"O pelo de Van' t Hoff\") grazas \u00e1 bolsa Igartza que ofrecen a editorial Elkar e o Concello de Beasain. \"Vredaman\" foi o seguinte en 2005\u200b e est\u00e1 composto por catro relatos, un dos cales adaptou o propio Elorriaga como conto infantil co t\u00edtulo \"Matxinsaltoen belarriak\" (\"As orellas dos salt\u00f3ns\") en 2006. \"Vredaman\" foi galardoado en 2010 co NEA International Literary Award, concedido polo goberno dos Estados Unidos, traducido como \"Plants don' t drink cofee\".\u200b \"Londres kartoizkoa d\u00e1\" (\"Londres \u00e9 de cart\u00f3n\") \u00e9 o resultado de catro anos de traballo, editado en 2009, que ten como tema principal as caracter\u00edsticas e complexidades das ditaduras.\u200b En 2015, ga\u00f1ou o Premio Nacional da Cr\u00edtica pola s\u00faa novela, \"Iazko hezurrak\" (\"Mapas e cans\"), e foi finalista, de novo, do Premio Nacional de Narrativa de Espa\u00f1a e do Premio de Literatura Euskadi. En 2016 foi finalista do Premio de Literatura Euskadi polo seu libro infantil \"107 kiwi\". O propio Elorriaga \u00e9 o tradutor das s\u00faas obras ao castel\u00e1n. As s\u00faas novelas foron traducidas a m\u00faltiples idiomas: italiano, ingl\u00e9s, galego, alem\u00e1n, catal\u00e1n, serbio, ruso e estoniano entre outros. \n\u00c9 colaborador en prensa escrita (\"El Pa\u00eds\", \"Deia\", \"Euskaldunon Egunkaria\", \"Berria\"...) \u200be foi profesor e relator en universidades de todo o mundo: Oxford, Georgetown, Universidade do Pa\u00eds Vasco, Universidade de Dubl\u00edn, Universidade de Aberdeen, \u00c9cole Normale Sup\u00e9rieure de Lyon...\nA s\u00faa novela \"Un tranv\u00eda cara a SP\" foi levado ao cinema no 2008 polo director Aitzol Aramaio co t\u00edtulo \"Un poco de Chocolate\"."}
{"id": "110078", "revid": "98629", "url": "https://gl.wikipedia.org/wiki?curid=110078", "title": "Freida Pinto", "text": "Freida Selena Pinto, nada en Mumbai o 18 de outubro de 1984, \u00e9 unha actriz e modelo india que ga\u00f1ou fama mundial polo seu papel no filme \"Slumdog Millionaire\".\nTraxectoria.\nFreida Pinto naceu en Mumbai filla de Frederick e Silvia Pinto; o primeiro \u00e9 xerente do Banco de Baroda e a nai \u00e9 directora dun instituto (St. John\u2019s Universal High School). O seu apelido \u00e9 de orixe portuguesa como o resultado da conversi\u00f3n dos seus antepasados \u200b\u200b\u00f3 catolicismo polos misioneiros. A s\u00faa familia criouna na comunidade cat\u00f3lica en Bangalore e Hawai. O seu pai \u00e9 orixinario de Neerude e a s\u00faa nai de Derebail (ambos poboados preto de Bangalore). A s\u00faa irm\u00e1 m\u00e1is vella, Sharon, \u00e9 produtora asociada dunha canle de noticias local (NDTV news channel). Pinto estudou no Instituto Carmel da escola St. Joseph en Malad (suburbio de Mumbai) e completou a s\u00faa Licenciatura en Arte e Literatura Inglesa no St. Xavier's College de Mumbai.. Actualmente reside en Malad, un barrio de Mumbai."}
{"id": "110087", "revid": "23204", "url": "https://gl.wikipedia.org/wiki?curid=110087", "title": "Alfredo Cristiani", "text": "Alfredo Cristiani Burkard, nado en San Salvador o 22 de novembro de 1947, \u00e9 un empresario e pol\u00edtico, presidente do Salvador entre 1989 e 1994."}
{"id": "110088", "revid": "56817", "url": "https://gl.wikipedia.org/wiki?curid=110088", "title": "Aberraci\u00f3n crom\u00e1tica", "text": "En \u00f3ptica, a aberraci\u00f3n crom\u00e1tica \u00e9 a imposibilidade que unha lente ten para enfocar todas as cores no mesmo punto, d\u00e9bese \u00e1 variaci\u00f3n do \u00edndice de refracci\u00f3n coa lonxitude de onda, o que fai que as distintas cores de luz non queden enfocados no mesmo lugar, polo que a imaxe formada pola lente presenta os bordos coloreados.\nCaracter\u00edsticas.\nA aberraci\u00f3n crom\u00e1tica pode ser lonxitudinal, cando var\u00eda a distancia da imaxe co \u00edndice de refracci\u00f3n e lateral cando as diferentes cores te\u00f1en diferentes tama\u00f1os. A aberraci\u00f3n crom\u00e1tica pres\u00e9ntase nos sistemas \u00f3pticos que utilizan lentes ou prismas. Os lentes acrom\u00e1ticos, que son unha combinaci\u00f3n de lentes simples de diferentes clases de vidros, corrixen este defecto. Chester Moor Hall en 1733 foi o primeiro en lograr corrixir o defecto, mais John Dollond foi o primeiro en patentar as lentes acrom\u00e1ticas en 1758, por canto Hall, un avogado, mantivera o seu m\u00e9todo en segredo."}
{"id": "110092", "revid": "23204", "url": "https://gl.wikipedia.org/wiki?curid=110092", "title": "Radagast", "text": "Radagast o Pardo \u00e9 un personaxe ficticio pertencente ao legendarium de J. R. R. Tolkien. \u00c9 un dos cinco Magos, e aparece nas obras \"O Se\u00f1or dos Aneis\", \"O Hobbit\" e \"O Silmarillion\". N'O Hobbit, Gandalf descr\u00edbeo como o seu curm\u00e1n, a\u00ednda que non se sabe se o \u00e9 realmente. A Radagast g\u00fastanlle moito os animais salvaxes, os paxaros en especial, tanto que o seu nome en Aman era Aiwendil, que cont\u00e9n a palabra quenya \"Aiwen\" (paxaro), que significa \"Amigo dos Paxaros\".\nO seu papel na Historia.\nComo os outros magos, chegou \u00e1 Terra Media desde Valinor ao redor do ano 1000 da Terceira Idade, e orixinariamente era un dos Maiar de Yavanna. Seica Yavanna obrigou a Saruman a aceptar a Radagast como compa\u00f1eiro, o que pode ser unha das raz\u00f3ns polas que o trata con certo desprezo.\nEn asuntos de plantas e animais, era m\u00e1is sabio que calquera home, e dise que falaba a lingua dos paxaros, al\u00e9n de ser mencionado con respecto polos Be\u00f3rnidas e mailos Ents.\nNo Se\u00f1or dos Aneis, no ver\u00e1n do ano 3018 da Terceira Idade, Saruman p\u00eddelle a Radagast que busque a Gandalf, e que lle diga que os Nove Nazg\u00fbl est\u00e1n a buscar noticias da Comarca e que lle pida que vaia a Isengarda. Desta forma, a\u00ednda que inconscientemente, Radagast conv\u00e9rtese nunha ferramenta de Saruman axud\u00e1ndolle a capturar a Gandalf.\nCando se atopan preto de Prebe, Gandalf p\u00eddelle que mande mensaxes \u00e1s bestas e paxaros para que lle avisen de calquera novidade. Desta forma Gwaihir, o Se\u00f1or dos Ventos, chega a Isengarda e pode rescatar a Gandalf do pin\u00e1culo da Torre de Isengarda, Orthanc.\nNon se sabe cando deixou a Terra Media, mais os escritos de Tolkien revelan que abandonou a s\u00faa misi\u00f3n ao se tornar obcecado polos animais e plantas.\nTolkien tam\u00e9n escribiu que o fracaso de Radagast non foi tan grande coma o de Saruman, e que consecuentemente lle foi permitida a volta \u00e1s Terras Inperecedoiras. As referencias de Gandalf a el no libro son positivas, describ\u00edndoo como un \"Mago Valoroso\" e \"Honesto\". Radagast non aparece nos filmes."}
{"id": "110093", "revid": "23204", "url": "https://gl.wikipedia.org/wiki?curid=110093", "title": "Mosteiro de Santa Mar\u00eda de Sobrado dos Monxes", "text": "O mosteiro de Santa Mar\u00eda de Sobrado dos Monxes \u00e9 un mosteiro cisterciense situado no concello de Sobrado, na comarca da Terra de Melide. Dende mediados do s\u00e9culo XX est\u00e1 ocupado por monxes trapistas. \nHistoria.\nPosibelmente fundado no ano 952 nun primeiro momento (aparece citado en documentos de finais do s\u00e9culo X co nome de \"San Salvador\"), pouco se sabe sobre os primeiros cento cincuenta anos da s\u00faa historia. A principios do s\u00e9culo XII o mosteiro est\u00e1 abandonado.\nFoi fundado de novo no ano 1142, cando San Bernaldo env\u00eda desde Claraval (Francia), de onde \u00e9 abade, unha comunidade de monxes chamados por Fernando P\u00e9rez de Traba e a s\u00faa sobri\u00f1a dona Urraca Verm\u00fadez. O 14 de febreiro de 1142 comezou en Santa Mar\u00eda de Sobrado a vida mon\u00e1stica cisterciense. Durante o resto do s\u00e9culo XII e o s\u00e9culo XIII o mosteiro desenvolveu unha grande actividade espiritual e econ\u00f3mica. Desta f\u00e1brica cons\u00e9rvanse a capela funeraria da Magdalena, a sala capitular e algunhas partes soltas.\nCo\u00f1eceu despois unha etapa de decadencia que se det\u00e9n no ano 1498, ao incorporarse a Congregaci\u00f3n de Castela. O mosteiro recuperou parte da s\u00faa grandeza; a maior\u00eda dos edificios conservados comezaron a constru\u00edrse a partir desta nova \u00e9poca. A monumental igrexa foi rematada a finais do s\u00e9culo XVII e consagrouse en 1708. No XVIII constru\u00edron o altar maior os escultores Xos\u00e9 Gambino e Xos\u00e9 Ferreiro.\nSanta Mar\u00eda de Sobrado sufriu unha nova etapa de decadencia que culminou o 21 de setembro de 1834, cando coa desamortizaci\u00f3n o mosteiro quedou suprimido por real orde. O mosteiro de Santa Mar\u00eda de Sobrado, os seus edificios e posesi\u00f3ns foron vendidos. Iniciouse unha deterioraci\u00f3n progresiva dos edificios, que acabaron convert\u00e9ndose en ru\u00ednas. En xullo de 1836, no marco da primeira guerra carlista, o xeneral Miguel G\u00f3mez Damas puxo cerco a un grupo de militares que se refuxiaron no mosteiro. Logo de cinco d\u00edas de sitio proseguiu o seu cami\u00f1o cara a Santiago de Compostela pola proximidade das tropas de Baldomero Espartero..\nNo ano 1954, por encargo do cardeal Quiroga Palacios, arcebispo de Santiago, o mosteiro cisterciense de Viaceli, situado en C\u00f3breces (Cantabria) comezou a tarefa de reconstruci\u00f3n de Sobrado; e no mes de xullo de 1966 env\u00eda unha comunidade de monxes. As\u00ed, o 25 de xullo de 1966, comeza de novo a vida mon\u00e1stica no Mosteiro cos trapistas. En 2021, resid\u00edan no mosteiro uns quince monxes. Entre o repertorio de produtos elaborados destaca o doce de leite.\nArquitectura.\nFacendo arco de entrada ao recinto do mosteiro est\u00e1 a Casa das Audiencias, chamada as\u00ed por ser o lugar onde o abade do mosteiro exerc\u00eda a s\u00faa xurisdici\u00f3n sobre os seus s\u00fabditos. A igrexa monacal, acaroada ao edificio principal e con entrada perpendicular \u00e1 do mosteiro, \u00e9 de estilo cistercience e con fachada barroca.\nO edificio principal distrib\u00faese en tres claustros:"}
{"id": "110094", "revid": "23204", "url": "https://gl.wikipedia.org/wiki?curid=110094", "title": "Llu\u00eds Claret", "text": "Llu\u00eds Claret, nado en Andorra la Vella en 1951, \u00e9 un violonchelista andorrano.\nBiograf\u00eda.\nLlu\u00eds Claret naceu en Andorra a Vella en 1951, fillo de pais catal\u00e1ns exiliados. Aos nove anos empezou a s\u00faa educaci\u00f3n musical na s\u00faa localidade natal. En 1964 trasladouse a Barcelona, obtivo grandes reco\u00f1ecementos no Conservatorio do Liceu e comezou a traballar con Enric Casals, irm\u00e1n de Pau Casals. Claret continuou os seus estudos en Francia, Italia e os Estados Unidos, tendo contacto con grandes profesores como Maurice Gendron e Radu Aldulescu.\nAo longo da s\u00faa carreira dedicouse especialmente \u00e1 M\u00fasica de C\u00e1mara. Ga\u00f1ou primeiros premios en varios concursos internacionais de prestixio. \u00c9 membro fundador do Tr\u00edo de Barcelona e frecuentemente colabora con m\u00fasicos de renome."}
{"id": "110095", "revid": "1888", "url": "https://gl.wikipedia.org/wiki?curid=110095", "title": "Mosteiro de Sobrado dos Monxes", "text": ""}
{"id": "110096", "revid": "1131", "url": "https://gl.wikipedia.org/wiki?curid=110096", "title": "Pereira (hom\u00f3nimos)", "text": "O termo pereira pode referirse a:\nComo top\u00f3nimo, o fit\u00f3nimo Pereira pode referirse a:\nApelido.\nAmais, como apelido, Pereira pode referirse a:"}
{"id": "110097", "revid": "1576", "url": "https://gl.wikipedia.org/wiki?curid=110097", "title": "Aiwendil", "text": ""}
{"id": "110099", "revid": "15490", "url": "https://gl.wikipedia.org/wiki?curid=110099", "title": "Praia de Area das Vacas", "text": "A praia de Area das Vacas \u00e9 un pequeno areal situado na parroquia de Canduas, no concello de Cabana de Berganti\u00f1os. Esta ba\u00f1ada pola r\u00eda de Corme e Laxe, e presenta un estado case natural.\nO seu nome v\u00e9n dado porque era un lugar com\u00fan onde os veci\u00f1os da parroquia levaban a pastar as vacas.\nEntre a s\u00faa flora e fauna est\u00e1n as especies com\u00fans de moitos areais galegos, con peixes como o maragota (\"Labrus bergylta\"), a robaliza (\"Dicentrarchus labrax\") ou o sargo (\"Diplodus sargus\"); crust\u00e1ceos como o camar\u00f3n, cangrexo e boi; moluscos como o mexill\u00f3n (\"Mytilus galloprovincialis\") ou a lapa; e aves como a gaivota, o corvo mari\u00f1o ou o mazarico.\nNela pract\u00edcase pesca deportiva."}
{"id": "110103", "revid": "1131", "url": "https://gl.wikipedia.org/wiki?curid=110103", "title": "Praia das Maceiras", "text": "A praia das Maceiras ou praia das Maseiras \u00e9 un pequeno areal situado na parroquia de Canduas, en Cabana de Berganti\u00f1os, a car\u00f3n da praia de Area das Vacas, con dif\u00edcil acceso dende Tabo\u00eddo.\nTen vistas a Punta do Roncudo (Corme) e a Corme Aldea, xa que \u00e9 o primeiro areal mari\u00f1o da costa cabanesa. Est\u00e1 ba\u00f1ada pola r\u00eda de Corme e Laxe e est\u00e1 nun estado virxe e totalmente natural.\nNon conta con servizos de aparcadoiro, ducha e socorrismo.\nEntre a s\u00faa flora e fauna est\u00e1n as especies com\u00fans de moitos areais galegos, con peixes como o maragota (\"Labrus bergylta\"), a robaliza (\"Dicentrarchus labrax\") ou o sargo (\"Diplodus sargus\"); crust\u00e1ceos como o camar\u00f3n, cangrexo e boi; moluscos como o mexill\u00f3n (\"Mytilus galloprovincialis\") ou a lapa; e aves como a gaivota, o corvo mari\u00f1o ou o mazarico.\nNela p\u00f3dese realizar pesca deportiva, non e frecuente encontrar pescadores neste lugar."}
{"id": "110104", "revid": "1131", "url": "https://gl.wikipedia.org/wiki?curid=110104", "title": "Praia de Rebordelo", "text": "A praia Rebordelo \u00e9 un areal situado na parroquia de Canduas, en Cabana de Berganti\u00f1os. Est\u00e1 ba\u00f1ada polas augas do oc\u00e9ano Atl\u00e1ntico onde se forma a r\u00eda de Corme e Laxe en plena Costa da Morte.\nTen un f\u00e1cil acceso dende o lugar de Rebordelo e \u00e9 a praia m\u00e1is visitada polos veci\u00f1os cabaneses e polos turistas, debido en gran parte a que esta salvagardada de case todos os tipos de vento. Nesta praia desemboca o rego de Rebordelo, e tam\u00e9n ten unha fervenza natural de augas claras.\nEntre a s\u00faa flora e fauna est\u00e1n as especies com\u00fans de moitos areais galegos, con peixes como a maragota (\"Labrus bergylta\"), a robaliza (\"Dicentrarchus labrax\") ou o sargo (\"Diplodus sargus\"); crust\u00e1ceos como o camar\u00f3n, cangrexo e boi; moluscos como o mexill\u00f3n (\"Mytilus galloprovincialis\") a lapa ou o percebe; e aves como a gaivota, o corvo mari\u00f1o ou o mazarico.\nConta cun pequeno aparcadoiro e duchas, e no ver\u00e1n con servizo de socorrismo. \u00c9 a \u00fanica praia de Cabana que conta con grellas e mesas.\nPor esta praia pasa a 3\u00aa etapa da ruta de sendeirismo do Cami\u00f1o dos Faros."}
{"id": "110105", "revid": "1131", "url": "https://gl.wikipedia.org/wiki?curid=110105", "title": "Praia de San Pedro", "text": "A praia de San Pedro \u00e9 un areal situado na parroquia de Canduas, en Cabana de Berganti\u00f1os, a car\u00f3n da praia de Rebordelo. Est\u00e1 ba\u00f1ada pola r\u00eda de Corme e Laxe.\nCh\u00e9gase a ela desde o lugar de San Pedro, se ben non ten un acceso f\u00e1cil.\nEntre a s\u00faa flora e fauna est\u00e1n as especies com\u00fans de moitos areais galegos, con peixes como o pinto (\"Labrus bergylta\"), a robaliza (\"Dicentrarchus labrax\") ou o sargo (\"Diplodus sargus\"); crust\u00e1ceos como o camar\u00f3n, cangrexo e boi; moluscos como o mexill\u00f3n (\"Mytilus galloprovincialis\"), a lapa ou o percebe; e aves como a gaivota, o corvo mari\u00f1o ou o mazarico.\nApenas recibe a visita de ba\u00f1istas, e est\u00e1 en estado virxe e natural. Est\u00e1 encaixada entre dous brazos monta\u00f1osos que a resgardan dos ventos. Non conta cos servizos de aparcadoiro, duchas nin socorrismo.\nPor esta praia pasa a 3\u00aa etapa da ruta de sendeirismo do Cami\u00f1o dos Faros."}
{"id": "110106", "revid": "55821", "url": "https://gl.wikipedia.org/wiki?curid=110106", "title": "Burgo", "text": "O termo burgo real p\u00f3dese referir a un tipo de burgh establecido en Escocia por fundaci\u00f3n ou compra a trav\u00e9s dunha Carta Real.\nToponimia.\nO top\u00f3nimo galego Burgo pode referirse a:"}
{"id": "110107", "revid": "1410", "url": "https://gl.wikipedia.org/wiki?curid=110107", "title": "Natureza morta", "text": "A natureza morta, tam\u00e9n co\u00f1ecida como bodeg\u00f3n, \u00e9 unha obra de arte que representa obxectos inanimados, xeralmente obxectos coti\u00e1ns que poden ser naturais (animais de caza, froitas, flores, comida, plantas, rochas ou cunchas) ou feitos polo ser humano (utensilios de coci\u00f1a, de mesa ou de casa, antig\u00fcidades, libros, xoias, moedas, pipas etc.) nun espazo artifical determinado. Esta p\u00f3la da pintura s\u00e9rvese dun exquisito arranxo, encanto color\u00edstico e dunha iluminaci\u00f3n fina para producir un efecto de serenidade, benestar e harmon\u00eda. Con orixes na antig\u00fcidade e moi popular na arte occidental dende o s\u00e9culo XVII, a natureza morta da ao artista m\u00e1is liberdade de acci\u00f3n na colocaci\u00f3n de elementos de dese\u00f1o dentro dunha composici\u00f3n que outros x\u00e9neros pict\u00f3ricos como a paisaxe ou os retratos. Os bodeg\u00f3ns, particularmente antes de 1700, a mi\u00fado conti\u00f1an un simbolismo relixioso e aleg\u00f3rico en relaci\u00f3n cos obxectos que representaban. Algunhas naturezas mortas rompen a barreira bidimensional e empregan t\u00e9cnicas mixtas tridimensionais, e usan obxectos atopados, fotograf\u00eda, gr\u00e1ficas xeradas por ordenador, as\u00ed como son e v\u00eddeo.\nHistoria.\nDevanceiros: Arte antiga.\nAs naturezas mortas a mi\u00fado adornan o interior das tumbas do Antigo Exipto. Cr\u00edase que os obxectos vencellados coa comida e outros artigos representados al\u00ed, far\u00edanse reais na outra vida e dispo\u00f1ibles para que os mortos os empregaran. As pinturas sobre xerras da Antiga Grecia tam\u00e9n mostran grande habilidade ao representar obxectos coti\u00e1ns e animais. Naturezas mortas semellantes, m\u00e1is sinxelas decorativamente, mais con perspectiva realista, atop\u00e1ronse igualmente en pinturas murais da Antiga Roma e en mosaicos do chan en Pompeia, Herculano e a Vila Boscoreale, inclu\u00edndo o motivo posteriormente tan familiar dun bol de cristal con froitas. Os mosaicos decorativos chamados \"emblema\", que se atoparon en casas de romanos ricos, demostran a variedade de comida da que gozaban as clases superiores, e tam\u00e9n funcionaban como signos de hospitalidade e como celebraci\u00f3ns das estaci\u00f3ns e mais da vida. No s\u00e9culo XVI, a comida e as flores reaparecer\u00edan como s\u00edmbolos das estaci\u00f3ns e dos cinco sentidos. Tam\u00e9n dende a \u00e9poca romana existe a tradici\u00f3n do uso da caveira nas pinturas como un s\u00edmbolo de mortalidade e de restos terrenais, a mi\u00fado acompa\u00f1ada pola frase \"Omnia mors aequat\" (A morte iguala a todos). Estas imaxes de vanitas foron reinterpretadas ao logo dos derradeiros catrocentos anos da historia da arte, comezando cos pintores holandeses ao redor do ano 1600.\nA apreciaci\u00f3n popular do realismo na natureza morta relaci\u00f3nase coa lenda grega antiga de Zeuxis e Parrasios, de quen se di que competiron por crear os obxectos m\u00e1is animados, as descrici\u00f3ns m\u00e1is antigas da historia de pintura de Trompe-l'\u0153il. Como Plinio o Vello relataba nos tempos romanos, os artistas gregos de s\u00e9culos antes xa estaban moi desenvolvidos nas artes do retrato e o bodeg\u00f3n. Distinguiu a Peiraikos, \u00abcuxa mestr\u00eda moi poucos exceden... Pintou tenderetes de zapateiros e barber\u00edas, asnos, plantas e cousas semellantes, e por esa raz\u00f3n cham\u00e1ronlle o \"pintor dos obxectos vulgares\"; a\u00ednda as\u00ed estas obras eran en conxunto doces, e vend\u00edanse a prezos m\u00e1is altos c\u00e1s m\u00e1is grandes [pinturas] de moitos outros artistas\u00bb.\nIdade Media.\nA partir do ano 1300, comezando por Giotto e os seus seguidores, a pintura de bodeg\u00f3n reviviu na forma de nichos de ficci\u00f3n en murais de tema relixioso que representaban obxectos da vida coti\u00e1. Este tipo de representaci\u00f3n pict\u00f3rica foi considerada menor ata o Renacemento, e adoitaba aparecer encuberta en cadros doutro x\u00e9nero, como a pintura relixiosa ou os retratos, adoitando supo\u00f1en un significado relixioso ou aleg\u00f3rico. Isto era particularmente certo na obra dos artistas do norte de Europa, cuxa fascinaci\u00f3n polo simbolismo e o realismo \u00f3ptico moi detallado levoulles a prodigar grande atenci\u00f3n na mensaxe xeral das s\u00faas pinturas. Pintores como Jan van Eyck a mi\u00fado empregaron elementos de bodeg\u00f3n como parte do seu programa iconogr\u00e1fico.\nO desenvolvemento da t\u00e9cnica de pintura ao \u00f3leo por van Eyck e outros artistas do norte de Europa permitiu pintar obxectos coti\u00e1ns nun estilo hiperrealista, debido ao seu secado m\u00e1is lento, a mestura e a calidade de traballar por capas das cores ao \u00f3leo.\nO retrato que fixo Petrus Christus dun noivo e unha noiva visitando a un ourive \u00e9 un exemplo t\u00edpico dun bodeg\u00f3n de transici\u00f3n que representaba tanto un contido relixioso como secular. A\u00ednda que a s\u00faa mensaxe \u00e9 principalmente aleg\u00f3rica, as figuras da parella son realistas e os obxectos que se mostran (moedas, vasillas etc.) est\u00e1n axeitadamente pintados pero o xoieiro \u00e9 en realidade unha representaci\u00f3n de san Elixio e os obxectos intensamente simb\u00f3licos. Outro tipo semellante de pintura \u00e9 o retrato de familia que combina figuras cunha mesa ben chea de comida, que simboliza tanto a piedade dos suxeitos e maila s\u00faa gratitude \u00e1 abundancia de Deus. Por esta \u00e9poca, as representaci\u00f3ns sinxelas de bodeg\u00f3ns privadas de figuras (pero non de significado aleg\u00f3rico) comezaban a pintarse na parte externa das portas de pinturas de devoci\u00f3n privada. Outro paso cara ao bodeg\u00f3n aut\u00f3nomo foi pintar flores simb\u00f3licas en xerras na parte posterior de retratos seculares ao redor do ano 1475.\nRenacemento.\nEntre os primeiros en liberarse do significado relixioso da natureza morta estiveron Leonardo da Vinci, quen creou estudos \u00e1 acuarela de froita (ao redor de 1495) como parte da s\u00faa incansable exame da natureza, e Durero quen tam\u00e9n fixo debuxos detallados da flora e a fauna.\nJacopo de'Barbari deu un paso m\u00e1is al\u00f3 coa s\u00faa \"Natureza morta con perdiz, luvas e frechas de ballesta\" (1504), un dos primeiros bodeg\u00f3ns Trompe-l'\u0153il asinados e datados, cun contido relixioso reducido ao m\u00ednimo. \nO s\u00e9culo XVI viu unha explosi\u00f3n de interese no mundo natural e a creaci\u00f3n de luxosas enciclopedias bot\u00e1nicas que documentaban os descubrimentos do Novo Mundo e Asis. Tam\u00e9n impulsou o comezo da ilustraci\u00f3n cient\u00edfica e a clasificaci\u00f3n das especies. Os obxectos naturais comezaron a apreciarse como obxectos de estudo individuais a parte de calquera asociaci\u00f3n mitol\u00f3xica ou relixiosa. A temper\u00e1 ciencia dos remedios a base de herbas comezou igualmente nesta \u00e9poca, unha extensi\u00f3n pr\u00e1ctica deste novo co\u00f1ecemento. Ademais, os patronos ricos comezaron a financiar a colecci\u00f3n de especies animais e minerais, creando amplos \u00abgabinetes de curiosidades\u00bb. Estes exemplares serviron como modelo para os pintores que buscaban realismo e novidade. Comezaron a coleccionarse e comercializarse cunchas, insectos, froitas ex\u00f3ticas e flores, e plantas novas, como o tulip\u00e1n (importado a Europa dende Turqu\u00eda), celebr\u00e1banse nos bodeg\u00f3ns. A explosi\u00f3n da horticultura espertou amplo interese por toda Europa, tendencia que os artistas capitalizaron producindo miles de bodeg\u00f3ns. Algunhas rexi\u00f3ns e cortes ti\u00f1an intereses particulares. A representaci\u00f3n de c\u00edtricos, por exemplo, era unha paix\u00f3n particular da corte dos M\u00e9dicis en Florencia. Esta grande difusi\u00f3n dos exemplares naturais e o crecente interese na ilustraci\u00f3n natural por toda Europa, deu como resultado a creaci\u00f3n practicamente simult\u00e1nea de naturezas mortas modernas ao redor do ano.\nAo longo da segunda metade do s\u00e9culo XVI a natureza morta evolucionara de xeito aut\u00f3nomo. Gradualmente, o contido relixioso diminu\u00edu en tama\u00f1o e lugar nestas pinturas, a\u00ednda que as lecci\u00f3ns morais seguiron estando impl\u00edcitas. Un exemplo \u00e9 \"A carnicer\u00eda\" de Joachim Beuckelaer (1568), coa s\u00faa representaci\u00f3n realista de carnes cr\u00faas dominando o primeiro plano, mentres que a escena do fondo transmite os perigos da ebriedade e a lascivia. O tratamento de Annibale Carracci do mesmo tema en 1583 comeza a eliminar as mensaxes morais, como fixeron outras pinturas de bodeg\u00f3n de \u00abcoci\u00f1a e mercado\u00bb deste per\u00edodo.\nS\u00e9culo XVII.\nMalia ga\u00f1ares popularidade, as naturezas mortas italianas permaneceron historicamente menos respectadas c\u00e1 pintura de \u00abgrande estilo\u00bb de temas hist\u00f3ricos, relixiosos e m\u00edticos. Destacados acad\u00e9micos de comezos dos anos 1600, como Andrea Sacchi, sent\u00eda que a escena de x\u00e9nero e o bodeg\u00f3n non portaban a \"gravitas\" que fai que a pintura sexa considerada grande. Doutra banda, exitosos artistas de bodeg\u00f3n italianos atoparon amplo mecenado no seu tempo. M\u00e1is a\u00ednda, as pintoras, sendo poucas, normalmente elix\u00edan ou v\u00edanse constre\u00f1idas a pintar temas como o bodeg\u00f3n, como ocorr\u00eda, por exemplo con Giovanna Garzoni, Laura Bernasconi e Fede Galizia.\nMoitos artistas italianos destacados noutros x\u00e9neros, tam\u00e9n produciron alg\u00fans cadros representando naturezas mortas. En particular, Caravaggio (1573-1610) foi un dos primeiros artistas que representou naturezas mortas con conciencia de obra pict\u00f3rica. Aplicou a s\u00faa influente forma de naturalismo ao bodeg\u00f3n. O seu \"Cesto con froitas\" (h. 1595-1600) \u00e9 un dos primeiros exemplos de bodeg\u00f3n puro, presentado con precisi\u00f3n e localizado \u00e1 altura do ollo. Malia non posu\u00edr unha aberta simbolox\u00eda, esta pintura era propiedade do cardeal Borromeo e puido ser apreciada tanto por raz\u00f3ns est\u00e9ticas como relixiosas. Jan Bruegel pintou o seu \"Gran buqu\u00e9 milan\u00e9s\" (1606) tam\u00e9n para o cardeal, sinalando que a pintura era \u00abfatta tutti do natturel\u00bb' (feita enteira do natural) e aumentou o prezo polo esforzo extra. Eran uns bodeg\u00f3ns m\u00e1is na colecci\u00f3n do cardeal, xunto coa s\u00faa ampla colecci\u00f3n de curiosidades. Entre outros bodeg\u00f3ns italianos, \"A coci\u00f1eira\", de Bernardo Strozzi, \u00e9 unha \u00abescena de coci\u00f1a\u00bb ao xeito holand\u00e9s, que \u00e9 por unha banda un detallado retrato dunha coci\u00f1eira, e por outro, a representaci\u00f3n das aves de caza que est\u00e1 preparando. Nun xeito semellante, un dos escasos bodeg\u00f3ns de Rembrandt, \"Rapariga con pavos reais mortos\" combina de igual xeito un simp\u00e1tico retrato feminino con imaxes de aves de caza. \nEste x\u00e9nero foi moi cultivado na pintura holandesa do s\u00e9culo XVII, como pode verse, por exemplo, na \"Natureza morta\" de Willem Claeszoon Heda (1637). O bodeg\u00f3n independizouse no novo clima art\u00edstico dos Pa\u00edses Baixos, co nome de \"stilleven\" (\u00abnatureza tranquila\u00bb), mentres que nas linguas romances, e en ruso, pref\u00edrense termos relacionados coa \u00abnatureza morta\u00bb. Mentres os artistas atopaban oportunidade limitada para producir a iconograf\u00eda relixiosa que durante moito tempo fora a s\u00faa principal industria, xa que as imaxes de temas relixiosos estaban prohibidas na igrexa protestante reformada holandesa, a tradici\u00f3n setentrional continua de realismo detallado e s\u00edmbolos ocultos atra\u00edan \u00e1s crecentes clases medias holandesas, quen estaban substitu\u00edndo \u00e1 igrexa e o estado como os principais mecenas da arte nos Pa\u00edses Baixos.\nUn subx\u00e9nero, dentro das naturezas mortas, \u00e9 a \"natureza morta floral\", que representa flores, no que foi moi experto o pintor espa\u00f1ol do Barroco, Juan de Arellano. Produciuse en Holanda unha obsesi\u00f3n pola horticultura, particularmente o tulip\u00e1n. Considerar as flores, a un tempo, como obxecto est\u00e9tico e s\u00edmbolo relixioso, levou ao xurdimento dun grande mercado para este tipo de natureza. A natureza, como a maior parte das obras de arte holandesas, vend\u00edase xeralmente en mercados abertos ou por marchantes, ou polos artistas nos seus obradoiros, e raramente eran encargos; Polo tanto, os artistas normalmente elix\u00edan o tema e a disposici\u00f3n. Tan popular era este tipo de pintura de natureza, que gran parte da t\u00e9cnica da pintura de flores holandesa foi codificada no tratado de 1740 \"Groot Schilderboeck\" por Gerard de Lairesse, que daba amplos consellos sobre a cor, arranxo, pinceladas, preparaci\u00f3n dos exemplares, harmon\u00eda, composici\u00f3n, perspectiva etc.\nO simbolismo das flores evolucionara dende comezos da \u00e9poca cristi\u00e1. As flores m\u00e1is com\u00fans e os seus significados simb\u00f3licos eran: rosa (a Virxe Mar\u00eda, fugacidade, Venus, o amor), lirio (Virxe Mar\u00eda, virxindade, seo feminino, pureza de mente ou xustiza), tulip\u00e1n (presunci\u00f3n, nobreza), xirasol (lealdade, amor divino, devoci\u00f3n), violeta (modestia, reserva, humildade), bonetes (melancol\u00eda) e papoula (poder, so\u00f1o, morte). En canto aos insectos, a bolboreta representa a transformaci\u00f3n e resurrecci\u00f3n, mentres c\u00e1 libeli\u00f1a simboliza a fugacidade e as formigas, o traballo duro e a atenci\u00f3n \u00e1s colleitas.\nOs artistas holandeses tam\u00e9n se especializaron e reviviron o antigo x\u00e9nero grego do bodeg\u00f3n de Trompe-l'\u0153il, particularmente a imitaci\u00f3n da natureza ou \"m\u00edmese\", que eles chamaron \"betriegerje\" (\u00abpequeno engano\u00bb). Ademais destes tipos de bodeg\u00f3n, os artistas holandeses identificaron e desenvolveron separadamente pinturas de \u00abcoci\u00f1a e mercado\u00bb, almorzo e comida, \"vanitas\" e colecci\u00f3ns aleg\u00f3ricas.\nEspecialmente popular neste per\u00edodo foi a pintura de \u00abvaidade\u00bb ou \"vanitas\", nas que suntuosos arranxos de froita e flores, libros, estatu\u00ed\u00f1as, xerras, moedas, xoias, pinturas, instrumentos musicais e cient\u00edficos, insignias militares, cristal e prata finos, estaban acompa\u00f1ados por lembranzas simb\u00f3licas da fugacidade da vida. Adicionalmente, unha caveira, un reloxo de area ou de peto, unha vea consum\u00edndose ou un libro coas p\u00e1xinas voltas, servir\u00edan coma unha mensaxe moralizante do ef\u00e9mero dos praceres dos sentidos. A mi\u00fado varias das froitas e flores am\u00f3sanse comezando a podrecerse para insistir na mesma consideraci\u00f3n.\nOutro tipo de natureza, co\u00f1ecida como \u00abpinturas de almorzo\u00bb, representan tanto unha presentaci\u00f3n literal das delicadezas que as clases superiores gozaban como un recordatorio relixioso para evitar a lamboner\u00eda. Noutra innovaci\u00f3n holandesa, ao redor de 1650 Samuel van Hoogstraten pintou un dos primeiros cadros con andeis, bodeg\u00f3ns tipo Trompe-l'\u0153il que representa a obxectos atados, pendurados, cravados ou pegados doutro xeito a unha t\u00e1boa, un tipo de bodeg\u00f3n moi popular nos Estados Unidos no s\u00e9culo XIX. Outra variedade de Trompe-l'\u0153il representaba obxectos vencellados a unha profesi\u00f3n dada, como na pintura de Cornelis Norbertus Gysbrechts \"Caballete de pintor con peza de froita\", que amosa todas as ferramentas do oficio do pintor. Tam\u00e9n popular na primeira metade do s\u00e9culo XVII foi a pintura dun amplo surtido de esp\u00e9cimes en forma aleg\u00f3rica, como os \u00abcinco sentidos\u00bb, os \u00abcatro continentes\u00bb ou as \u00abcatro estaci\u00f3ns\u00bb, amoando unha deusa ou figura aleg\u00f3rica rodeada polos correspondentes obxectos naturais ou realizados polo home. A popularidade das \"vanitas\" e estoutras formas de natureza morta, axi\u00f1a espall\u00e1ronse dende Holanda a Flandres, Alema\u00f1a, Espa\u00f1a e Francia. \nO bodeg\u00f3n alem\u00e1n seguiu de preto os modelos holandeses. O pintor alem\u00e1n Georg Flegel foi un pioneiro no bodeg\u00f3n puro sen figuras e creou a novidade compositiva de pendurar ou colocar os obxectos detallados en gabinetes, armarios e mostrar caixas, e producir puntos de vista m\u00faltiples simultaneamente. En Espa\u00f1a, as naturezas mortas eran austeros. Difer\u00edan do modelo holand\u00e9s, que a mi\u00fado conti\u00f1a ricos banquetes rodeados por obxectos luxosos e ornamentados de vidro ou tea. A caza nas pinturas espa\u00f1olas \u00e9 a mi\u00fado simples animais mortos agardando a que os despelexen. As froitas e hortalizas a mi\u00fado at\u00f3panse cr\u00faas. Os fondos son sombr\u00edos ou simples bloques xeom\u00e9tricos de madeira, creando a mi\u00fado un aire surrealista. Ata cando tanto os bodeg\u00f3ns holandeses como os espa\u00f1ois a mi\u00fado tiveron un prop\u00f3sito moral impl\u00edcito, a austeridade, que alg\u00fans atopan pr\u00f3xima \u00e1 desolaci\u00f3n da meseta espa\u00f1ola, parece rexeitar os praceres sensuais, a plenitude e o luxo dos bodeg\u00f3ns holandeses. Nas cat\u00f3licas Italia e Espa\u00f1a, a pura pintura de \"vanitas\" era escasa, e hab\u00eda a\u00ednda menos especialistas en naturezas mortas. Na Europa meridional hai m\u00e1is emprego para o suave naturalismo de Caravaggio e menos \u00e9nfase non hiperrealismo en comparaci\u00f3n cos estilos do norte de Europa. En Francia, os pintores de bodeg\u00f3ns v\u00edronse influ\u00eddos tanto pola escola setentrional como pola meridional, tomando emprestado da pintura de vanitas dos Pa\u00edses Baixos e dos arranxos libres de Espa\u00f1a.\nS\u00e9culo XVIII.\nNo s\u00e9culo XVIII, as connotaci\u00f3ns relixiosas e aleg\u00f3ricas da natureza morta abandon\u00e1ronse e as pinturas de mesa de coci\u00f1a evolucionaron ata ser calculadas representaci\u00f3ns de variada cor e forma, amosando comidas coti\u00e1s. A aristocracia francesa contratou a artistas para executar pinturas de pr\u00f3digos e extravagantes bodeg\u00f3ns que loaban as s\u00faas mesas, tam\u00e9n sen a mensaxe moralista da \"vanitas\" das s\u00faas predecesores holandeses. O amor rococ\u00f3 polo artificio levou a un auxe na apreciaci\u00f3n francesa polo Trompe-l'\u0153il, (en franc\u00e9s \u00abenganar ao ollo\u00bb. As naturezas mortas de Chardin empregan unha variedade de t\u00e9cnicas desde o realismo ao estilo holand\u00e9s a harmon\u00edas m\u00e1is suaves.\nNos Estados Unidos, na \u00e9poca revolucionaria, os artistas estadounidenses formados no estranxeiro aplicaron estilos europeos ao retrato e os bodeg\u00f3ns estadounidenses. Charles Willson Peale fundou unha familia de prominentes pintores estadounidenses e como un gran l\u00edder dentro da comunidade art\u00edstica do seu pa\u00eds, tam\u00e9n fundou unha sociedade para a formaci\u00f3n de artistas as\u00ed como un famoso museo de curiosidades naturais. O seu fillo Raphaelle Peale foi un dun grupo de artistas de bodeg\u00f3n estadounidenses antigos, que tam\u00e9n inclu\u00edu a John F. Francis, Charles Bird King e John Johnston. Na segunda metade do s\u00e9culo XIX, Martin Johnson Heade introduciu a versi\u00f3n estadounidense da pintura de biotopo ou h\u00e1bitat, que colocaba flores e paxaros nunha contorna de exteriores simulado. Os Trompe-l'\u0153il estadounidenses tam\u00e9n floreceron durante este per\u00edodo, creados por John Haberlle, William Michael Harnett e John Frederick Peto. Peto especializouse nunha pintura nost\u00e1lxica de andeis mentres que Harnett logrou o maior nivel de hiperrealismo nas s\u00faas celebraci\u00f3ns pict\u00f3ricas da vida estadounidense a trav\u00e9s de obxectos coti\u00e1ns.\nS\u00e9culo XIX.\nCo xurdimento das academias europeas, moi destacadamente da Academia francesa que tivo un papel central na arte acad\u00e9mica, o bodeg\u00f3n comezou a decaer. As academias estableceron unha xerarqu\u00eda dos x\u00e9neros (ou \u00abXerarqu\u00eda do tema tratado\u00bb), que consideraba que o m\u00e9rito art\u00edstico dunha pintura radicaba ante todo no seu tema. No sistema acad\u00e9mico, a forma m\u00e1is alta de pintura era a de historia, con temas de historia, aleg\u00f3ricos, mitol\u00f3xicos ou relixiosos, co bodeg\u00f3n como o rango m\u00e1is inferior do reco\u00f1ecemento art\u00edstico. No canto de usar o bodeg\u00f3n para glorificar a natureza, alg\u00fans artistas, como John Constable e Camille Corot, elixiron paisaxes que serv\u00edan a tal fin.\nCando o neoclasicismo comezou a declinar nos anos 1930 a escena de x\u00e9nero e o retrato pict\u00f3rico convert\u00e9ronse no foco para as revoluci\u00f3ns art\u00edsticas rom\u00e1ntica e realista. Moitos dos grandes artistas da \u00e9poca inclu\u00edron o bodeg\u00f3n nas s\u00faas obras. Os bodeg\u00f3ns de Francisco de Goya, Gustave Courbet e Eug\u00e8ne Delacroix supo\u00f1en unha forte corrente emocional e est\u00e1n menos preocupados coa exactitude e m\u00e1is interesados no estado de \u00e1nimo. Malia seguir o modelo dos bodeg\u00f3ns de Chardin, os bodeg\u00f3ns de \u00c9douard Manet son fortemente tonais e claramente apuntaban ao impresionismo. Henri Fantin-Latour, empregando unha t\u00e9cnica m\u00e1is tradicional, foi famoso polas s\u00faas pinturas de flores exquisitas e ga\u00f1ouse o di\u00f1eiro case exclusivamente con naturezas mortas para coleccionistas.\nCon todo, non foi ata o declive final da xerarqu\u00eda acad\u00e9mica en Europa e o auxe dos pintores impresionistas e postimpresionistas, que a t\u00e9cnica e harmon\u00eda da cor triunfaron sobre o tema, e o bodeg\u00f3n de novo era practicado con avidez polos artistas. Nos seus primeiros bodeg\u00f3ns, Claude Monet amosa a influencia de Fantin-Latour, pero \u00e9 un dos primeiros que rompeu coa tradici\u00f3n do fondo escuro, que Pierre-Auguste Renoir tam\u00e9n descarta no seu \"Bodeg\u00f3n con ramo e abanico\" (1871), co seu brillante fondo laranxa. Co bodeg\u00f3n impresionista, o contido aleg\u00f3rico e mitol\u00f3xico est\u00e1 completamente ausente, o mesmo que a pincelada meticulosamente detallada. Os impresionistas, en lugar diso, centr\u00e1ronse na experimentaci\u00f3n en toques de pincel, valores tonais e aplicaci\u00f3n da cor. Os impresionistas e postimpresionistas inspir\u00e1ronse nos esquemas de cor da natureza pero a reinterpretaron coas s\u00faas propias harmon\u00edas de cor, que \u00e1s veces resultaban contranaturais. Como afirmou Gauguin, \u00abAs cores te\u00f1en os seus propios significados\u00bb. Tam\u00e9n se intentan variaci\u00f3ns na perspectiva, como usar \u00e1ngulos altos, como pode verse en \"Froita mostrada nun percheiro\" por Gustave Caillebotte, \u00abunha pintura da que se burlaron na \u00e9poca como unha mostra de froita nunha vista de paxaro\u00bb.\nAs pinturas de \"Xirasoles\" de Vincent van Gogh son algunhas das naturezas mortas do s\u00e9culo XIX m\u00e1is co\u00f1ecidas. Van Gogh empregou principalmente tons de amarelo e unha representaci\u00f3n bastante ch\u00e1 para facer unha memorable contribuci\u00f3n \u00e1 historia do bodeg\u00f3n. O seu \"Bodeg\u00f3n con t\u00e1boa de debuxo\" (1889) \u00e9 un autorretrato en forma de bodeg\u00f3n, con van Gogh representando moitos obxectos da s\u00faa vida persoal, inclu\u00edndo a s\u00faa pipa, comida sinxela (cebolas), un libro edificante e unha carta do seu irm\u00e1n, sen a s\u00faa propia imaxe presente. Tam\u00e9n pintou a s\u00faa propia versi\u00f3n dunha \"vanitas\": \"Bodeg\u00f3n con Biblia aberta, candea e libro\" (1885).\nS\u00e9culos XX e XXI.\nAs primeiras catro d\u00e9cadas do s\u00e9culo XX formaron un per\u00edodo excepcional de fermento e revoluci\u00f3n art\u00edsticos. Os movementos de vangardia axi\u00f1a evolucionaron, superpo\u00f1\u00e9ndose na s\u00faa marcha cara \u00e1 abstracci\u00f3n total, o non figurativo. O bodeg\u00f3n, as\u00ed como outras artes de representaci\u00f3n, continuaron evolucionando e axust\u00e1ndose ata mediados de s\u00e9culo cando a abstracci\u00f3n total, exemplificada pola pintura de goteo de Jackson Pollock eliminaron todo elemento reco\u00f1ecible.\nO s\u00e9culo comezou con varias tendencias dominando a arte. En 1901, Paul Gauguin pintou \"Bodeg\u00f3n con xirasoles\", a s\u00faa homenaxe ao seu amigo van Gogh que morrera once anos antes. O grupo co\u00f1ecido como os Nabis, inclu\u00edndo Pierre Bonnard e \u00c9douard Vuillard, asumiron as teor\u00edas harm\u00f3nicas de Gauguin e engadiron elementos inspirados polos gravados xaponeses aos seus bodeg\u00f3ns. O artista franc\u00e9s Odilon Redon tam\u00e9n pintou destacados bodeg\u00f3ns durante este per\u00edodo, especialmente flores.\nHenri Matisse reduciu a representaci\u00f3n de obxectos de bodeg\u00f3n a pouco m\u00e1is que perf\u00eds chans e marcados enchidos de cores rechamantes. Tam\u00e9n simplificou a perspectiva e introduciu fondos multicolores. Nalg\u00fans dos seus bodeg\u00f3ns, como \"Bodeg\u00f3n con berenxenas\", a s\u00faa mesa de obxectos est\u00e1 case perdida entre as outras pautas de cores enchendo o resto da habitaci\u00f3n. Outros exponentes do fauvismo, como Maurice de Vlaminck e Andr\u00e9 Derain, m\u00e1is tarde exploraron a cor pura e a abstracci\u00f3n nas s\u00faas naturezas. \nPaul C\u00e9zanne atopou no bodeg\u00f3n o veh\u00edculo perfecto para as s\u00faas revolucionarias exploraci\u00f3ns na organizaci\u00f3n espacial xeom\u00e9trica. Para C\u00e9zanne, o bodeg\u00f3n foi un medio primario de afastar a pintura dunha funci\u00f3n mim\u00e9tica ou ilustrativa a unha demostrando independenemente os elementos de cor, forma e li\u00f1a, un gran paso cara \u00e1 arte abstracta. Ademais, os experimentos de C\u00e9zanne poden verse como encami\u00f1ados directamente ao desenvolvemento do bodeg\u00f3n cubista a comezos do s\u00e9culo XX.\nAdaptar os cambiantes planos e eixos de C\u00e9zanne, os cubistas atenuaron a paleta de cor dos fauvistas e en lugar diso centr\u00e1ronse en deconstruir obxectos en formas e planos puramente xeom\u00e9tricos. Entre 1910 e 1920, os artistas cubistas como Pablo Picasso, Georges Braque e Juan Gris pintaron moitas composici\u00f3ns de bodeg\u00f3n, a mi\u00fado inclu\u00edndo instrumentos musicais, as\u00ed como creando as primeiras obras de collage cubista sint\u00e9tico, como na obra oval de Picasso \"Bodeg\u00f3n con cadeira de mimbre\" (1912). Nestas obras, os obxectos do bodeg\u00f3n superp\u00f3\u00f1ense e mest\u00faranse mantendo a duras penas formas bidimensionais reco\u00f1ecibles, perdendo a textura superficial individual e fund\u00edndose co fondo, acadando as\u00ed logros case opostos a aqueles do bodeg\u00f3n tradicional. Fernand L\u00e9ger introduciu no bodeg\u00f3n o uso de abundante espazo en branco e formas xeom\u00e9tricas que se superpo\u00f1en, definidas con claridade, coloreadas, para producir un efecto m\u00e1is mec\u00e1nico. Rexeitando o aplanamento do espazo dos cubistas, Marcel Duchamp e outros membros do movemento Dada, marcharon nunha direcci\u00f3n radicalmente diferente, creando esculturas de bodeg\u00f3n \u00abde confecci\u00f3n\u00bb en tres dimensi\u00f3ns. Como parte de restaurar alg\u00fan significado simb\u00f3lico ao bodeg\u00f3n, os futuristas e os surrealistas colocaron obxectos de bodeg\u00f3n reco\u00f1ecbles nas s\u00faas paisaxes on\u00edricas. Nas naturezas mortas de Joan Mir\u00f3, os obxectos aparecen lixeiros e flotando nun espazo bidemsional lixeiramente suxerido e ata as monta\u00f1as deb\u00faxanse como simples li\u00f1as. En Italia nesta \u00e9poca, Giorgio Morandi foi o m\u00e1is destacado pintor de naturezas, explorando unha ampla variedade de achegamentos ao representar botellas coti\u00e1s e cacharros de coci\u00f1a. O artista holand\u00e9s M. C. Escher, m\u00e1is co\u00f1ecido polas s\u00faas detalladas e a\u00ednda as\u00ed ambiguas obras gr\u00e1ficas, creou \"Bodeg\u00f3n e r\u00faa\" (1937), a s\u00faa versi\u00f3n actualizada da tradicional natureza morta de mesa holandesa.\nCando os artistas estadounidenses do s\u00e9culo XX foron conscientes do modernismo europeo, comezaron a interpretar os temas de bodeg\u00f3n cunha combinaci\u00f3n de realismo americano e abstracci\u00f3n cubista. T\u00edpicos bodeg\u00f3ns estadounidenses da \u00e9poca son as pinturas de Georgia O'Keeffe, Stuart Davis e Marsden Hartley, e as fotograf\u00edas de Edward Weston. As pinturas de flores extremadamente de preto de O'Keeffe revelan tanto a estrutura f\u00edsica e o subtexto emocional de p\u00e9talos e follas dun xeito sen precedentes. \nEn M\u00e9xico, comezando a partir dos anos 1930, Frida Kahlo e outros artistas crearon a s\u00faa propia marca de surrealismo, representando comidas nativas e motivos culturais nos seus bodeg\u00f3ns. Tam\u00e9n a partir desa d\u00e9cada, o expresionismo abstracto reduciu fortemente o bodeg\u00f3n a cr\u00faas representaci\u00f3ns de forma e cor, ata que na d\u00e9cada dos cincuenta, a abstracci\u00f3n total dominou o mundo da arte. Con todo, o Pop Art dos sesenta e setenta revirtieron a tendencia e crearon unha nova forma de bodeg\u00f3n. Moita arte pop (como as \"latas de sopa Campbell\" de Andy Warhol) bas\u00e9ase no bodeg\u00f3n, pero o seu verdadeiro tema \u00e9 m\u00e1is a mi\u00fado a imaxe modificada do produto comercial representado m\u00e1is que o obxecto de bodeg\u00f3n f\u00edsico. A obra de Roy Lichtenstein, \"Bodeg\u00f3n cunha peceira de peixes de cores\" (1972) combina as cores puras de Matisse coa iconograf\u00eda pop de Warhol. \"A mesa de comida\" de Wayne Thiebaud (1964) non representa unha sinxela comida de familia sen\u00f3n unha li\u00f1a reunida de alimentos estadounidenses est\u00e1ndares. O movemento neodada\u00edsta, inclu\u00edndo a Jasper Johns, volveu \u00e1 representaci\u00f3n tridimensional de Duchamp de enxoval dom\u00e9stico coti\u00e1n para crear o seu propio tipo de bodeg\u00f3ns, como no \"Bronce pintado\" de Johns (1960) e \"Casa de tolos\" (1962).\nO auxe do fotorrealismo nos anos setenta rafirmou a representaci\u00f3n ilusion\u00edstica, \u00e1 vez que conservaba algo da mensaxe pop da fusi\u00f3n de obxecto, imaxe e produto comercial. T\u00edpicas a este respecto son as pinturas de Don Eddy e Ralph Goings.\nNas derradeiras tres d\u00e9cadas, a natureza morta espallouse al\u00e9n dos l\u00edmites dun marco, con algunhas t\u00e9cnicas mixtas empregan obxectos atopados, fotograf\u00eda, v\u00eddeo e son, e ata vertidos dende o teito ata o chan, enchendo toda unha habitaci\u00f3n nunha galer\u00eda. As obras gr\u00e1ficas xeradas por ordenador expandiron as t\u00e9cnicas dispo\u00f1ibles dos artistas de bodegones. Co uso de v\u00eddeo c\u00e1maras, artistas de bodeg\u00f3n poden ata incorporar ao espectador na s\u00faa obra."}
{"id": "110108", "revid": "1308", "url": "https://gl.wikipedia.org/wiki?curid=110108", "title": "Pop Art", "text": ""}
{"id": "110110", "revid": "98629", "url": "https://gl.wikipedia.org/wiki?curid=110110", "title": "Trompe-l'\u0153il", "text": "O trompe-l'\u0153il (expresi\u00f3n francesa que significa \u00abenganar ao ollo\u00bb) ou enganaollos \u00e9 unha t\u00e9cnica pict\u00f3rica que intenta enganar \u00e1 vista xogando coa perspectiva e outros efectos \u00f3pticos.\nOs \"trompe-l'\u0153il\" adoitan ser pinturas murais realistas creadas deliberadamente para ofrecer unha perspectiva falsa. Poden ser interiores (representando mobles, fiestras, portas ou escenas m\u00e1is complexas) ou exteriores, en muros de inmobles.\nTam\u00e9n poden atoparse pintados en mesas (aparentando naipes dispostos para unha partida, por exemplo) ou outros mobles.\nMalia ser m\u00e1is propios da pintura tam\u00e9n existen famosos \u00abenganos\u00bb en arquitectura, alg\u00fans dos m\u00e1is co\u00f1ecidos son a Scala Regia no vaticano de Gianluca Bernini ou a Galer\u00eda Spada do Palazzo Spada de Borromini, nestes casos tr\u00e1tase de contrarrestar certas impresi\u00f3ns ou modificar a percepci\u00f3n do espazo mediante efectos arquitect\u00f3nicos, como variar a altura das columnas para conseguir, no caso da escaleira, que esta pareza moito m\u00e1is profunda.\n\"Trompe-l'\u0153il\" no cine.\nOs \"trompe-l'\u0153il\" tam\u00e9n foron empregados con profusi\u00f3n no cine ata a aparici\u00f3n dos efectos especiais dixitais. Dende simular unha vista exterior a trav\u00e9s dunha fiestra en escenas rodadas en decorados interiores, ata a simulaci\u00f3n de todo un \"grandioso\" decorado exterior.\nUn m\u00e9todo habitual (\"Matte\" en ingl\u00e9s) era pintar o \"gran\" exterior (cidades, ceo etc.) nunha t\u00e1boa de madeira de poucos metros que se situaba relativamente preto da c\u00e1mara pero ocupando s\u00f3 unha parte do encadramento, mentres que a escena real ti\u00f1a lugar m\u00e1is lonxe e ocupando o resto do encadramento da c\u00e1mara; as\u00ed, facendo coincidir o bordo do \"trompe-'\u0153il\" pintado coa escena real, o efecto \u00e9 que todo se desenvolvese nun grande escenario, cuxo custo de construci\u00f3n fose prohibitivo. Ata se pod\u00eda chegar a ter todo o decorado como \"trompe-l'\u0153il\", ocupando todo o encadramento, e s\u00f3 a trav\u00e9s dun oco nel ti\u00f1a lugar a escena real.\nPoder\u00edase dicir que no cine para conseguir este efecto de ilusi\u00f3n \u00f3ptica se xoga con elementos como a escala (dos distintos elementos que conforman a perspectiva) as\u00ed como a distancia da c\u00e1mara ao obxecto filmado e a profundidade de campo.\nUnha variaci\u00f3n \u00e9 o m\u00e9todo Sch\u00fcfftan (polo seu inventor Eugen Sch\u00fcfftan), no que diante da c\u00e1mara o que se colocaba era un espello parcialmente transparente (quitando parte da pel\u00edcula reflectante do espello). Na parte espellada reflect\u00edase o \"trompe-l'\u0153il\" e a trav\u00e9s da parte transparente ti\u00f1a lugar a escena real.\n\"Trompe-l'\u0153il\" na pintura.\nOs pintores hiperrealistas utilizan con frecuencia esta t\u00e9cnica."}
{"id": "110111", "revid": "1308", "url": "https://gl.wikipedia.org/wiki?curid=110111", "title": "Bodeg\u00f3n", "text": ""}
{"id": "110112", "revid": "1308", "url": "https://gl.wikipedia.org/wiki?curid=110112", "title": "Willem Claesz. Heda", "text": ""}
{"id": "110113", "revid": "98629", "url": "https://gl.wikipedia.org/wiki?curid=110113", "title": "M\u00fasica impresionista", "text": "O Impresionismo musical \u00e9 un movemento musical xurdido a finais do s\u00e9culo XIX e comezos do XX sobre todo na m\u00fasica francesa, coa necesidade dos compositores de probar novas combinaci\u00f3ns de instrumentos para conseguir unha maior riqueza t\u00edmbrica. No Impresionismo musical d\u00e1se moita importancia aos timbres, cos que se conseguen diferentes efectos. Tam\u00e9n se caracteriza porque os tempos non son li\u00f1ais sen\u00f3n que se executan en sucesi\u00f3n de impresi\u00f3ns. Relaci\u00f3nase deste xeito co Impresionismo pict\u00f3rico, que consegu\u00eda as imaxes mediante pequenas pinceladas de cor. Dous dos principais compositores deste movemento son Claude Debussy e Maurice Ravel.\nImpresionismo musical en Francia.\nO impresionismo musical foi encabezado polo compositor franc\u00e9s Claude Debussy. O movemento, influ\u00eddo polos pintores impresionistas franceses e pola poes\u00eda de Paul Verlaine, Charles Baudelaire e St\u00e9phane Mallarm\u00e9, acent\u00faa a cor t\u00edmbrica e o humor no canto de estruturas formais como a sonata e a sinfon\u00eda. Debussy, que tam\u00e9n era cr\u00edtico musical, enfocou o impresionismo como reacci\u00f3n tanto ao interese formal do clasicismo de compositores como Wolfgang Amadeus Mozart ou Ludwig van Beethoven e a vehemencia emocional do romanticismo en compositores como Robert Schumann e Franz Schubert. Para a consecuci\u00f3n deste fin Debussy combinou elementos innovadores e tradicionais. Por unha banda, utilizou a escala de tons enteiros e intervalos complexos que ata ese momento non se empregaran, dende a novena en diante. Tam\u00e9n recorreu aos intervalos de cuartas e quinta paralelas propios da m\u00fasica medieval. Estes recursos t\u00e9cnicos aparecen no cedo poema sinf\u00f3nico \"Preludio \u00e1 sesta dun fauno\" (no orixinal: \"Pr\u00e9lude \u00e0 l'apr\u00e8s-midi d'un faune\") de 1894, baseado nun poema de Mallarm\u00e9. A extensa obra pian\u00edstica de Debussy requiriu novas t\u00e9cnicas interpretativas, que inclu\u00edan un xeneroso pero sensible uso dos pedais para crear un torrente indiferenciado de son.\nA m\u00fasica impresionista francesa continuou a s\u00faa evoluci\u00f3n na obra de Maurice Ravel. Outros compositores desta escola en Francia foron Paul Dukas, Albert Roussel, Charles Koechlin, Alexis Roland-Manuel, Andr\u00e9 Caplet e Florent Schmitt.\nAo comezo da primeira guerra mundial en 1914 o gran refinamiento, as\u00ed como as limitaci\u00f3ns t\u00e9cnicas do impresionismo musical, provocaron cr\u00edticas adversas de compositores e cr\u00edticos. Un novo grupo de compositores franceses antirrom\u00e1nticos, Les Six (\"Os Seis\"), influ\u00eddos por Erik Satie, satirizaron e rexeitaron o que consideraban excesos desta corrente. O impresionismo, concibido por Debussy, como tendencia contraria ao romanticismo, foi visto como a fase final da m\u00fasica rom\u00e1ntica.\nImpresionismo musical en Europa.\nInflu\u00eddo pola personalidade de Debussy e intimamente vencellado ao modernismo, o impresionismo musical estendeuse por Europa cara \u00e1 Anos 1920|segunda d\u00e9cada do s\u00e9culo XX. Alg\u00fans compositores europeos v\u00edronse influenciados polo impresionismo, como Frederick Delius e Cyril Scott no Reino Unido, Ottorino Respighi en Italia e Manuel de Falla (Falla viviu en Par\u00eds de 1909 a 1914) e Federico Mompou en Espa\u00f1a, que seguiron certos trazos do estilo de Debussy."}
{"id": "110115", "revid": "1131", "url": "https://gl.wikipedia.org/wiki?curid=110115", "title": "Praia Rebordelo", "text": ""}
{"id": "110118", "revid": "56817", "url": "https://gl.wikipedia.org/wiki?curid=110118", "title": "Literatura impresionista", "text": "A literatura impresionista foi un movemento literario nado en Francia na segunda metade do s\u00e9culo XIX. Corresponde ao impresionismo pict\u00f3rico inaugurado por Manet en 1863. O impresionismo xurdiu como unha reacci\u00f3n contra o realismo e prop\u00faxose no terreo literario, o mesmo que na pintura, rexistrar primariamente as sensaci\u00f3ns, restaurando ao mesmo tempo unha nova era imaxinativa. Tentou suprimir o elemento intelectualista e reflexivo na literatura, facendo que o escritor identific\u00e1sese coas calidades do obxecto observado. Unha novela impresionista presenta aos seus personaxes nunha serie de detalles, palabras, reacci\u00f3ns, gustos e preferencias que terminan por caracterizalos para o lector.\nO impresionismo literario foi iniciado en Francia polos irm\u00e1ns Goncourt, quen publicaron numerosas novelas deste tipo, e fundaron a s\u00faa famosa \"Revista\" en 1856. Octave Mirbeau \u00e9 o mellor exemplo da novela impresionista do fin de s\u00e9culo. A obra de Marcel Proust, pola s\u00faa constante tendencia \u00e1 evocaci\u00f3n e a captaci\u00f3n do mundo dos sentidos pode considerarse dentro desta tendencia. Igualmente o teatro de Chejov, no que a historia e as motivaci\u00f3ns dos personaxes vanse revelando fragmentariamente e a trama div\u00eddese en varias subtramas, foi considerado por alg\u00fans cr\u00edticos dentro deste estilo.\nEn Espa\u00f1a poden considerarse como escritores impresionistas Juan Ram\u00f3n Jim\u00e9nez e Azor\u00edn, de comezos do s\u00e9culo XX."}
{"id": "110122", "revid": "1131", "url": "https://gl.wikipedia.org/wiki?curid=110122", "title": "Mojinos escoz\u00edos", "text": "Mojinos escoz\u00edos \u00e9 un grupo de rock espa\u00f1ol que destaca polas letras das s\u00faas canci\u00f3ns que poden ser irreverentes, humor\u00edsticas e inclusive escatol\u00f3xicas.\nHistoria do grupo.\nOs compo\u00f1entes do grupo co\u00f1ec\u00e9ronse en Mollet del Vall\u00e9s, Barcelona. En 1994 formaron o grupo, actuando en pequenas salas. En 1996 unha discogr\u00e1fica prop\u00faxolles gravar un disco, mais tras facelo non se publicou debido ao contido das letras."}
{"id": "110123", "revid": "1131", "url": "https://gl.wikipedia.org/wiki?curid=110123", "title": "Medelo", "text": "O top\u00f3nimo Medelo pode referirse a:"}
{"id": "110124", "revid": "56817", "url": "https://gl.wikipedia.org/wiki?curid=110124", "title": "Abertura", "text": "Abertura p\u00f3dese referir a:"}
{"id": "110129", "revid": "23204", "url": "https://gl.wikipedia.org/wiki?curid=110129", "title": "Georg Flegel", "text": "Georg Flegel (Olomouc, Moravia, 1566 -Frankfurt, 23 de marzo de 1638) pintor alem\u00e1n co\u00f1ecido polas s\u00faas naturezas mortas.\nMudouse a Viena en 1580, onde f\u00edxose axudante do pintor e do deli\u00f1ante flamengo Lucas van Valckenborch co quen se mudou a Frankfurt, que era unha cidade moi importante artisticamente naquel ent\u00f3n. Como axudante seu engad\u00eda flores ou froitas aos cadros de Valckenborch.\nNun per\u00edodo de ao redor de 30 amos (c. 1600-1630), realizou 110 acuarelas, sobre todo de bodeg\u00f3ns e cadros de flores.\nEntre os seus alumnos at\u00f3panse os seus dous fillos, Friedrich e Jacob, e mailos artistas Jacob Marrel e Sebastian Stosskopf."}
{"id": "110132", "revid": "22570", "url": "https://gl.wikipedia.org/wiki?curid=110132", "title": "Ablaci\u00f3n endometrial", "text": "A ablaci\u00f3n endometrial \u00e9 unha t\u00e9cnica cir\u00farxica que consiste en extirpar ou destru\u00edr a mucosa endometrial do \u00fatero da muller, o m\u00e9todo comezou a utilizalo Goldrath en 1979 cun hiteroscopio con l\u00e1ser, perfeccionouse na d\u00e9cada de 1990.\nCaracter\u00edsticas.\nEmpr\u00e9gase en mulleres que sofren un excesivo ou prolongado sangrado durante o seu ciclo menstrual e que non poden ou non queren someterse a unha histerectom\u00eda, a t\u00e9cnica est\u00e1 contraindicada para aquelas mulleres que queiran quedar pre\u00f1adas. Existen diversas modalidades de ablaci\u00f3n, fotovaporizaci\u00f3n con l\u00e1ser, coagulaci\u00f3n diat\u00e9rmica con el\u00e9ctrodo rodante, radiofrecuencia, crioablaci\u00f3n e asa diat\u00e9rmica. As principais complicaci\u00f3ns son hemorraxia, perforaci\u00f3n uterina ou doutros \u00f3rganos p\u00e9lvicos, infecci\u00f3ns e segundo o estudo MISTEOTLE do Reino Unido, sobre 10.686 intervenci\u00f3ns houbo d\u00faas mortes, cunha taxa de complicaci\u00f3n no postoperatorio do 0.77 ao 1,51% e a m\u00e1is longo prazo do 1.25 ao 4,58%"}
{"id": "110133", "revid": "22570", "url": "https://gl.wikipedia.org/wiki?curid=110133", "title": "Abonxo, Val do Carrio, Lal\u00edn", "text": "Abonxo \u00e9 un lugar da parroquia de Val, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 18 habitantes (9 homes e 9 mulleres) o que sup\u00f3n unha diminuci\u00f3n de 1 habitante con respecto ao ano 2000."}
{"id": "110134", "revid": "1888", "url": "https://gl.wikipedia.org/wiki?curid=110134", "title": "Abonxo", "text": ""}
{"id": "110135", "revid": "85894", "url": "https://gl.wikipedia.org/wiki?curid=110135", "title": "Des, Soutolongo, Lal\u00edn", "text": "Des \u00e9 un lugar da parroquia de Soutolongo, no concello pontevedr\u00e9s de Lal\u00edn, na comarca do Deza. Segundo o INE en 2008 ti\u00f1a 43 habitantes (24 homes e 19 mulleres), 17 menos ca en 2000."}
{"id": "110136", "revid": "85894", "url": "https://gl.wikipedia.org/wiki?curid=110136", "title": "Corvill\u00f3n, Sello, Lal\u00edn", "text": "Corvill\u00f3n \u00e9 un lugar da parroquia de Sello, no concello pontevedr\u00e9s de Lal\u00edn, na comarca do Deza. Segundo o INE, no 2013 estaba deshabitado, ao igual que no ano 2000.\nHistoria.\nXunto con Erbo de Abaixo e Regufe pertenceu a antiga parroquia de Erbo."}
{"id": "110138", "revid": "56817", "url": "https://gl.wikipedia.org/wiki?curid=110138", "title": "Porral, Santiso, Lal\u00edn", "text": "Porral \u00e9 un lugar da parroquia de Santiso, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 6 habitantes (3 homes e 3 mulleres), os mesmos habitantes que no ano 2000."}
{"id": "110139", "revid": "85894", "url": "https://gl.wikipedia.org/wiki?curid=110139", "title": "Alperiz, Parada, Lal\u00edn", "text": "Alperiz \u00e9 un lugar da parroquia de Parada, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 50 habitantes (23 homes e 27 mulleres) o que sup\u00f3n unha diminuci\u00f3n de 7 habitantes con respecto ao ano 2000.\nHistoria.\nAlperiz foi parroquia ata o plan de arranxo da diocese lucense de 1890, cando foi suprimida e integrada na de Santa Mar\u00eda de Parada. Con todo, en 2018 o goberno lalin\u00e9s segu\u00eda a contar Alperiz como parroquia a nivel organizativo municipal, as\u00ed como desde o punto de vista social, posu\u00edndo deste xeito o seu correspondente alcalde de barrio.\nPatrimonio.\nO Altar do Sol \u00e9 unha m\u00e1moa que se pode visitar. A capela-igrexa, edificada no s\u00e9culo XIII, conserva a portada, varios canzorros e alg\u00fans elementos no interior."}
{"id": "110140", "revid": "1888", "url": "https://gl.wikipedia.org/wiki?curid=110140", "title": "Deputaci\u00f3n Provincial de Pontevedra", "text": ""}
{"id": "110141", "revid": "22570", "url": "https://gl.wikipedia.org/wiki?curid=110141", "title": "Regufe, Palmou, Lal\u00edn", "text": "Regufe \u00e9 un lugar da parroquia de Palmou, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 36 habitantes (17 homes e 19 mulleres) o que sup\u00f3n unha diminuci\u00f3n de 7 habitantes con respecto ao ano 2000.\nHistoria.\nXunto con Corvill\u00f3n e Erbo de Abaixo pertenceu a antiga parroquia de Erbo."}
{"id": "110142", "revid": "56817", "url": "https://gl.wikipedia.org/wiki?curid=110142", "title": "Regoufe, Moneixas, Lal\u00edn", "text": "Regoufe \u00e9 un lugar da parroquia de Moneixas, no concello pontevedr\u00e9s de Lal\u00edn, na comarca do Deza. Segundo o IGE en 2011 ti\u00f1a 28 habitantes (14 mulleres e 14 homes) o que sup\u00f3n unha diminuci\u00f3n con respecto ao ano 1999 cando ti\u00f1a 32 habitantes."}
{"id": "110143", "revid": "56817", "url": "https://gl.wikipedia.org/wiki?curid=110143", "title": "Regoufe", "text": "O top\u00f3nimo Regoufe pode referirse a:"}
{"id": "110145", "revid": "7523", "url": "https://gl.wikipedia.org/wiki?curid=110145", "title": "H\u00e9rcules de Alicante Club de F\u00fatbol", "text": "O H\u00e9rcules de Alicante Club de F\u00fatbol, S.A.D. (en valenciano: \"H\u00e8rcules Club de Futbol\") \u00e9 un club de f\u00fatbol de Espa\u00f1a, da cidade de Alacant na Comunidade Valenciana. Fundouse en 1914 e federado en 1922, e actualmente milita na Segunda Divisi\u00f3n de Espa\u00f1a.\nTraxectoria.\nPos\u00fae unha traxectoria de 19 tempadas en Primeira Divisi\u00f3n, e 40 en Segunda. O seu maior logro en liga foi un 5\u00ba posto en Primeira, na tempada 1974-75, onde tras empatar a puntos co 4\u00ba clasificado, non disputou a Copa da UEFA pola diferenza de goles. En 1936 alcanzou a semifinal do Trofeo Presidente da II Rep\u00fablica, sendo ata a data o seu maior logro neste torneo.\nO fundador do club inspirouse nos valores que representaba o heroe da mitolox\u00eda grega H\u00e9rcules para darlle nome ao club. O seu berro de guerra \u00e9 \"Macho H\u00e9rcules\", e o seu xentilicio \u00e9 \"herculano\". O Elche Club de F\u00fatbol \u00e9 o seu rival hist\u00f3rico por excelencia, onde ambos os clubs mante\u00f1en dita rivalidade desde os seus inicios.\nNo ver\u00e1n do 2010, dentro dunha investigaci\u00f3n xudicial, apareceron indicios de que o seu principal accionista, Enrique Ortiz, en conivencia co capit\u00e1n, \"Tote\", e o segundo capit\u00e1n, Abraham Paz, realizou ofertas para comprar as derrotas voluntarias do Salamanca, o C\u00f3rdoba, o Girona e o Recreativo. \"Tote\" ter\u00eda mediado tam\u00e9n no intento de pagar primas pola vitoria aos equipos que se enfrontaban aos rivais do H\u00e9rcules polo ascenso a Primeira Divisi\u00f3n.\nEstadio.\nO H\u00e9rcules xoga os seus partidos como local no Estadio Jos\u00e9 Rico P\u00e9rez. O estadio inaugurouse en 1974 cun partido ante o FC Barcelona (0-4) e que substitu\u00edu o antigo Campo La Vi\u00f1a. Ten capacidade para 30.000 persoas.\nActualmente \u00e9 compartido co Alicante Club de F\u00fatbol, que paga un alugueiro \u00f3 club herculano, que \u00e9 o propietario.\nFilial.\nO equipo filial do H\u00e9rcules \u00e9 o H\u00e9rcules Club de F\u00fatbol B, que xoga na Rexional Preferente da Comunidade Valenciana. Desde 1996, o seu maior logro foi xogar en Terceira Divisi\u00f3n durante unha tempada. Foi fundado en 1996 como tal, a\u00ednda que ben \u00e9 certo que o club tivo filial en anos atr\u00e1s, como o Alicante CF polos anos 60, o H\u00e9rcules Atl\u00e9tico desde 1974 ou posteriormente baixo as denominaci\u00f3ns de H\u00e9rcules Promesas, Mutxamel CF e CD Espa\u00f1ol de San Vicente respectivamente."}
{"id": "110146", "revid": "89787", "url": "https://gl.wikipedia.org/wiki?curid=110146", "title": "Movemento pola cultura libre", "text": "O movemento pola cultura libre \u00e9 un movemento social que persegue a defensa da igualdade de dereitos para todas as persoas fronte ao co\u00f1ecemento e as obras intelectuais, coma filmes, m\u00fasica, literatura, pintura etc.\nPara isto, os autores aprov\u00e9itanse da lexislaci\u00f3n da propiedade intelectual que tantos dereitos lles fornece, a trav\u00e9s do uso de licenzas libres para conceder a terceiros dereitos sobre as s\u00faas obras que a lexislaci\u00f3n de primeiras prohibe. Se ben estas licenzas basicamente conceden dereitos, tam\u00e9n adoitan conter unha serie de obrigas, estas sempre respectando as catro liberdades. Algunhas obrigas habituais nas licenzas libres son a de reco\u00f1ecemento da autor\u00eda dunha obra e maila obriga de compartir as obras derivadas baixo os mesmos termos que a orixinal.\nOrixe.\nPode considerarse, dende un punto de vista hist\u00f3rico, que esta corrente de pensamento estivo sempre en vigor, pois o \u00fanico xeito en que se desenvolveu a cultura durante todos os tempos foi mediante o intercambio entre comunidades. Isto non cambiou ata o s\u00e9culo XVI coa invenci\u00f3n da imprenta e a formalizaci\u00f3n dos monopolios do saber, atribu\u00eddos \u00e1s imprentas por parte dos reis por medio das patentes.\nA popularizaci\u00f3n da cultura libre comezou da man dunhas tecnolox\u00edas cunha forte repercusi\u00f3n social: a inform\u00e1tica e Internet. As\u00ed, as primeiras concepci\u00f3ns da cultura libre tiveron lugar entre os especialistas inform\u00e1ticos, como resultado da filosof\u00eda do software libre.\nA aparici\u00f3n e popularizaci\u00f3n das licenzas de software libre, onde se establecen catro liberdades b\u00e1sicas para o software, as\u00ed coma do copyleft, que fai uso das leis da propiedade intelectual para que as obras derivadas dun software que cumpra coas catro liberdades as cumpra tam\u00e9n, inspirou a exportaci\u00f3n desa filosof\u00eda a outros \u00e1mbitos. Foi as\u00ed como xurdiron as primeiras licenzas libres non orientadas especificamente ao software, como foi o caso da \"Open Communication License\" para publicaci\u00f3ns, ou a licenza de documentaci\u00f3n libre de GNU para documentaci\u00f3n de software.\nAs catro liberdades.\nPara considerarse libre, unha obra debe garantir catro liberdades. Estas catro liberdades son as mesmas liberdades do software libre, mais adaptadas ao caso das obras culturais:\nOrganizaci\u00f3ns.\n\u00c1 organizaci\u00f3n estudantil Students for Free Culture (\"Estudantes pola cultura libre\") \u00e1s veces cham\u00e1selles \"the Free Culture Movement\" (\"o movemento pola cultura libre\"), o que pode levar a confusi\u00f3n, mais este non \u00e9 o seu nome oficial. A organizaci\u00f3n \u00e9 s\u00f3 unha parte dun movemento maior.\nDentro do movemento pola cultura libre, Creative Commons foi criticada pola ausencia de definici\u00f3ns de liberdade. Desta maneira, alg\u00fans dentro do movemento s\u00f3 consideraban que unhas poucas licenzas Creative Commons estiveran baseadas na definici\u00f3n de obras culturais libres. En febreiro de 2008, Creative Commons inclu\u00edu un cromo de \"aprobado para obras culturais libres\" nas s\u00faas licenzas que cumpr\u00edan coas catro liberdades. A condici\u00f3n que prohibe o uso comercial nalgunhas licenzas Creative Commons segue a ser unha das m\u00e1is controvertidas dentro do movemento pola cultura libre, pois as licenzas con dita condici\u00f3n est\u00e1n moi estendidas pero non cumpren coas catro liberdades.\nA organizaci\u00f3n que comunmente se asocia coa cultura libre \u00e9 a Creative Commons (CC), fundada por Lawrence Lessig. Lessig \u00e9 profesor de Dereito na Universidade Standford e unha figura salientable no movemento polo software libre. Escribiu o libro titulado \"Free Culture\", que achega numerosos argumentos a favor do movemento pola cultura libre. Nos primeiros anos da vida da Creative Commons, Richard Stallman, fundador da Free Software Foundation e do movemento polo software libre, apoiou a organizaci\u00f3n. Retirou o seu apoio debido \u00e1 introduci\u00f3n de varias licenzas e volveu apoialo cando Creative Commons retirou esas licenzas.\nCr\u00edticas.\nAndrew Keen critica algunhas das ideas da cultura libre no seu libro \"Cult of the Amateur\" (\"Culto ao afeccionado\"), describindo ao pai da cultura libre Lawrence Lessig como un \"comunista da propiedade intelectual\"."}
{"id": "110147", "revid": "25871", "url": "https://gl.wikipedia.org/wiki?curid=110147", "title": "Tribo", "text": "Unha tribo \u00e9 un conxunto de persoas que proceden xeralmente dunha familia ou da asociaci\u00f3n de varias familias, que habitan un poboado ou aldea nun territorio xeogr\u00e1fico definido, que est\u00e1n dirixidas polas persoas maiores (xefes ou patriarcas). Os humanos que compo\u00f1en unha tribo adoitan ser da mesma raza, crenzas e costumes. As tribos xorden no neol\u00edtico e tras a asociaci\u00f3n das primeiras tribos nas cidades xorden as civilizaci\u00f3ns."}
{"id": "110148", "revid": "1822", "url": "https://gl.wikipedia.org/wiki?curid=110148", "title": "Fosa submarina", "text": ""}
{"id": "110149", "revid": "89787", "url": "https://gl.wikipedia.org/wiki?curid=110149", "title": "Lawrence Lessig", "text": "Lawrence Lessig, nado o 3 de xu\u00f1o de 1961 no estado do Dakota do Sur, \u00e9 un xurista norteamericano de notoriedade internacional.\nTraxectoria.\nEstudou na Universidade de Pensilvania, no Trinity College (Cambridge) e na Universidade Yale. Foi profesor de Dereito en Harvard e na Universidade de Chicago.\nEst\u00e1 considerado liberal progresista, se ben no seu momento foi asistente dos xu\u00edces Richard Posner e Antonin Scalia, considerados conservadores.\nEn 2002 Lessig obtivo o FSF Award for the Advancement of Free Software da Free Software Foundation (FSF). O 28 de marzo de 2004 foi elixido para integrar a Xunta Directiva da FSF.\nO concepto de \"cultura libre\" prop\u00faxoo no seu libro en su libro hom\u00f3nimo (\"Cultura libre\"). \u00c9 un activo promotor do software libre e o espectro aberto.\nEspecialista de dereito pol\u00edtico e de dereito da propiedade intelectual, \u00e9 un importante defensor da liberdade sobre Internet e oponse a unha interpretaci\u00f3n extensiva do dereito de autor que prexudica o potencial de creaci\u00f3n e aos intercambios en li\u00f1a. \u00c9 unha das voces m\u00e1is escoitadas nos debates sobre os l\u00edmites do dereito de autor e sobre o desenvolvemento mundial de Internet.\nActualmente \u00e9 profesor de dereito (C. Wendell and Edith M. Carlsmith Professor of Law) na \"Stanford Law School\" (Universidade Stanford, California) onde fundou o Center for Internet and Society. \u00c9 o actual presidente de Creative Commons (2010), membro do Consello da Electronic Frontier Foundation e membro da Xunta Directiva do \"Software Freedom Law Center\", creado en febreiro de 2005.\nNo 2015 anuncia a s\u00faa candidatura \u00e1 presidencia dos USA polo Partido Dem\u00f3crata tendo como obxectivo aprobar unha \u00fanica lei, a Citizens Equality Act, tras o que dimitir\u00eda deixando a presidencia \u00f3 Vicepresidente que forme equipo con el."}
{"id": "110150", "revid": "23204", "url": "https://gl.wikipedia.org/wiki?curid=110150", "title": "Hubert Ingraham", "text": "Hubert Alexander Ingraham (n. 1947) avogado e pol\u00edtico, \u00e9 o actual primeiro ministro de Bahamas. Ingraham tam\u00e9n foi primeiro ministro do seu pa\u00eds entre o 21 de agosto de 1992 e o 3 de maio de 2002."}
{"id": "110152", "revid": "624", "url": "https://gl.wikipedia.org/wiki?curid=110152", "title": "Atila o Huno", "text": ""}
{"id": "110153", "revid": "624", "url": "https://gl.wikipedia.org/wiki?curid=110153", "title": "Batalla de Ch\u00e2lons", "text": ""}
{"id": "110154", "revid": "89787", "url": "https://gl.wikipedia.org/wiki?curid=110154", "title": "Historia de Busan", "text": "Busan, no desenvolvemento econ\u00f3mico contempor\u00e1neo, atrae buques de todo os horizontes e aspira a volverse un centro financeiro rexional, \u00e9 considerada polo AAPA (Asociaci\u00f3n americana das autoridade portuarios, \"American Association of Port Authorities\" como o terceiro porto mar\u00edtimo ao nivel mundial tanto pola importancia do seu tr\u00e1fico coma pola s\u00faa eficacia.\nRestos arqueol\u00f3xicos proban a presenza humana na rexi\u00f3n dende o neol\u00edtico ata a Idade de Ferro. Pero vai ser no per\u00edodo dos Tres Reinos (s\u00e9culos II e III da nosa era) cando co nome de \"Geochilsanguk\" apareza coma un dos se\u00f1or\u00edos da confederaci\u00f3n Jinhan (caracterizado polos seus abundantes t\u00famulos). Na metade do s\u00e9culo VI o reino de Silla anexiona o territorio e o nome cambia a \"Geochilsangun\".\nNo 757, baixo o reinado de Gyengdeock, recibe a denominaci\u00f3n de \"Dongnaesun\" sendo neste tempo a primeira vez que aparece na historia o nome de Dongnae co que co\u00f1eceuse a cidade ata o s\u00e9culo XIX. \u00c9 a \u00e9poca de Beomeosa, templo budista que \u00e1 vez serv\u00eda de defensa contra os piratas xaponeses.\nXa baixo a dinast\u00eda Goryeo, en 1018 e co nome de \"Dongnaehyeon\", seica que a posici\u00f3n da familia feudal do se\u00f1or\u00edo fortaleceuse. Entre 1120-50 er\u00edxese unha fortaleza fronte ao expansionismo xapon\u00e9s.\nNo tempo da dinast\u00eda Joseon, en 1395 establ\u00e9cense os l\u00edmites administrativos da cidade e pouco despois \u00e9 designada coma porto comercial (\"Daeil Gyoyeokjang\", comezos do s\u00e9culo XV) e perm\u00edtese un asentamento comercial xapon\u00e9s (recinto separado por muro ou \"waegwan\" ). Para 1470 a importancia coma porto de intercambio co Xap\u00f3n fai que o papel de Dongnae en defensa e diplomacia deve\u00f1a cada vez maior. E ese vai ser o elemento fundamental da historia e crecemento da cidade, a dial\u00e9ctica de confrontaci\u00f3n militar e fortes lazos comerciais co poderoso veci\u00f1o do outro lado do Estreito de Corea. S\u00f3 en 1876 o porto \u00e1brese ao tr\u00e1fico internacional en xeral (o primeiro do pa\u00eds).\nMentres a vella Dongnae arrodeada dunha muralla situ\u00e1base uns quil\u00f3metros no interior ao norte da ba\u00eda, os diferentes \"waegwan\" xaponeses reconstru\u00eddos despois de cada ocupaci\u00f3n ou confrontaci\u00f3n vanse situar na entrada da mesma, fronte a illa de Yeongdo, onde o futuro porto e centro actual de Busan desenvolveranse ."}
{"id": "110155", "revid": "624", "url": "https://gl.wikipedia.org/wiki?curid=110155", "title": "Xeiserico", "text": ""}
{"id": "110159", "revid": "624", "url": "https://gl.wikipedia.org/wiki?curid=110159", "title": "Olibrio", "text": ""}
{"id": "110160", "revid": "624", "url": "https://gl.wikipedia.org/wiki?curid=110160", "title": "Imperio Romano Occidental", "text": ""}
{"id": "110162", "revid": "624", "url": "https://gl.wikipedia.org/wiki?curid=110162", "title": "Ricimero", "text": ""}
{"id": "110163", "revid": "72012", "url": "https://gl.wikipedia.org/wiki?curid=110163", "title": "Tequila", "text": "O tequila \u00e9 unha bebida alc\u00f3lica que se elabora a partir da fermentaci\u00f3n e posterior destilaci\u00f3n do agave.\nProcedencia.\nEste licor \u00e9 orixinario da cidade mexicana do mesmo nome, no estado de Xalisco."}
{"id": "110164", "revid": "15490", "url": "https://gl.wikipedia.org/wiki?curid=110164", "title": "Magister militum", "text": "Magister militum (termo latino que significa \"Patr\u00f3n de soldados\") foi o rango que se empregou no per\u00edodo final do Imperio Romano, para designar o m\u00e1is alto xefe militar. O cambio realizouse no s\u00e9culo IV con Constantino I, quen suprimiu as funci\u00f3ns militares do prefecto do pretorio. \nComo t\u00edtulo individual, era o equivalente a un Mariscal de Campo, un Shogun ou un Xeneral\u00edsimo. Xeralmente ti\u00f1a un poder absoluto sobre o ex\u00e9rcito e ostent\u00e1rono personaxes que actuaban como poder na sombra dos Emperadores romanos, como Estilic\u00f3n ou Ricimer. \nFoi tam\u00e9n un alto rango administrativo-militar do Imperio na divisi\u00f3n territorial en prefecturas, s\u00f3 por debaixo do prefecto do pretorio, ao modo dun Capit\u00e1n Xeneral.\nCambio de Constantino I.\nPrimeiramente, cre\u00e1ronse dous postos, un como xefe da infantar\u00eda ou \"magister peditum\" (lieralmente, \"Mestre a p\u00e9\"), e outro para a cabalar\u00eda ou \"magister equitum\" (lieralmente, \"Mestre a cabalo\"). Este \u00faltimo t\u00edtulo existira xa dende a \u00e9poca republicana, como o segundo baixo o mando do ditador romano.\nOs sucesores de Constantino, estableceron o t\u00edtulo cunha delimitaci\u00f3n, tam\u00e9n, territorial e, polo tanto, nome\u00e1ronse \"magistri peditum\" e \"magistri equitum\" para cada prefectura pretoriana \"(per Gallias,\" \"per Italiam,\" \"per Illyricum,\" \"per Orientem)\" e, en ocasi\u00f3ns tam\u00e9n\",\" para Tracia e \u00e1s veces para \u00c1frica. En ocasi\u00f3ns, os cargos, foron exercidos pola mesma persoa, pasando a ser \"magister equitum et peditum\" ou tam\u00e9n \"magister utriusque militiae\" (\"Mestre de \u00e1mbolos dous ex\u00e9rcitos\").\nComo tal, estaban directamente ao mando do ex\u00e9rcito m\u00f3bil dos comitatenses, composto principalmente por cabalar\u00eda, que actuaba como unha forza de reacci\u00f3n r\u00e1pida. Outros \"magistri\" quedaron \u00e1 disposici\u00f3n inmediata dos emperadores, e foron chamados \"in praesenti\" (\"en presenza\" do emperador).\nA finais do s\u00e9culo IV, os comandantes rexionais eran chamados simplemente \"magister militum\". No Imperio Romano de Occidente, o \"comandante en xefe\" evolucionou co t\u00edtulo de \"magister utriusque militiae\" abreviado a mi\u00fado MVM. Este poderoso cargo era a mi\u00fado o poder detr\u00e1s do trono e foi ocupado por Estilic\u00f3n, Flavius Aecio, Ricimer e outros. En Oriente hab\u00eda dous xenerais maiores, que foron nomeados cada un para o cargo de \"magister militum praesentalis\". \nDurante o reinado do emperador Xustiniano I, con crecentes ameazas militares e a expansi\u00f3n do Imperio de Oriente, cre\u00e1ronse tres novos postos: o \"magister militum per Armeniam\" nas provincias armenia e cauc\u00e1sica, antiga territorio da xurisdici\u00f3n do \"magister militum per Orientem;\" o \"magister militum per Africam\" nas provincias africanas reconquistadas (534), cun \"magister peditum\" subordinado e o \"magister militum Spaniae\" (c. 562). \nNo curso do s\u00e9culo VI, as crises internas e externas nas provincias a mi\u00fado requir\u00edan a uni\u00f3n temporal da autoridade civil rexional suprema co cargo de \"magister militum\". No establecemento dos exarcados de R\u00e1vena e Cartago en 584, esta pr\u00e1ctica atopou a s\u00faa primeira expresi\u00f3n permanente. De feito, despois da perda das provincias orientais pola conquista musulm\u00e1 na d\u00e9cada de 640, os ex\u00e9rcitos de campo sobreviventes e os seus comandantes formaron o primeiro temata. Os comandantes militares supremos \u00e1s veces tam\u00e9n tomaron este t\u00edtulo na Italia altomedieval, por exemplo nos Estados Pontificios e en Venecia, cuxo Dogo afirmaba se-lo sucesor do exarca de R\u00e1vena. "}
{"id": "110165", "revid": "624", "url": "https://gl.wikipedia.org/wiki?curid=110165", "title": "Constancio I", "text": ""}
{"id": "110166", "revid": "624", "url": "https://gl.wikipedia.org/wiki?curid=110166", "title": "Honorio, Emperador", "text": ""}
{"id": "110167", "revid": "83328", "url": "https://gl.wikipedia.org/wiki?curid=110167", "title": "Gneis", "text": "O gneis \u00e9 unha rocha de gran groso que prov\u00e9n do metamorfismo dos granitos, e polo tanto, ten os mesmo minerais que este (cuarzo, feldespato e mica), mais cunha estrutura diferente, present\u00e1ndose os minerais nos gneises en bandas, altern\u00e1ndose en fitas claras e escuras. \u00c9 unha rocha que se atopa pr\u00f3xima a dep\u00f3sitos de lousa.\nTam\u00e9n pode proceder doutras rochas \u00edgneas, \u00e1 parte do granito, que se co\u00f1ecen como ortogneis; ou sedimentarias, cham\u00e1ndose paragneis. Tam\u00e9n se poden adxectivar segundo a s\u00faa textura, como o gneis ocelado; ou segundo os seus compo\u00f1entes, gneis biot\u00edtico, moscov\u00edtico...\nO gneis empr\u00e9gase na construci\u00f3n para realizar chanzos, lastros, cachotar\u00eda, pavimentaci\u00f3n, fabricaci\u00f3n de brita ou uso ornamental, tendo en conta a s\u00faa peculiaridade xistosa que o converte nun material anis\u00f3tropo, \u00e9 dicir, que a forma de colocaci\u00f3n na obra \u00e9 fundamental (un gneis que reciba forzas externas paralelas \u00e1s s\u00faas bandas crebar\u00e1 m\u00e1is rapidamente que se estas forzas fosen perpendiculares)."}
{"id": "110169", "revid": "23204", "url": "https://gl.wikipedia.org/wiki?curid=110169", "title": "Smolensk", "text": "Smolensk () \u00e9 unha cidade de Rusia occidental, localizada xunto ao R\u00edo Dni\u00e9per, e \u00e9 a capital administrativa do \u00f3blast de Smolensk. A s\u00faa poboaci\u00f3n en 2003 era de 351.100 habitantes. Situada a 360 quil\u00f3metros ao suroeste de Moscova, esta cidade amurallada foi destru\u00edda varias veces ao longo da historia. Estaba nas rutas de invasi\u00f3n de Napole\u00f3n e Hitler.\nEconom\u00eda.\nA cidade \u00e9 un importante n\u00f3 ferroviario e un destacado centro comercial, cultural e industrial. Na s\u00faa industria predominan os produtos para a construci\u00f3n de estradas, a maquinaria, os t\u00e9xtiles e os produtos alimenticios. Os edificios de car\u00e1cter hist\u00f3rico da cidade son d\u00faas igrexas do s\u00e9culo XII e a catedral da Asunci\u00f3n dos s\u00e9culos XVII e XVIII.\nHistoria.\nEtimolox\u00eda.\nO nome da cidade deriva do nome do Smolnya Rivulet. A orixe deste hidr\u00f3nimo \u00e9 menos claro. Unha posibilidade at\u00f3pase na palabra eslava para terras negras. Outra alternativa \u00e9 a palabra rusa smol\u00e1, que significa resina ou brea.\nOrixes.\nSmolensk \u00e9 unha das cidades m\u00e1is antigas de Rusia, empezou sendo un asentamento comercial fortificado. A primeira menci\u00f3n data de 863, dous anos despois da fundaci\u00f3n do Rus de K\u00ediv. Segundo a Cr\u00f3nica de N\u00e9stor, Smolensk era a capital dos Kr\u00edviches. En 882 foi tomada por Oleg de N\u00f3vgorod, no seu paso de N\u00f3vgorod a K\u00ediv. O pobo xa fora tomado d\u00faas d\u00e9cadas antes polos capit\u00e1ns varegos Askold e Dir, cando na s\u00faa viaxe a K\u00ediv decidiron facerse coa cidade e a s\u00faa gran poboaci\u00f3n.\nA primeira menci\u00f3n estranxeira foi do Emperador Constantine Porfirogenitus. En De Administrando Imperio describe Smolensk como unha peza clave na ruta dos Varegos aos Gregos.\nO principado de Smol\u00e9nsk foi fundado en 1054. Pola s\u00faa posici\u00f3n centrada nas terras rusas, a cidade desenvolveuse rapidamente. A finais do s\u00e9culo XII o principado era un dos m\u00e1is fortes de Europa Oriental, sendo as\u00ed que a dinast\u00eda de Smol\u00e9nsk controlaba o trono do Rus de K\u00ediv. Numerosas igrexas foron erixidas nese tempo, inclu\u00edndo a de San Pedro e Pablo e a de San Xo\u00e1n Bautista. A m\u00e1is notable \u00e9 unha que se chama Sv\u00edrskaya; foi admirada polos seus contempor\u00e1neos como a estrutura m\u00e1is bela do Rus.\nEntre a Rusia Imperial e Mancomunidade polaco-lituana.\nA\u00ednda que vencida polos ex\u00e9rcitos mongois en 1240, e debendo pagar tributo \u00e1 Horda de Ouro, Smolensk gradualmente converteuse nun conflito entre o Gran Ducado de Lituania e o Principado de Moscova. Foi tomada por Vytautas de Lituania, en 1395, 1404 e 1408. Logo da incorporaci\u00f3n ao Gran Ducado, alg\u00fans boiardos de Smolensk mud\u00e1ronse a Vilna; descendentes dos pr\u00edncipes fuxiron a Moscova.\nCunha poboaci\u00f3n de 10.000 persoas, Smolensk converteuse na cidade m\u00e1is grande da Lituania do s\u00e9culo XV. Tres rexementos de Smolensk foron decisivos na Batalla de Gr\u00fcnwald en contra de Livonia. Lituania sufriu un severo golpe cando foi reconquistada por Basilio III de Moscova en 1514.\nPara repeler os ataques da Mancomunidade polaco-lituana, Boris Godunov fortificou a cidade. O kremlin de pedra foi constru\u00eddo en 1597-1602. \u00c9 o m\u00e1is grande de Rusia. As s\u00faas fortes paredes e numerosas torres de vixilancia non evitaron que a mancomunidade se apoderara dela en 1611, logo dun longo asedio de vinte meses, durante a guerra ruso polaca (1605-1618). A debilitada Moscova cedeu o principado \u00e1 mancomunidade na Tregua de Deulino e polos seguintes 43 anos foi a capital da Voivodia de Smolensk. Para recapturar a cidade, Moscova lanzou a \"Guerra de Smolensk\" contra a mancomunidade en 1632. Logo da terrible derrota sufrida a mans do rei Ladislau IV de Polonia, a cidade quedou en mans da mancomunidade. As hostilidades renov\u00e1ronse en 1654 cando a mancomunidade foi sacudida pola rebeli\u00f3n cosaca e a invasi\u00f3n sueca. Logo doutro asedio, o 23 de setembro de 1654 Smolensk foi recapturada por Rusia. En 1667 polo Tratado de Andrusovo a Mancomunidade polaco-lituana finalmente renunciou a Smolensk.\nHistoria moderna.\nEn agosto de 1812 tiveron lugar d\u00faas das m\u00e1is grandes batallas por parte da Grande Arm\u00e9e. Durante a re\u00f1ida batalla, descrita por Le\u00f3n Tolst\u00f3i en \"Guerra e Paz\", Napole\u00f3n entrou na cidade. As perdas totais foron estimadas en 30.000 homes. No centro de Smol\u00e9nsk destaca o monumento das Aguias, constru\u00eddo en 1912 para marcar o centenario da Invasi\u00f3n napole\u00f3nica de Rusia.\nDurante a segunda guerra mundial Smol\u00e9nsk foi outra vez escenario dunha das maiores batallas da guerra, a Batalla de Smolensk. En agosto 1941 o Ex\u00e9rcito Vermello realizou unha contraofensiva contra o ex\u00e9rcito alem\u00e1n. M\u00e1is do 93 % da cidade foi derru\u00edda durante esta loita. En 1985, 40 anos logo da guerra, foille concedida \u00e1 cidade o t\u00edtulo de Cidade Heroica."}
{"id": "110172", "revid": "1131", "url": "https://gl.wikipedia.org/wiki?curid=110172", "title": "Emiliano Figueroa Larra\u00edn", "text": "Emiliano Figueroa Larra\u00edn, nado en Santiago de Chile o 12 de xullo de 1866 e finado na mesma cidade o 15 de maio de 1931, foi un pol\u00edtico e Presidente de Chile en 1910, e entre 1925 e 1927."}
{"id": "110173", "revid": "72012", "url": "https://gl.wikipedia.org/wiki?curid=110173", "title": "6471 Collins", "text": "Collins \u00e9 o asteroide n\u00ba. 6471 da serie 1983 EB1, descuberto o 4 de marzo de 1983 dende Uccle por Antonin Mrkos, quen viviu entre 1918 e 1996.\nCaracter\u00edsticas.\nPos\u00fae unha excentricidade de 0,1242948 e un per\u00edodo orbital de 1 386,21 d\u00edas (3,8 anos). Recibe o nome en homenaxe a Michael Collins (1930- ), astronauta estadounidense. En 1966 foi o piloto da misi\u00f3n Gemini 10. En 1969 foi asignado como piloto do m\u00f3dulo de mando do Apolo XI, quedando en \u00f3rbita lunar at\u00e9 o regreso de (6469) Armstrong e (6470) Aldrin.\nO nome foi suxerido por Jana Tich\u00e1, Milos Tych\u00fd e Z. Moravec."}
{"id": "110174", "revid": "98629", "url": "https://gl.wikipedia.org/wiki?curid=110174", "title": "Ni\u00f1o", "text": "Un ni\u00f1o \u00e9 un lugar de refuxio utilizado por animais para procrear e criar \u00e1 s\u00faa descendencia. Os ov\u00edparos (aves, r\u00e9ptiles, insectos, peixes) depositan os seus ovos e inc\u00fabanos, mentres que os mam\u00edferos paren neles, pero todos cr\u00edan posteriormente a s\u00faa prole nos ni\u00f1os.\nAdoitan ser xeralmente de material org\u00e1nico, ramas, herba e follas, e poden estar pendurados sobre as p\u00f3las ou no oco dunha \u00e1rbore, nunha fenda ou entrante de rocha, sobre o chan ou entre matogueira. Na actualidade tam\u00e9n se colocan caixas de madeira para favorecer a creaci\u00f3n de ni\u00f1os das distintas especies. En xeral, cada especie ten uns estilos propios de ni\u00f1os, tanto en situaci\u00f3n, forma e materiais, a\u00ednda que existen especies que comparten os mesmos ni\u00f1os e mesmo algunhas especies rouban os ni\u00f1os doutras."}
{"id": "110175", "revid": "1131", "url": "https://gl.wikipedia.org/wiki?curid=110175", "title": "Galer\u00eda de imaxes de cabalos de Galicia", "text": "Imaxes de cabalos en Galicia"}
{"id": "110181", "revid": "89787", "url": "https://gl.wikipedia.org/wiki?curid=110181", "title": "Vanitas", "text": "Vanitas \u00e9 o termo latino, que pode traducirse por vaidade, que designa unha categor\u00eda particular de natureza morta, de alto valor simb\u00f3lico, un x\u00e9nero moi practicado na \u00e9poca barroca, particularmente en Holanda.\nO seu t\u00edtulo e a s\u00faa concepci\u00f3n relaci\u00f3nanse cunha pasaxe do Eclesiast\u00e9s: \"vanitas vanitatum omnia vanitas\" (vaidade de vaidades, todo \u00e9 vaidade). A mensaxe que pretende transmitir \u00e9 a inutilidade dos praceres mundanos fronte \u00e1 certeza da morte, animando \u00e1 adopci\u00f3n dun sombr\u00edo punto de vista sobre o mundo. \u00c9, ao mesmo tempo, un elemento esencial no xurdimento do bodeg\u00f3n como x\u00e9nero individual.\nS\u00edmbolos.\nSe os obxectos na Idade Media poden figurar na pintura, \u00e9 porque te\u00f1en un sentido. Nas vaidades, os obxectos representados son todos s\u00edmbolos da fraxilidade e a brevidade da vida, de que o tempo pasa, da morte.\nEntre todos estes obxectos simb\u00f3licos, o caveira humana, s\u00edmbolo da morte, \u00e9 un dos m\u00e1is correntes. At\u00f3pase este \"memento mori\" (un se decata de que vai morrer) entre os s\u00edmbolos das actividades humanas: saber, ciencia, riqueza, praceres, beleza... As vanidades denuncian a relatividade do co\u00f1ecemento e a vaidade do x\u00e9nero humano suxeito ao paso do tempo, \u00e1 morte.\nOutros s\u00edmbolos que adoitan atoparse nas vaidades son: froita podre, que simboliza a decadencia como en senescencia; as burbullas, que simbolizan a brevidade da vida e o repentino da morte; fume, reloxos, e reloxos de area, que simbolizan a brevidade da vida; e instrumentos musicais, s\u00edmbolos da fugacidade e a natureza ef\u00e9mera da vida.\nHistoria.\nNo s\u00e9culo XVII, estes bodeg\u00f3ns moralizantes volv\u00e9ronse necesarios para a devoci\u00f3n de Europa baixo formas e con intenci\u00f3ns diferentes ao Norte e ao Sur, para o catolicismo e para o protestantismo.\n\u00c9 un x\u00e9nero que gozou de gran apreciaci\u00f3n entre os pintores do Norte de Europa, en Flandres e nos Pa\u00edses Baixos."}
{"id": "110184", "revid": "25871", "url": "https://gl.wikipedia.org/wiki?curid=110184", "title": "Pieter Claesz", "text": "Pieter Claesz, nado en Burgsteinfurt cara a 1597 e finado en Haarlem o 1 de xaneiro de 1660, foi un pintor neerland\u00e9s do s\u00e9culo de ouro pict\u00f3rico dos Pa\u00edses Baixos.\nTraxectoria.\nNaceu en Westfalia e instalouse en Haarlem en 1617, onde traballou principalmente.\nXunto a Willem Claeszoon Heda foi dos pintores m\u00e1is importantes de \"ontbijt\" (pronunc.: [ontbait]), \u00e9 dicir, bodeg\u00f3ns da s\u00faa \u00e9poca nos Pa\u00edses Baixos, continuando coa s\u00faa minuciosidade e detallismo unha tradici\u00f3n pict\u00f3rica inaugurada no Renacemento n\u00f3rdico e Ars Nova polos pintores flamengos. As s\u00faas paletas son doces e sutilmente monocrom\u00e1ticas en texturas e luces, nisto aprox\u00edmase ao espa\u00f1ol S\u00e1nchez Cot\u00e1n, a\u00ednda que a obra de Pieter Claesz parece ser un estudo -cargado de poes\u00eda- do por el representado, mentres c\u00e1 do mestre espa\u00f1ol ten un matiz m\u00edstico.\nClaesz seleccionaba obxectos m\u00e1is sinxelos que Heda, pero as s\u00faas obras chegaron a ser m\u00e1is rechamantes e decorativas. Os dous artistas son os fundadores dunha tradici\u00f3n de naturezas mortas en Harlem; pero o fillo de Claesz, Nicolaas Berchem, f\u00edxose co\u00f1ecido polas s\u00faas paisaxes."}
{"id": "110194", "revid": "72012", "url": "https://gl.wikipedia.org/wiki?curid=110194", "title": "Fred Perry", "text": "Frederick John Perry, m\u00e1is co\u00f1ecido como Fred Perry, nado o 18 de maio de 1909 e finado o 2 de febreiro de 1995, foi un tenista brit\u00e1nico. Foi considerado o n\u00famero 1 do mundo durante cinco anos, durante os anos trinta, tres como afeccionado e outros dous como profesional.\nFred Perry era fillo dun obreiro e converteuse en todo un s\u00edmbolo social en Gran Breta\u00f1a ao destacar nun deporte considerado ata daquela exclusivo das clases altas.\nDeportista innovador creou a s\u00faa marca de roupa deportiva, \"Fred Perry\", especializada inicialmente en roupa de tenis e que se converteu en roupa de culto entre as tribos urbanas brit\u00e1nicas."}
{"id": "110197", "revid": "1410", "url": "https://gl.wikipedia.org/wiki?curid=110197", "title": "Galer\u00eda de imaxes de cabras de Galicia", "text": "A Cabra \u00e9 un mam\u00edfero"}
{"id": "110209", "revid": "736", "url": "https://gl.wikipedia.org/wiki?curid=110209", "title": "Selecci\u00f3n de f\u00fatbol de Galiza", "text": ""}
{"id": "110211", "revid": "736", "url": "https://gl.wikipedia.org/wiki?curid=110211", "title": "Rafael Nadal Parera", "text": ""}
{"id": "110215", "revid": "98629", "url": "https://gl.wikipedia.org/wiki?curid=110215", "title": "Kelly Madison", "text": "Kelly Madison, nada o 26 de agosto de 1967 \u00e9 unha actriz e directora porno estadounidense, sendo ben co\u00f1ecida dentro do mundo da pornograf\u00eda polos seus grandes seos naturais. \u00c9 fundadora, xunto co seu marido Ryan, da produtora 413 Productions.\nTraxectoria.\nO pai de Madison era actor e figurante, e s\u00faa nai era contable; ten d\u00faas irm\u00e1s m\u00e1is vellas. \u00c9 curm\u00e1 da tam\u00e9n actriz porno Janine Lindemulder. Inspirada pola carreira pornogr\u00e1fica da s\u00faa curm\u00e1, comezaron en Internet o negocio pornogr\u00e1fico coa s\u00faa web persoal, vencendo os problemas iniciais porque ela comezou tarde na pornograf\u00eda, e ademais nunca posara espida.\nKelly Madison co\u00f1eceu o seu marido con 33 anos, sendo vicepresidenta de vendas e el un mozo dese\u00f1ador gr\u00e1fico de s\u00f3 22. A pesar da diferenza de idade e de que ela estaba a piques de casar con outro home, acabaron namorando, fuxindo para casar."}
{"id": "110228", "revid": "15490", "url": "https://gl.wikipedia.org/wiki?curid=110228", "title": "Magister equitum", "text": "O Magister Equitum -traducido \"xefe de cabaler\u00eda\", ou \"mariscal da cabaler\u00eda\"- era un cargo pol\u00edtico da antiga Monarqu\u00eda romana, que actuaba \u00e1s ordes do \"rex\" \u00e1 fronte da reducida cabaler\u00eda do ex\u00e9rcito e, posteriormente, foi nomeado como lugartenente dun ditador, o seu axudante. A s\u00faa funci\u00f3n nominal era a de servir como comandante da cabalar\u00eda romana en tempos de guerra pero, do mesmo xeito, que un ditador, tam\u00e9n pod\u00eda ser nomeado para afrontar outras crises, o \"magister equitum\" pod\u00eda operar independentemente da cabalar\u00eda. Igual que o ditador, o seu nomeamento serv\u00eda tanto a finalidades militares como pol\u00edticas.\nOrixe.\nNa etapa mon\u00e1rquica de Roma, era o propio rei quen conduc\u00eda \u00e1 cabaler\u00eda \u00e1 batalla, ou ben delegaba esta autoridade no seu principal conselleiro, o \"tribunus celerum (Tribuno dos C\u00e9leres\"), a unidade de cabaler\u00eda que tam\u00e9n serv\u00eda como protecci\u00f3n persoal do rei. A derradeira persoa en ocupar este cargo foi Lucio Xunio Bruto, sobri\u00f1o de Lucio Tarquinio o Soberbio, o s\u00e9timo e derradeiro rei de Roma. Despois da violaci\u00f3n de Lucrecia, foi Bruto quen, na s\u00faa condici\u00f3n de Tribuno dos C\u00e9leres, convocou os \"comitia\" e provocou a derrogaci\u00f3n do \"imperium\" do rei. Trala expulsi\u00f3n de Tarquinio, Bruto, a quen os comicios elixiron un dos primeiros c\u00f3nsules, mandou a cabaler\u00eda na batalla de Silva Arsia, onde caeu, no 509 a.C.\nNos primeiros anos da Rep\u00fablica non se intentou reconstitu\u00edr o cargo de Tribuno dos C\u00e9leres e o mando militar supremo reca\u00eda nos c\u00f3nsules. De acordo co principio de que ning\u00fan home deb\u00eda ocupar todo o poder do Estado romano, era posible apela-las decisi\u00f3ns dun c\u00f3nsul ao outro. Mais no noveno ano da Rep\u00fablica, a guerra parec\u00eda inminente tanto coa Liga Latina, dirixida polo xenro do rei exiliado, Octavio Mamilio, como cos sabinos, contra os que os romanos loitaran tanto no 505 como no 503 a.C. Ao mesmo tempo, exist\u00eda a sospeita de que os c\u00f3nsules albergaban simpat\u00edas mon\u00e1rquicas. Fronte este p\u00e1nico, os romanos decidiron nomear un \"pretor maximus\", ou ditador, como se vi\u00f1a a chamar o cargo e, perante do cal, non deber\u00eda haber dereito de apelaci\u00f3n, durante a duraci\u00f3n da emerxencia.\nPese ou por mor dos rumores que circulaban sobre os c\u00f3nsules, o c\u00f3nsul Tito Larcio Flavo foi nomeado primeiro ditador e Espurio Casio Vecelino o primeiro \"magister equitum\". Alarmados por esta evoluci\u00f3n, os sabinos mandaron enviados a Roma para negocia-la paz mentres os latinos a\u00ednda non estaban preparados para a guerra, e as\u00ed o ditador e o \"magister equitum\" puideron deixar o seu cargo sen entrar no campo.\nNatureza do cargo.\nOs poderes do antigo Tribuno dos C\u00e9leres quedaron as\u00ed divididos e limitados dende a instituci\u00f3n da ditadura. A\u00ednda que o ditador comandaba todo o ex\u00e9rcito, o seu t\u00edtulo t\u00e9cnico era \"magister populi\", ou \"mestre da infanter\u00eda\", mentres que a cabalar\u00eda estaba encomendada ao seu tenente. A diferenza da relaci\u00f3n entre c\u00f3nsules, que compart\u00edan a mesma autoridade, o \"magister equitum\" estivo sempre subordinado ao ditador. A\u00ednda que a historia non rexistra se o primeiro \"magister equitum\" foi nomeado polo ditador, na pr\u00e1ctica posterior case sempre un \"magister equitum\" era elixido polo ditador baixo o que serv\u00eda e o ditador mantivo o poder de destitu\u00edr o \"magister equitum\" e nomear un substituto. Unha vez pasada a emerxencia para a que foi nomeado, ou transcorrido o prazo de seis meses, o ditador v\u00edase obrigado a renunciar ao seu cargo, e cando o fac\u00eda, expiraba igualmente o \"imperium\" do \"magister equitum\".\nA\u00ednda que a funci\u00f3n orixinal do ditador era dirixir o ex\u00e9rcito romano en tempo de guerra, \u00e1s veces un ditador era nomeado co prop\u00f3sito de celebrar elecci\u00f3ns, restaurar a orde ou desempe\u00f1ar funci\u00f3ns relixiosas vitais, cando era imposible para os c\u00f3nsules ou outros maxistrados facelo. Nestes casos, tam\u00e9n era habitual que o ditador nomease un \"magister equitum\" para que fose o seu lugartenente. Mesmo cando o ex\u00e9rcito romano estaba no campo, o ditador pod\u00eda optar por dividir o seu mando, tomando o campo mentres confiaba no \"magister equitum\" como o seu representenate en Roma, ou enviando ao \"magister equitu\"m ao campo, permitindo que o ditador permanecese en Roma.\nComo outros maxistrados, o \"magister equitum\" ti\u00f1a dereito a levar a toga \"praetexta\", sentarse na \"sella curulis\", e estaba escoltado por seis lictores, protectores cerimoniais que acompa\u00f1aban os maxistrados con \"imperium\" e outras persoas determinadas. Neste caso, eran escoltados pola doce lictores, a metade que os c\u00f3nsules e, o mesmo n\u00famero que se lle concedera aos pretores despois da creaci\u00f3n desa maxistratura no 366 a.C. Como sucede con outros maxistrados, esper\u00e1base que os lictores do \"magister equitum\" retirasen os machados dos seus fasces ao entrar no \"Pomerium\", unha zona da cidade de Roma que se consideraba sagrada. S\u00f3 os lictores do ditador, que ti\u00f1an dereito a unha escolta de vinte e catro lictores, que representaban a plena autoridade do estado romano, conservaban os seus machados dentro do \"Pomerium\", simbolizando que o ditador conservaba o poder da vida e da morte, mesmo dentro do recinto sagrado romano.\nHistoria.\nMonarqu\u00eda.\nMalia que durante este per\u00edodo non exist\u00edan as maxistraturas como tales, comezan a aparecer certos cargos que exercen o seu cargo por delegaci\u00f3n real e entre estaba o \"magister equitum\" quen, xunto co \"magister populi\", ti\u00f1a funci\u00f3ns militares.\nAntes da instituci\u00f3n da pretura, era habitual que o \"magister equitum\" fose algu\u00e9n que xa exercera como c\u00f3nsul ou tribuno consular. Deste xeito, a maxistratura era ocupada por algu\u00e9n que ti\u00f1a experiencia previa no mando militar. Para aqueles que a\u00ednda ti\u00f1an que acadar os m\u00e1is altos cargos do estado romano, este nomeamento foi un valioso trampol\u00edn cara a eses cargos.\nRep\u00fablica.\nAo desaparecer a monarqu\u00eda, o cargo pasou \u00e1 Rep\u00fablica Romana, pero dun xeito diferente a como existira baixo aquela. As\u00ed, o sistema romano de maxistraturas ordinarias utilizaba sempre o principio de colexialidade, polo cal, cando se produc\u00eda unha emerxencia que fac\u00eda necesario designar un \"Ditador\", este nomeaba como lugartenente seu un \"Magister Equitum\". En teor\u00eda, este encarg\u00e1base de dirixir a cabaler\u00eda do ex\u00e9rcito romano, mentres que o Ditador mandaba a infanter\u00eda. F\u00edxose habitual que o \"magister equitum\" fose elixido entre homes de rango pretorio; \u00e9 dicir, dos que ocuparan a pretura, pero que a\u00ednda non foran elixidos c\u00f3nsul. Ao longo do s\u00e9culo IV a.C., que viu a instituci\u00f3n da pretura e a admisi\u00f3n dos plebeos aos cargos superiores do Estado, a necesidade de recorrer a maxistrados extraordinarios como o ditador e o \"magister equitum\" para as emerxencias militares decaeu, e estes foron cada vez m\u00e1is empregados con fins cerimoniais. No 300 a.C., mesmo o poder do ditador estaba suxeito \u00e1 \"provocatio\", o dereito de apelaci\u00f3n dun cidad\u00e1n romano. Poucos dos ditadores nomeados durante o s\u00e9culo III foron enviados ao campo e, polo tanto, o cargo de \"magister equitum\" era cada vez m\u00e1is redundante. O \u00faltimo ditador en sa\u00edr ao campo foi Marco Xunio Pera no 216 a. C., durante a Segunda Guerra P\u00fanica, con Tiberio Sempronio Graco como \"magister equitum\". Durante o resto da guerra, os ditadores foron designados regularmente para celebrar as elecci\u00f3ns de maxistrados anuais. A\u00ednda que cada un nomeou un \"magister equitum\", ning\u00fan deles ti\u00f1a un mando independente nin dirix\u00eda o ex\u00e9rcito no campo. Ning\u00fan ditador foi nomeado de xeito tradicional despois do 202 a. C., e con el o cargo de \"magister equitum\" tam\u00e9n esmoreceu. \nNo 82 a. C., o xeneral Sila entrou vitorioso en Roma despois de derrotar \u00e1s forzas de Mario, e a instancia s\u00faa, Lucio Valerio Flaco convenceu \u00e1s asembleas de nomear ditador a Sila co prop\u00f3sito de restaurar a orde. Sila recuperara as\u00ed o cargo de ditador e, con el, o de magister equitum. En agradecemento, Sila nomeou a Flaccus mestre do cabalo, a\u00ednda que parece que non levou a cabo ningunha actividade militar. Sila e Flaco continuaron no seu cargo ata que deron a s\u00faa autoridade no 79.\nAo estalar a guerra entre C\u00e9sar e Pompeio no 49 a. C., C\u00e9sar foi nomeado ditador co mandato de celebrar as elecci\u00f3ns e non se nomeou ning\u00fan \"magister equitum\". Cando se converteu en ditador por segunda vez no 47 a.C., C\u00e9sar nomeou a Marco Antonio o seu \"magister equitum\" mais, durante o mesmo ano, ese honor pasou a Marco Emilio L\u00e9pido. Na s\u00faa terceira ditadura, no 45 a. C., o \"magister equitum\" de C\u00e9sar foi Marco Emilio L\u00e9pido e, de novo, voleu selo cando C\u00e9sar accedeu \u00e1 cuarta ditadura. \nL\u00e9pido foi o \u00faltimo \"magister equitum\" en ocupar o mando militar, a\u00ednda que non foi nin o \u00faltimo nomeado nin o \u00faltimo iniciado; coa intenci\u00f3n de iniciar unha nova campa\u00f1a no outono do 43 a.C., C\u00e9sar nomeou ao seu sobri\u00f1o, Caio Octavio, \"magister equitum\" por adiantado, facendo do futuro emperador o \u00faltimo \"magister equitum\" en entrar no cargo, a\u00ednda que nunca recibiu o mando militar. Mentres tanto, C\u00e9sar pensaba nomear a Cneo Domicio Calvino \"magister equitum\" para o 43, mais o asasinato do ditador nos idos de marzo do 44 a. C., ocorreu antes de que Domicio accede ao cargo. Coa consolidaci\u00f3n do poder primeiro baixo o triunvirato de Octavio, Antonio e L\u00e9pido, e despois cando Octavio acaparou o poder el s\u00f3, non se nomearon m\u00e1is ditadores pois, con posterioridade \u00e1 morte de C\u00e9sar, Antonio promulgou unha lei coa que aboliu o cargo. Octavio tivo coidado de vestir a s\u00faa asunci\u00f3n do poder dunha forma constitucional, e a\u00ednda que o seu poder como Augusto superou en moitos aspectos ao dun ditador romano, nunca asumiu ese t\u00edtulo nin os s\u00edmbolos do cargo. Os seus sucesores seguiron o seu exemplo e, mesmo, cando asumiron os poderes dun ditador, nunca asumiron o t\u00edtulo nin nomearon \"magister equitum\" polo que o t\u00edtulo quedou en suspenso.\nBaixo Imperio.\nDurante o Baixo Imperio, o t\u00edtulo de \"Magister Equitum\" foi recuperado como un alto honor da Corte imperial, que se asignaba a militares prestixiosos e de grande experiencia para exercer o mando das unidades de elite de cabaler\u00eda dos ex\u00e9rcitos imperiais. Por exemplo, no s\u00e9culo IV, o emperador Constantino recuperou o t\u00edtulo como un dos seus altos rangos militares nun esforzo por reducir o poder dos prefectos pretorianos. As\u00ed, creou dous novos cargos o \"magister equitum\", que mandar\u00eda sobre a cabalar\u00eda e o \"magister peditum\", \"mestre do p\u00e9\" ou \"mestre de infanter\u00eda\", e deles depend\u00edan t\u00f3dolos demais cargos como \"duces\", \"comites\" e un novo corpo denominado scholae palatinae, que rempreazaba a anterior e extinta garda pretoriana.\nEstes cargos foron finalmente fusionados baixo o t\u00edtulo de \"magister militum\", ou \"mestre dos soldados\"."}
{"id": "110232", "revid": "1410", "url": "https://gl.wikipedia.org/wiki?curid=110232", "title": "Galer\u00eda de imaxes de Vilari\u00f1o, Teo", "text": "Vilari\u00f1o \u00e9 unha parroquia do concello de Teo"}
{"id": "110236", "revid": "54334", "url": "https://gl.wikipedia.org/wiki?curid=110236", "title": "Wolfe+585, Senior", "text": "Hubert Blaine Wolfeschlegelsteinhausenbergerdorff, Sr. (Wolfe+585, Senior) \u00e9 a abreviaci\u00f3n do nome dun home de Filadelfia que traballaba de tip\u00f3grafo, quen ten o nome de persoa m\u00e1is longo de toda a historia. Actualmente \u00e9 a persoa que ostenta o r\u00e9cord do mundo desde 1980. \"585\" representa o n\u00famero de letras adicionais do seu nome completo (un total de 590). O seu nome completo, de 746 letras, \u00e9 Adolph Blaine Charles David Earl Frederick Gerald Hubert Irvin John Kenneth Lloyd Martin Nero Oliver Paul Quincy Randolph Sherman Thomas Uncas Victor William Xerxes Yancy Zeus Apollo Wolfe\u00adschlegelstein\u00adhausenberger\u00addorffvoraltern\u00adwaren\u00adgewissenhaft\u00adschaferswessen\u00adschafewaren\u00adwohlgepflege\u00adund\u00adsorgfaltigkeit\u00adbeschutzen\u00advon\u00adangreifen\u00addurch\u00adihrraubgierigfeinde\u00adwelche\u00advoraltern\u00adzwolftausend\u00adjahres\u00advorandieerscheinen\u00adwander\u00adersteer\u00addem\u00adenschderraumschiff\u00adgebrauchlicht\u00adals\u00adsein\u00adursprung\u00advon\u00adkraftgestart\u00adsein\u00adlange\u00adfahrt\u00adhinzwischen\u00adsternartigraum\u00adauf\u00adder\u00adsuchenach\u00addiestern\u00adwelche\u00adgehabt\u00adbewohnbar\u00adplaneten\u00adkreise\u00addrehen\u00adsich\u00adund\u00adwohin\u00adder\u00adneurasse\u00advon\u00adverstandigmen\u00adschlichkeit\u00adkonnte\u00adfortplanzen\u00adund\u00adsicher\u00adfreuen\u00adanlebens\u00adlanglich\u00adfreude\u00adund\u00adruhe\u00admit\u00adnicht\u00adein\u00adfurcht\u00advor\u00adangreifen\u00advon\u00adanderer\u00adintelligent\u00adgeschopfs\u00advon\u00adhinzwischen\u00adsternartigraum, Senior.\nTraxectoria.\nWolfe\u00adschlegel\u00adstein\u00adhausen\u00adberger\u00addorff naceu en Bergedorf, Alema\u00f1a (preto de Hamburgo). M\u00e1is tarde emigrou aos Estados Unidos, onde se instalou en Filadelfia. Malia que o seu aniversario adoita darse coma o 29 de febreiro de 1904 informouse de que ti\u00f1a 47 anos a mediados do ano 1964. F\u00edxose tip\u00f3grafo, \"algo bastante l\u00f3xico\" segundo Bennett Cerf. Foi membro da American Name Society durante moitos anos.\nA primeira vez que o nome atraeu a atenci\u00f3n foi cando apareceu na p\u00e1xina 1292, columna 3, li\u00f1a 3 do directorio telef\u00f3nico de Filadelfia de 1938.\nO seu fillo, Hubert Blaine Wolfe\u00adschlegel\u00adstein\u00adhausen\u00adberger\u00addorff, Jr., naceu en Filadelfia en 1952, e foi capaz de pronunciar o seu apelido con tres anos. O encabezamento das cartas da familia usaba a forma \"Hubert Blaine Wolfe\u00adschlegel\u00adstein\u00adhausen\u00adberger\u00addorff\".\nAparece en todas as edici\u00f3ns do \"Libro Guinness dos R\u00e9cords\" de 1975 a 1985 como o home co nome m\u00e1is longo do mundo, sendo fotografado para o libro en fronte dunha carpa da cidade de Nova York xunto ao seu nome, escrito incorrectamente. En 1983, s\u00f3 a forma de 35 letras do nome aparec\u00eda no Libro Guinness; a finais dos anos 80, a categor\u00eda desapareceu."}
{"id": "110242", "revid": "98629", "url": "https://gl.wikipedia.org/wiki?curid=110242", "title": "Summum ius summa iniuria", "text": "Summum ius summa iniuria \u00e9 un expresi\u00f3n latina que pode ser traducida como: \"Suma xustiza, suma inxustiza\" ou \"suma xustiza, sumo prexu\u00edzo\" . Esta locuci\u00f3n latina util\u00edzase como aforismo en case todas linguas para expresar que levando a cabo ao p\u00e9 da letra a xustiza pode chegarse a unha inxustiza.\nA locuci\u00f3n at\u00f3pase na obra \"De officis\" de Cicer\u00f3n . Unha expresi\u00f3n semellante \"ius summum saepe summast malitia\" est\u00e1 na boca dun personaxe da comedia \"Heautontimorumenos\", obra de Publio Terencio o Africano ."}
{"id": "110244", "revid": "1505", "url": "https://gl.wikipedia.org/wiki?curid=110244", "title": "Sector terciario", "text": "O sector terciario tam\u00e9n chamado comunmente sector servizos, \u00e9 aquel sector da econom\u00eda formado polas actividades que non xeran ning\u00fan ben f\u00edsico directamente (a diferenza do sector primario, que extrae os bens da natureza e do secundario, que transforma estes bens noutros) sen\u00f3n que ofrece servizos \u00e1s persoas.\nPoboaci\u00f3n ocupada nel.\nNos pa\u00edses desenvolvidos ou nas \u00e1reas desenvolvidas o sector servizos \u00e9 o m\u00e1is importante e o que m\u00e1is riqueza xera, ocupando tam\u00e9n \u00e1 meirande parte da poboaci\u00f3n na actualidade, moitas veces m\u00e1is da metade.\nEn cambio nos pa\u00edses e lugares menos desenvolvidos pode non chegar ao 5% do total da poboaci\u00f3n activa.\nPolo tanto a porcentaxe de poboaci\u00f3n activa neste sector \u00e9 un indicador do desenvolvemento da rexi\u00f3n a estudar.\nActividades.\nAs principais actividades do sector terciario son:"}
{"id": "110245", "revid": "23204", "url": "https://gl.wikipedia.org/wiki?curid=110245", "title": "Ram\u00f3n Barros Luco", "text": "Ram\u00f3n Barros Luco, nado en 1835 e finado en 1919 foi un pol\u00edtico, presidente de Chile entre 1910 e 1915."}
{"id": "110246", "revid": "23204", "url": "https://gl.wikipedia.org/wiki?curid=110246", "title": "Lapa peixeira", "text": "A lapa peixeira (\"Lepidochitona cinerea\") \u00e9 un molusco do x\u00e9nero \"Lepidochitona\" que habita baixo das rochas e entre as algas no litoral europeo ata a illa de Bornholm, no B\u00e1ltico.\nCaracter\u00edsticas.\nPode chegar aos 24\u00a0mm a\u00ednda que o habitual \u00e9 que as s\u00faas dimensi\u00f3ns estean entre 12 e 16\u00a0mm de longo. Como nos outros quit\u00f3ns, a s\u00faa cuncha, de forma ovalada, est\u00e1 formada por oito placas calcarias. A cor \u00e9 moi variable dende as m\u00e1is abrancazadas \u00e1s m\u00e1is pardacentas. As s\u00faas postas son de 1.500 ovos e as larvas saen tres ou catro d\u00edas despois da fertilizaci\u00f3n."}
{"id": "110248", "revid": "98629", "url": "https://gl.wikipedia.org/wiki?curid=110248", "title": "Enxe\u00f1ar\u00eda de tecidos", "text": "A enxe\u00f1ar\u00eda ou enxe\u00f1er\u00eda de tecidos, tam\u00e9n co\u00f1ecida coma medicina rexenerativa \u00e9 a rama cient\u00edfica que emprega c\u00e9lulas, m\u00e9todos e materiais de enxe\u00f1ar\u00eda, e factores f\u00edsico-qu\u00edmicos que melloran a rexeneraci\u00f3n das funci\u00f3ns celulares. Na pr\u00e1ctica, esta enxe\u00f1ar\u00eda \u00e9 na s\u00faa maior\u00eda aplicada na rexeneraci\u00f3n dunha parte do tecido, como acontece por exemplo nos \u00f3sos, cartilaxes, vasos sangu\u00edneos ou a propia pel. Esta ciencia abarca co\u00f1ecementos dende a biolox\u00eda, a medicina, ou as enxe\u00f1ar\u00edas.\nIntroduci\u00f3n.\nA enxe\u00f1ar\u00eda de tecidos \u00e9 empregada na actualidade para rexenerar \"in vitro\", \u00e9 dicir, de maneira artificial e a partir de c\u00e9lula nai|c\u00e9lulas nai. \u00c1 hora de se producir este proceso pres\u00e9ntanse varias dificultades. En primeiro lugar, o tecido que permanece f\u00f3ra do corpo carece de vascularizaci\u00f3n, polo que esa deficiencia de vasos sangu\u00edneos impide que a c\u00e9lula se desenvolva. Sen os vasos sangu\u00edneos, as c\u00e9lulas non poden alimentarse ou expulsar as substancias de refugallo. Este problema ev\u00edtase en tecidos sen cohesi\u00f3n como poden ser os vasos sangu\u00edneos. \nAs\u00ed, \u00e1 hora de crear artificialmente un tecido necesitamos de:\nna maior\u00eda dos casos, a creaci\u00f3n de tecidos e estruturas biol\u00f3xicas \"in vitro\" require dun consider\u00e1bel co\u00f1ecemento da c\u00e9lula para garantir a s\u00faa supervivencia, crecemento e incentivar a s\u00faa funcionalidade. En xeral, os requirimentos b\u00e1sicos das c\u00e9lulas deben ser mantidos durante o seu cultivo incl\u00faen os\u00edxeno, pH, humidade, temperatura, nutrientes e o mantemento da presi\u00f3n osm\u00f3tica.\nMetodolox\u00eda.\nA maneira de proceder xeral na enxe\u00f1ar\u00eda tisular componse dun m\u00e9todo b\u00e1sico. En primeiro lugar,c\u00f3mpre illar do organismo as c\u00e9lulas nai que han de ser empregadas para o cultivo celular. Posteriormente modif\u00edcanse os xenes defectuosos ou real\u00edzase calquera outro proceso que permita que a c\u00e9lula nai acade unha condici\u00f3n \u00f3ptima. Sobre un molde, normalmente de col\u00e1xeno, vidro ou fibrina, cult\u00edvanse esas c\u00e9lulas. O molde normalmente ten que ter a forma do tecido ou \u00f3rgano que se vai rexenerar. As\u00ed mesmo empr\u00e9ganse estruturas 3D que poden imitar a estrutura dun \u00f3rgano. Estes serven para substitu\u00edr parte dun \u00f3rgano danado que deixou de desenvolver a s\u00faa funci\u00f3n ou como veh\u00edculo para transportar c\u00e9lulas e mol\u00e9culas no seu interior at\u00e9 o tecido ou \u00f3rgano diana, neste sentido os nanotubos son firmes candidatos para converterse en \"andamios\" para \u00f3rganos xa que son biocompatibles, resistentes \u00e1 biodegradaci\u00f3n e poden ser funcionais con biomol\u00e9culas.\nBiorreactores.\nEn moitos casos, biorreactores son empregados para manter unhas condici\u00f3ns de cultivo celular espec\u00edficas, o m\u00e1is parecidas \u00e1s condici\u00f3n naturais nas que se desenvolve a c\u00e9lula. Os dispositivos son moi diversos, con m\u00faltiples dese\u00f1os \"ad hoc\" para aplicaci\u00f3ns espec\u00edficas. O uso de biorreactores permite o control preciso e continuo das condici\u00f3ns de cultivo celular e permiten tam\u00e9n introducir diferentes est\u00edmulos ao cultivo de tecidos. Axudan \u00e1s c\u00e9lulas \u00e1 s\u00faa nutrici\u00f3n, excreci\u00f3n, defensa dos pat\u00f3xenos, ao soporte, entre outras funci\u00f3ns."}
{"id": "110251", "revid": "5467", "url": "https://gl.wikipedia.org/wiki?curid=110251", "title": "Lepidochitona cinerea", "text": ""}
{"id": "110258", "revid": "12452", "url": "https://gl.wikipedia.org/wiki?curid=110258", "title": "Vit\u00edligo", "text": ""}
{"id": "110261", "revid": "15490", "url": "https://gl.wikipedia.org/wiki?curid=110261", "title": "Aspar (hom\u00f3nimos)", "text": "Aspar pode referirse a:"}
{"id": "110262", "revid": "15490", "url": "https://gl.wikipedia.org/wiki?curid=110262", "title": "Aspar", "text": "Flavio Ardabur Aspar (en lat\u00edn, \"Flavius Ardabur Aspar)\" nado cara o 400 e finado no 471, foi un patricio romano oriental de orixe alana e goda que foi \"magister militum\" (\"Xefe de soldados\") do Imperio Romano de Oriente. Como xeneral dun ex\u00e9rcito xerm\u00e1nico, fundamentalmente godo, ao servizo romano, exerceu unha grande influencia, durante case medio s\u00e9culo, dende a d\u00e9cada do 420 at\u00e9 a s\u00faa morte no 471, sobre os emperadores romano orientais Teodosio II, Marciano e m\u00e1is Le\u00f3n I quen, finalmente, o mandou matar. Ao servixo dos dous primeiros, loitou contra os v\u00e1ndalos en \u00c1frica, os persas en Armenia e os hunos nos Balc\u00e1ns. \nTraxectoria.\nOrixe e primeiros anos.\nO significado do nome Aspar segue a ser problem\u00e1tico. Relacionouse coa persa \"aswar\" (Avestan \"aspari\") e outros idiomas iranianos nos que significa \"xinete\". Segundo outra hip\u00f3tese, derivar\u00eda dunha ra\u00edz escito-sarm\u00e1tica, *spar, que significa \"atacar\". \nSeu pai foi un xeneral alano, Ardaburius, que fora c\u00f3nsul e \"magister\" con Teodosio II. Desde moi cedo acompa\u00f1ou a seu pai no campo da batalla.\nReinado de Teodosio II.\nNo 424, Aspar e seu pai foron enviados a Italia nunha expedici\u00f3n para vencer o usurpador de occidente, Xo\u00e1n Primicerius, e instalar a Gala Placidia e ao seu fillo, Valentiniano III, no trono. Aspar march\u00f3 sobre Aquilea coa cabalar\u00eda mentres o seu pai embarca coa infantar\u00eda para asediar R\u00e1vena. A\u00ednda que Xo\u00e1n capturou ao seu pai Ardaburius, este aproveitou a liberdade que se lle deu na cidade onde estaba preso para facer alianzas. Ardaburius ent\u00f3n avisou a Aspar de que se acheguase \u00e1 cidade e, cando apareceu Aspar, a cidade entregouse ao mesmo tempo que Ardaburius capturou ao usurpador que foi morto por orde de Gala Placidia. Tres d\u00edas despois, Aecio, que abrazara o partido de Xo\u00e1n, apareceu cun ex\u00e9rcito de 60.000 hunos e Aspar presentou unha dura e sanguenta batalla de resultado incerto pero que supuxo a submisi\u00f3n de Aecio.\nXunto ao seu pai, foi unha das figuras m\u00e1is poderosas do imperio durante o reinado de Teodosio II.\nNo 431, recibiu o mando da frota romana e marchou a \u00c1frica para apoiar ao conde Bonifacio contra os v\u00e1ndalos de Xenserico. A expedici\u00f3n foi un total fracaso polo que negociou un tratado de paz e retornou a Constantinopla onde obtivo o consulado no 434. As s\u00faas orixes b\u00e1rbaras e a s\u00faa relixi\u00f3n ariana imp\u00eddenlle calquera posibilidade de levar aspirar ao t\u00edtulo imperial polo que trata de controlalo dende un segundo plano.\nNo 441, venceu os persas, pero foi derrotado por Atila e os hunos fronte a Constantinopla non 443. \nReinado de Marciano.\nMalia \u00e1 derrota, no 450, chegou ao cumio do seu poder cando morreu Teodosio II, e comprendeu que non pod\u00eda converterse en emperador pola s\u00faa relixi\u00f3n ariana. No canto diso, desempe\u00f1ou o papel de facedor de reis co seu subordinado, Marciano, a quen fixo emperador tralo seu matrimonio con Pulqueria, irm\u00e1 de Teodosio II. En troques, Marciano nomeouno patricio e mantivo o seu poder, sendo nomeado \"magister militum per Orientem\" no 457. \nMentres seu fillo, Ardabur, foi quen de rexeitar un ataque \u00e1rabe preto de Damasco, e el conti\u00f1a aos b\u00e1rbaros en Tracia, o 27 de xaneiro do 457, Marciano morreu e se sospeitou que Aspar puido provoca-lo seu envelenamento. Dado que Aspar non pod\u00eda ser emperador polo rexeitamento que provocaba por ser ariano e b\u00e1rbaro, o Senado ofreceulle o cargo que non aceptou. O episodio foi narrado, posteriormente, por Teodorico o Grande nun s\u00ednodo celebrado en Roma no 501, indicando que Aspar se negou declarando cripticamente: \"Temo que crear\u00eda unha tradici\u00f3n imperial\". Daquela, o candidato m\u00e1is evidente era Antemio, que era \"magister militum\" e xenro de Marciano, mais a elecci\u00f3n non se refrendou pola oposici\u00f3n de Aspar. Finalmente, este, escolleu a un soldado desco\u00f1ecido das s\u00faas tropas.\nReinado de Le\u00f3n I.\nNo mesmo, 457, organizou o acceso ao trono de Le\u00f3n I, un tribuno tracio dunha das s\u00faas unidades militares a cambio de que nomease como \"c\u00e9sar\" a seu fillo Patricio. Por\u00e9n, Le\u00f3n foi esquecendo a promesa e Aspar t\u00edvolla que lembrar en varias ocasi\u00f3ns. \nNo 459, Aspar constru\u00edu unha das grandes cisternas que caracterizan Constantinopla e que a\u00ednda leva o seu nome, a cisterna de Aspar. Durante o terrible incendio que asolou Constantinopla no 465, Aspar dirixiu a loita contra o lume e, se cremos ao cronista Xo\u00e1n Zonaras, el mesmo participou na extinci\u00f3n levando auga sobre os seus ombreiros. \nPola s\u00faa orixe b\u00e1rbara Aspar representaba, aos ollos dos romanos, unha tutela cada vez m\u00e1is inaceptable dado que este mesmo era a mesma situaci\u00f3n ca no Imperio romano de Occidente, na \u00e9poca baixo o control de Ricimer. Gobernou co apoio de Teodorico Estrab\u00f3n e os ostrogodos que lle proporcionaban unha garda \"bucellarii\". Teodorico, futuro rei dos ostrogodos, que pasou a s\u00faa infancia en Constantinopla como ref\u00e9n, recibiu as ensinanzas e os a tutela de Aspar. \nPor\u00e9n, Le\u00f3n I, a mediados dos anos 460, para escapar do control dos mercenarios alanos e xermanos no seu ex\u00e9rcito e que exerc\u00edan unha forte influencia, enrolou a moitos soldados isaurianos para contrarrestar o poder dos ex\u00e9rcitos xermanos nas s\u00faas tropas imperiais. O emperador recibiu na Corte o xefe dun clan isauriano, Tarasicodissa, que lle proporcionou informaci\u00f3n sobre un complot de Ardabur cos persas. O isauriano adoptou o nome grego de Zen\u00f3n e casou, no 466, con Ariadna, unha das fillas do emperador. A partir dese momento, Z\u00e9non situouse contra o bando Aspar e creou un corpo de garda de \"excubitores\" formado s\u00f3 por s\u00fabditos do Imperio: isaurianos, tracios e ilirios. \nNo 470, nun episodio da loita polo poder entre Aspar e o xeneral isauriano Zen\u00f3n, Aspar persuadiu ao emperador para que cumprise a promesa anterior co seu fillo e, a maiores do nomeamento, lle dese en matrimonio \u00e1 s\u00faa filla Leoncia. No entanto, dado que o clero e a xente de Constantinopla non consideraban que un ariano fose elixible para se converter en emperador e, cando se co\u00f1eceu a noticia dos nomeamentos, produc\u00edronse disturbios no hip\u00f3dromo da cidade dirixidos polo xefe dos monxes acemetas (\"monxes que non dormen\"), Marcelo: Aspar e Le\u00f3n tiveron que prometer aos bispos que Patricio se converter\u00eda \u00e1 ortodoxia antes de converterse en emperador e s\u00f3 despois da conversi\u00f3n casar\u00eda con Leontia. \nNo 471, Aspar e seu fillo segu\u00edan a conspirar contra o emperador e tentaron subornar os soldados de Le\u00f3n, os \"excubitores\" isaurios. Ao non ter \u00e9xito, Le\u00f3n chamounos a palacio onde nunha emboscada foi asasinado xunto co seu fillo Ardabur polos eunucos de palacio. Coa s\u00faa morte, rematou a influencia xerm\u00e1nica na corte de Constantinopla e comeza a isauria. \nDescendencia.\nTivo cinco fillos de tres matrimonios: Ardabur, Patricio e Ermenerico coa irm\u00e1 de Teodorico Estrab\u00f3n, que era ostrogoda, e d\u00faas fillas das que se desco\u00f1ecen os nomes. Teodorico o Grande era o seu sobri\u00f1o e Aspar converteuse no seu mestre e coidador."}
{"id": "110267", "revid": "89787", "url": "https://gl.wikipedia.org/wiki?curid=110267", "title": "Erbo, Lal\u00edn", "text": "San Pedro de Erbo foi unha parroquia do concello de Lal\u00edn, na comarca do Deza. Segundo o IGE en 2011 ti\u00f1a 47 habitantes distribu\u00eddos en 3 entidades de poboaci\u00f3n, o que sup\u00f3n unha diminuci\u00f3n respecto do ano 2004 cando ti\u00f1a 51 habitantes.\nHistoria.\nSan Pedro de Erbo foi parroquia ata o plan de arranxo da diocese lucense de 1890, cando foi suprimida e integrada na de San Xo\u00e1n de Palmou. Os veci\u00f1os loitaron para sobrevivir como parroquia, chegando incluso a facer marchas a Lugo para impedir a supresi\u00f3n. Con todo, en 2018 o goberno lalin\u00e9s segu\u00eda a contar Erbo como parroquia a nivel organizativo municipal, as\u00ed como desde o punto de vista social, posu\u00edndo deste xeito o seu correspondente alcalde de barrio.\nEstaba formada polos lugares de Corvill\u00f3n, Erbo de Abaixo e Regufe."}
{"id": "110268", "revid": "54334", "url": "https://gl.wikipedia.org/wiki?curid=110268", "title": "Fontecabalos, Lal\u00edn", "text": "San Mamede de Fontecabalos era unha antiga parroquia do concello de Lal\u00edn, na comarca do Deza. Situado na altiplanicie de Mouroces.\nHistoria.\nFoi s\u00e9 do arcediago de Deza. Foi lugar de paso da cabaler\u00eda que vi\u00f1a de Br\u00e1ntega, Agolada, Melide e Arz\u00faa.\nSan Mamede de Fontecabalos foi parroquia ata o plan de arranxo da diocese lucense de 1890, cando foi suprimida e integrada na de Santiago de Sello. Con todo, en 2018 o goberno lalin\u00e9s segu\u00eda a contar Fontecabalos como parroquia a nivel organizativo municipal, as\u00ed como desde o punto de vista social, posu\u00edndo deste xeito o seu correspondente alcalde de barrio.\nEstaba formada polos lugares de Cima de Sello, Fontecabalos e Xesteira."}
{"id": "110272", "revid": "89787", "url": "https://gl.wikipedia.org/wiki?curid=110272", "title": "Palio, Lal\u00edn", "text": "Santa Baia de Palio \u00e9 unha antiga parroquia do concello de Lal\u00edn, na comarca do Deza. Segundo o IGE en 2013 ti\u00f1a 63 habitantes (30 homes e 33 mulleres) distribu\u00eddos en 2 entidades de poboaci\u00f3n, o que sup\u00f3n unha diminuci\u00f3n respecto ao ano 2004 cando ti\u00f1a 79 habitantes.\nXentilicio.\nO seu xentilicio \u00e9 palouco/a.\nHistoria.\nSanta Baia de Palio foi parroquia ata o plan de arranxo da diocese lucense de 1890, cando foi suprimida e integrada na de San Xiao de Rod\u00eds. Con todo, en 2018 o goberno lalin\u00e9s segu\u00eda a contar Palio como parroquia a nivel organizativo municipal, as\u00ed como desde o punto de vista social, posu\u00edndo deste xeito o seu correspondente alcalde de barrio.\nEstaba formada polos lugares de Palio de Abaixo e Palio de Arriba.\nPatrimonio.\nA igrexa de Santa Baia de Palio \u00e9 protorrom\u00e1nica. Presenta o aspecto dos primitivos templos visig\u00f3ticos rurais, pero con elementos do incipiente rom\u00e1nico: nave reducida, \u00e1bsida rectangular e d\u00faas portas (a principal con t\u00edmpano oval e a lateral rectangular).\nA casa-torre de Palio, fundada no s\u00e9culo XVII polo capit\u00e1n Diego Arias de Somoza, conserva un torre\u00f3n de d\u00faas plantas, as g\u00e1rgolas dunha desaparecida cheminea e un pequeno escudo coas armas dos Deza, Varela e Arias."}
{"id": "110274", "revid": "85894", "url": "https://gl.wikipedia.org/wiki?curid=110274", "title": "Vales, Gresande, Lal\u00edn", "text": "Vales \u00e9 un lugar da parroquia de Gresande, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 16 habitantes (6 homes e 10 mulleres) o que sup\u00f3n un aumento de 2 habitantes con respecto ao ano 2000.\nToponimia.\nO nome do lugar prov\u00e9n do plural do termo en lat\u00edn , co significado de \"val\"."}
{"id": "110275", "revid": "1131", "url": "https://gl.wikipedia.org/wiki?curid=110275", "title": "Vales", "text": "Co top\u00f3nimo Vales podemos referirnos a:"}
{"id": "110316", "revid": "23204", "url": "https://gl.wikipedia.org/wiki?curid=110316", "title": "Madness", "text": "Madness \u00e9 un grupo ingl\u00e9s de ska formado en 1976. Un dos principais grupos do revival de ska do selo 2 Tone a finais dos 70, Madness alcanzou a maior\u00eda dos seus \u00e9xitos nos 80, estando m\u00e1is semanas nas listas inglesas que calquera outro grupo.\nOs seus membros son Suggs, Mike Barson, Lee Thompson, Chris Foreman, Mark Bedford, Daniel Woodgate e Cash Smash."}
{"id": "110317", "revid": "98629", "url": "https://gl.wikipedia.org/wiki?curid=110317", "title": "C\u00e9lula nai", "text": "As c\u00e9lulas nai ou c\u00e9lulas troncais (\"stem cells\") son c\u00e9lulas capaces de se autorrenovaren por case infinitas divisi\u00f3ns mit\u00f3ticas, ou ben de continuaren a v\u00eda de diferenciaci\u00f3n celular ata produciren c\u00e9lulas especializadas. A maior\u00eda de tecidos dun individuo adulto pos\u00fae unha poboaci\u00f3n espec\u00edfica propia de c\u00e9lulas nai que permiten a s\u00faa renovaci\u00f3n peri\u00f3dica ou a s\u00faa rexeneraci\u00f3n cando se produce alg\u00fan dano tisular. Algunhas c\u00e9lulas nai adultas son capaces de diferenciarse en m\u00e1is dun tipo celular, como as c\u00e9lulas nai mesenquim\u00e1ticas e as c\u00e9lulas nai hematopo\u00e9ticas, mentres que outras se cre que son precursoras directas das c\u00e9lulas do tecido no que se atopan, como as c\u00e9lulas nai da pel ou as c\u00e9lulas nai gonadais.\nAs c\u00e9lulas nai embrionarias son aquelas que se atopan no embri\u00f3n de ata 4-5 d\u00edas de idade e que te\u00f1en a capacidade de formar todos os tipos celulares dun organismo adulto. Unha caracter\u00edstica fundamental das c\u00e9lulas nai embrionarias \u00e9 que poden manterse (no corpo ou nunha placa de cultivo) de forma indefinida. O feito de que unha soa c\u00e9lula nai sexa capaz de formar case calquera tipo de c\u00e9lula abre o emprego destas c\u00e9lulas como forma de experimentaci\u00f3n para curar enfermidades ou rexenerar tecidos danados, como ocorre na rama da ciencia denominada enxe\u00f1ar\u00eda de tecidos.\nPotencialidades.\nAs c\u00e9lulas nai p\u00f3dense clasificar de acordo co tipo de c\u00e9lulas que poden xerar:\nTipos de c\u00e9lulas nai.\nC\u00e9lula nai embrionaria.\nTras a fecundaci\u00f3n, isto \u00e9, a uni\u00f3n do xenoma do \u00f3vulo co espermatozoide, f\u00f3rmase unha c\u00e9lula quen de xerar un individuo completo. Esta primeira c\u00e9lula, denominada embri\u00f3n, \u00e9 pois unha c\u00e9lula totipotente, xa que a partir dela se obter\u00e1n todos os tipos celulares at\u00e9 acadar o organismo adulto, con todos os seus \u00f3rganos e tecidos. Mais non s\u00f3 esa primeira c\u00e9lula \u00e9 totipotente: as c\u00e9lulas que resultan da divisi\u00f3n mit\u00f3tica da anterior poden chegar a formar tam\u00e9n un individuo adulto, mais s\u00f3 durante as primeiras 120 horas do desenvolvemento.\nA partir do cuarto d\u00eda, o embri\u00f3n deixar\u00e1 de ser totipotente para se converter en pluripotente. Distinguiranse dous tipos celulares:\nO trofoblasto e o embrioblasto denom\u00ednanse en conxunto o blastocito.\nC\u00e9lula nai adulta.\nNun individuo adulto tam\u00e9n hai c\u00e9lulas nai, que son capaces de diferenciarse para xerar novos tecidos. Na s\u00faa maior\u00eda at\u00f3panse na medula \u00f3sea e na pel, e escasamente noutros tecidos. As\u00ed, as c\u00e9lulas nai adultas son espec\u00edficas dun tecido. Nun principio pensouse que s\u00f3 poder\u00edan xerar c\u00e9lulas do seu mesmo tecido. Por exemplo, unha c\u00e9lula nai da medula \u00f3sea poder\u00e1 crear gl\u00f3bulos vermellos do sangue, mais non poder\u00e1 crear unha neurona. Mais estudos recentes demostraron que non \u00e9 as\u00ed, xa que se poden obter c\u00e9lulas sangu\u00edneas a partir de c\u00e9lulas nai neuronais , e cada d\u00eda desc\u00f3brense m\u00e1is casos debido \u00e1s continuas investigaci\u00f3ns.\nO feito de que as c\u00e9lulas nai adultas te\u00f1an unha potencialidade maior da que se pensaba abre novos cami\u00f1os \u00e1 investigaci\u00f3n en canto a terapia x\u00e9nica e biomedicina, posto que \u00e9 m\u00e1is doado traballar con c\u00e9lulas adultas que con c\u00e9lulas embrionarias. Ademais, as leis de moitos pa\u00edses sobre a manipulaci\u00f3n de embri\u00f3ns humanos limitan o avance neste campo.\nEmprego de c\u00e9lulas nai.\nEn biolox\u00eda empr\u00e9ganse basicamente dous tipos de c\u00e9lulas nai.\nAs c\u00e9lulas nai poder\u00edanse empregar para testar e probar medicamentos en tecidos antes de se aplicaren a humanos. Os campos m\u00e1is avanzados nos que se emprega a c\u00e9lula nai at\u00f3panse na enxe\u00f1ar\u00eda tisular, sobre todo en tecidos epiteliais ou \u00f3seos, ademais do sangue.\nControversia sobre as c\u00e9lulas nai.\nDebates \u00e9ticos.\nA controversia sobre as c\u00e9lulas nai \u00e9 o debate \u00e9tico sobre as investigaci\u00f3ns da creaci\u00f3n, uso e destruci\u00f3n das c\u00e9lulas nai embrionarias. A oposici\u00f3n \u00e1s investigaci\u00f3ns di que esta pr\u00e1ctica pode levar \u00e1 clonaci\u00f3n e fundamentalmente \u00e1 desvalorizaci\u00f3n da vida humana. Contrariamente, as investigaci\u00f3ns m\u00e9dicas opinan que \u00e9 necesario proseguir coas investigaci\u00f3ns das c\u00e9lulas nai embrionarias porque as tecnolox\u00edas resultantes poder\u00edan ter un gran potencial m\u00e9dico, e que o exceso embrionario creado pola fertilizaci\u00f3n \"in vitro\" pode ser doado para as investigaci\u00f3ns. Isto en cambio, produciu conflitos co movemento \"Pro-Life\" (Pro-Vida), quen se adxudica a protecci\u00f3n de embri\u00f3ns humanos. O constante debate fixo que autoridades de todo o mundo busquen a regularidade nos seus traballos. De feito, existe un conflito \u00e9tico-cient\u00edfico que fai que non exista unanimidade sobre o tema.\nLeis nacionais.\nO pol\u00e9mico tema sobre o emprego de c\u00e9lulas nai na clonaci\u00f3n e na enxe\u00f1ar\u00eda tisular est\u00e1 recollido en diferentes leis estatais.\nExperimentos con c\u00e9lulas nai.\nNo ano 2001 acadouse no Medical College de Nova York a reparaci\u00f3n do 68% do tecido card\u00edaco dun rato que sufriu un infarto, inxectando c\u00e9lulas dende a medula \u00f3sea. Rexenerouse o m\u00fasculo estriado, o endotelio e a musculatura lisa, polo que o coraz\u00f3n volveu funcionar.\nEn Navarra, a Cl\u00ednica Universitaria conseguiu curar tam\u00e9n un infarto a unha muller implant\u00e1ndolle as s\u00faas propias c\u00e9lulas nai. Extra\u00e9ronselle c\u00e9lulas nai da coxa e, tras unha selecci\u00f3n e un posterior cultivo, f\u00f3ronlle implantadas con \u00e9xito, cur\u00e1ndolle o tecido danado tras varios infartos.\nExperimentos na Universidade Miguel Hern\u00e1ndez de Elx en ratos cun p\u00e1ncreas defectuoso (non xeraba insulina), remataron coa obtenci\u00f3n de c\u00e9lulas secretoras de insulina a partir de c\u00e9lulas nai, co que os ratos curaron esa deficiencia diab\u00e9tica."}
{"id": "110318", "revid": "56817", "url": "https://gl.wikipedia.org/wiki?curid=110318", "title": "Diarrea", "text": "A diarrea, tam\u00e9n co\u00f1ecida como cagarrela, cagarr\u00eda ou furriqueira, \u00e9 a evacuaci\u00f3n frecuente de feces acuosas, o cal leva impl\u00edcito unha baixa absorci\u00f3n de l\u00edquidos e nutrientes, podendo estar acompa\u00f1ada de dor, febre, n\u00e1useas, v\u00f3mito, debilidade ou perda do apetito. De acordo coas cifras da Organizaci\u00f3n Mundial da Sa\u00fade, a diarrea \u00e9 unha das principais causas de morte nos pa\u00edses do Terceiro Mundo.\nA definici\u00f3n m\u00e9dica da diarrea \u00e9 o aumento da cantidade de feces a m\u00e1is de 200 g / 24 h. O paciente perc\u00edbeo como unha diminuci\u00f3n na consistencia das feces que causa urxencia e molestia abdominal."}
{"id": "110319", "revid": "56817", "url": "https://gl.wikipedia.org/wiki?curid=110319", "title": "V\u00f3mito", "text": "O v\u00f3mito \u00e9 a expulsi\u00f3n violenta e espasm\u00f3dica do contido do est\u00f3mago a trav\u00e9s da boca. A\u00ednda que posibelmente se desenvolveu evolutivamente como un mecanismo para expulsar do corpo velenos inxeridos, pode aparecer como s\u00edntoma de moitas enfermidades non relacionadas con estes, nin sequera co est\u00f3mago (gastrite) como patolox\u00eda cerebral ou ocular.\nA sensaci\u00f3n que se ten xusto antes de vomitar (pr\u00f3dromo) ch\u00e1mase n\u00e1usea, e pode preceder ao v\u00f3mito ou aparecer illada.\nOs medicamentos chamados antiem\u00e9ticos poden ser necesarios para a supresi\u00f3n da n\u00e1usea e o v\u00f3mito. Os em\u00e9ticos (\"Psychotria ipecacuanha\" ou emetina) xa non se usan dende a xeneralizaci\u00f3n do lavado g\u00e1strico, pois ao provocar o v\u00f3mito os \u00e1cidos do est\u00f3mago ou o t\u00f3xico inxeridos danan o es\u00f3fago."}
{"id": "110320", "revid": "56817", "url": "https://gl.wikipedia.org/wiki?curid=110320", "title": "N\u00e1usea", "text": "As n\u00e1useas pres\u00e9ntanse como unha situaci\u00f3n de malestar no est\u00f3mago, asociada \u00e1 sensaci\u00f3n de ter necesidade de vomitar (a\u00ednda que decote o v\u00f3mito non se chega a producir). Tr\u00e1tase, xa que logo, a sensaci\u00f3n que indica a proximidade do v\u00f3mito e esforzos que acompa\u00f1an \u00e1 necesidade de vomitar.\n\ufeffControl e tratamento.\nCando as n\u00e1useas se suceden con frecuencia \u00e9 necesario investigar a s\u00faa orixe, a fin de poder aplicar un tratamento axeitado. Se as n\u00e1useas se acompa\u00f1an de v\u00f3mitos pode ser necesario rehidratar o paciente e controlar o seu nivel de electr\u00f3litos. As n\u00e1useas poden mellorar evitando alimentos s\u00f3lidos mentres duren e farmacol\u00f3xicamente empregando antiem\u00e9ticos."}
{"id": "110321", "revid": "23204", "url": "https://gl.wikipedia.org/wiki?curid=110321", "title": "Juan Antonio Iribarren", "text": "Juan Antonio Iribarren Cabezas, nado en 1885 e finado en 1966, foi un militar e pol\u00edtico chileno, presidente do seu pa\u00eds entre 17 de outubro e 4 de novembro de 1946."}
{"id": "110324", "revid": "5863", "url": "https://gl.wikipedia.org/wiki?curid=110324", "title": "Ordo\u00f1o III de Le\u00f3n", "text": "Ordo\u00f1o III foi un nobre galego, nado cara ao 925 e finado en Zamora no 956. \u00c9 co\u00f1ecido pola historiograf\u00eda espa\u00f1ola como monarca do reino de Le\u00f3n, mentres gran parte da historiograf\u00eda galega consid\u00e9rao como rei da Galicia alto-medieval, exercendo como tal entre os anos 951 e 956.\nTraxectoria.\nFillo de Ramiro II e da arist\u00f3crata galega Adosinda, ga\u00f1ouse o apoio da nobreza galega, enfrontouse a navarros e castel\u00e1ns, que apoiaban ao seu medio irm\u00e1n Sancho na s\u00faa disputa polo trono. Este estaba apoiado polo reino de Navarra e o conde castel\u00e1n Fern\u00e1n Gonz\u00e1lez. Sancho finalmente perdeu na s\u00faa disputa polo poder en 953, tendo como segunda consecuencia o sometemento do conde castel\u00e1n a Ordo\u00f1o.\nEste non foi o \u00fanico problema que Ordo\u00f1o III tivo durante o seu reinado, pois ademais soportou numerosas rebeld\u00edas internas, ataques dende Espa\u00f1a e unha sublevaci\u00f3n de nobres galegos descontentos coa s\u00faa pol\u00edtica. En resposta aos musulm\u00e1ns, Ordo\u00f1o enviou gran n\u00famero de tropas, que conseguiron chegar at\u00e9 Lisboa (955). Ante unha incipiente guerra aberta, asinouse un tratado de paz entre o rei galaico e o califa Abd al-Rahman III (912-961).\nOrdo\u00f1o III levou a cabo unha exhaustiva reorganizaci\u00f3n dos seus territorios e continuou co proceso de fortalecemento das instituci\u00f3ns reais que iniciara o seu pai."}
{"id": "110325", "revid": "85894", "url": "https://gl.wikipedia.org/wiki?curid=110325", "title": "Combustible f\u00f3sil", "text": "Os combustibles f\u00f3siles ou combustibles minerais son aqueles combustibles orixinados pola descomposici\u00f3n parcial de materia org\u00e1nica fai mill\u00f3ns de anos transformada pola presi\u00f3n e temperatura debidas \u00e1s capas de sedimentos acumulados sobre el, e que se extraen do subsolo co obxectivo de producir enerx\u00eda por combusti\u00f3n. Consid\u00e9ranse combustibles f\u00f3siles o carb\u00f3n, procedente de bosques do per\u00edodo carbon\u00edfero, o petr\u00f3leo e o gas natural procedente doutros organismos.\nSon recursos de enerx\u00eda non renovables porque requiren de mill\u00f3ns de anos para a s\u00faa formaci\u00f3n de forma natural. Debido ao seu alto poder calor\u00edfico son fontes de enerx\u00eda \u00fatiles para xerar enerx\u00eda t\u00e9rmica e o seu uso permitiu o gran crecemento econ\u00f3mico e demogr\u00e1fico ligado \u00e1 revoluci\u00f3n industrial do s\u00e9culo XIX. A\u00ednda que agora son fundamentais para a nosa econom\u00eda. O 2007 a combusti\u00f3n de carb\u00f3n, petr\u00f3leo e gas natural representou 86,4% da enerx\u00eda primaria mundial.\nCon todo a s\u00faa combusti\u00f3n \u00e9 unha das principais fontes de contaminaci\u00f3n atmosf\u00e9rica e do quecemento global, supo\u00f1endo un importante problema de sostibilidade.\nOrixe.\nOs combustibles f\u00f3siles orixin\u00e1ronse de forma natural por un proceso de fosilizaci\u00f3n e por falta de os\u00edxeno (anoxia) no medio ambiente: deste xeito a materia org\u00e1nica non se degradou, fac\u00e9ndose di\u00f3xido de carbono (CO2) e auga (H2O), sen\u00f3n que permanecer\u00f3n en forma de mol\u00e9culas org\u00e1nicas m\u00e1is complexas, s\u00f3lidas, l\u00edquidas ou en forma de gas, das cales se extrae a enerx\u00eda que se libera o utilizalos como combustible.\nA materia viva cont\u00e9n os mesmos compo\u00f1entes b\u00e1sicos dos combustibles f\u00f3siles, o que contribuir\u00eda a explicar a orixe org\u00e1nica desta fonte enerx\u00e9tica. A\u00ednda que o sito non sabe que a s\u00faa orixe non se co\u00f1ece con precisi\u00f3n, alg\u00fans estudos sinalan que se formaron a partir de mill\u00f3ns de min\u00fasculos organismos chamados plancto que quedaron atrapados en estratos de rochas sedimentarias e que, ao ser sometidos a altas presi\u00f3ns e altas temperaturas durante miles de anos, se transformaron en hidrocarburos.\nChamalos \"combustibles f\u00f3siles\" \u00e9 un nome inapropiado para referirse a eles, xa que a fosilizaci\u00f3n \u00e9 o resultado da substituci\u00f3n por minerais das mol\u00e9culas de vexetais, animais ou microbios soterrados, durante longos per\u00edodos de tempo.\nPrimeira fonte actual de enerx\u00eda.\nA \" Energy Information Administration \" estimou en 2006 que as principais fontes primarias de enerx\u00eda no mundo eran: o petr\u00f3leo nun 35,9 %, o carb\u00f3n nun 27,4% e o gas natural nun 22,8%. Polo tanto, cun 86%, os combustibles f\u00f3siles son a fonte de enerx\u00eda principal no mundo. P\u00f3dense usar directamente ou ben en centrais t\u00e9rmicas, para obter electricidade. Alg\u00fans combustibles non f\u00f3siles utilizados no mundo como enerx\u00edas primarias en 2006 son a enerx\u00eda hidroel\u00e9ctrica (6,3%), considerada enerx\u00eda renovable, a enerx\u00eda nuclear (5,9%) e en menor grado as enerx\u00edas solar, e\u00f3lica, xeot\u00e9rmica etc. que s\u00f3 suman un 1,0% da produci\u00f3n mundial total. \nTipo de combustibles f\u00f3siles.\nCarb\u00f3n.\nEste combustible f\u00f3sil \u00e9 unha rocha sedimentaria de orixe org\u00e1nica que prov\u00e9n de restos de vexetais que crec\u00edan nas marisma e que quedaron enterradas polo lodo. Debido \u00e1 ausencia de os\u00edxeno non se puideron degradar e co paso do tempo e a presi\u00f3n do peso das capas de terra fixo que se fosilizadran ata transformarse en carb\u00f3n. A s\u00faa formaci\u00f3n data de hai uns 200 ou 250mill\u00f3ns de anos, no paleozoico.\nSegundo a s\u00faa estrutura qu\u00edmica clasif\u00edcanse en diferentes tipos de carb\u00f3n segundo a s\u00faa composici\u00f3n mineral il\u00f3xica en catro grandes grupos:\n\u00dasase sobre todo en caldeiras industriais e centrais termoel\u00e9ctricas. Tam\u00e9n existe o carb\u00f3n vexetal, que se obt\u00e9n artificialmente, mediante a pir\u00f3lise, ou combusti\u00f3n parcial da le\u00f1a con pouca ou ningunha presenza de os\u00edxeno (anaerobia). O carb\u00f3n p\u00f3dese gasificar para obter hidr\u00f3xeno e para ser utilizado como combustible doutro xeito (gas natural sint\u00e9tico, GNS). Non se debe confundir o carb\u00f3n gasificado co gris\u00fa, que \u00e9 un gas que sae nas minas de carb\u00f3n e que se elimina por seguridade, xa que pode provocar incendios e explosi\u00f3ns. Tam\u00e9n se pode converter nun combustible l\u00edquido, que duplicar\u00e1 a s\u00faa potencia calor\u00edfica, por medio da licuaci\u00f3n do carb\u00f3n, que pode ser directa ou indirecta. A partir da destilaci\u00f3n seca do carb\u00f3n p\u00f3dense obter outros produtos, como o carb\u00f3n de coque, o gas cidade, aceite e alcatr\u00e1n.\nPetr\u00f3leo.\nO petr\u00f3leo \u00e9 un combustible f\u00f3sil l\u00edquido e viscoso que prov\u00e9n de materia org\u00e1nica acumulada durante mill\u00f3ns de anos. Crese que se formou hai uns cincuenta mill\u00f3ns de anos despois de que o plancto quedase cuberto por diferentes materiais sedimentarios a unha certa presi\u00f3n e temperatura e debido a acci\u00f3n de microorganismos formouse no petr\u00f3leo.\nO que se obt\u00e9n directamente do xacemento \u00e9 o que se chama petr\u00f3leo cru. Para poder utilizar a enerx\u00eda que aporta ten que pasar por un proceso de transformaci\u00f3n, chamado refinamento.\nO refinamento do petr\u00f3leo ten lugar nas plantas petroqu\u00edmicas, tam\u00e9n chamadas refinar\u00edas. Primeiro e antes de nada hai que limpar o petr\u00f3leo cru antes de que sexa conducido \u00e1s unidades de fraccionamento. Unha vez limpado dos restos de auga e area comeza o proceso de destilaci\u00f3n fraccionada en d\u00faas torres de destilaci\u00f3n, unha a presi\u00f3n atmosf\u00e9rica e outra ao baleiro, que poden chegar a medir cincuenta metros de altura. O cru qu\u00e9ntase entre uns 320\u00a0\u00b0C - 340\u00a0\u00b0C e conv\u00e9rtese en gas, este vai subindo pola torre a medida que os diferentes compo\u00f1entes chegan ao seu punto de ebulici\u00f3n e segundo van subindo vanse arrefriando e condensando a diferentes niveis (platillos).\nUnha vez condensados vanse recollendo, por orde, os seguintes produtos: butano e outros gases licuados do petr\u00f3leo (GLP), gasolina, queroseno, gas\u00f3leo e subprodutos utilizados para fabricar fuel, aceites lubricantes e alcatr\u00e1n. Outros procesos t\u00edpicos do petr\u00f3leo son por exemplo: o \"cracking\", para cortar as cadeas de hidrocarburos noutras m\u00e1is simples e co que se produce o gas cidade, a polimerizaci\u00f3n, que, ao contrario, transforma as cadeas curtas en longas, un\u00edndoas; o \"reformado catal\u00edtico\", para modificar as caracter\u00edsticas das gasolinas; etc.\nGas natural.\nO gas natural \u00e9 o produto da materia org\u00e1nica acumulada durante mill\u00f3ns de anos. A s\u00faa composici\u00f3n maioritaria \u00e9 de metano e est\u00e1 presente na maior\u00eda dos xacementos petrol\u00edferos. As dificultades t\u00e9cnicas do seu tratamento, da construci\u00f3n dunha rede de gasodutos e dos sistemas de distribuci\u00f3n e transporte necesarios empezaron a ser rendibles grazas ao aumento do prezo do petr\u00f3leo. Unha vez se extrae do xacemento, tr\u00e1tase cunha serie de procesos e logo transportase a ata o lugar de consumo. Este transporte p\u00f3dese levar a cabo de dous xeitos:\nUn dos procesos m\u00e1is importantes ao que se somete o gas natural \u00e9 a odorizaci\u00f3n, na que se lle engaden unha serie de aditivos que lle dan cheiro para facer evidentes e facilitar a localizaci\u00f3n das fugas. O gas xeralmente p\u00f3dese usar para xerar electricidade e especialmente en tecnolox\u00edas de alto rendemento, como son os ciclos combinados; tam\u00e9n no sector da refrixeraci\u00f3n; e como combustible de autobuses urbanos, coches, barcos, etc .; como combustible de gasodom\u00e9sticos: lavadoras, lavalouzas etc.; para obter calor dom\u00e9stico: forno, calefacci\u00f3n, quecemento de auga sanitaria etc.; ou como materia prima para a produci\u00f3n industrial.\nP\u00f3dese obter gas natural facendo un tratamento dos residuos org\u00e1nicos que separamos no lixo, como os que se fan por exemplo no ecoparque de Barcelona. O gas obtido \u00e9 exactamente o mesmo que o gas natural, ambos son metano, pero s\u00f3 para indicar de onde prov\u00e9n, como estratexia de mercadotecnia e comercial, ch\u00e1maselle biog\u00e1s. Outros combustibles f\u00f3siles gasosos son o butano e o gas cidade, que se obte\u00f1en a partir do petr\u00f3leo.\nVantaxes.\nOs combustibles f\u00f3siles permiten unha obtenci\u00f3n de enerx\u00eda moi concentrada que abre o cami\u00f1o aos cambios tecnol\u00f3xicos que diferencian a vida coti\u00e1 actual da de antes da Revoluci\u00f3n Industrial. Hai que recordar que o electricidade \u00e9 unha enerx\u00eda obtida por transformaci\u00f3n a partir de enerx\u00edas primarias, e que a maior\u00eda destas, en porcentaxe, no mundo e en Espa\u00f1a, son combustibles f\u00f3siles.\nDo mesmo xeito que a maior\u00eda dos motores de autom\u00f3bil se desenvolveron ao longo dun s\u00e9culo s\u00f3 a partir dos motores Otto e Diesel, deixando de lado o Wankel, por exemplo; en xeral desenvolv\u00e9ronse poucas tecnolox\u00edas que usen combustibles distintos aos iniciais, \u00e9 dicir, non f\u00f3siles. Na produci\u00f3n de enerx\u00eda merecen un caso separadamente as centrais nucleares, e recentemente o esforzo que se est\u00e1 facendo nas enerx\u00edas renovables. Con todo, ningunha destas enerx\u00edas se usan habitualmente de xeito principal nos transportes, na industria ou de xeito dom\u00e9stico nos fogares. Xa que logo, os combustibles f\u00f3siles son actualmente os m\u00e1is c\u00f3modos e que requiren menor investimento e menor risco econ\u00f3mico.\nSon ademais a fonte de electricidade, e de enerx\u00eda en xeral, m\u00e1is barata. A\u00ednda que os combustibles sexan caros, a \u00fanica fonte competitiva economicamente \u00e9 a enerx\u00eda nuclear. Un kW h de enerx\u00eda proveniente de combustibles f\u00f3siles custaba en 1995 a Estados Unidos entre 0'001$ e 0'005$, mentres que un de enerx\u00eda solar, por exemplo, custaba 0'160$ e un de e\u00f3lica 0'115$.\nNa produci\u00f3n de combustibles f\u00f3siles elab\u00f3ranse tam\u00e9n numerosos produtos de alto interese econ\u00f3mico, por exemplo medicamentos, pl\u00e1sticos, fertilizantes, pinturas, materiais de construci\u00f3n etc. O carb\u00f3n e especialmente o petr\u00f3leo son materias primas importantes para moitos produtos qu\u00edmicos.\nUso dos combustibles f\u00f3siles.\nO combustible f\u00f3sil pode utilizarse directamente, queim\u00e1ndose para producir calor e movemento, en fornos, estufas, caldeiras e motores. Tam\u00e9n se pode usar para obter electricidade nas centrais t\u00e9rmicas, nas cales coa calor xerada ao queimar estes combustibles obtense vapor de auga, o que conducido a presi\u00f3n, \u00e9 capaz de po\u00f1er en funcionamento un xerador el\u00e9ctrico.\nA tendencia actual tende a ser o de usalas cada vez m\u00e1is, polo menos mentres sexa posible. A modo de exemplo, nos dez anos comprendidos entre 1996 e 2006 a produci\u00f3n mundial de combustibles f\u00f3siles aumentou unha media do 26%, m\u00e1is que a nuclear (16%) e a hidroel\u00e9ctrica (20%).\nConsid\u00e9rase que a utilizaci\u00f3n de combustibles f\u00f3siles \u00e9 responsable do aumento da emisi\u00f3n de di\u00f3xido de carbono na atmosfera. Este gas contrib\u00fae ao aumento do efecto invernadoiro e ao quentamento global."}
{"id": "110331", "revid": "56817", "url": "https://gl.wikipedia.org/wiki?curid=110331", "title": "Colectivo", "text": "Un colectivo \u00e9 un grupo de persoas que comparten, est\u00e1n motivadas ou traballan a prol dun mesmo tema, interese, ou obxectivo.\nCaracter\u00edsticas.\nCaracter\u00edzanse por compartir e exercer o poder pol\u00edtico e social, e tomar decisi\u00f3ns baseadas no consenso e nos principios igualitarios. A\u00ednda que un colectivo pode buscar beneficios econ\u00f3micos isto non \u00e9 unha condici\u00f3n definitoria, o cal o diferencia dunha cooperativa.\nUn colectivo tam\u00e9n pode estar conformado por individuos de diversas motivaci\u00f3ns que compartan un sitio onde vivir, xa sexa unha estrutura ou unha zona. A \"conciencia colectiva\" \u00e9 un termo creado polo te\u00f3rico franc\u00e9s \u00c9mile Durkheim, que describe como unha comunidade chega a compartir valores com\u00fans."}
{"id": "110335", "revid": "23204", "url": "https://gl.wikipedia.org/wiki?curid=110335", "title": "Acanthochitona fascicularis", "text": "Acanthochitona fascicularis \u00e9 un molusco dos poliplac\u00f3foros que habita baixo das rochas e entre as algas no litoral ata os 50 metros de profundidade, a especie distrib\u00faese por todo o Mediterr\u00e1neo, e o Atl\u00e1ntico desde a Canle da Mancha ata Azores e as Canarias . A s\u00faa forma \u00e9 oval alongada, a s\u00faa lonxitude \u00e9 o dobre do seu largo, s\u00faa cuncha, est\u00e1 formada por oito placas calcarias moi arqueadas e rodeada por unha ampla marxe cori\u00e1cea, onde se dispo\u00f1en oito pares de pequenos fasc\u00edculos de pelos quitinosos. A s\u00faa cor \u00e9 variable, abrancazada, pardacenta, amarelada ou grisalla. Pode chegar ata os 60\u00a0mm."}
{"id": "110336", "revid": "25871", "url": "https://gl.wikipedia.org/wiki?curid=110336", "title": "Pentateuco", "text": "Pentateuco, termo grego que significa \"as cinco caixas\", polos cinco libros que o compo\u00f1en. En Hebreo Tor\u00e1, Lei. Comprende os cinco primeiros libros da Biblia: X\u00e9nese, \u00c9xodo, Lev\u00edtico, N\u00fameros e Deuteronomio.\nContido.\nO Pentateuco recolle os acontecementos que rodearon o nacemento de Israel como pobo escolleito por Deus. Desde os patriarcas ata a chegada \u00e1 terra prometida.\nRecollemos agora o contido dos libros sen entrar na s\u00faa historicidade:\nX\u00e9nese.\nComeza cos relatos cosmog\u00f3nicos da creaci\u00f3n do mundo e do home. Seguen relatos etiol\u00f3xicos, que reflexionan sobre a causa do mal no mundo: o para\u00edso e o pecado orixinal, Ca\u00edn e Abel, No\u00e9 e o diluvio universal, e remata coa Torre de Babel.\nA segunda parte do libro trata dos patriarcas, xefes de clans n\u00f3mades que recorr\u00edan o que hoxe \u00e9 Oriente Medio. Comeza por Abraham, chamado por Deus de Ur de Caldea para que sexa pai dun gran pobo. O relato narra a alianza de Deus con Abraham, a historia da s\u00faa descendencia, cos seus fillos Ismael pai dos ismaelitas, \u00e9 dicir, os \u00e1rabes; e Isaac; a s\u00faa relaci\u00f3n co seu sobri\u00f1o Lot e o relato derivado sobre o pecado e castigo de Sodoma e Gomorra, e o sacrificio de Isaac.\nIsaac colle despois o protagonismo, el e mailos seus fillos Esa\u00fa e Xacob, o enfrontamento entre estes polos dereitos de primoxenitura, que implicaba herdar todo, tanto bens materiais como dereitos de primac\u00eda no clan, e a s\u00faa posterior reconciliaci\u00f3n. De Xacob escoitamos o relato das s\u00faas viaxes, os seus matrimonios e os seus doce fillos, os pais das doce tribos de Israel.\nO seu pen\u00faltimo fillo Xos\u00e9, \u00e9 protagonista do final do libro. As s\u00faas visi\u00f3ns, a envexa dos seus irm\u00e1ns, a s\u00faa venda como escravo ao ministro do Fara\u00f3n. O seu posterior ascenso ao goberno de Exipto e como axuda aos seus irm\u00e1ns. O libro remata co establecemento de Xacob e os seus doce fillos en Exipto.\n\u00c9xodo.\nO libro comeza cos israelitas convertidos en escravos dos exipcios. Un neno israelita, Mois\u00e9s \u00e9 confiado ao r\u00edo para protexelo da lei de Fara\u00f3n. Aporfillado por unha princesa exipcia, chega a ser un persoeiro importante da corte ata que, xa adulto, descobre a s\u00faa aut\u00e9ntica orixe. Exiliado por orde de Fara\u00f3n, Deus m\u00f3straselle no Sina\u00ed e o env\u00eda como liberador do seu pobo.\nConvertido en profeta, Mois\u00e9s volta a Exipto e esixe a Fara\u00f3n a liberdade do seu pobo. Ante a negativa deste, Deus por mediaci\u00f3n de Mois\u00e9s env\u00eda dez pragas que asolan Exipto, ata que Fara\u00f3n cede e os deixa marchar ceibes. Cando m\u00e1is tarde o rei exipcio os persegue para castigalos, Mois\u00e9s abre o Mar Vermello para que o pobo poida fuxir a p\u00e9 seco, cando o pecha de novo todo o ex\u00e9rcito de Fara\u00f3n morre afogado.\nA trav\u00e9s do deserto chega todo o pobo ao monte Sina\u00ed. Al\u00ed Deus fai alianza co seu pobo e lle entrega a Mois\u00e9s a lei pola que se rexer\u00e1 Israel e as t\u00e1boas dos Dez Mandamentos. Pero, namentres, o pobo faise un becerro de ouro ao que adoran, ao baixar do monte, Mois\u00e9s destr\u00fae o \u00eddolo e Deus castiga aos que o adoraron.\nO libro remata coa construci\u00f3n da Tenda do encontro e da Arca da Alianza, lugar da presenza de Deus no medio de seu pobo.\nLev\u00edtico.\nEn hebreo \"vaiiqr\u00e1\", \u00e9 un libro de leis que regulan a vida relixiosa de Israel, o seu contido p\u00f3dese dividir en cinco partes:\nN\u00fameros.\nO nome v\u00e9n do comezo do libro, no que se enumeran as familias e tribos que compo\u00f1en o pobo de Israel.\nNarra os acontecementos que sucederon despois da Alianza do Sina\u00ed, durante os corenta anos de traves\u00eda do deserto, dun xeito \u00e1s veces un pouco desordenado.\nDeuteronomio.\nO t\u00edtulo grego co que co\u00f1ecemos este libro significa \"lei\" (nomos) \"segunda\" (deuteros). E ese \u00e9 o seu contido, a lei que rexer\u00e1 a vida do pobo. Se o Lev\u00edtico regula a vida relixiosa, este fai o propio coa civil.\nComeza cunha secci\u00f3n narrativa onde relata parte dos acontecementos que seguiron \u00e1 Alianza do Sina\u00ed.\nEsta narraci\u00f3n serve de pr\u00f3logo \u00e1 secci\u00f3n central e con diferenza a m\u00e1is grande, onde se recollen as leis de Israel. Son presentadas como concreci\u00f3n da Alianza e rexen con bastante detalles practicamente t\u00f3dolos aspectos da vida, tanto p\u00fablica como privada.\nRemata con outra secci\u00f3n narrativa onde relata a fin do \u00e9xodo polo deserto e a morte de Mois\u00e9s no monte Nebo, xa \u00e1 vista da Terra Prometida, pero sen que Deus lle permita entrar nela.\nAutor.\nA tradici\u00f3n atribu\u00edulle sempre o Pentateuco a Mois\u00e9s. Un autor que era a un tempo l\u00edder, cronista da historia do seu pobo e lexislador que promulgaba as leis polas que ti\u00f1a que rexerse.\nCo inicio da ciencia b\u00edblica, aos primeiros do s\u00e9culo XIX, esta atribuci\u00f3n comeza a po\u00f1erse en d\u00fabida. Primeiro por unha constataci\u00f3n bastante obvia: se Mois\u00e9s \u00e9 o autor, como pode ser que no Deuteronomio escriba a s\u00faa propia morte?\nConforme vai avanzando a ciencia b\u00edblica vanse descubrindo diferenzas na teolox\u00eda de fondo, no estilo, na linguaxe, nas influencias literarias, que falan de textos compostos con moita diferenza de tempo, incluso s\u00e9culos, entre eles; as\u00ed como repetici\u00f3ns, versi\u00f3ns diferentes dun mesmo feito...\nIsto leva a abandonar a idea da autor\u00eda de Mois\u00e9s. Se acaso, deixalo como un autor \"moral\", no senso de protagonista e inspirador.\nAs catro fontes.\nO estado actual da investigaci\u00f3n fala de tres tipos de materiais previos a partir dos que se compuxo o Pentateuco:\nTodo este material, m\u00e1is o orixinal dos autores do texto escrito desembocan nas catro escolas autoras do Pentateuco, o que se chama as catro fontes. Cada unha fixo a s\u00faa propia contribuci\u00f3n e, as d\u00faas m\u00e1is recentes fixeron ademais o traballo de unir todo o material para forma-los libros tal como os co\u00f1ecemos. Estas catro fontes son: iavista, elo\u00edsta, deuteron\u00f3mica e sacerdotal.\nIavista.\nCh\u00e1mase as\u00ed porque denomina a Deus \"Iav\u00e9\" (en hebreo co tetragrama sagrado IHWH). \u00c9 a tradici\u00f3n m\u00e1is anterga, arredor do ano -950. \u00c9 unha tradici\u00f3n humanista, centrada na relaci\u00f3n entre o ser humano e Deus. Considerada a de m\u00e1is calidade literaria, da s\u00faa autor\u00eda son, por exemplo, os relatos da creaci\u00f3n do home, no cap\u00edtulo 2 do libro, ou boa parte do relato de Abraham.\nElo\u00edsta.\nO seu nome v\u00e9n de que chama \"Elo\u00edm\" a Deus. Aproximadamente dous s\u00e9culos posterior no tempo \u00e1 tradici\u00f3n Iavista. A formulaci\u00f3n elo\u00edsta est\u00e1 m\u00e1is preto da primitiva tradici\u00f3n oral e marca m\u00e1is as distancias entre home e Deus.\nSacerdotal.\nResponsable, entre outros textos, da famosa creaci\u00f3n do mundo en sete d\u00edas, ou do libro do Lev\u00edtico. D\u00e1tase no s\u00e9culo VI antes de Cristo. A s\u00faa preocupaci\u00f3n e fundamentar as normas polas que se rexen as cuesti\u00f3ns relixiosas. O seu nome ven de que, polo estilo e a teolox\u00eda subxacente, suponse obra de sacerdotes do Templo de Xerusal\u00e9n.\nDeuteronomista.\nAutora do Deuteronomio e de boa parte dos Libros hist\u00f3ricos. A s\u00faa redacci\u00f3n definitiva d\u00e1tase durante o desterro de Babilonia.\nO texto actual.\nOs autores destas tres fontes tam\u00e9n foron os responsables da forma actual do texto. Nun primeiro momento un\u00edronse as tradici\u00f3ns iavista e elo\u00edsta. Posteriormente, os autores da tradici\u00f3n sacerdotal fixeron o seu engadido e, finalmente os deuteronomistas achegaron o seu material e xunt\u00e1ndoo coas outras tradici\u00f3ns, lle deron ao texto a forma que hoxe co\u00f1ecemos.\nOs autores, para ir creando o texto, utilizaron o m\u00e9todo da xustaposici\u00f3n. Salvo en casos moi concretos, unha tradici\u00f3n un\u00edase a outra, po\u00f1endo os materiais un a car\u00f3n do outro ao longo dunha li\u00f1a cronol\u00f3xica definida de antem\u00e1n. Este m\u00e9todo de construci\u00f3n do texto explica en parte a desorde do libro de N\u00fameros o fai que en ocasi\u00f3ns nos atopemos seguidas d\u00faas versi\u00f3ns dun mesmo relato. O exemplo m\u00e1is famoso atop\u00e1molo na creaci\u00f3n do mundo: hai un primeiro relato, o da creaci\u00f3n do mundo en sete d\u00edas, obra dos autores sacerdotais; a seguir del empeza o relato iavista que pasa moi r\u00e1pido pola creaci\u00f3n do mundo para centrarse na creaci\u00f3n do home e da muller (o co\u00f1ecido relato do barro e a costela).\nEste sistema de traballo d\u00e1 lugar a un texto que pode resultar dif\u00edcil para o lector, sobre todo o que se achega por primeira vez ao texto, \u00e1s veces o libro parece contradicirse, ou, noutros casos, cando rematou de explicar algo parece volver a empezar. Pero tam\u00e9n ten d\u00faas enormes vantaxes.\nEn primeiro lugar conserva os distintos matices que aportan cada unha das fontes que conforman o libro. Volvendo ao relato da creaci\u00f3n, grazas \u00e1 xustaposici\u00f3n podemos apreciar o estilo cadencioso e solemne do relato sacerdotal e o pr\u00f3ximo e vital do iavista; o Deus se\u00f1or universal que crea o mundo en sete d\u00edas, e o Deus pr\u00f3ximo, m\u00e1is antropom\u00f3rfico, que se preocupa porque Ad\u00e1n est\u00e1 so e lle fai unha compa\u00f1eira.\nA segunda gran vantaxe e para os estudosos: ling\u00fcistas, literatos, historiadores. Que poden acceder, sen case atrancos, \u00e1s fontes orixinais do libro, o que facilita recorre-lo traballo de redacci\u00f3n coas distintas mans, as s\u00faas influencias..."}
{"id": "110337", "revid": "23204", "url": "https://gl.wikipedia.org/wiki?curid=110337", "title": "Athlone", "text": "Athlone (en ingl\u00e9s) ou Baile \u00c1tha Luain (lit. \"Pantano de Luain\", en ga\u00e9lico) \u00e9 unha localidade irlandesa, capital do condado de Westmeath, cunha poboaci\u00f3n duns 17.000 habitantes.\nSituaci\u00f3n.\nAt\u00f3pase no centro da illa de Irlanda, no curso do r\u00edo Shannon xusto despois de pasar o lago Ree, e entre este e o sitio arqueol\u00f3xico de Clonmacnoise.\nAdministrativamente \u00e9 un enclave entre dous condados (Westmeath e Roscommon), a\u00ednda que pertence ao primeiro exceptuando o caso do barrio m\u00e1is occidental, Monksland, que se atopa f\u00f3ra de Westmeath e polo tanto fora da provincia de Leinster, polo que tam\u00e9n \u00e9 unha localidade entre d\u00faas provincias (Leinster e Connacht).\nTradicionalmente a divisi\u00f3n v\u00e9n dada polo r\u00edo Shannon], pero desta forma a cidade quedaba dividida, quedando por exemplo f\u00f3ra de Westmeath o castelo ou a catedral, as\u00ed que decidiuse inclu\u00edr todo no condado citado, inda que a cidade seguiu medrando.\nLugares de interese.\nO seu castelo \u00e9 o edificio m\u00e1is visitado polos turistas e foi testemu\u00f1a de varias batallas de gran transcendencia hist\u00f3rica.\nTam\u00e9n podemos atopar a s\u00faa catedral cat\u00f3lica en honra a San Pedro e San Paulo, moi preto do castelo.\nCruzando a ponte que est\u00e1 a poucos metros p\u00e1sase \u00e1 parte oriental que, inda que menos monumental, alberga a Igrexa de Santa Mar\u00eda (onde foi bautizado John McCormack), o porto de recreo e o centro comercial, que atrae xente de moitos pobos de arredor.\nTam\u00e9n se atopa o pub m\u00e1is antigo de Irlanda e de Europa que se conserva, que data do s\u00e9culo X. O seu nome v\u00e9n por Luain, que foi quen fundou o citado bar e debido \u00e1 s\u00faa posici\u00f3n preto dun lago. Aos poucos foise formando a poboaci\u00f3n e de feito o bar est\u00e1 pegado \u00e1 base do castelo.\nInfraestrutura.\nA obra de infraestrutura m\u00e1is sinal\u00e1bel \u00e9 o dique que d\u00e1 calado a boa parte do norte do R\u00edo Shannon e, para poder pasalo, tam\u00e9n se constru\u00edron unhas esclusas con capacidade para dous ou tres barcos de recreo \u00e1 vez."}
{"id": "110338", "revid": "85894", "url": "https://gl.wikipedia.org/wiki?curid=110338", "title": "Pereiras", "text": "Pereiras \u00e9 un fit\u00f3nimo referido a un lugar onde hai pereiras, \u00e1rbore froiteira. Pode referirse a:"}
{"id": "110339", "revid": "56817", "url": "https://gl.wikipedia.org/wiki?curid=110339", "title": "A Ramalleira", "text": "O top\u00f3nimo galego A Ramalleira \u00e9 un fit\u00f3nimo referido a un lugar abondoso en ramas ou carballos. Pode referirse a:"}
{"id": "110340", "revid": "85894", "url": "https://gl.wikipedia.org/wiki?curid=110340", "title": "A Barreira, Pant\u00edn, Valdovi\u00f1o", "text": "A Barreira \u00e9 un lugar da parroquia de Pant\u00edn no concello coru\u00f1\u00e9s de Valdovi\u00f1o na comarca de Ferrol. Ti\u00f1a 17 habitantes no ano 2007 segundo datos do Instituto Galego de Estat\u00edstica dos cales eran 7 homes e 10 mulleres, o que sup\u00f3n unha diminuci\u00f3n con relaci\u00f3n ao ano 1999 cando ti\u00f1a 18 habitantes."}
{"id": "110341", "revid": "85894", "url": "https://gl.wikipedia.org/wiki?curid=110341", "title": "As Ferrer\u00edas, Pant\u00edn, Valdovi\u00f1o", "text": "As Ferrer\u00edas \u00e9 un lugar da parroquia de Pant\u00edn no concello coru\u00f1\u00e9s de Valdovi\u00f1o na comarca de Ferrol. Non ti\u00f1a habitantes no ano 2007 segundo datos do Instituto Galego de Estat\u00edstica, o que sup\u00f3n unha diminuci\u00f3n con relaci\u00f3n ao ano 1999 cando ti\u00f1a 2 habitantes."}
{"id": "110347", "revid": "197", "url": "https://gl.wikipedia.org/wiki?curid=110347", "title": "As Ferrer\u00edas", "text": "Unha ferrer\u00eda \u00e9 un lugar onde se traballa o ferro. Como top\u00f3nimo, As Ferrer\u00edas pode referirse a:"}
{"id": "110348", "revid": "197", "url": "https://gl.wikipedia.org/wiki?curid=110348", "title": "Ferrer\u00eda", "text": "Unha ferrer\u00eda \u00e9 un lugar onde se traballa o ferro. Como top\u00f3nimo, Ferrer\u00eda pode referirse a:"}
{"id": "110349", "revid": "89787", "url": "https://gl.wikipedia.org/wiki?curid=110349", "title": "Abejuela", "text": "Abejuela (en ) \u00e9 unha poboaci\u00f3n de Arag\u00f3n na provincia de Teruel. No 2018 ti\u00f1a 49 habitantes nunha superficia de 87\u00a0km\u00b2.\nXeograf\u00eda.\n\u00c9 o municipio m\u00e1is meridional de todo Arag\u00f3n e enc\u00f3ntrase na serra de Javalambre, na comarca de G\u00fadar-Javalambre. O concello ten 8000 hect\u00e1reas de bosques e terras de labranza entre altitudes de 800 m a 1\u00a0610 m. A poboaci\u00f3n est\u00e1 a 1\u00a0167 m de altitude. Dentro do termo municipal \u00e1chase a pedan\u00eda de La Cervera.\nA s\u00faa distancia respecto a Teruel \u00e9 de 79\u00a0km, e de 78\u00a0km respecto a Valencia.\nFestas.\nCelebra as s\u00faas festas os d\u00edas: "}
{"id": "110351", "revid": "85894", "url": "https://gl.wikipedia.org/wiki?curid=110351", "title": "A Teixoeira, Pant\u00edn, Valdovi\u00f1o", "text": "A Teixoeira \u00e9 un lugar da parroquia de Pant\u00edn no concello coru\u00f1\u00e9s de Valdovi\u00f1o na comarca de Ferrol. Non ti\u00f1a habitantes no ano 2007 segundo datos do Instituto Galego de Estat\u00edstica, o que sup\u00f3n unha diminuci\u00f3n con relaci\u00f3n ao ano 1999 cando ti\u00f1a 2 habitantes."}
{"id": "110352", "revid": "1888", "url": "https://gl.wikipedia.org/wiki?curid=110352", "title": "A Teixoeira", "text": "Co top\u00f3nimo A Teixoeira podemos referirnos a varios lugares de Galicia:"}
{"id": "110358", "revid": "1888", "url": "https://gl.wikipedia.org/wiki?curid=110358", "title": "As Teixoeiras", "text": "Co top\u00f3nimo As Teixoeiras podemos referirnos a varios lugares de Galicia:"}
{"id": "110359", "revid": "1131", "url": "https://gl.wikipedia.org/wiki?curid=110359", "title": "Galer\u00eda de imaxes da igrexa de Vilar de Donas", "text": "A igrexa de Vilar de Donas \u00e9 a igrexa parroquial de Vilar de Donas, parroquia do concello lugu\u00e9s de Palas de Rei."}
{"id": "110372", "revid": "1131", "url": "https://gl.wikipedia.org/wiki?curid=110372", "title": "Galer\u00eda de imaxes do castelo de Pambre", "text": "O castelo de Pambre \u00e9rguese sobre un penedo \u00e1 beira do r\u00edo Pambre, na provincia de Lugo, comarca da Ulloa, concello de Palas de Rei, parroquia de Pambre, aldea de Pambre."}
{"id": "110375", "revid": "736", "url": "https://gl.wikipedia.org/wiki?curid=110375", "title": "Ordo\u00f1o III", "text": ""}
{"id": "110376", "revid": "118092", "url": "https://gl.wikipedia.org/wiki?curid=110376", "title": "Alianza 90/Os Verdes", "text": "\ufeff\nAlianza 90 / Os Verdes (en alem\u00e1n, B\u00fcndnis 90 / Die Gr\u00fcnen, abreviado \"GR\u00dcNE\") \u00e9 un partido pol\u00edtico alem\u00e1n que xurdiu en 1993 da fusi\u00f3n de B\u00fcndnis 90 (Alianza 90), un partido de oposici\u00f3n da antiga Rep\u00fablica Democr\u00e1tica Alem\u00e1 (RDA) con Die Gr\u00fcnen (Os Verdes). Na actualidade, ten 63 deputados no parlamento federal alem\u00e1n e est\u00e1 na oposici\u00f3n contra o goberno de Angela Merkel. A escala europea, \u00e9 membro de Os Verdes Europeos no Parlamento Europeo.\nPresenza nos estados federados.\nNa oposici\u00f3n en:"}
{"id": "110377", "revid": "55340", "url": "https://gl.wikipedia.org/wiki?curid=110377", "title": "Barreira", "text": "Unha barreira \u00e9 un lugar de onde se extrae barro, amais dun obst\u00e1culo que impide o paso. Como top\u00f3nimo, Barreira pode referirse a:"}
{"id": "110382", "revid": "1131", "url": "https://gl.wikipedia.org/wiki?curid=110382", "title": "Galer\u00eda de imaxes da muralla de Lugo", "text": "Galer\u00eda de imaxes da muralla de Lugo.\nA muralla de Lugo data da \u00e9poca romana e est\u00e1 situada na cidade de Lugo."}
{"id": "110394", "revid": "56817", "url": "https://gl.wikipedia.org/wiki?curid=110394", "title": "As Barreiras", "text": "Unha barreira \u00e9 un lugar de onde se extrae barro, amais dun obst\u00e1culo que impide o paso. Como top\u00f3nimo, As Barreiras pode referirse a:"}
{"id": "110414", "revid": "6939", "url": "https://gl.wikipedia.org/wiki?curid=110414", "title": "Lei foral do \u00e9uscaro", "text": "A lei foral do \u00e9uscaro (en euskara: \"Euskararen Foru Legea\", en castel\u00e1n: \"Ley foral del vascuence\") de 1986 regula o status do \u00e9uscaro nas administraci\u00f3ns p\u00fablicas e no ensino na Comunidade Foral de Navarra. A Lei foi aprobada polo Parlamento navarro e promulgada o 15 de decembro de 1986, desenvolvendo o artigo 9 da Lei Org\u00e1nica de Reintegraci\u00f3n e Amelloramento do R\u00e9xime Foral de Navarra:\nZonificaci\u00f3n ling\u00fc\u00edstica.\nA lei foral do \u00e9uscaro debuxou un panorama legal ling\u00fc\u00edstico de Navarra estruturado entre unha zona de predominio ling\u00fc\u00edstico euscarofalante (a \"Zona vasc\u00f3fona ou euscalduna\") con d\u00faas linguas cooficiais (\u00e9uscaro e castel\u00e1n) e unhas zonas de predominio ling\u00fc\u00edstico castelanfalante (\"Zona Mixta\" e \"Non Vasc\u00f3fona\") cun \u00fanico idioma oficial (castel\u00e1n), sendo que nunha destas d\u00faas zonas castelanfalantes (\"Zona mixta\") o \u00e9uscaro gozar\u00eda dun r\u00e9xime especial que fomentara e promovera o seu uso.\nZona vasc\u00f3fona ou euscalduna.\nQueda integrada polos municipios de: Abaurregaina, Abaurrepea, Altsasu, Anue, Araitz, Arakil, Arano, Arantza, Arbizu, Areso, Aria, Aribe, Arruazu, Auritz, Bakaiku, Basaburua, Baztan, Beintza-Labaien, Bera, Bertizarana, Betelu, Donamaria, Doneztebe, Elgorriaga, Eratsun, Ergoiena, Erroibar, Esteribar, Etxalar, Etxarri-Aranatz, Ezkurra, Garaioa, Garralda, Goizueta, Hiriberri, Igantzi, Imotz, Ira\u00f1eta, Ituren, Iturmendi, Lakuntza, Lantz, Larraun, Leitza, Lesaka, Luzaide, Oitz, Olazti, Orbaizeta, Orbara, Roncesvales, Saldias, Sunbilla, Uharte-Arakil, Ultzama, Urdazubi, Urdiain, Urrotz, Ziordia, Zubieta e Zugarramurdi. Posteriormente engadir\u00edanse dous m\u00e1is, procedentes da segregaci\u00f3n de municipios pertencentes a devandita zona: Lekunberri e Irurtzun.\nZona mixta.\nQueda integrada polos municipios de: Abartzuza, Agoitz, Antsoain, Aranguren, Artzi, Atarrabia, Atetz, Bara\u00f1ain, Bidankoze, Bidaurreta, Burgi, Burlada, Deierri, Eguesibar, Erronkari, Espartza-Zaraitzu, Etxarri, Etxauri, Ezkabarte, Ezkaroze, Garde, Gares, Gesalatz, Go\u00f1i, Gorza, Isaba, Itza, Itzaltzu, Jaitz, Jaurrieta, Lezaun, Lintzoain, Lizarra, Odieta, Olaibar, Ollaran, Oltza, Orontze, Orotz-Betelu, Otsagabia, Pamplona, Sartze, Txulapain, Uharte, Urzainki, Uztarroze, Zabaltza, Ziritza e Zizur Zendea. Posteriormente engadir\u00edanse catro m\u00e1is, procedentes da segregaci\u00f3n de municipios pertencentes a devandita zona: Berriobeiti, Berriozar, Orkoien e Zizur Nagusia. En 2010 engad\u00edronse tam\u00e9n os de Aranguren, Belaskoain e Galar.\nZona non vasc\u00f3fona.\nQueda integrada polo resto de municipios de Navarra."}
{"id": "110433", "revid": "1131", "url": "https://gl.wikipedia.org/wiki?curid=110433", "title": "Galer\u00eda de imaxes do botafumeiro", "text": "Imaxes do botafumeiro da Catedral de Santiago de Compostela"}
{"id": "110439", "revid": "1093", "url": "https://gl.wikipedia.org/wiki?curid=110439", "title": "Antonia Ferr\u00edn Moreiras", "text": ""}
{"id": "110440", "revid": "23204", "url": "https://gl.wikipedia.org/wiki?curid=110440", "title": "Antonia Ferr\u00edn", "text": "Antonia Ferr\u00edn Moreiras, nada en Ourense o 13 de maio de 1914 e finada en Santiago de Compostela o 6 de agosto de 2009, foi unha matem\u00e1tica e astr\u00f3noma galega.\nTraxectoria.\nFoi filla do mestre de matem\u00e1ticas Antonio Ferr\u00edn Moreiras, e sobri\u00f1a do mestre e xornalista \u00c1ngel Ferr\u00edn Moreiras. En 1920 trasladouse coa familia a Santiago de Compostela. Estudou o bacharelato no Instituto Arcebispo Xelm\u00edrez e en 1930 matriculouse na Facultade de Ciencias da Universidade de Santiago de Compostela e na Escola Normal. Licenciouse en Qu\u00edmica e obtivo ademais o t\u00edtulo de mestra. \nEn 1934 comezou a traballar como profesora axudante de F\u00edsica e Matem\u00e1ticas na s\u00faa facultade \u2014unha das seis mulleres en facelo naquel momento\u2014 e mais como profesora de Ciencias Naturais no instituto onde cursara o bacharelato. Seguiu estudando e matriculouse en Farmacia e fixo os dous cursos de Ciencias Exactas que a Universidade de Santiago ofertaba naquela altura.\nPolo seu posicionamento pol\u00edtico, e tras unha denuncia an\u00f3nima, en 1937 foi sancionada e apartada da docencia na Universidade de Santiago, ao igual que outros 45 profesores, entre eles, Enrique Rajoy Leloup, Fernando Calvet, Isidro Parga Pondal ou Francisco Fern\u00e1ndez del Riego. Con todo, permit\u00eduselle seguir como profesora no colexio de nenas orfas Nosa Se\u00f1ora dos Remedios de Santiago. En 1940 revisouse o seu caso e puido reincorporarse \u00e1 docencia universitaria. F\u00edxoo como profesora axudante de Enrique Vidal Abascal.\nNeses anos co\u00f1eceu a Ram\u00f3n Mar\u00eda Aller e comezou a se interesar pola astronom\u00eda. Participou nas actividades do Seminario de Astronom\u00eda Te\u00f3rica e Matem\u00e1tica \"Dur\u00e1n Loriga\". Dende 1950, como bolseira do CSIC e m\u00e1is tarde nunha praza de axudante, traballou no Observatorio Astron\u00f3mico da Universidade de Santiago e publicou os seus traballos en distintas revistas de astronom\u00eda. En 1952 conseguiu unha praza fixa de investigaci\u00f3n. Dous anos antes licenci\u00e1rase por libre de Ciencias Exactas na Universidade Central de Madrid. En 1953 conseguiu por oposici\u00f3n unha praza na escola de maxisterio de Santander. En 1955 regresou a Santiago e traballou na escola de nenas Isabel A Cat\u00f3lica.\nEn 1957 converteuse na primeira muller profesora da Facultade de Matem\u00e1ticas en Santiago, acabada de crear. Al\u00ed impartiu clases ata 1963. Nesa \u00e9poca, ademais, rematou a s\u00faa tese sobre observaci\u00f3n astron\u00f3mica, \"Observaci\u00f3ns de pasos por d\u00faas verticais\", dirixida por Aller e presentada na Complutense. Foi a primeira tese lida na nova Secci\u00f3n de Matem\u00e1ticas e a primeira tese de Astronom\u00eda realizada por unha muller en Espa\u00f1a. \nEse ano marchou a Madrid para converterse en catedr\u00e1tica de Matem\u00e1ticas na Escola de Maxisterio Santa Mar\u00eda. Por\u00e9n, axi\u00f1a se trasladou \u00e1 Facultade de Matem\u00e1ticas da Universidade Complutense, onde deu clases de astronom\u00eda, primeiro como profesora adxunta interina e logo como adxunta numeraria. Durante este per\u00edodo mantivo contacto con Sixto R\u00edos e Jos\u00e9 Mar\u00eda Torroja. Permaneceu na Complutense durante case vinte anos, ao tempo que continuou impartindo clases de ensino secundario na mesma cidade ata a s\u00faa xubilaci\u00f3n en 1984.\nEn 2004 trasladouse a Santiago de Compostela por motivos de sa\u00fade.\nA s\u00faa principal contribuci\u00f3n \u00e1 astronom\u00eda consiste en traballos sobre ocultaci\u00f3ns estelares, medidas de estrelas duplas e determinaci\u00f3n de pasos por d\u00faas verticais."}
{"id": "110441", "revid": "25871", "url": "https://gl.wikipedia.org/wiki?curid=110441", "title": "Pezu\u00f1o", "text": "Un pezu\u00f1o \u00e9 unha unlla moi desenvolvida, composta por queratina, que cobre as dedas dos animais ungulados. Os animais que te\u00f1en pezu\u00f1os cami\u00f1an apoiando o seu peso nestes, de a\u00ed que sexan denominados dixit\u00edgrados, a diferenza dos primates ou os osos, que cami\u00f1an sobre a planta do p\u00e9, sendo polo tanto plant\u00edgrados.\nOs membros dos \"Artiodactyla\", como a ovella, a cabra, o veado, o camelo, o gando vac\u00fan e o porco, te\u00f1en un n\u00famero par de pezu\u00f1os, con dous deles moito m\u00e1is desenvolvidos, polo que se lles chama de \"pezu\u00f1o fendido\" ou \"partido\".\nOs \"Perissodactyla\", que incl\u00faen os cabalos ou os rinocerontes, te\u00f1en un n\u00famero impar de pezu\u00f1os en cada p\u00e9. No caso dos \"\u00e9quidos\" soamante conservan un, o pezu\u00f1o do terceiro dedo."}
{"id": "110442", "revid": "89787", "url": "https://gl.wikipedia.org/wiki?curid=110442", "title": "Perisod\u00e1ctilos", "text": "Os perisod\u00e1ctilos (\"Perissodactyla\") son unha orde de mam\u00edferos placentarios. Son mam\u00edferos ungulados que se caracterizan pola posesi\u00f3n de extremidades cun n\u00famero impar de dedas rematadas en pezu\u00f1os, estando a deda central, que serve de apoio, m\u00e1is desenvolvida c\u00e1s demais. Son herb\u00edvoros. Na actualidade soamente incl\u00fae os \u00e9quidos, os tapires e os rinocerontes.\nClasificaci\u00f3n.\nDiv\u00eddense en tres familias:"}
{"id": "110443", "revid": "1131", "url": "https://gl.wikipedia.org/wiki?curid=110443", "title": "Jos\u00e9 Mar\u00eda Besteiro", "text": "Jos\u00e9 Mar\u00eda Besteiro, nado en Riotorto en 1963 \u00e9 un xornalista e produtor galego.\nTraxectoria.\nLicenciado en Ciencias da Comunicaci\u00f3n, fixo un mestrado en direcci\u00f3n e produci\u00f3n de radio e televisi\u00f3n na Universidade de Boston. Despois de traballar como xornalista en distintos medios (\"Dunia\", \"El Pa\u00eds\", \"El Gran Musical\"...), integrouse no equipo que botou a andar a cadea de televisi\u00f3n de pagamento Canal +. onde foi xefe de produci\u00f3n e director de musicais entre 1989 e 1994. En 1995 vai traballar para os Estados Unidos, nas divisi\u00f3ns de produtos para Latinoam\u00e9rica da Time Warner e de Bertelsmann.\nFoi director xeral de audiovisual do Grupo Voz, e posteriormente produtor independente de series de televisi\u00f3n dende a s\u00faa propia compa\u00f1\u00eda. Despois dirixiu os seus interese empresariais cara \u00e1 distribuci\u00f3n de contidos v\u00eda sat\u00e9lite, e en 2009 mercou unha parte importante do accionariado de Dreamhouse Entertainment, unha empresa de produci\u00f3n e distribuci\u00f3n de contidos que pos\u00fae o canal Latele Novela, dedicado \u00e1 produci\u00f3n e distribuci\u00f3n de telenovelas na comunidade latina nos Estados Unidos.\nVida persoal.\nVive en Miami. \u00c9 un dos patr\u00f3ns da Fundaci\u00f3n TIC da Deputaci\u00f3n de Lugo."}
{"id": "110444", "revid": "23204", "url": "https://gl.wikipedia.org/wiki?curid=110444", "title": "Tapir", "text": "O tapir (\"tapirus\") \u00e9 un x\u00e9nero de mam\u00edferos perisod\u00e1ctilos da familia \"Tapiridae\", co\u00f1ecidos vulgarmente como tapires. \u00c9 o \u00fanico x\u00e9nero actual da familia, a cal incl\u00fae outros nove x\u00e9neros extintos. Pertence \u00e1 mesma orde que os cabalos, cos que est\u00e1n lonxanamente emparentados, e os rinocerontes, que son os seus parentes vivos m\u00e1is pr\u00f3ximos."}
{"id": "110445", "revid": "5312", "url": "https://gl.wikipedia.org/wiki?curid=110445", "title": "Extinci\u00f3n", "text": "En biolox\u00eda, extinci\u00f3n \u00e9 a desaparici\u00f3n de todos os individuos dunha especie ou x\u00e9nero. Consid\u00e9rase unha especie como extinta a partir do intre en que morre o seu \u00faltimo individuo, inda que de facto pode estalo desde que a comunidade perdeu a capacidade de reproduci\u00f3n ou recuperaci\u00f3n.\nDebido a que o seu rango de distribuci\u00f3n potencial pode ser moi grande, determinar ese momento pode non ser doado, polo que decote faise en retrospectiva. Estas dificultades poden conducir a fen\u00f3menos como o taxon Lazarus, no que unha especie que se presum\u00eda extinta reaparece tras un per\u00edodo de aparente ausencia. No caso de especies que se reproducen sexualmente, a extinci\u00f3n \u00e9 xeralmente inevit\u00e1bel cando s\u00f3 queda un individuo da especie ou unicamente individuos do mesmo sexo.\nSegundo datos da Uni\u00f3n Internacional para a Conservaci\u00f3n da Natureza e dos Recursos Naturais (IUCN) no planeta hai 17 mil especies de animais e plantas ameazadas de extinci\u00f3n inclu\u00edndo un terzo dos anfibios, m\u00e1is dunha de cada oito especies de aves e preto dun cuarto dos mam\u00edferos."}
{"id": "110446", "revid": "56817", "url": "https://gl.wikipedia.org/wiki?curid=110446", "title": "Retrospectiva", "text": "Retrospectiva (do lat\u00edn: \"retrospectare\") \u00e9 unha celebraci\u00f3n de eventos ocorridos, normalmente organizada ao final do ano referente aos acontecementos ocorridos ao decorrer de dito ano.\nTam\u00e9n pode facer referencia \u00e1 vida ou carreira dunha persoa dedicada \u00e1 arte. As\u00ed mesmo pode empregarse en calquera outro campo, como o da biolox\u00eda ou a ecolox\u00eda, en relaci\u00f3n a estudos ao respecto de feitos acontecidos no pasado."}
{"id": "110448", "revid": "83328", "url": "https://gl.wikipedia.org/wiki?curid=110448", "title": "Artista", "text": "O artista \u00e9 a persoa que realiza ou produce obras de arte. O que se entende por artista depende polo tanto do significado da palabra arte, e, dado o cambiante significado deste concepto, o termo \"artista\" s\u00f3 pode definirse ou estudarse dende un punto de vista hist\u00f3rico, en funci\u00f3n, por exemplo, dos c\u00e1nones est\u00e9ticos de cada \u00e9poca. Con todo, existen certas constantes que se repiten ao longo da historia e que serven para definir a noci\u00f3n asemade de arte e de artista. Tr\u00e1tase da t\u00e9cnica, a creatividade, a orixinalidade da produci\u00f3n e dos actos."}
{"id": "110454", "revid": "12452", "url": "https://gl.wikipedia.org/wiki?curid=110454", "title": "Baile \u00c1tha Luain", "text": ""}
{"id": "110459", "revid": "85894", "url": "https://gl.wikipedia.org/wiki?curid=110459", "title": "Pedrouzos, Bendoiro, Lal\u00edn", "text": "Pedrouzos \u00e9 un lugar da parroquia de Bendoiro, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 16 habitantes (8 homes e 8 mulleres) o que sup\u00f3n unha diminuci\u00f3n de 2 habitantes con respecto ao ano 2000. "}
{"id": "110461", "revid": "85894", "url": "https://gl.wikipedia.org/wiki?curid=110461", "title": "Orx\u00e1s, Berm\u00e9s, Lal\u00edn", "text": "Orx\u00e1s \u00e9 un lugar da parroquia de Berm\u00e9s, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 9 habitantes (4 homes e 5 mulleres), o que sup\u00f3n unha diminuci\u00f3n de 4 habitantes con respecto ao ano 2000."}
{"id": "110463", "revid": "1131", "url": "https://gl.wikipedia.org/wiki?curid=110463", "title": "Orx\u00e1s", "text": "O top\u00f3nimo galego Orx\u00e1s pode referirse a:"}
{"id": "110465", "revid": "85894", "url": "https://gl.wikipedia.org/wiki?curid=110465", "title": "Frox\u00e1n, Castro de Cabras, Lal\u00edn", "text": "Frox\u00e1n \u00e9 un lugar da parroquia de Castro de Cabras, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 25 habitantes (14 homes e 11 mulleres), o que sup\u00f3n unha diminuci\u00f3n de 5 habitantes con respecto ao ano 2000."}
{"id": "110466", "revid": "22570", "url": "https://gl.wikipedia.org/wiki?curid=110466", "title": "Celem\u00edn, Catas\u00f3s, Lal\u00edn", "text": " \nCelem\u00edn \u00e9 un lugar da parroquia de Catas\u00f3s, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 21 habitantes (11 homes e 10 mulleres), o que sup\u00f3n unha diminuci\u00f3n de 4 habitantes con respecto ao ano 2000."}
{"id": "110467", "revid": "1888", "url": "https://gl.wikipedia.org/wiki?curid=110467", "title": "Celem\u00edn", "text": ""}
{"id": "110468", "revid": "22570", "url": "https://gl.wikipedia.org/wiki?curid=110468", "title": "Donfre\u00e1n, Catas\u00f3s, Lal\u00edn", "text": " \nDonfre\u00e1n \u00e9 un lugar da parroquia de Catas\u00f3s, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 48 habitantes (22 homes e 26 mulleres), o que sup\u00f3n unha diminuci\u00f3n de 7 habitantes con respecto ao ano 2000.\nNeste lugar est\u00e1 situado o pazo de Donfre\u00e1n."}
{"id": "110469", "revid": "1888", "url": "https://gl.wikipedia.org/wiki?curid=110469", "title": "Donfre\u00e1n", "text": ""}
{"id": "110472", "revid": "1119305", "url": "https://gl.wikipedia.org/wiki?curid=110472", "title": "Atena", "text": ""}
{"id": "110474", "revid": "25871", "url": "https://gl.wikipedia.org/wiki?curid=110474", "title": "Academia de Atenas", "text": "A Academia de Plat\u00f3n (tam\u00e9n chamada Academia Plat\u00f3nica, Academia de Atenas ou Academia Antiga) \u00e9 unha academia fundada por Plat\u00f3n, aproximadamente no -387, nuns xard\u00edns localizados no suburbio de Atenas, consagrados \u00e1 deusa Atenea e que tradicionalmente pertenceran ao heroe Academo. Caracterizouse, inicialmente, pola continuidade dos traballos desenvolvidos polos pitag\u00f3ricos, cos que Plat\u00f3n manti\u00f1a estreita relaci\u00f3n: particularmente co seu mestre Teodoro de Cirene e Arquitas de Tarento. \u00c9 considerada a primeira escola de filosof\u00eda. Nela ingresou Arist\u00f3teles, con 17 anos de idade. Admit\u00edase a mulleres na Academia, mais ti\u00f1an que vestirse coma homes.\nA escola de Plat\u00f3n primaba polo ensino dial\u00e9ctico, onde o saber era encontrado mediante un proceso end\u00f3xeno, ou sexa, pola busca individual, a trav\u00e9s dos constantes cuestionamentos. A escola rivalizaba coa s\u00faa contempor\u00e1nea de Is\u00f3crates - onde o co\u00f1ecemento consist\u00eda soamente na asimilaci\u00f3n daquel saber que xa fora producido (algo un tanto semellante \u00e1s escolas actuais).\nO termo \"Academia\" ga\u00f1ou, desde ent\u00f3n e at\u00e9 os d\u00edas actuais, a acepci\u00f3n de local onde o saber non apenas \u00e9 ensinado, mais producido.\nPode ser considerada coma un antecedente das Universidades de hoxe.\nHistoria.\nO amor ao saber - a filosof\u00eda - marchaba en Plat\u00f3n lado a lado \u00e1 paix\u00f3n pola pol\u00edtica. Tentara emprender, na cidade-estado de Siracusa, algunhas das s\u00faas ideas, xunto ao ditador local, Dionisio. Al\u00ed procura aplicar algunhas das s\u00faas concepci\u00f3ns sobre o estado, mais logo vese forzado a desistir, coa sucesi\u00f3n operada por Dionisio II.\nEntre as s\u00faas viaxes a Siracusa, comprou nos arredores de Atenas o sitio xa referido, por volta do ano -387, mandando que se inscribise no seu portal a frase, de n\u00edtida influencia pitag\u00f3rica:\nDurante todo o resto da s\u00faa vida, o mestre ensinou al\u00ed, at\u00e9 o -347 - ano da s\u00faa morte. A instituci\u00f3n sobreviviulle a\u00ednda por centenas de anos: a Academia de Plat\u00f3n s\u00f3 foi fechada en 529, por imposici\u00f3n do emperador romano, Xustiniano.\nA historia da Academia tivo tres grandes fases: \nHai quen admite unha 4\u00aa e 5\u00aa Academias, personalizadas por Fil\u00f3n de L\u00e1risa e Ant\u00edoco de Ascal\u00f3n, m\u00e1is pr\u00f3ximos \u00e1s doutrinas de Plat\u00f3n, a quen tentaron de conciliar co estoicismo.\nLocalizaci\u00f3n.\nO lugar onde se asentou era un oliveiral sagrado adicado \u00e1 deusa da sabedor\u00eda, Atenea, nos suburbios da cidade de Atenas. Xa desde a idade de bronce fac\u00edanse al\u00ed ritos relixiosos, e al\u00ed Academo, venerara aos Di\u00f3scuros C\u00e1stor e P\u00f3lux. Outras manifestaci\u00f3ns relixiosas atenienses neste sitio estaban relacionadas co culto a Prometeo e a Dioniso.\nFuncionamento.\nA idea da escola na \"Academia\"' difer\u00eda da concepci\u00f3n moderna: era unha especie de irmandade, onde todos eran libres para expresar as s\u00faas ideas.\nOs debates versaban sobre todos os temas do saber at\u00e9 ent\u00f3n co\u00f1ecidos: matem\u00e1tica, xeometr\u00eda, historia, m\u00fasica, astronom\u00eda - al\u00e9n da propia filosof\u00eda.\nClausura.\nDamascio o Diacodo reorganizou a escola neoplat\u00f3nica cando a morte de Proclo (485), adicando a s\u00faa vida ao estudo da obra de Plat\u00f3n e Arist\u00f3teles. Xustiniano, quen desexaba unha unidade relixiosa que garantise a hexemon\u00eda do Imperio Bizantino, ditou un edicto no 529 proscribindo o paganismo, xuda\u00edsmo e numerosas seitas, prohibindo o ensino da filosof\u00eda grega e obrigando o peche da escola de Atenas."}
{"id": "110475", "revid": "23562", "url": "https://gl.wikipedia.org/wiki?curid=110475", "title": "Selecci\u00f3n de rugby de Francia", "text": "A Selecci\u00f3n de rugby de Francia representa a Francia en rugby. Compiten anualmente contra Escocia, Gales, Inglaterra, Irlanda e Wales no Torneo das Seis Naci\u00f3ns, ga\u00f1ando este torneo en catorce ocasi\u00f3ns de pleno dereito, oito compart\u00edndoo e completando oito Grand Slams.\nFrancia est\u00e1 considerada como unha das grandes potencias potencias do rubgy europeo, e est\u00e1n actualmente no oitavo posto da listaxe mundial de selecci\u00f3ns da IRB. Seis antigos xogadores franceses foron inclu\u00eddos no Sal\u00f3n da Fama Internacional do Rugby (IRHOF), sendo un deles, Philippe Sella, tam\u00e9n inclu\u00eddo no IRB Hall of Fame.\nO rugby foi introducido en Francia en 1872 polos brit\u00e1nicos en 1872 xogando, m\u00e1is de trinta anos despois en 1906, a selecci\u00f3n francesa o seu primeiro partido. Foi un d\u00eda de aninovo en Par\u00eds contra Nova Zelandia nun partido amig\u00e1bel. O \"Bleus\", como son popularmente co\u00f1ecidos, xogaron esporadicamente contra os equipos das \"Home Nations\" at\u00e9 que en 1910 pasaron a formar parte do torneo das Cinco Naci\u00f3ns (o hoxe co\u00f1ecido coma torneo das Seis Naci\u00f3ns). Os galos tam\u00e9n comezaron a competir noutras competici\u00f3ns internacionais dende os seus primeiros anos, coma nos Xogos Ol\u00edmpicos, conseguindo a medalla de ouro no ano 1900 en Par\u00eds e d\u00faas medallas de prata respectivamente en 1920 (en Antuerpen) e en 1924 (de novo en Par\u00eds). En 1959 ga\u00f1aron o seu primeiro Cinco Naci\u00f3ns de pleno dereito, ga\u00f1ando o seu primeiro Grand Slam no ve anos despois, en 1968. Dende a primeira Copa do Mundo de Rugby de 1987, Francia cualificouse para t\u00f3dalas fases finais do torneo, chegando d\u00faas veces at\u00e9 a final, perdendo contras os All Blacks en 1987 e contra Australia en 1999. Francia acolleu ademais o Mundial de 2007, onde, como en 2003, foron derrotados en semifinais contra Inglaterra.\nFrancia xoga tradicionalmente con camisola azul, pantal\u00f3ns brancos \u00e9 medias vermellas, e son co\u00f1ecidos popularmente coma \"les tricolores\" ou \"les bleus\". Por\u00e9n, actualmente o seu equipamento \u00e9 un conxunto totalmente azul mari\u00f1o de Nike, estreado en 2007 para a Copa do Mundo. O emblema dos franceses \u00e9 o Galo Dourado con crista vermella. O equipamento suplente \u00e9 totalmente branco. Os partidos internacionais de rugby do XV de Francia ad\u00f3itanse xogar por toda a xeograf\u00eda gala, pero o s\u00faa sede m\u00e1is habitual \u00e9 o Stade de France no suburbio parisiense de Saint-Denis, utilizado nos partidos do Seis Naci\u00f3ns. \u00c9 preciso subli\u00f1ar que xogando no Stade V\u00e9lodrome de Marsella a selecci\u00f3n s\u00f3 perdeu un partido na s\u00faa historia, en 2004 contra Arxentina.\nHistoria.\nO Rugby foi introducido en Francia por comerciantes e estudantes en 1872. A\u00ednda que nos Xogos Ol\u00edmpicos de 1900 a representaci\u00f3n francesa logrou a medalla de ouro (ante os equipos do Reino Unido e do Imperio Alem\u00e1n), o seu primeiro partido internacional non tivo lugar at\u00e9 o d\u00eda de aninovo de 1906, cando se enfrontou \u00e1 selecci\u00f3n de Nova Zelandia.\nEn 1910 tivo lugar a s\u00faa inclusi\u00f3n no Torneo das Cinco Naci\u00f3ns. En 1913 enfrontouse \u00e1 selecci\u00f3n de Sur\u00e1frica (os Springboks) por primeira vez, perdendo 38 a 5. Ao longo da d\u00e9cada dos anos 20 Francia lograr\u00eda d\u00faas medallas de prata ol\u00edmpicas ao perder as finais dos Xogos de 1924 e 1928 fronte \u00e1 selecci\u00f3n dos Estados Unidos.\nEn 1932 Francia foi expulsada do Torneo das Cinco Naci\u00f3ns, dado que se acusaba \u00e1 liga Francesa de contar con xogadores profesionais nun momento no que o rugby era estritamente afeccionado. En 1939 volveu ser convidada a formar parte do Torneo 5 Naci\u00f3ns, pero non competiu at\u00e9 1947 debido \u00e1 segunda guerra mundial.\nO rugby franc\u00e9s sufriu un espectacular desenvolvemento nas d\u00e9cadas de 1950 e 1960. En 1954 logrou o seu primeiro t\u00edtulo do Cinco Naci\u00f3ns empatada con Inglaterra e Gales, logrando o seu primeiro t\u00edtulo en solitario en 1959 ao vencer tres partidos e empatar o restante fronte a Inglaterra.\nEn 1958 Francia converteuse no primeiro pa\u00eds en vencer a Sur\u00e1frica nunha serie. En 1961 realizou unha xira por Nova Zelandia e Autralia perdendo os dous partidos fronte aos All Blacks pero vencendo aos australianos (Wallabies). En 1968 alzouse co seu primeiro Grand Slam do Cinco Naci\u00f3ns. Na d\u00e9cada dos 70 o Rugby franc\u00e9s continuou coa s\u00faa progresi\u00f3n e alzouse co seu segundo Grand Slam en 1977. As\u00ed mesmo ese ano lograron a s\u00faa primeira vitoria fronte aos All Blacks ao vencerlles nun encontro disputado en Tolosa, a\u00ednda que perder\u00edan o partido de volta en Par\u00eds. E por fin o d\u00eda da Bastilla de 1979 a selecci\u00f3n francesa logrou bater aos All Blacks en Nova Zelandia.\nA d\u00e9cada dos 80 comezou coa consecuci\u00f3n do terceiro Grand Slam, ao vencer a Inglaterra en Twickenham. En 1987 lograron o seu cuarto Grand Slam e acadaron o Subcampionato Mundial na primeira edici\u00f3n da Copa do Mundo de Rugby ao perder fronte a Nova Zelandia (29 a 9) en Eden Park, Auckland.\nFrancia acolleu alg\u00fans partidos da Copa do Mundo de 1991, mais foi eliminada ao perder en cuartos de final fronte a Inglaterra. Na Copa do Mundo de 1995, e tras partir como unha das favoritas tras a s\u00faa xira por Nova Zelandia en 1993 (d\u00faas vitorias por cero derrotas) acadou as semifinais onde foi derrotada pola selecci\u00f3n anfitrioa e finalmente campioa, Sur\u00e1frica. No partido polo terceiro posto vencer\u00eda a Inglaterra. En 1998 e 1999 conseguiron dous Grand Slam consecutivos no Cinco Naci\u00f3ns e na Copa do Mundo de 1999 caeron na final fronte a Australia.\nNo ano 2000 o Torneo Cinco Naci\u00f3ns pasou a chamarse das Seis Naci\u00f3ns tras a inclusi\u00f3n de Italia. En 2002, 2006 e 2007 lograron o Grand Slam e na Copa do Mundo de 2003 perderon fronte a Inglaterra en semifinais.\nOs s\u00edmbolos.\nO Galo.\nAntes de 1912 a camisola do XV de Francia non era azul e a\u00ednda non levaba o s\u00edmbolo do galo, esta era branca \u00e9 levaba unha especie de emblema con dous aneis, un vermello e outro azul. Trat\u00e1base do emblema da \"Union des soci\u00e9t\u00e9s fran\u00e7aises de sports athl\u00e9tiques\" ou USFSA (\"Uni\u00f3n das sociedades francesas de deportes atl\u00e9ticos\").\nDespois da primeira vitoria dos franceses contra Escocia en 1911, Marcel Communeau, ent\u00f3n capit\u00e1n do equipo, requiriu aos seus compa\u00f1eiros que levasen ao Galo Dourado como emblema de Francia. Por\u00e9n, a orixe da utilizaci\u00f3n do Galo coma s\u00edmbolo do equipo \u00e9 m\u00e1is antiga, xa que Jean Rigal, un antigo xogador de f\u00fatbol, levou ese emblema en maio de 1910 nun partido contra Italia, m\u00e1is tarde doando o seu s\u00edmbolo ao Museo Nacional do Deporte de Francia. O galo foi elixido xa que era un s\u00edmbolo de Francia dende fai moito tempo, despois de que os romanos, na Antig\u00fcidade, se deran conta de que na s\u00faa lingua \"coq\" (galo) e \"Gaulois\" (dourado) se designaban coa mesma verba, \"gallus\". A identificaci\u00f3n perdurou co tempo, sen que os franceses se sentisen ofendidos, xa que o galo \u00e9 un animal orgulloso, combativo e \u00e1s veces agresivo. Como an\u00e9cdota dicir que a uns minutos do final dun partido Francia - Inglaterra dos anos sesenta no que, a\u00ednda que o resultado favorec\u00eda aos galos por 13 a 12, estaban pasando por uns intres finais moi dif\u00edciles e ent\u00f3n, o pilier Aldo Gruarin, chamou ao orgullo dos seus compa\u00f1eiros dicindo:\nO emblema \u00e9 inicialmente branco e vermello, e pasa a ser con bordados multicolores a partir de 1945 e dourado dende os anos setenta do s\u00e9culo XX. A representaci\u00f3n do galo inicialmente \u00e9 realista e detallada, pero a imaxe foise simplificando e estilizando cos anos.\nO equipamento.\nA selecci\u00f3n de Francia xogou dende despois dos comezos do s\u00e9culo XX cunha camisola azul, pantal\u00f3n albo e medias vermellas. Por est\u00e1 raz\u00f3n os seus xogadores son alcumados \"les Bleus\" (\"os Azuis\"). Esta elecci\u00f3n da cor supuxo un problema inicialmente cos escoceses xa que ti\u00f1an que abandonar \u00e1 s\u00faa cor tradicional, o azul mari\u00f1o, nos partidos disputados en Escocia. Hoxe en d\u00eda, cando sexa preciso (partidos a domicilio contra outros equipos que que vistan de azul, coma Escocia e Italia por exemplo), os xogadores franceses levan a camisola de cor branca.\nA partir do s\u00e9culo XXI as cores de Francia sufriron dous grandes trocos. En 2003, o pantal\u00f3n, branco at\u00e9 o momento pasou a ser azul. Despois de 2007, o azul, antes \"azul real\", escureceuse e pasou a ser \"azul media noite\" estend\u00e9ndose a cor tam\u00e9n aos pantal\u00f3ns e \u00e1s medias. A roupa est\u00e1 elaborada actualmente pola compa\u00f1\u00eda americana Nike, dende 1999 a 2012.\nEstadios representativos dos Bleus.\nOs primeiros anos nos que a Selecci\u00f3n francesa disputou partidos internacionais, estes xog\u00e1ronse en lugares coma o Parc des Princes ou o Stade Olympique du Colombes (hoxe Stade Olympuque Yves du Manoir) ambos en Par\u00eds.\nActualmente a selecci\u00f3n adoita xogar os seuspartidos de gala no Stade de France, con capacidade para 80.000 persoas, e que acolle os partidos do Torneo das Seis Naci\u00f3ns. Mais os Bleus xogan noutros moitos estadios repartidos por toda a xeograf\u00eda gala, por exemplo durante as tempadas de 2005 e 2006 Francia xogou partidos internacionais en estadios como o Stade Gerland de Li\u00f3n, Stade V\u00e9lodrome de Marsella, Stade da Beaujoire de Nantes e o Stadium Municipal de Tolosa.\nEn canto a partidos da Copa do Mundo de Rugby, at\u00e9 en tres ocasi\u00f3n xog\u00e1ronse partidos en Francia. En 1991, mundial organizado por Inglaterra, celebr\u00e1ronse partidos correspondentes ao Grupo D (no que se atopaba inclu\u00edda Francia) en distintas localidades francesas como B\u00e9ziers, Baiona, Grenoble, Tolosa, Brive-la-Gaillarde e Agen. O Parc des Princes (Par\u00eds) e o Estadio Metropolitano (Lille) acolleron un partido de cuartos de final cada un.\nNa Copa do Mundo de 1999 organizada por Gales, Francia volveu acoller alg\u00fans partidos, en concreto os correspondentes ao grupo C, que se celebraron en diversas localidades como B\u00e9ziers, Bordeos e Tolosa, ademais un partido da segunda rolda xogouse no Stade F\u00e9lix Bollaert de Lens e de cuartos de final no Stade de France.\nNo Mundial de 2007, organizado por Francia, os partidos disput\u00e1ronse en dez cidades francesas distintas Bordeos (Estadio Chaban-Delmas), Lens (Estadio F\u00e9lix Bollaert), Li\u00f3n (Estadio Gerland), Marsella (Estadio V\u00e9lodrome), Montpellier (Estadio da Mosson), Nantes (Estadio da Beaujoire), Par\u00eds (Stade de France e Parc des Princes), Saint-\u00c9tienne (Estadio Geoffroy-Guichard) e Tolosa (Estadio de Tolosa). Disput\u00e1ndose a final no Stade de France.\nRexistros.\nCopa do Mundo de Rugby.\n\"Participaci\u00f3ns de Francia na Copa do Mundo.\"\nRexistros de xogadores.\nM\u00e1is partidos coa selecci\u00f3n.\nA listaxe seguinte recoller os rexistros m\u00e1is not\u00e1beis de partidos xogados coa selecci\u00f3n francesa. A lista incl\u00fae xogadores dos \u00faltimos 25 anos, \u00e9 preciso sinalas que unha clasificaci\u00f3n por n\u00famero de selecci\u00f3n non depende s\u00f3 da calidade do xogador sen\u00f3n s\u00f3 do n\u00famero de partido disputados internacionalmente. Co nacemento da copa do mundo en 1987 a periodicidade dos partidos variou de xeito destac\u00e1bel. O xogador que m\u00e1is partidos xogou at\u00e9 o momento cos \"Bleus\" \u00e9 Fabien Pelous con 118 convocatorias, o que o converten no segundo xogador con m\u00e1is partidos coa s\u00faa selecci\u00f3n da historia. En negra xogadores en activo coa selecci\u00f3n francesa.\nM\u00e1is ensaios.\nSerge Blanco \u00e9 o xogador que conseguiu m\u00e1is ensaios coa selecci\u00f3n de Francia. O xogador en activo con m\u00e1is ensaios coa selecci\u00f3n francesa \u00e9 Aur\u00e9lien Rougerie con 21, ocupando o oitavo posto na clasificaci\u00f3n hist\u00f3rica.\nPuntos.\nO r\u00e9cord de puntos marcados pos\u00faeo Christophe Lamaison con 380 puntos."}
{"id": "110476", "revid": "23204", "url": "https://gl.wikipedia.org/wiki?curid=110476", "title": "Rosa Porri\u00f1o", "text": "Rosa Porri\u00f1o \u00e9 a denominaci\u00f3n comercial dunha variedade de granito que se explota en Galicia. Presenta un ton rosado, \u00e9 moi compacta e de fractura irregular. Polas s\u00faas caracter\u00edsticas extr\u00e1ese en frontes de gran lonxitude, pod\u00e9ndose obter bloques de gran volume. Admite todo tipo de acabados, pod\u00e9ndose aplicar en ambientes tanto interiores coma exteriores.\nComo nome comercial, non pode ser empregado para vender outros produtos similares. Por esta raz\u00f3n, e debido \u00e1 sona que acadou este granito, na China rexistrouse o nome \"China Porri\u00f1o\" para outra pedra natural rosada.\nExtracci\u00f3n.\nTradicionalmente, o granito extr\u00e1ese en canteiras a ceo aberto mediante corte con f\u00edo diamantado, rozadoiras de brazo e de disco. Isto sup\u00f3n a creaci\u00f3n de bancos sucesivos e descendentes, chamados bancadas.\nPor termo medio, un 25% do granito removido \u00e9 comercializado en forma de bloque. As pezas que presentan algunha impureza son apartadas para unha segunda proba de calidade. Aqueles bloques que aparecen lixeiramente fracturados div\u00eddense para obter perpia\u00f1os, bordos ou lastros."}
{"id": "110477", "revid": "25871", "url": "https://gl.wikipedia.org/wiki?curid=110477", "title": "Norbert Ratsirahonana", "text": "Norbert Lala Ratsirahonana, nado en 1938, \u00e9 un pol\u00edtico e xu\u00edz do Tribunal Constitucional de Madagascar, foi presidente interino de Madagascar, entre 1996 e 1997."}
{"id": "110480", "revid": "5733099", "url": "https://gl.wikipedia.org/wiki?curid=110480", "title": "Americanizaci\u00f3n", "text": "Americanizaci\u00f3n \u00e9 un proceso de asimilaci\u00f3n cultural referido \u00e1 influencia que a cultura dos Estados Unidos de Am\u00e9rica exerce noutras culturas do mundo, o que d\u00e1 como resultado un proceso de substituci\u00f3n da cultura nativa pola deste pa\u00eds americano."}
{"id": "110481", "revid": "22570", "url": "https://gl.wikipedia.org/wiki?curid=110481", "title": "Selecci\u00f3n de rugby de Italia", "text": "A Selecci\u00f3n de rugby de Italia representa a Italia intenacionalmente no deporte do rugby. O equipo, tam\u00e9n co\u00f1ecido coma os \"Azzurri\" (os Azuis), leva xogando ao rugby dende finais dos anos 20 do s\u00e9culo XX, e hoxe en d\u00eda est\u00e1 considerado como un dos equipos punteiros do rugby europeo. Italia compite anualmente no torneo das Seis Naci\u00f3ns con Escocia, Francia, Gales, Inglaterra e Irlanda.\nPosibelmente o rugby italiano acadase a s\u00faa meirande transcendencia internacional cando, no ano 2000, Italia pasou a formar parte do torneo das Cinco Nacions, creando o que hoxe se co\u00f1ece como o RBS 6 Nations. Orixinariamente os italianos s\u00f3 sufr\u00edan humillantes derrotas neste torneo mais, pouco a pouco, as tornas foron cambiando e os Azzurri chegaron a quedar cuartos en 2007, e a\u00ednda nas derrotas non son tan amplas coma nos primeiros anos, non obstante hoxe ocupan a duod\u00e9cima posici\u00f3n na listaxe mundial.\nItalia tam\u00e9n competiu en t\u00f3dolos mundiais que tiveron lugar at\u00e9 a data de hoxe dende a s\u00faa primeira edici\u00f3n en 1987, a\u00ednda que nunca conseguiron pasar a primeira rolda. A s\u00faa mellor actuaci\u00f3n foi nos mundiais de 2003 e de 2007, onde conseguiron d\u00faas vitorias na fase de grupos.\nO seu adestrador actual \u00e9 o franc\u00e9s Jacques Brunel.\nEquipamento.\nItalia xoga con camisola azul, que dende 2007 est\u00e1 elaborada pola compa\u00f1\u00eda piemontesa Kappa, e o banco italiano \"Cariparma\" (\"Cassa di Risparmio di Parma e Piacenza S.p.A.\") \u00e9 o seu patrocinador oficial.\nRexistros.\nCopa do Mundo de Rugby.\n\"Participaci\u00f3ns de Italia na Copa do Mundo.\"\nRexistros de xogadores.\nM\u00e1is partidos coa selecci\u00f3n.\nA listaxe seguinte recolle os rexistros m\u00e1is not\u00e1beis de partidos xogados coa selecci\u00f3n italiana. A lista incl\u00fae xogadores dos \u00faltimos 25 anos. \u00c9 preciso sinalar que unha clasificaci\u00f3n por n\u00famero de selecci\u00f3n non depende s\u00f3 da calidade do xogador sen\u00f3n s\u00f3 do n\u00famero de partidos disputados internacionalmente. Co nacemento da copa do mundo en 1987 a periodicidade dos partidos variou de xeito destac\u00e1bel. O xogador que m\u00e1is partidos xogou at\u00e9 o momento cos \"Azzurri\" \u00e9 Alessandro Troncon, retirado da selecci\u00f3n en 2007, con 101 convocatorias, o que o converte no s\u00e9timo xogador con m\u00e1is partidos coa s\u00faa selecci\u00f3n da historia.\nEn letra grosa xogadores en activo coa selecci\u00f3n italiana.:\nM\u00e1is ensaios.\nMarcello Cuttitta \u00e9 o xogador que conseguiu m\u00e1is ensaios coa selecci\u00f3n de Italia.\nPuntos.\nO r\u00e9cord de puntos marcados pos\u00faeo Diego Dom\u00ednguez con 983 puntos, que \u00e9 o terceiro xogador da historia en n\u00famero de puntos coa s\u00faa selecci\u00f3n nacional despois do gal\u00e9s Neil Jenkins e do ingl\u00e9s Jonny Wilkinson (xogador a\u00ednda en activo). "}
{"id": "110482", "revid": "2520", "url": "https://gl.wikipedia.org/wiki?curid=110482", "title": "Enxe\u00f1ar\u00eda tisular", "text": ""}
{"id": "110488", "revid": "98629", "url": "https://gl.wikipedia.org/wiki?curid=110488", "title": "Dagor Dagorath", "text": "Dagor Dagorath \u00e9 o nome dunha batalla ficticia inclu\u00edda no legendarium do autor brit\u00e1nico J. R. R. Tolkien. O nome est\u00e1 na lingua ficticia Sindarin e significa \"Batalla Final\".\nO Silmarillion remata, na versi\u00f3n editada polo fillo de Tolkien, coa viaxe de E\u00e4rendil at\u00e9 as Terras Imperecedoiras; a versi\u00f3n orixinal remata coa chamada Segunda Profec\u00eda de Mandos, o Vala respons\u00e1bel das Mansi\u00f3ns dos Mortos e que ten papel de Or\u00e1culo dos Valar. Esa profec\u00eda \u00e9 sobre a \"Dagor Dagorath\", frecuentemente chamada A Fin.\nA Profec\u00eda.\nDe acordo coa profec\u00eda feita por Mandos, o ex-Vala Morgoth, ou Melkor, o Se\u00f1or Escuro, descubrir\u00e1 como atravesar de volta as \"Portas da Noite\" que o mante\u00f1en encerrado no Eterno Baleiro desde a Guerra da Ira, e destruir\u00e1 o Sol e a L\u00faa. E\u00e4rendil retornar\u00e1 da s\u00faa vixilancia no ceo e encontrar\u00e1 a Manw\u00eb, Rei dos Valar, o seu heraldo E\u00f6nw\u00eb, Tulkas, outro Vala e T\u00farin Turambar, humano cuxa familia foi maldicida por Morgoth.\nTodos os Pobos Libres da Terra Media ent\u00f3n ir\u00e1n participar na Batalla: os elfos os homes e os ananos como se fosen un s\u00f3. Xunto cos humanos loitar\u00e1 Ar-Pharaz\u00f4n, rei de N\u00famenor, que permaneceu soterrado no Continente Sagrado xunto con toda a s\u00faa frota por ter desobedecido a vontade dos Valar.\nMoitos inimigos volver\u00e1n para loitar ao lado de Morgoth. Sauron, cuxo esp\u00edrito arruinado fuxiu ao Baleiro despois da Guerra do Anel, retornar\u00e1. Tam\u00e9n todas as creaci\u00f3ns de Morgoth volver\u00e1n, como orcos e troles. Non se sabe se alg\u00fans dos seus m\u00e1is poderosos servos, como os Nazg\u00fbl, Ancalagon, Glaurung e Gothmog retornar\u00e1n como Beren e L\u00fathien e talvez Scatha e Smaug. Gandalf cre que o Rei bruxo e os outros Nazg\u00fbl non morreran, mais foran lanzados ao Baleiro tam\u00e9n, e polo tanto, retornar\u00e1n con Sauron.\nAs forzas dos Valar loitar\u00e1n contra Morgoth, Tulkas principalmente, mais \u00e9 a mans de T\u00farin Turambar, coa s\u00faa espada Gurthang, contra quen Melkor sucumbir\u00e1, atraves\u00e1ndolle o coraz\u00f3n, vingando as\u00ed s\u00faa familia. Ent\u00f3n as monta\u00f1as Pel\u00f3ri afundiranse no chan, e os tres Silmarils ser\u00e1n rescatados, do Ar, da Terra e da Auga, e o esp\u00edrito de F\u00ebanor, creador das tres pedras, ser\u00e1 perdoado e poder\u00e1 deixar as Estancias de Mandos para entregarllos a Yavanna Kement\u00e1ri, que os quebrar\u00e1 e a partir da s\u00faa luz, acender\u00e1 novamente a vida nas D\u00faas \u00c1rbores de Valinor.\nA Batalla ent\u00f3n concluir\u00e1 e renovar\u00e1 a existencia do Reino de Arda, a Terra, e todos os Poderes do Oeste volver\u00e1n a ser mozos, e os elfos volver\u00e1n espertar, sen as lembranzas da s\u00faa vida pasada. Axi\u00f1a, haber\u00e1 unha segunda M\u00fasica dos Ainur, que ser\u00e1 cantada para dar existencia a un novo Mundo. Nesa m\u00fasica, todos os Fillos de Il\u00favatar cantar\u00e1n xuntos, fac\u00e9ndoa a\u00ednda m\u00e1is bela c\u00e1 primeira. Mais desa M\u00fasica e do novo Mundo, os Ainur nada saben.\nO Texto.\nComo xa se dixo, s\u00f3 na versi\u00f3n orixinal do Silmarillion esa Segunda Profec\u00eda aparece, mais Christopher Tolkien publicouno sen ela, baseado nunha versi\u00f3n do Valaquenta na que non se di nas profec\u00edas de Mandos se a desfiguraci\u00f3n de Arda ser\u00e1 corrixida. Ese treito foi usado no desenlace do Quenta Silmarillion. Sen a Profec\u00eda, Christopher presumiu que a Dagor Dagorath f\u00f3ra quitada tam\u00e9n. El quedou sorprendido ao encontrar referencias posteriores a ela e unha nova versi\u00f3n, na cal Beren tam\u00e9n retornaba para loitar. Hai algunhas partes da Profec\u00eda que se encontran no Silmarillion, como no Akallab\u00eath, cando Ar-Pharaz\u00f4n e os seus guerreiros mortais pisaran Aman e foran soterrados por outeiros que se desprenderan, aprisionados at\u00e9 a \u00daltima Batalla e o d\u00eda do Xu\u00edzo. Outra referencia \u00e9 con relaci\u00f3n a F\u00ebanor, o creador dos Silmarils, e no libro af\u00edrmase que soamente na fin ser\u00e1 revelado de que material foron feitas as pedras . Sen d\u00fabida isto est\u00e1 inspirado na lenda N\u00f3rdica do Ragnar\u00f6k."}
{"id": "110490", "revid": "23204", "url": "https://gl.wikipedia.org/wiki?curid=110490", "title": "Chaetopleura angulata", "text": "Chaetopleura angulata, un quit\u00f3n, \u00e9 un molusco poliplac\u00f3foro da familia Ischnochitonidae, animal relativamente grande, cunhas dimensi\u00f3ns de 50\u00a0mm presenta a cuncha formada por oito placas calcarias fortemente unidas, uniformes e paralelas sobre uns bordos cori\u00e1ceos. At\u00f3pase entre os 5 e os 50 metros de profundidade e alim\u00e9ntase fundamentalmente de pequenos crust\u00e1ceos. Orixinario da rexi\u00f3n entre o R\u00edo de Xaneiro e a Patagonia, actualmente tam\u00e9n se atopa no litoral de Portugal e Galicia transportado nas \u00e1ncoras dos nav\u00edos , e \u00e9 unha especie moi esparexida nalgunhas r\u00edas galegas, como a de Ferrol."}
{"id": "110491", "revid": "23204", "url": "https://gl.wikipedia.org/wiki?curid=110491", "title": "Prefectura de Yamaguchi", "text": "A Prefectura de Yamaguchi (\u5c71\u53e3\u770c, \u3084\u307e\u3050\u3061\u3051\u3093, \"Yamaguchi-ken\") \u00e9 unha prefectura do Xap\u00f3n que se atopa na rexi\u00f3n de Chuugoku, no extremo oeste da illa de Honshu. A s\u00faa capital \u00e9 Yamaguchi.\nA prefectura cobre 6.112,81\u00a0km\u00b2 de superficie e hab\u00edtana 1.462.576 persoas.\nEsta prefectura fai fronteira coas de Shimane e Hiroshima.\nAntes da Revoluci\u00f3n Meiji co\u00f1ec\u00edase como Chousyuu (\u9577\u5dde), provincias de Suou (\u5468\u9632\u56fd) e Nagato (\u9577\u9580\u56fd), ent\u00f3n ch\u00e1mase d\u00faas provincias de Bouchou (\u9632\u9577).\nXeograf\u00eda.\nNa prefectura hai 20 concellos, 13 deles son cidades, os restos son vilas."}
{"id": "110493", "revid": "85894", "url": "https://gl.wikipedia.org/wiki?curid=110493", "title": "Belelle, Catas\u00f3s, Lal\u00edn", "text": "Belelle \u00e9 un lugar da parroquia de Catas\u00f3s, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 84 habitantes (39 homes e 45 mulleres), o que sup\u00f3n unha diminuci\u00f3n de 4 habitantes con respecto ao ano 2000."}
{"id": "110494", "revid": "1131", "url": "https://gl.wikipedia.org/wiki?curid=110494", "title": "Belelle", "text": "O top\u00f3nimo galego Belelle pode referirse a:"}
{"id": "110495", "revid": "1888", "url": "https://gl.wikipedia.org/wiki?curid=110495", "title": "Puxallos, Catas\u00f3s, Lal\u00edn", "text": " \nPuxallos \u00e9 un lugar da parroquia de Catas\u00f3s, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 29 habitantes (13 homes e 16 mulleres), o que sup\u00f3n unha diminuci\u00f3n de 3 habitantes con respecto ao ano 2000."}
{"id": "110496", "revid": "1888", "url": "https://gl.wikipedia.org/wiki?curid=110496", "title": "Puxallos", "text": ""}
{"id": "110497", "revid": "85894", "url": "https://gl.wikipedia.org/wiki?curid=110497", "title": "Torguedo, Catas\u00f3s, Lal\u00edn", "text": "Torguedo \u00e9 un lugar da parroquia de Catas\u00f3s, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 16 habitantes (7 homes e 9 mulleres), o que sup\u00f3n unha diminuci\u00f3n de 5 habitantes con respecto ao ano 2000."}
{"id": "110498", "revid": "1888", "url": "https://gl.wikipedia.org/wiki?curid=110498", "title": "Torguedo", "text": "Co top\u00f3nimo Torguedo pod\u00e9monos referir a:"}
{"id": "110500", "revid": "1888", "url": "https://gl.wikipedia.org/wiki?curid=110500", "title": "O Torguedo", "text": ""}
{"id": "110501", "revid": "56817", "url": "https://gl.wikipedia.org/wiki?curid=110501", "title": "Loucenzo, Cercio, Lal\u00edn", "text": "Loucenzo \u00e9 un lugar da parroquia de Cercio, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 36 habitantes (14 homes e 22 mulleres), o que sup\u00f3n unha diminuci\u00f3n de 5 habitantes que no ano 2000."}
{"id": "110502", "revid": "1888", "url": "https://gl.wikipedia.org/wiki?curid=110502", "title": "Loucenzo", "text": ""}
{"id": "110503", "revid": "85894", "url": "https://gl.wikipedia.org/wiki?curid=110503", "title": "Chares, Cercio, Lal\u00edn", "text": "Chares \u00e9 un lugar da parroquia de Cercio, no concello pontevedr\u00e9s de Lal\u00edn, na comarca do Deza. Segundo o IGE en 2011 ti\u00f1a 32 habitantes (17 homes e 15 mulleres), 5 menos ca en 2000."}
{"id": "110504", "revid": "1131", "url": "https://gl.wikipedia.org/wiki?curid=110504", "title": "Chares", "text": "O top\u00f3nimo galego Chares pode referirse a:\nAmais, como antrop\u00f3nimo pode referirse a:"}
{"id": "110505", "revid": "12452", "url": "https://gl.wikipedia.org/wiki?curid=110505", "title": "Sly raccoon", "text": ""}
{"id": "110506", "revid": "2074", "url": "https://gl.wikipedia.org/wiki?curid=110506", "title": "C\u00e9lulas nai", "text": ""}
{"id": "110507", "revid": "75439", "url": "https://gl.wikipedia.org/wiki?curid=110507", "title": "Influencia", "text": "O concepto de influencia ref\u00edrese \u00e1 habilidade para exercer un poder (en calquera das s\u00faas formas) sobre algu\u00e9n, de parte dunha persoa, dun grupo ou dun acontecemento en particular.\nNa sociedade, a influencia pres\u00e9ntase nas interrelaci\u00f3ns de axentes humanos e m\u00f3strase claramente nos cambios de actitude que presenta un determinado grupo de persoas \u00e1s cales vai dirixida, tendo en conta o grao dos cambios determ\u00ednase o grao de influencia exercida. No desenvolvemento da influencia pres\u00e9ntanse distintos factores que permiten a s\u00faa realizaci\u00f3n, como os recursos pol\u00edticos cos que se conta ou a habilidade de persuasi\u00f3n e disuasi\u00f3n. A influencia utiliza m\u00e9todos flexibles, entre os cales se destaca o poder de convencemento.\nSegundo a teor\u00eda organizacional, manif\u00e9stase influencia cando na relaci\u00f3n de axentes humanos xorde un l\u00edder not\u00e1bel que, por carisma, autoridade ou notoriedade, \u00e9 capaz de incidir nun ou m\u00e1is individuos, quen se acollen \u00e1s decisi\u00f3ns de dito l\u00edder."}
{"id": "110510", "revid": "2074", "url": "https://gl.wikipedia.org/wiki?curid=110510", "title": "Ciencias Sociais", "text": ""}
{"id": "110511", "revid": "74806", "url": "https://gl.wikipedia.org/wiki?curid=110511", "title": "Cesare De Titta", "text": "Cesare De Titta, nado en Sant'Eusanio del Sangro o 27 de xaneiro de 1862 e finado o 14 de febreiro de 1933, foi un poeta italiano que compuxo en italiano, lat\u00edn e abruc\u00e9s.\nTraxectoria.\nFillo do notario Vincenzo e de Sofia Loreto, quedou ao pouco orfo de pai e, \u00e1 idade de dezaseis anos, entrou no seminario de Lanciano para se converter en sacerdote. Instru\u00edu linguas cl\u00e1sicas no seminario de Venosa desde 1881 ata 1889, foi tam\u00e9n o seu reitor, neste o seu per\u00edodo lucano publicou \"Saggi di traduzione\" de Catulo (1890), esta obra valeulle un diploma honoris causa de ensinante de letras do Ministerio de Instruci\u00f3n P\u00fablica, que lle permitiu en 1891 obter a c\u00e1tedra de grego. Escribiu tam\u00e9n \"Grammatica della lingua viva\" e \"Grammatica della lingua latina\".\nEn 1926 deixou o ensino, retir\u00e1ndose a unha casa que ti\u00f1a na s\u00faa comarca natal para se dedicar enteiramente \u00e1 produci\u00f3n literaria, basicamente en abruc\u00e9s, nun estilo cl\u00e1sico con abondosos arca\u00edsmos pero \u00e1 vez musical e mitificante da natureza local \"Canzoni abruzzesi\" (1919), \"Nuove canzoni abruzzesi\" (1923), \"Gente d'Abruzzo\" (1923), \"Terra d'oro\" (1925) e \"Acqua, foco, vento\" (1925), tam\u00e9n escribiu teatro recollidos en catro volumes. A s\u00faa obra en italiano recolleuna no volume \"Poesia\" e en lat\u00edn deixou tres volumes de \"Carmina\" a\u00ednda que s\u00f3 un publicou en vida, en 1922. Traduciu ao abruc\u00e9s \"La figlia di Jorio\" (1923) e ao lat\u00edn as \"Elegie romane\" (1905) de Gabriele D'Annunzio."}
{"id": "110521", "revid": "1131", "url": "https://gl.wikipedia.org/wiki?curid=110521", "title": "Globo terrestre", "text": "Un globo terrestre ou unha esfera terrestre \u00e9 un modelo a escala tridimensional da Terra, sendo a \u00fanica representaci\u00f3n xeogr\u00e1fica que non sofre distorsi\u00f3n. Se ben a Terra \u00e9 o planeta m\u00e1is frecuentemente representado, existen modelos do Sol, a L\u00faa e varios outros planetas, inclu\u00edndo alg\u00fans ficticios.\nCaracter\u00edsticas.\nOs globos terrestres adoitan montarse nun soporte en \u00e1ngulo, o que os fai m\u00e1is doado de usar representando ao mesmo tempo o \u00e1ngulo do planeta en relaci\u00f3n ao sol e ao seu propio xiro. Isto permite visualizar doadamente como cambian os d\u00edas e as estaci\u00f3ns.\nO primeiro globo terrestre, chamado \"Globo Terrestre de N\u00fcrnberg\", foi fabricado durante os anos 1490-1492 polo cart\u00f3grafo alem\u00e1n Martin Behaim.\nUn globo terrestre ten \u00e1s veces relevo, mostrando a topograf\u00eda. Ad\u00f3itase usar unha escala esaxerada para o relevo, de forma que resulte vis\u00edbel.\nA meirande parte dos globos terrestres modernos incl\u00faen tam\u00e9n paralelos e meridianos, de xeito que se poida localizar unha situaci\u00f3n na superficie do planeta."}
{"id": "110522", "revid": "1987", "url": "https://gl.wikipedia.org/wiki?curid=110522", "title": "Ladrillo", "text": "Un ladrillo \u00e9 unha peza cer\u00e1mica, xeralmente orto\u00e9drica, obtida por moldeo, secado e cocedura a altas temperaturas dunha pasta arxilosa, as dimensi\u00f3ns da cal adoitan roldar 24 x 11,5 x 6\u00a0cm. Empr\u00e9gase en albanelar\u00eda para a execuci\u00f3n de f\u00e1bricas de ladrillo, xa sexa muros, tabiques etc. Est\u00edmase que os primeiros ladrillos foron creados arredor do -6000 a. C.\nCaracter\u00edsticas.\nAs caras son cada un dos planos que definen o paralelep\u00edpedo xeom\u00e9trico que cont\u00e9n o ladrillo. Son a t\u00e1boa, o canto e a testa ou testeira. \nAs arestas son as rectas com\u00fans a d\u00faas caras, de maior a menor: soga, tiz\u00f3n e groso.\nTipos.\nHai tres tipos de ladrillos cer\u00e1micos:\nFabricaci\u00f3n.\nAs f\u00e1bricas de ladrillos est\u00e1n situadas en lugares con abundante materia prima xa que o transporte encarece moito o produto. Pola mesma raz\u00f3n as empresas te\u00f1en as f\u00e1bricas preto dos centros de consumo non resultando rendible a exportaci\u00f3n.\nA arxila obtense en canteiras a ceo aberto. Este material non se emprega sacado directamente da canteira. Algunhas f\u00e1bricas chegan a ter ata un ano o arxila amoreada baixo cuberta. A arxila b\u00f3tase en grandes moegas de onde pasa por cintas transportadoras ao mu\u00ed\u00f1o. Grandes rodas met\u00e1licas esnaquizan o material e mest\u00farano con outros tipos de arxila para mellorar a cocci\u00f3n (nalg\u00fans tipos de ladrillos decorativos eng\u00e1dense colorantes), acadar maior estabilidade dimensional da mestura, evitar fisuras nos ladrillos cocidos etc.\nDo mu\u00ed\u00f1o pasa o material a amorearse para ser de novo botado noutra moega que o achegar\u00e1 ata a maquinaria de extrusi\u00f3n. Un parafuso sen fin comprime a mestura para deixar a masa compacta e sen aire, se ten calquera burbulla de aire o ladrillo rachar\u00e1 ao cocer. A arxila as\u00ed comprimida pasa por un molde cas formas que ter\u00e1 o ladrillo. A mestura sae da extrusora compacta en longas tiras. \u00c9 un ladrillo continuo que \u00e9 cortado \u00e1 medida que ter\u00e1 o ladrillo final. Da m\u00e1quina de corte pasa a outra zona onde \u00e9 amoreado. Segundo o tipo de f\u00e1brica os ladrillos entran no secadoiro en bandexas (se te\u00f1en moita humidade) ou xa amoreados en forma de pal\u00e9 se te\u00f1en a suficiente consistencia para formar xa o pal\u00e9.\nCando os ladrillos saen do secadoiro, o tempo de secado depende da humidade da mestura, son amoreados sobre vagonetas que se moven sobre v\u00edas de ferrocarril. Neste amoreado xa est\u00e1n postos como pal\u00e9s. Nun forno sen fin c\u00f3cense sobre as vagonetas. Van entrando no forno segundo o nivel de cocci\u00f3n e a velocidade do proceso. Ao final saen os ladrillos xa cocidos e pasan \u00e1 zona de empaquetado para a venda. Al\u00ed segundo o proceso que empregue a f\u00e1brica c\u00f3brense con pl\u00e1stico termoretr\u00e1ctil ou con cintas de flexe.\nO ladrillo na construci\u00f3n de Galicia.\nO ladrillo non forma en xeral parte da construci\u00f3n vern\u00e1cula galega, xa que a abundancia de pedra e madeira en todo o territorio fixo innecesario o seu uso e a s\u00faa fabricaci\u00f3n.\nPopular\u00edzase o uso do ladrillo macizo a principios do s\u00e9culo XX. Empr\u00e9gase en divisi\u00f3ns, cubrimentos, chemineas, fornos e incluso na construci\u00f3n do sobrado das novas casas, nunca \u00e1 vista.\nXa a partir dos anos 60 comeza a usarse o ladrillo oco en todo tipo de construci\u00f3ns: h\u00f3rreos, muros, cerramentos, divisi\u00f3ns, edificios etc.\nHoxe practicamente o cerramento de todas as novas construci\u00f3ns faise en ladrillo, e algunhas veces con bloques de formig\u00f3n. O ladrillo cara a vista aparece na fachada dalg\u00fans edificios nas cidades e vilas, como decoraci\u00f3n interior ou na construci\u00f3n de fornos e lareiras."}
{"id": "110523", "revid": "22570", "url": "https://gl.wikipedia.org/wiki?curid=110523", "title": "Casianes, Pant\u00edn, Valdovi\u00f1o", "text": "Casianes \u00e9 un lugar da parroquia de Pant\u00edn no concello coru\u00f1\u00e9s de Valdovi\u00f1o na comarca de Ferrol. Ti\u00f1a 3 habitantes no ano 2007 segundo datos do Instituto Galego de Estat\u00edstica dos cales eran 1 home e 2 mulleres, o que sup\u00f3n un aumento con relaci\u00f3n ao ano 1999 cando non ti\u00f1a habitantes."}
{"id": "110524", "revid": "85894", "url": "https://gl.wikipedia.org/wiki?curid=110524", "title": "San Xiao, Pant\u00edn, Valdovi\u00f1o", "text": "San Xiao \u00e9 un lugar da parroquia de Pant\u00edn no concello coru\u00f1\u00e9s de Valdovi\u00f1o na comarca de Ferrol. Ti\u00f1a 18 habitantes no ano 2007 segundo datos do Instituto Galego de Estat\u00edstica dos cales eran 11 homes e 7 mulleres, o que sup\u00f3n un aumento con relaci\u00f3n ao ano 1999 cando ti\u00f1a 17 habitantes."}
{"id": "110525", "revid": "2338", "url": "https://gl.wikipedia.org/wiki?curid=110525", "title": "As Trabes, Pant\u00edn, Valdovi\u00f1o", "text": "As Trabes \u00e9 un lugar da parroquia de Pant\u00edn no concello coru\u00f1\u00e9s de Valdovi\u00f1o na comarca de Ferrol. Ti\u00f1a 12 habitantes no ano 2007 segundo datos do Instituto Galego de Estat\u00edstica dos cales eran 6 homes e 6 mulleres, o que sup\u00f3n unha diminuci\u00f3n con relaci\u00f3n ao ano 1999 cando ti\u00f1a 14 habitantes."}
{"id": "110526", "revid": "85894", "url": "https://gl.wikipedia.org/wiki?curid=110526", "title": "Lagares, Pant\u00edn, Valdovi\u00f1o", "text": "Lagares \u00e9 un lugar da parroquia de Pant\u00edn no concello coru\u00f1\u00e9s de Valdovi\u00f1o na comarca de Ferrol. Ti\u00f1a 37 habitantes no ano 2007 segundo datos do Instituto Galego de Estat\u00edstica dos cales eran 16 homes e 21 mulleres, o que sup\u00f3n unha diminuci\u00f3n con relaci\u00f3n ao ano 1999 cando ti\u00f1a 53 habitantes."}
{"id": "110528", "revid": "85894", "url": "https://gl.wikipedia.org/wiki?curid=110528", "title": "Fermil, Pant\u00edn, Valdovi\u00f1o", "text": "Fermil \u00e9 un lugar da parroquia de Pant\u00edn no concello coru\u00f1\u00e9s de Valdovi\u00f1o na comarca de Ferrol. Ti\u00f1a 22 habitantes no ano 2007 segundo datos do Instituto Galego de Estat\u00edstica dos cales eran 9 homes e 13 mulleres, o que sup\u00f3n unha diminuci\u00f3n con relaci\u00f3n ao ano 1999 cando ti\u00f1a 25 habitantes."}
{"id": "110529", "revid": "85894", "url": "https://gl.wikipedia.org/wiki?curid=110529", "title": "Marnela de Abaixo, Pant\u00edn, Valdovi\u00f1o", "text": "Marnela de Abaixo \u00e9 un lugar da parroquia de Pant\u00edn no concello coru\u00f1\u00e9s de Valdovi\u00f1o na comarca de Ferrol. Ti\u00f1a 27 habitantes no ano 2007 segundo datos do Instituto Galego de Estat\u00edstica dos cales eran 12 homes e 15 mulleres, o que sup\u00f3n unha diminuci\u00f3n con relaci\u00f3n ao ano 1999 cando ti\u00f1a 37 habitantes."}
{"id": "110530", "revid": "2338", "url": "https://gl.wikipedia.org/wiki?curid=110530", "title": "Marnela de Arriba, Pant\u00edn, Valdovi\u00f1o", "text": "Marnela de Arriba \u00e9 un lugar da parroquia de Pant\u00edn no concello coru\u00f1\u00e9s de Valdovi\u00f1o na comarca de Ferrol. Ti\u00f1a 49 habitantes no ano 2007 segundo datos do Instituto Galego de Estat\u00edstica dos cales eran 26 homes e 23 mulleres, o que sup\u00f3n unha diminuci\u00f3n con relaci\u00f3n ao ano 1999 cando ti\u00f1a 68 habitantes."}
{"id": "110532", "revid": "1131", "url": "https://gl.wikipedia.org/wiki?curid=110532", "title": "Marnela", "text": "O top\u00f3nimo galego Marnela pode referirse a:"}
{"id": "110533", "revid": "1131", "url": "https://gl.wikipedia.org/wiki?curid=110533", "title": "Fermil", "text": "O top\u00f3nimo galego Fermil pode referirse a:"}
{"id": "110534", "revid": "1131", "url": "https://gl.wikipedia.org/wiki?curid=110534", "title": "As Trabes", "text": "Co top\u00f3nimo As Trabes podemos referirnos a dous lugares de Galicia na provincia da Coru\u00f1a:"}
{"id": "110535", "revid": "1888", "url": "https://gl.wikipedia.org/wiki?curid=110535", "title": "A Trabe", "text": "Co top\u00f3nimo A Trabe podemos referirnos a varios lugares de Galicia:"}
{"id": "110536", "revid": "785", "url": "https://gl.wikipedia.org/wiki?curid=110536", "title": "San Xiao", "text": "San Xiao \u00e9 unha variante dialectal da forma San Xi\u00e1n. Como top\u00f3nimo San Xiao pode referirse a:"}
{"id": "110537", "revid": "56817", "url": "https://gl.wikipedia.org/wiki?curid=110537", "title": "Gondufe, Cristimil, Lal\u00edn", "text": "Gondufe \u00e9 un lugar da parroquia de Cristimil, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 21 habitantes (11 homes e 10 mulleres), o que sup\u00f3n un aumento de 5 habitantes con respecto ao ano 2000."}
{"id": "110538", "revid": "1131", "url": "https://gl.wikipedia.org/wiki?curid=110538", "title": "Gondufe", "text": "O top\u00f3nimo Gondufe pode referirse a:"}
{"id": "110539", "revid": "85894", "url": "https://gl.wikipedia.org/wiki?curid=110539", "title": "Ta\u00edn, Doade, Lal\u00edn", "text": "Ta\u00edn \u00e9 un lugar da parroquia de Doade, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 13 habitantes (9 homes e 4 mulleres), o que sup\u00f3n unha diminuci\u00f3n de 9 habitantes con respecto ao ano 2000."}
{"id": "110540", "revid": "1888", "url": "https://gl.wikipedia.org/wiki?curid=110540", "title": "Ta\u00edn", "text": "Co top\u00f3nimo Ta\u00edn pod\u00e9monos referir a:"}
{"id": "110541", "revid": "624", "url": "https://gl.wikipedia.org/wiki?curid=110541", "title": "Flavio Estilic\u00f3n", "text": ""}
{"id": "110542", "revid": "22570", "url": "https://gl.wikipedia.org/wiki?curid=110542", "title": "Meixom\u00edn, Moimenta, Lal\u00edn", "text": "Meixom\u00edn \u00e9 un lugar da parroquia de Moimenta, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 44 habitantes (21 homes e 23 mulleres), o que sup\u00f3n unha diminuci\u00f3n de 20 habitantes con respecto ao ano 2000."}
{"id": "110543", "revid": "1888", "url": "https://gl.wikipedia.org/wiki?curid=110543", "title": "Meixom\u00edn", "text": ""}
{"id": "110545", "revid": "1576", "url": "https://gl.wikipedia.org/wiki?curid=110545", "title": "Clasificaci\u00f3n espectral", "text": ""}
{"id": "110548", "revid": "43749", "url": "https://gl.wikipedia.org/wiki?curid=110548", "title": "G\u00fciana francesa", "text": ""}
{"id": "110552", "revid": "85894", "url": "https://gl.wikipedia.org/wiki?curid=110552", "title": "Pardesoa, Maceira, Lal\u00edn", "text": "Pardesoa \u00e9 un lugar da parroquia de Maceira, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 32 habitantes (16 homes e 16 mulleres), o que sup\u00f3n unha diminuci\u00f3n de 2 habitantes con respecto ao ano 2000."}
{"id": "110554", "revid": "23204", "url": "https://gl.wikipedia.org/wiki?curid=110554", "title": "Rodelas, Maceira, Lal\u00edn", "text": "Rodelas \u00e9 un lugar da parroquia de Maceira, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 31 habitantes (15 homes e 16 mulleres), o que sup\u00f3n unha diminuci\u00f3n de 2 habitantes con respecto ao ano 2000."}
{"id": "110555", "revid": "1576", "url": "https://gl.wikipedia.org/wiki?curid=110555", "title": "Mr. Bean", "text": ""}
{"id": "110556", "revid": "1888", "url": "https://gl.wikipedia.org/wiki?curid=110556", "title": "Rodelas", "text": "O top\u00f3nimo Rodelas pode referirse a dous lugares de Galicia:"}
{"id": "110557", "revid": "85894", "url": "https://gl.wikipedia.org/wiki?curid=110557", "title": "Filgueiroa, Donramiro, Lal\u00edn", "text": "Filgueiroa \u00e9 un lugar da parroquia de Donramiro, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 64 habitantes (29 homes e 35 mulleres), o que sup\u00f3n unha diminuci\u00f3n de 10 habitantes con respecto ao ano 2000.\nNeste lugar est\u00e1 localizado o Pazo de Filgueiroa, no que naceu Ram\u00f3n Mar\u00eda Aller Ulloa."}
{"id": "110558", "revid": "1888", "url": "https://gl.wikipedia.org/wiki?curid=110558", "title": "Filgueiroa", "text": ""}
{"id": "110559", "revid": "85894", "url": "https://gl.wikipedia.org/wiki?curid=110559", "title": "Agruchave, Donramiro, Lal\u00edn", "text": "Agruchave \u00e9 un lugar da parroquia de Donramiro, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 38 habitantes (17 homes e 21 mulleres), o que sup\u00f3n unha diminuci\u00f3n de 2 habitantes con respecto ao ano 2000."}
{"id": "110560", "revid": "1888", "url": "https://gl.wikipedia.org/wiki?curid=110560", "title": "Agruchave", "text": ""}
{"id": "110561", "revid": "22570", "url": "https://gl.wikipedia.org/wiki?curid=110561", "title": "Anzuxao, Madri\u00f1\u00e1n, Lal\u00edn", "text": "Anzuxao \u00e9 un lugar da parroquia de Madri\u00f1\u00e1n, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 5 habitantes (3 homes e 2 mulleres), o que sup\u00f3n unha diminuci\u00f3n de 3 habitantes con respecto ao ano 2000."}
{"id": "110562", "revid": "1888", "url": "https://gl.wikipedia.org/wiki?curid=110562", "title": "Anzuxao", "text": ""}
{"id": "110563", "revid": "1888", "url": "https://gl.wikipedia.org/wiki?curid=110563", "title": "Ludeiro, Soutolongo, Lal\u00edn", "text": "Ludeiro \u00e9 un lugar da parroquia de Soutolongo, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 46 habitantes (20 homes e 26 mulleres) o que sup\u00f3n unha diminuci\u00f3n de 3 habitantes con respecto ao ano 2000.\nNeste lugar naceu o alcalde de Lal\u00edn Manuel Ferreiro Panadeiro."}
{"id": "110564", "revid": "1131", "url": "https://gl.wikipedia.org/wiki?curid=110564", "title": "Ricardo III de Inglaterra", "text": "Ricardo III de Inglaterra (Richard en ingl\u00e9s), nado o 2 de outubro de 1452 e finado o 22 de agosto de 1485, foi rei de Inglaterra dende 1483 at\u00e9 a s\u00faa morte. Foi o \u00faltimo monarca da casa de York; a s\u00faa derrota e falecemento en Bosworth supuxo a fin tanto dos Plantagenet como da guerra das D\u00faas Rosas e a vinda dos Tudor.\nShakespeare adicoulle unha das s\u00faas m\u00e1is co\u00f1ecidas traxedias. \u00c1 morte de Eduardo IV, irm\u00e1n de Ricardo, sucedeulle o seu fillo Eduardo V, que por ent\u00f3n s\u00f3 contaba con 12 anos. Ricardo foi nomeado Lord Protector do novo herdeiro ata a s\u00faa coroaci\u00f3n. O pr\u00edncipe mozo foi conducido \u00e1 Torre de Londres, onde se reuniu co seu irm\u00e1n. Pero xusto antes de celebrarse a coroaci\u00f3n, declarouse inv\u00e1lido o matrimonio do rei falecido, o que anulaba a posibilidade de que o sucedera no trono o seu fillo. No seu lugar foi coroado rei o irm\u00e1n do monarca, Ricardo III, o 6 de xullo de 1483. Os dous rapaces non volveron aparecer en p\u00fablico, o que deu lugar \u00e1 famosa lenda dos Pr\u00edncipes da Torre.\nDurante o seu reinado foi obxecto de varias revoltas na s\u00faa contra, tanto por partidarios do rei Eduardo IV como de aliados seus. Unha destas revoltas, a encabezada por Henry Tudor, rematou coa famosa batalla de Bosworth, onde Ricardo perdeu a vida. O seu corpo foi trasladado no lombo dun cabalo de carga de volta \u00e1 cidade de Leicester, onde foi enterrado sen ning\u00fan tipo de honras.\nO 4 de febreiro de 2013, un grupo de arque\u00f3logos da Universidade de Leicester confirmaron definitivamente mediante probas de ADN que o esqueleto encontrado nunhas escavaci\u00f3ns realizadas nun aparcadoiro da cidade era o seu.\nInfancia e xuventude.\nRicardo foi o oitavo fillo de Ricardo Plantagenet, terceiro duque de York, un dos pretendentes \u00f3 trono de Inglaterra que finalmente ocupar\u00eda Henrique VI, e de Cecilia Neville. Criouse baixo a tutela de seu curm\u00e1n Ricardo Neville, conde de Warvik, \"o Facedor de Reis\", que logo ser\u00eda inimigo ac\u00e9rrimo de seu irm\u00e1n, o rei Eduardo IV. Sendo a\u00ednda nenos, en plena guerra das D\u00faas Rosas, Ricardo e o seu irm\u00e1n m\u00e1is vello Xurxo, futuro duque de Clarence, tiveron que refuxiarse nos Pa\u00edses Baixos, dos que regresaron s\u00f3 trala vitoria dos York sobre os Lancaster na batalla de Towton, con motivo da coroaci\u00f3n como rei do seu irm\u00e1n m\u00e1is vello, Eduardo IV, en 1461. Ricardo recibiu ent\u00f3n o t\u00edtulo de duque de Gloucester. En 1470 Ricardo tivo que volver exiliarse, esta vez \u00f3 Ducado de Borgo\u00f1a, aliado do seu irm\u00e1n, o rei Eduardo IV, cando Warwick, outrora amigo dos York, e a ra\u00ed\u00f1a Margarida, apoiados polo rei de Francia, lograron restablecer no poder a Henrique VI. Un ano m\u00e1is tarde, en 1471, tralas batallas de Barnet e Tewkesbury, nas que Ricardo, con tan s\u00f3 dezaoito anos, desempe\u00f1ou un papel relevante, Eduardo IV recuperou o trono, que non abandonar\u00eda xa ata a s\u00faa morte en 1483.\nO seu papel durante o reinado de Eduardo IV.\nRicardo casou en 1472 con Ana Neville, filla de Warvik e vi\u00fava do Pr\u00edncipe de Gales, falecido na batalla de Tewkesbury. Este matrimonio non foi visto con bos ollos por seu irm\u00e1n Xurxo, quen casara coa irm\u00e1 de Ana e ambicionaba herdar as inmensas posesi\u00f3ns de Warwick. O rei Eduardo IV, irm\u00e1n m\u00e1is vello de Ricardo de Gloucester e de Xurxo de Clarence, acabou por simpatizar coa causa do primeiro e Clarence caeu en desgraza, ata que \u00f3 final foi executado por traiz\u00f3n. De feito, Clarence xa se aliara con Warwick e co rei Lu\u00eds XI para expulsar do poder a Eduardo e repo\u00f1er a Henrique VI. Cando Eduardo volveu recuperar o trono tras regresar do seu exilio nas terras do seu cu\u00f1ado o duque de Borgo\u00f1a, Clarence optou por abandonar a Warwick e reconciliarse co seu irm\u00e1n. Dende a volta definitiva de Eduardo \u00f3 poder en 1471 Ricardo desempe\u00f1ou un papel moi relevante, sobre todo no control do norte de Inglaterra. Na cidade de York gozaba dun grande apoio e estima. Estivo \u00e1 fronte ata acceder el mesmo \u00f3 poder en 1483 dunha nova instituci\u00f3n, o Concello do Norte, que creara Eduardo en 1472 para promover o desenvolvemento econ\u00f3mico e contribu\u00edr \u00f3 mellor goberno da rexi\u00f3n. Ricardo desempe\u00f1ou igualmente un papel destacado na contenci\u00f3n dos intentos de invasi\u00f3n lanzados a partir de 1480 sobre o norte de Inglaterra polos escoceses, alentados polo rei de Francia. Conseguiu malograr eses intentos e mesmo recuperou a cidade de Berwick, parte do territorio ingl\u00e9s anexionado anteriormente por Escocia, grazas ao establecemento de pactos coa nobreza local e aproveitando as divisi\u00f3ns internas no seo da realeza escocesa.\nO ascenso \u00f3 poder e o misterio dos Pr\u00edncipes da Torre.\nUn dos episodios m\u00e1is co\u00f1ecidos do reinado de Ricardo III ten que ver coa s\u00faa subida \u00f3 poder. O herdeiro natural de Eduardo IV era o seu fillo, Eduardo V. Por\u00e9n, no seu lugar accedeu \u00f3 trono Ricardo III, seu t\u00edo, quen preparara minuciosamente a desherdanza. Durante o ver\u00e1n de 1483, un influente predicador fixo correr por Londres o rumor de que o herdeiro natural era bastardo e que non deb\u00eda acceder \u00f3 trono. A idea era que Eduardo IV ti\u00f1a un precontrato de matrimonio con outra muller antes de casar coa nai do rapaz, a ra\u00ed\u00f1a Elizabeth Woodville. Os seus fillos pois eran ilex\u00edtimos. Para reforzar a s\u00faa posici\u00f3n, Ricardo fixo vir a Londres dende o seu feudo do norte ata 10.000 soldados. O irm\u00e1n do herdeiro lex\u00edtimo, o duque de York, reuniuse con este na Torre de Londres para preparar a coroaci\u00f3n, pero por motivos desco\u00f1ecidos aprazouse ata o mes de novembro. No entre tanto, o Parlamento, presionado polas tropas de Ricardo que arrodeaban a cidade encargoulle a Ricardo que asumira a coroa. Dos dous rapaces da Torre non volveu saberse nada e son varias as teor\u00edas sobre a s\u00faa desaparici\u00f3n. A m\u00e1is estendida \u00e9 a propagada durante o reinado do seu sucesor e primeiro Tudor, Henrique VII. Seguindo ordes do novo rei, o seu t\u00edo, os nenos, que nunca chegaran a sa\u00edr da Torre, foran asasinados mentres durm\u00edan e os seus corpos agochados no soto, debaixo dunhas escaleiras. De feito, case 200 anos despois, durante uns traballos de mantemento do edificio, atop\u00e1ronse nun caix\u00f3n de madeira os restos de dous nenos, que poder\u00edan ser os de Eduardo V e o seu irm\u00e1n. A segunda das teor\u00edas, que en xeral ten menos cr\u00e9dito, atrib\u00fae o asasinato ao propio Henrique VII, cuxa lexitimidade como monarca se ter\u00eda visto ameazada de seguir con vida os fillos de Eduardo IV.\nRevoltas e deposici\u00f3n de Ricardo III.\nO reinado de Ricardo apenas durou dous anos, salpicados de revoltas na s\u00faa contra. Dende o principio persegu\u00edrono as sospeitas de ter asasinado os seus dous sobri\u00f1os, os fillos de Eduardo, o que fixo que se considerara entre o pobo como unha figura maldita. A primeira revolta seria tivo lugar en 1483 e foi protagonizada por un antigo aliado seu, o duque de Buckingham, en favor do pretendente \u00f3 trono Henrique Tudor, o futuro rei Henrique VI. A pretensi\u00f3n deste \u00f3 trono base\u00e1base en que era fillo de Margarida de Beaufort, unha curm\u00e1 do rei Henrique IV, que casara con Edmundo Tudor, conde de Richmond, membro da nobreza galesa. Na revolta capturaron a Buckingham e execut\u00e1rono, pero non as\u00ed a Henrique Tudor, quen se refuxiou na Breta\u00f1a. No ver\u00e1n de 1485 Henrique volveu tentalo. Desembarcou no oeste de Gales, onde contaba cun forte apoio pola s\u00faa propia ascendencia familiar, e dirixiuse cara a Leicester sen atopar ningunha resistencia. Polo cami\u00f1o mesmo se xuntaran \u00f3s dous mil homes cos que desembarcara simpatizantes galeses, que o identificaban como un s\u00edmbolo do rexurdimento do pobo gal\u00e9s. O 22 de agosto atop\u00e1ronse co ex\u00e9rcito de Ricardo III en Bosworth. Ricardo dirixiu persoalmente o ataque contra as tropas de Henrique, pero en medio da carga caeu \u00f3 chan lamacento, onde un grupo de soldados acabaron coa s\u00faa vida. Para deixar claro que perdera a s\u00faa condici\u00f3n real, espiron o seu corpo, transport\u00e1rono nun cabalo de carga ata Leicester, e enterr\u00e1rono sen ning\u00fan tipo de pompa nun lugar desco\u00f1ecido.\nEn febreiro de 2013 confirmouse definitivamente que os restos atopados no subsolo dun aparcadoiro p\u00fablico da cidade de Leicester, no lugar que outrora ocupaba a Igrexa dos Greyfriars, correspond\u00edan \u00f3s do corpo do monarca. A an\u00e1lise do esqueleto tam\u00e9n confirmou que o corpo, xa de morto, fora obxecto de importantes feridas vexatorias, salvo na cara, o que d\u00e1 a entender a vontade de poder probar que o corpo era o de Ricardo. A an\u00e1lise confirma igualmente a lenda de que Ricardo ti\u00f1a unha enorme chepa, v\u00edtima dunha dolorosa escoliose dende neno.\nRicardo III, Shakespeare e a imaxe do monarca.\nA figura de Ricardo III pasou sobre todo \u00e1 posteridade polo retrato que del fai Shakespeare na s\u00faa traxedia hom\u00f3nima. Shakespeare enfatiza os trazos m\u00e1is negativos do personaxe, amplificando o labor de desprestixo da s\u00faa figura levada a cabo polos Tudor: Ricardo \u00e9 retratado como deforme fisicamente, cunha enorme chepa; engana a Anne Neville para que se case con el, \u00e9 o fr\u00edo asasino dos seus sobri\u00f1os e tam\u00e9n engana a seu irm\u00e1n m\u00e1is vello Xurxo para quedar co trono. No campo de batalla de Bosworth Shakespeare faille dicir a famosa frase: \"Un cabalo, un cabalo, o meu reino por un cabalo.\" Hoxe en d\u00eda existen distintas asociaci\u00f3ns que te\u00f1en como obxecto recuperar e prestixiar a figura de Ricardo. Tras descubr\u00edrense os seus restos, varias cidades compiten por acollelos, entre elas a cidade norte\u00f1a de York, onde a s\u00faa figura se segue a ter en grande estima e a de Leicester, onde fora enterrado."}
{"id": "110565", "revid": "1131", "url": "https://gl.wikipedia.org/wiki?curid=110565", "title": "Ludeiro", "text": "O top\u00f3nimo galego Ludeiro pode referirse a:"}
{"id": "110566", "revid": "23204", "url": "https://gl.wikipedia.org/wiki?curid=110566", "title": "Prefectura de Hiroshima", "text": "A prefectura de Hiroshima (\u5e83\u5cf6\u770c, \u3072\u308d\u3057\u307e\u3051\u3093, \"Hiroshima-ken\") \u00e9 unha prefectura do Xap\u00f3n, at\u00f3pase na rexi\u00f3n de Chuugoku, parte oeste da illa de Honshu. A s\u00faa capital \u00e9 Hiroshima-shi.\nA prefectura cobre 8.479,05\u00a0km\u00b2 de superficie e hab\u00edtana 2.869.849 persoas.\nA prefectura de Hiroshima fai fronteira coas prefecturas de Yamaguchi, Shimane, Tottori e Okayama.\nAntes da Revoluci\u00f3n Meiji co\u00f1ec\u00edase como Gueixuu (\u82b8\u5dde), e provincias de Aki (\u5b89\u82b8\u56fd) e Bingo (\u5099\u5f8c\u56fd).\nXeograf\u00eda.\nNa prefectura hai 23 concellos, 14 deles son cidades, e os restantes son vilas."}
{"id": "110568", "revid": "85894", "url": "https://gl.wikipedia.org/wiki?curid=110568", "title": "Majange Pardo", "text": "Majange Pardo de Andrade, co\u00f1ecida como Majange, nada na Coru\u00f1a en 1958 e finada na mesma cidade o 23 de marzo de 2009, foi unha modelo e promotora empresarial galega.\nTraxectoria.\nComezou a s\u00faa carreira como modelo na d\u00e9cada dos setenta, traballando en Galicia e Catalu\u00f1a. \u00c1 s\u00faa retirada como modelo, fundou a axencia de modelos Top Model, e anos despois, a axencia Top Management. F\u00edxose famosa a partir de 1997 cando promoveu a creaci\u00f3n da pasarela Pontus Veteris, en Pontevedra, a primeira pasarela estable en Galicia, e que dirixiu ata o ano 2008.\nVida persoal.\nFaleceu de cancro de pulm\u00f3n."}
{"id": "110569", "revid": "5467", "url": "https://gl.wikipedia.org/wiki?curid=110569", "title": "Marti\u00f1o III, Papa", "text": ""}
{"id": "110570", "revid": "85894", "url": "https://gl.wikipedia.org/wiki?curid=110570", "title": "Portos, Madri\u00f1\u00e1n, Lal\u00edn", "text": "Portos \u00e9 un lugar da parroquia de Madri\u00f1\u00e1n, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 38 habitantes (19 homes e 19 mulleres), o que sup\u00f3n unha diminuci\u00f3n de 2 habitantes con respecto ao ano 2000."}
{"id": "110571", "revid": "785", "url": "https://gl.wikipedia.org/wiki?curid=110571", "title": "Portos", "text": "Co top\u00f3nimo Portos pod\u00e9monos referir a:"}
{"id": "110572", "revid": "23204", "url": "https://gl.wikipedia.org/wiki?curid=110572", "title": "Prefectura de Okayama", "text": "A prefectura de Okayama (\u5ca1\u5c71\u770c, \u304a\u304b\u3084\u307e\u3051\u3093; \"Okayama-ken\") \u00e9 unha prefectura do Xap\u00f3n, que se atopa na parte de San'y\u014d da rexi\u00f3n de Chuugoku, na parte oeste da illa de Honshu. A s\u00faa capital \u00e9 Okayama-shi.\nA prefectura cobre 7.113,21\u00a0km\u00b2 de superficie e hab\u00edtana 1.947.675 persoas.\nA prefectura de Okayama fai fronteira coas prefecturas de Hiroshima, Tottori e Hy\u014dgo.\nAntes da Revoluci\u00f3n Meiji co\u00f1ec\u00edase como as provincias de Bizen (\u5099\u524d\u56fd), Bicchuu (\u5099\u4e2d\u56fd) e Mimasaka (\u7f8e\u4f5c\u56fd).\nXeograf\u00eda.\nNa prefectura hai 27 concellos, 15 deles son cidades."}
{"id": "110573", "revid": "22570", "url": "https://gl.wikipedia.org/wiki?curid=110573", "title": "Ameixedo, Zobra, Lal\u00edn", "text": "Ameixedo \u00e9 un lugar da parroquia de Zobra, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 13 habitantes (8 homes e 5 mulleres) o que sup\u00f3n un aumento de 1 habitante con respecto ao ano 2000."}
{"id": "110574", "revid": "1888", "url": "https://gl.wikipedia.org/wiki?curid=110574", "title": "Ameixedo", "text": ""}
{"id": "110575", "revid": "2338", "url": "https://gl.wikipedia.org/wiki?curid=110575", "title": "Chedas, Zobra, Lal\u00edn", "text": "Chedas \u00e9 un lugar da parroquia de Zobra, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 1 habitante (1 home), o que sup\u00f3n unha diminuci\u00f3n de 1 habitante con respecto ao ano 2000."}
{"id": "110576", "revid": "1131", "url": "https://gl.wikipedia.org/wiki?curid=110576", "title": "Chedas", "text": "O top\u00f3nimo galego Chedas pode referirse a:"}
{"id": "110577", "revid": "56817", "url": "https://gl.wikipedia.org/wiki?curid=110577", "title": "Muro (construci\u00f3n)", "text": "Un muro \u00e9 unha construci\u00f3n lineal, vertical e exenta, \u00e9 dicir, non suxeita \u00e1 xurisdici\u00f3n ordinaria, que serve para protexer ou delimitar un terreo, polo que xeralmente \u00e9 de natureza p\u00e9trea.\nTam\u00e9n se emprega a palabra muro para referirse a:\nExisten distintos tipos de muros atendendo \u00e1 s\u00faa funci\u00f3n:"}
{"id": "110579", "revid": "18868", "url": "https://gl.wikipedia.org/wiki?curid=110579", "title": "Muralla", "text": "\ufeff\nUnha muralla \u00e9 un muro pechado destinado \u00e1 protecci\u00f3n e defensa dun determinado sitio.\nHistoria e caracter\u00edsticas.\nAs murallas us\u00e1ronse dende a prehistoria e foron moi com\u00fans na Idade Media. Algunhas arrodeaban un castelo, outras unha cidade (como as murallas de Lugo, Xirona ou \u00c1vila) e outras formaban grandes li\u00f1as defensivas, como a Gran Muralla Chinesa.\nAlgunhas complement\u00e1banse con torre\u00f3ns e fosos para aumentar a s\u00faa inexpugnabilidade. A parte m\u00e1is complexa de constru\u00edr son as portas, que representa asemade o punto feble e o m\u00e1is importante, pois eran estes os \u00fanicos puntos de entrada e sa\u00edda do recinto."}
{"id": "110580", "revid": "23204", "url": "https://gl.wikipedia.org/wiki?curid=110580", "title": "Prefectura de Shimane", "text": "A prefectura de Shimane (\u5cf6\u6839\u770c, \u3057\u307e\u306d\u3051\u3093, \"Shimane-ken\") \u00e9 unha prefectura do Xap\u00f3n, que se atopa na parte San'in da rexi\u00f3n de Chuugoku, na parte oeste da illa de Honshu. A s\u00faa capital \u00e9 Matsue-shi. A prefectura cobre 6.707,86\u00a0km\u00b2 de superficie e ten 723.722 habitantes.\nLimita coas prefecturas de Yamaguchi, Hiroshima e Tottori. Antes da Revoluci\u00f3n Meiji co\u00f1ec\u00edase como as provincias de Izumo (\u51fa\u96f2\u56fd), Iwami (\u77f3\u898b\u56fd) e Oki (\u96a0\u5c90\u56fd)."}
{"id": "110581", "revid": "23204", "url": "https://gl.wikipedia.org/wiki?curid=110581", "title": "Gothmog", "text": "Gothmog \u00e9 un personaxe ficticio pertencente ao \"legendarium\" de J. R. R. Tolkien. Tam\u00e9n co\u00f1ecido como Se\u00f1or dos balrogs, Gothmog era un l\u00edder importante das forzas de Morgoth.\nAparici\u00f3ns no legendarium.\nA s\u00faa primeira aparici\u00f3n foi na Dagor-nuin-Giliath. Neste conflito, F\u00ebanor, perseguindo as hostes de Morgoth, foi cercado cunha pequena garda \u00e1s portas de Angband. Ent\u00f3n, despois dunha violenta loita, foi ferido mortalmente por Gothmog.\nMoito tempo despois, no ano 471 da Primeira Idade, na chamada Nirnaeth Arnoediad, a Batalla das B\u00e1goas Incontables, Gothmog volveu asolar os elfos. Desta vez como l\u00edder dunha multitude de orcos, e cunha garda de setenta troles, el afastou a Turgon e a H\u00farin de Fingon.\nFingon combateu valorosamente a Gothmog, at\u00e9 que outro balrog lanzou lume ao redor de Fingon. Gothmog ent\u00f3n golpeouno co seu machado negro e unha chama branca sa\u00edu do helmo de Fingon, que partiu. As\u00ed caeu o Rei Supremo dos Noldor.\nCando chegou o ano 510 da Primeira Idade, Morgoth finalmente atacou Gondolin, e as hostes de orcos, troles, drag\u00f3ns e balrogs ti\u00f1an a Gothmog como xeneral. No ataque \u00e1 cidade, Gothmog acabou por ter que afrontar a resistencia de Ecthelion, que para dar unha oportunidade de fuga a Tuor, se colocou entre o fillo de Huor e o Rei dos Balrogs.\nNesa loita, acabaron por morrer Gothmog e Ecthelion, un dos m\u00e1is valorosos dos Eldar.\nRematou as\u00ed o horror dun dos m\u00e1is perigosos servos de Morgoth, e un dos peores inimigos dos pobos libres da Terra Media."}
{"id": "110582", "revid": "1410", "url": "https://gl.wikipedia.org/wiki?curid=110582", "title": "Circuncisi\u00f3n", "text": "A circuncisi\u00f3n \u00e9 a extirpaci\u00f3n ou amputaci\u00f3n do prepucio do pene, o que deixa ao descuberto a glande. As causas m\u00e1is frecuentes de circuncisi\u00f3n son os motivos relixiosos, culturais ou m\u00e9dicos. En 2006, segundo estimaci\u00f3ns da OMS, o 30% dos homes do mundo eran circuncisos .\nHistoria, raz\u00f3ns e caracter\u00edsticas.\nA Organizaci\u00f3n Mundial da Sa\u00fade (OMS) e o Programa da ONU contra a Sida (ONUSIDA) recomendaron o 28 de marzo de 2007, por primeira vez, a circuncisi\u00f3n masculina como unha intervenci\u00f3n importante adicional para reducir o risco de contaxio do virus da Sida por v\u00eda heterosexual.\nA circuncisi\u00f3n ao longo da historia.\nA Biblia hebrea (ou Antigo Testamento dos cristi\u00e1ns) ordenaba que todo neno hebreo fose circuncidado antes dos oito d\u00edas de vida, polo que os xudeus m\u00e1is ortodoxos contin\u00faan con ese costume at\u00e1vico.\nNa Alema\u00f1a nazi era com\u00fan que a polic\u00eda obrigase os alem\u00e1ns homes a expor en p\u00fablico os seus xenitais para demostrar que non eran xudeus e evitar a detenci\u00f3n, d\u00e1ndose o caso de xente detida debido a que se lles practicara unha operaci\u00f3n de fimose sen raz\u00f3ns relixiosas.\nNos Estados Unidos a circuncisi\u00f3n s\u00e9guese realizando sistematicamente (tam\u00e9n nos cativos) por motivos hixi\u00e9nicos discutibles: no s\u00e9culo XIX m\u00e9dicos de mentalidade puritana puxeron de moda a idea de que o esmegma pod\u00eda producir infecci\u00f3ns. A finais do s\u00e9culo XIX demostrouse que ese dato era falso: mesmo un pene mal lavado e co lado interno do prepucio cuberto de esmegma non se infecta nin transmite infecci\u00f3ns.\nA partir dunha premisa certa (que coa circuncisi\u00f3n a glande perde sensibilidade) os m\u00e9dicos vitorianos deduciron dous conceptos err\u00f3neos: que os estadounidenses ter\u00edan menor tendencia \u00e1 sexualidade e que iso automaticamente os volver\u00eda m\u00e1is relixiosos e traballadores. Dende os anos 1980 nese pa\u00eds estase loitando \u2014mediante campa\u00f1as de educaci\u00f3n para pais\u2014 contra o flaxelo da circuncisi\u00f3n sistem\u00e1tica aos cativos."}
{"id": "110585", "revid": "88628", "url": "https://gl.wikipedia.org/wiki?curid=110585", "title": "Il Canto degli Italiani", "text": "Il Canto degli Italiani (\"O canto dos italianos\" en italiano) \u00e9 o himno nacional de Italia, cuxa letra foi escrita por Goffredo Mameli, e cuxa m\u00fasica foi composta por Michele Novaro. O Himno \u00e9 co\u00f1ecido popularmente coma Fratelli d'Italia (\"Irm\u00e1ns de Italia\") o seu primeiro verso, ou Inno di Mameli.\nHistoria.\nDurante a ditadura de Benito Mussolini, este himno foi usado polas organizaci\u00f3ns antifascistas en contraposici\u00f3n da Marcha Real e a Giovenezza, debido ao seu contido nidiamente liberal e republicano.\nNon foi o himno oficial at\u00e9 2005, a\u00ednda que a falta dun definitivo adoitaba ser tocado nos actos oficiais."}
{"id": "110590", "revid": "1131", "url": "https://gl.wikipedia.org/wiki?curid=110590", "title": "Lagares", "text": "Un lagar \u00e9 un lugar onde se prensan uvas, maz\u00e1s olivas e outros froitos. Como top\u00f3nimo, Lagares pode referirse a:"}
{"id": "110592", "revid": "23204", "url": "https://gl.wikipedia.org/wiki?curid=110592", "title": "Prefectura de Tottori", "text": "A prefectura de Tottori (\u9ce5\u53d6\u770c, \u3068\u3063\u3068\u308a\u3051\u3093, \"Tottori-ken\") \u00e9 unha prefectura do Xap\u00f3n, que se atopa na parte de San'in, \u00f3 nord\u00e9s da rexi\u00f3n de Chugoku, na parte oeste da illa de Honshu. A s\u00faa capital \u00e9 Tottori-shi.\nA prefectura cobre 3.507,26\u00a0km\u00b2 de superficie e hab\u00edtana 594.058 persoas, sendo a menos poboada do Xap\u00f3n. A prefectura de Tottori fai fronteira coas prefecturas de Shimane, Hiroshima, Okayama e Hy\u014dgo. Antes da Restauraci\u00f3n Meiji co\u00f1ec\u00edase como as provincias de Inaba (\u56e0\u5e61\u56fd) e Houki (\u4f2f\u8006\u56fd).\nXeograf\u00eda.\nNa prefectura hai 19 concellos."}
{"id": "110596", "revid": "56817", "url": "https://gl.wikipedia.org/wiki?curid=110596", "title": "Hen Wlad Fy Nhadau", "text": "Hen Wlad Fy Nhadau (pronunciado , habitualmente traducido ao galego como \"A terra dos meus pais\", mais literalmente significa \"O vello pa\u00eds dos meus pais\"). \u00c9, actualmente, o himno nacional do Pa\u00eds de Gales. Foi escrito por Evan James e a melod\u00eda composta polo seu fillo, James James, ambos veci\u00f1os de Pontypridd, Glamorgan, en xaneiro de 1856. O manuscrito m\u00e1is antigo a\u00ednda \u00e9 conservado e forma parte da colecci\u00f3n da Biblioteca Nacional de Gales.\nLetra en gal\u00e9s.\nMae hen wlad fy nhadau yn annwyl i mi,\nGwlad beirdd a chantorion, enwogion o fri;\nEi gwrol ryfelwyr, gwladgarwyr tra m\u00e2d,\nDros ryddid gollasant eu gwaed.\nHen Gymru fynyddig, paradwys y bardd,\nPob dyffryn, pob clogwyn, i'm golwg sydd hardd;\nTrwy deimlad gwladgarol, mor swynol yw si\nEi nentydd, afonydd, i mi.\nOs treisiodd y gelyn fy ngwlad tan ei droed,\nMae hen iaith y Cymry mor fyw ag erioed,\nNi luddiwyd yr awen gan erchyll law brad,\nNa thelyn berseiniol fy ngwlad.\nTraduci\u00f3n ao galego.\nA vella terra dos meus pais \u00e9 moi importante para min,\nterra onde os xograres son honrados e ceibes\nOs seus belixerantes guerreiros, grandes patriotas,\nPola liberdade o seu sangue que deron\nVello monta\u00f1oso Gales, para\u00edso do bardo,\nCada val, cada cantil, \u00e9 o m\u00e1is fermoso,\nA trav\u00e9s do sentimento patri\u00f3tico, o encantador fungar\ndos arroios, r\u00edos cara min\nSe o inimigo oprime a mi\u00f1a terra baixo o seu p\u00e9,\na vella lingua dos galeses seguira viva sempre.\nA musa non se ver\u00e1 obstaculizada pola traiz\u00f3n ,\ntampouco a a melodiosa arpa do meu pa\u00eds."}
{"id": "110602", "revid": "98629", "url": "https://gl.wikipedia.org/wiki?curid=110602", "title": "Ireland's Call", "text": "Ireland's Call \u00e9 unha canci\u00f3n irlandesa utilizada como himno nos partidos do equipo nacional de Rugby (Selecci\u00f3n de rugby de Irlanda), e manter os dos demais equipos da illa de Irlanda.\nHistoria e caracter\u00edsticas.\nDende fai tempo xa foi adoptado tam\u00e9n por outros deportes onde a Illa de Irlanda compite unida coma no hoquei e o cr\u00edcket. A canci\u00f3n foi escrita por Phil Coulter en 1995 a partir dunha petici\u00f3n da Federaci\u00f3n Irlandesa de Rugby.\nO equipo de Irlanda de rugby reagrupa as d\u00faas partes separadas da Illa (Irlanda do Norte e a Rep\u00fablica de Irlanda). Cando os partidos te\u00f1en lugar en Dubl\u00edn os himnos soan xuntos: \"Amhr\u00e1n na bhFiann\" (\"A canci\u00f3n do soldado\", o himno de Irlanda) e o \"Ireland's Call\". No estranxeiro s\u00f3 se canta o Ireland's Call antes dos partidos."}
{"id": "110608", "revid": "25871", "url": "https://gl.wikipedia.org/wiki?curid=110608", "title": "Lev\u00edtico", "text": "O Lev\u00edtico (en grego: \u039b\u03b5\u03c5\u03b9\u03c4\u03b9\u03ba\u03cc\u03c2, Leyitik\u00f3s, \u2018acerca dos Levitas\u2019; en hebreo: \u05d5\u05d9\u05e7\u05e8\u05d0, \"vaiiqr\u00e1\", \"e El chamou\") \u00e9 o terceiro libro da Biblia. Forma parte do Pentateuco, ou Tor\u00e1 para os xudeus. Cont\u00e9n normas relixiosas polas que deb\u00eda rexirse o pobo de Israel.\nAutor.\nDas catro fontes autoras do Pentateuco, o Lev\u00edtico \u00e9 obra exclusiva da sacerdotal."}
{"id": "110609", "revid": "1131", "url": "https://gl.wikipedia.org/wiki?curid=110609", "title": "Murrayfield Stadium", "text": "O Murrayfield Stadium \u00e9 un estadio deportivo dedicado, principalmente, ao rugby. At\u00f3pase localizado en Murrayfield, unha \u00e1rea de Edimburgo, Escocia. Foi inaugurado o 21 de marzo de 1925 e remodelado completamente en 1995. Conta cunha capacidade total de 67.800 espectadores, todos eles sentados.\n\u00c9 a sede da Federaci\u00f3n Escocesa e un s\u00edmbolo dentro do mundo do rugby. A selecci\u00f3n de rugby xoga neste estadio dende a s\u00faa inauguraci\u00f3n en 1925, disputando un partido contra a selecci\u00f3n de Inglaterra. Ese mesmo ano foi o que obtiveron, por primeira vez na s\u00faa historia, o Grand Slam do Cinco Naci\u00f3ns. Este recinto ostentou o maior n\u00famero de asistentes a un partido de rugby entre 1975 e 1999: 105.000 espectadores nun encontro entre Escocia e Gales.\nO Murrayfield albergou ademais partidos de f\u00fatbol. O Heart of Midlothian, un dos dous clubs da capital, decidiu facer do Murrayfield a s\u00faa sede para os partidos de competici\u00f3n europea da tempada 2006/07 xa que o seu estadio, o vello Tynecastle Stadium, non cumpr\u00eda os requisitos m\u00ednimos da UEFA. Tam\u00e9n se te\u00f1en disputado partidos de f\u00fatbol americano ou recitais de importantes grupos musicais, coma por exemplo U2 ou os Red Hot Chili Peppers. Durante o 2005 foi sede dun dos concertos do Live 8 con The Corrs, Travis e Texas entre outros."}
{"id": "110610", "revid": "23204", "url": "https://gl.wikipedia.org/wiki?curid=110610", "title": "Prefectura de Fukuoka", "text": "A prefectura de Fukuoka (\u798f\u5ca1\u770c, \u3075\u304f\u304a\u304b\u3051\u3093, \"Fukuoka-ken\") \u00e9 unha prefectura do Xap\u00f3n, situada na rexi\u00f3n de Ky\u016bsh\u016b, na illa hom\u00f3nima. A s\u00faa capital \u00e9 Fukuoka. A prefectura cobre 4.976,97\u00a0km\u00b2 de superficie e hab\u00edtana 5.062.830 persoas.\nA prefectura de Fukuoka fai fronteira coas prefecturas de Saga, Kumamoto e \u014cita. Antes da Revoluci\u00f3n Meiji co\u00f1ec\u00edanse como as provincias de Chikuzen (\u7b51\u524d\u56fd) e Chikugo (\u7b51\u5f8c\u56fd) e unha parte da provincia de Buzen (\u8c4a\u524d\u56fd).\nXeograf\u00eda.\nNa prefectura de Fukuoka hai 64 concellos."}
{"id": "110620", "revid": "1131", "url": "https://gl.wikipedia.org/wiki?curid=110620", "title": "Twickenham Stadium", "text": "O Twickenham Stadium (normalmente co\u00f1ecido sinxelamente coma Twickenham ou Twickers) \u00e9 un estadio situado en Twickenham, en London Borough of Richmond upon Thames (municipio do Gran Londres). \u00c9 o estadio m\u00e1is grande de rugby do Reino Unido, sendo ampliado recentemente a 82.000 espectadores, o que o converte no segundo estadio m\u00e1is grande do estado despois do novo estadio de Wembley.\nO estadio \u00e9 a casa da \"Federaci\u00f3n de Rugby-F\u00fatbol\" (Federaci\u00f3n Inglesa de Rugby) ou RFU, e como tal \u00e9 o principal lugar para a celebraci\u00f3n deste deporte en Inglaterra. Acolle as\u00ed pois \u00e1 selecci\u00f3n de rugby nos seus partidos na casa, ademais tam\u00e9n acolle o Middlesex Sevens, a final da Aviva Premiership, e decot\u00edo partidos da LV Cup e da Champions Cup. O estadio est\u00e1 considerado coma unha icona do rugby de ingl\u00e9s.\nA\u00ednda que o campo \u00e9 utilizado case que exclusivamente polo rugby, no pasado foi ocupado por eventos de grande importancia coma concertos de Bon Jovi, Iron Maiden, Genesis, U2, The Rolling Stones, The Police, Eagles e m\u00e1is recentemente de R.E.M..\nO estadio \u00e9 vis\u00edbel cando os avi\u00f3ns se aproximan ao Aeroporto de Heathrow."}
{"id": "110622", "revid": "89787", "url": "https://gl.wikipedia.org/wiki?curid=110622", "title": "Patriarca de Alexandr\u00eda", "text": "O Patriarca de Alexandr\u00eda \u00e9 o arcebispo de Alexandr\u00eda, sucesor do ap\u00f3stolo San Marcos. Historicamente, \u00e9 detentor tam\u00e9n do t\u00edtulo de Papa, que, segundo a perspectiva ortodoxa, foi entregado primeiramente a este bispado, e m\u00e1is tarde ao de Roma. Co tempo, o patriarcado sufriu varios cismas e actualmente existen catro l\u00edderes de igrexas con este t\u00edtulo:\nCronolox\u00eda hist\u00f3rica.\nA igrexa de Alexandr\u00eda foi fundada por San Marcos, ap\u00f3stolo e evanxelista. Este abdicou no ano 61 e foi martirizado o 25 de abril do 63.\nO patriarcado de Alexandr\u00eda desempe\u00f1ou un papel importante en relaci\u00f3n \u00e1 doutrina de Ario: O Arianismo e s\u00faas concepci\u00f3ns en relaci\u00f3n \u00e1 Trindade: o chamado Trinitarismo. O Arianismo f\u00edxose forte e significou a primeira dificultade doutrinal importante na Igrexa Cat\u00f3lica, ap\u00f3s da adopci\u00f3n do Cristianismo coma relixi\u00f3n oficial do Imperio por Constantino I.\nFoille conferido o t\u00edtulo de Papa, por primeira vez na historia, ao Patriarca San H\u00e9raclas (232-247), no 232 e despois ao Patriarca Te\u00f3filo I (385-412), no 390. O IV S\u00ednodo Ecum\u00e9nico conferiu ao Bispo de Alexandr\u00eda o t\u00edtulo de Papa e Patriarca e deulle o segundo lugar despois do Patriarca de Constantinopla, non obstante o Patriarcado de Alexandr\u00eda xamais aceptou a supremac\u00eda de Constantinopla, o que favorecer\u00eda o monofisismo.\nO Patriarca Te\u00f3filo de Alexandr\u00eda alcanzou o t\u00edtulo de \"Xu\u00edz Ecum\u00e9nico\" por promover a paz entre o Patriarca Serxio II, de Constantinopla, e o emperador Bizantino Basilio. Este t\u00edtulo pasou os seus sucesores no cargo, facult\u00e1ndolles o dereito de usar d\u00faas Mitras e dous \"Petrarchiles\", durante a Santa Misa.\nNo 1210, o Papa Inocencio III, buscou unha aproximaci\u00f3n co Papa e Patriarca de Alexandr\u00eda, Nicolau I e, en 1211, solicitou a este a ordenaci\u00f3n dun di\u00e1cono latino, acto que conseguiu. Un par de anos m\u00e1is tarde solicitou ao patriarca de Alexandr\u00eda que participase do IV Concilio de Latr\u00e1n.\nListaxe de Patriarcas ate a ruptura monofisita.\nBispado de Alexandr\u00eda (at\u00e9 o 325).\n01. San Marcos I Evanxelista (43-61) abdicou, martirizado no 63. conmemorado o 25 de abril.\n02. Aniano de Alexandr\u00eda (61-83).\n03. Abilio de Alexandr\u00eda (83-95).\n04. Cedr\u00f3n ou Kedr\u00f3n de Alexandr\u00eda (95-106).\n05. Primo (106-118).\n06. Xusto (118-129).\n07. Eumenio (129-142).\n08. Marcos II (142-152).\n09. Celadio (152-166).\n10. San Agripino de Alexandr\u00eda (167-178) conmemorado o 30 de xaneiro.\n11. Xuliano (178-189).\nArcebispado de Alexandr\u00eda.\n12 - San Demetrio de Alexandr\u00eda (189-232) conmemorado o 9 de novembro.\n13 - San Heraclas de Alexandr\u00eda (232-247) conmemorado o 14 de xullo.\n14 - San Dionisio de Alexandr\u00eda ou Din\u00eds O Grande (247-264) conmemorado o 17 de novembro.\n15 - M\u00e1ximo de Alexandr\u00eda (264-281) conmemorado o 27 de decembro.\n16 - San Teonas de Alexandr\u00eda (281-300) conmemorado o 23 de agosto.\n17 - San Pedro I de Alexandr\u00eda, o m\u00e1rtir (300-311) conmemorado o 26 de novembro.\n18 - Aquilas de Alexandr\u00eda (311-312) conmemorado o 7 de novembro.\n19 - San Alexandre I de Alexandr\u00eda (313-326) conmemorado o 26 de febreiro.\n20 - San Atanasio de Alexandr\u00eda ou Atanasio I o Grande (328-373)\n21 - Pedro II de Alexandr\u00eda (373-381).\n22 - Timoteu (381-385).\nPatriarcas de Alexandr\u00eda.\n23 - Te\u00f3filo de Alexandr\u00eda (385-412)\n24 - San Cirilo de Alexandr\u00eda o Grande (412-431 e 431-444)\n25 - Di\u00f3scoro de Alexandr\u00eda (444-451) - Deposto - morreu en 487 - Foi o 1\u00ba monofisita\n26 - San Proterio (451-457) - Calcedoniano ou Ortodoxo - conmemorado en 28/02\n27 - Timoteu II Er\u00faleo (457-460 e 475-477) - Monofisita\n28 - O Sirio (692-700) - Catolicismo Copta\n44 - Alexandre II (704-729)\n45 - Come ou Cosmas I (729-730)\n46 - Teodosio II (730-742)\n47 - Miguel I (743-767)\n48 - Menas I (767-775)\n49 - Xo\u00e1n IV (776-799)\n50 - Marcos III (799-819)\n51 - Santiago (819-830)\n52 - Sim\u00f3n II (830-830)\n53 - Xos\u00e9 I]] - 831-849)\n54 - Miguel II (849-851)\n55 - Cosmas II (851-858)\n56 - Chenondi ou [[Sanitio I (859-880)\n57 - Miguel III (880-907)\n58 - Gabriel I (910-921)\n59 - Cosmas III (921-933)\n60 - Macario I (933-953)\n61 - Te\u00f3fano (953-956)\n62 - Menas II (956-974)\n63 - Efr\u00e9n ou Abra\u00e1m (975-978)\n64 - Filoteo (979-1003)\n65 - Zacar\u00edas (1004-1032)\n66 - Crist\u00f3dulo ou Crist\u00f3filo (1032-1046)\n67 - Sanitio II ou Shenuoda II (1047-1077)\n68 - Cirilo II (1078-1092)\n69 - Miguel IV (1092-1102)\n70 - Macario II (1102-1128)\n71 - Gabriel II (1131-1145)\n72 - Miguel V (1145-1146)\n73 - Xo\u00e1n V (1146-1166)\n74 - Marcos IV (1166-1189)\n75 - Xo\u00e1n VI (1189-1216)\nVacante (1216-1235)\n76 - Cirilo III (1235-1243)\nVacante (1243-1250)\n77 - Atanasio III (1250-1261)\n78 - Xo\u00e1n VII (1262-1268 e 1271-1293)\n79 - Gabriel III (1268-1271) - Deposto\n80 - Teodosio II (1294-1300)\n81 - Xo\u00e1n VIII (1300-1320)\n82 - Xo\u00e1n IX (1320-1327)\n83 - Benxam\u00edn II (1327-1339)\n84 - Pedro V (1340-1348)\n85 - Marcos V (1348-1363)\n86 - Xo\u00e1n X (1363-1369)\n87 - Gabriel IV (1370-1378)\n88 - Mateu I (1378-1408)\n89 - Gabriel V (1409-1428)\n90 - Xo\u00e1n XI (1428-1453)\n91 - Mateu II (1453-1466)\n92 - Gabriel VI (1466-1475)\n93 - Miguel VI (1475-1477)\nVacante (1477-1480)\n94 - Xo\u00e1n XII (1480-1483)\n95 - Xo\u00e1n XIII (1483-1524)\nVacante (1524-1526)\n96 - Gabriel VII (1526-1569)\nVacante (1569-1573)\n97 - Xo\u00e1n XIV (1573-1585)\n98 - Gabriel VIII (1585-1601)\nVacante (1601-1610)\n99 - Marcos VI (1610-1621)\n100 - Xo\u00e1n XV (1621-1631)\n101 - Mateu III (1631-1645)\n102 - Marcos VII (1645-1660)\n103 - Mateu IV (1660-1676)\n104 - Xo\u00e1n XVI (1676-1718)\n105 - Pedro VI (1718-1726)\n106 - Xo\u00e1n XVII (1727-1745)\n107 - Marcos VII (1745-1770)\n108 - Xo\u00e1n XVIII (1770-1797)\n109 - Marcos VIII (1797-1809)\n110 - Pedro VII (1809-1852)\nVacante (1852-1854)\n111 - Cirilo IV (1854-1861)\n112 - Demetrio II (1861-1870)\nVacante (1870-1874)\n113 - Cirilo V (1874-1927)\n114 - Xo\u00e1n XIX (1928-1942)\n115 - Macario III (1942-1944)\nVacante (1944-1946)\n116 - Xos\u00e9 II (1946-1955)\nVacante (1956-1959)\n117 - San Cirilo VI (1959-1971)\n118 - Sanitio III ou [[Shenouda III]] (1971- hoxe)\nListaxe dos patriarcas [[Melkita]] (ex-Calcedoniano ou Ortodoxos gregos).\n34 - Paulo de Tabenne (537-540)\n35 - Zoilo (540-551) - Deposto\n36 - Apolinario (551-570)\n37 - Xo\u00e1n II ou IV (570-580)\n38 - San Euloxio I (580-607) - conmemorado en 03/07\n39 - Teodoro Scribon (607-609)\n40 - San Xo\u00e1n III ou V O Esmoleiro (610-619) - conmemorado en 23/01\n41 - Xurxo I ou II (620-631)\n42 - Ciro (631-640 e 641-642) - Monotelismo\n43 - Pedro III ou IV (642-651) - Monotelismo\n44 - Come ou Cosmas I (742-768)\n45 - Policiano (768-813)\n46 - Eustaquio (813-817)\n47 - Crist\u00f3foro I (817-848)\n48 - Sofronio I (848-860)\n49 - Miguel I (860-870)\n50 - Miguel II (870-903)\n51 - Crist\u00f3dulo (907-932)\n52 - Eutiquio (933-940)\n53 - Sofronio II (940-941)\n54 - Isaac (941-954)\n55 - X\u00f3 (954-960)\n56 - El\u00edas I (963-1000)\n57 - Arsenio (1000-1010)\n58 - Te\u00f3filo II (1010-1020)\n59 - Teodosio (1020-1020)\n60 - Xurxo II ou III (1020-1052)\n61 - Leoncio (1052-1059)\n62 - Alexandre II (1059-1062)\n63 - Xo\u00e1n IV ou VI (1062-1100)\n64 - Euloxio II (1110)\n65 - Sabas (1117))\n66 - Cirilo II (1117)\n67 - Teodosio II\n68 - Sofronio III (?-1171)\n69 - El\u00edas II (1171-1175)\n70 - Eleuterio (1175-1180)\n71 - Marcos III (1180-1210)\n72 - Nicolau I (1210-1243)\n73 - Gregorio I (1243-1263)\n74 - Nicolau II (1263-1276)\n75 - Atanasio III (1276-1316)\n76 - Gregorio II (1316-1354)\n77 - Gregorio III (1354-1366)\n78 - Nif\u00f3n (1366-1385)\n79 - Marcos IV (1385-1389)\n80 - Nicolau III (1389-1398)\n81 - Gregorio IV (1398-1412)\n82 - Nicolau IV (1412-1417)\n83 - Atanasio IV (1417-1425)\n84 - Marcos V (1425-1435)\n85 - Filoteo (1435-1459)\n86 - Marcos VI (1459-1484)\n87 - Gregorio V (1484-1486)\n88 - Xoaqu\u00edn (1486-1567)\n89 - Silvestre (1567-1590)\n90 - Melecio I (1590-1601)\n91 - Cirilo III Lucaris (1601-1620)\n92 - Xer\u00e1simo I (1620-1636)\n93 - Metr\u00f3fanes (1636-1639)\n94 - Nic\u00e9foro (1639-1645)\n95 - Xoanicio (1645-1657)\n96 - Pa\u00edso (1657-1678) - Abdicou, morto en 1681\n97 - Partenio I (1678-1688)\n98 - Xer\u00e1simo II (1688-1710) - Abdicou, Morto en 1714\n99 - Samuel (1710-1712 e 1714-1723\n100 - Cosmas II (1712-1714 e 1723-1736)\n101 - Cosmas III (1737-1746)\n102 - Mateus (1746-1766) - Abdicou, Morto en 1775\n103 - Cipriano (1766-1783)\n104 - Xer\u00e1simo III (1783-1788)\n105 - Partenio II (1788-1805)\n106 - Te\u00f3filo III (1805-1825)\nDivisi\u00f3n entre Melkita Ortodoxa e Catolicismo Melkita.\nMelkita Ortodoxa.\n107 - Herotio I (1825-1845)\n108 - Artenio (1845-1847) - Abdicou, Morto en 1852\n109 - Herotio II (1847-1858)\n110 - Cal\u00ednico (1858-1861) - Abdicou, Morto en 1889\n111 - Santiago (1861-1865)\n112 - Nicanor (1866-1869)\n113 - Sofronio IV](1870-1899)\n114 - Focio (1900-1925)\n115 - Melecio II (1926-1935)\n116 - Nicolau V (1936-1939)\n117 - Crist\u00f3foro II (1939-1966) - Abdicou, Morto en 1967\n118 - Nicolau VI (1968-1986)\n119 - Partenio III (1987-1996)\n120 - Pedro VII (1997-2004)\n121 - Teodoro II (2004- )\nCatolicismo Melkita.\n[[Ficheiro:BISHOP-gregorio-III-laham.JPG|miniatura|Patriarca Greco Cat\u00f3lico Melquita Gregorio III Laham.]]\nPatriarcas latinos de Alexandr\u00eda.\nO Patriarcado Latino foi suprimido en 1964\nV\u00e9xase tam\u00e9n.\nLigaz\u00f3ns externas.\nIgrexa Greco-Cat\u00f3lica Melkita.\n[[Categor\u00eda:Patriarcas de Alexandr\u00eda]]\n[[Categor\u00eda:Igrexa ortodoxa]]"}
{"id": "110624", "revid": "4419", "url": "https://gl.wikipedia.org/wiki?curid=110624", "title": "Patriarcas de Alexandr\u00eda", "text": ""}
{"id": "110626", "revid": "98629", "url": "https://gl.wikipedia.org/wiki?curid=110626", "title": "San Marcos", "text": "San Marcos pode referirse a:"}
{"id": "110627", "revid": "23204", "url": "https://gl.wikipedia.org/wiki?curid=110627", "title": "Aeroporto de Londres-Heathrow", "text": "O Aeroporto Internacional de Heathrow , comunmente co\u00f1ecido s\u00f3 como Heathrow, \u00e9 o aeroporto con maior actividade e conexi\u00f3ns no Reino Unido.\nNo ano 2003, recibiu m\u00e1is tr\u00e1fico internacional de pasaxeiros que calquera outro aeroporto no mundo. Ademais, ese mesmo ano, foi o aeroporto con maior actividade en Europa respecto ao tr\u00e1fico total de pasaxeiros (un 31,5% m\u00e1is de pasaxeiros que o Aeroporto Charles de Gaulle de Par\u00eds ou o Aeroporto de Frankfurt), pero estivo en segundo lugar (tras o Aeroporto Charles de Gaulle) respecto dos movementos de aeronaves (un 10% menos que o aeroporto franc\u00e9s) e foi terceiro respecto ao tr\u00e1fico de carga.\nO Aeroporto de Heathrow at\u00f3pase en Heathrow, no distrito de Hillingdon, na \u00e1rea oeste de Londres."}
{"id": "110629", "revid": "1505", "url": "https://gl.wikipedia.org/wiki?curid=110629", "title": "Ameb\u00edase", "text": "A ameb\u00edase \u00e9 unha infestaci\u00f3n causada por un parasito protozoo, a \"Entamoeba histolytica\", morfoloxicamente id\u00e9ntica \u00e1 \"Entamoeba dispar\", que non obstante non \u00e9 un pat\u00f3xeno.. \u00c9 unha das infecci\u00f3ns m\u00e1is com\u00fans do mundo, e causa da morte de entre 40.000 e 100.000 persoas ao ano, a maior\u00eda en pa\u00edses do Terceiro Mundo.\nPatolox\u00eda.\nOs quistes da \"Entamoeba histolytica\" entran no corpo humano a trav\u00e9s da auga ou pola comida non coci\u00f1ada, contaminada por feces humanas. Unha vez dentro os quistes as\u00e9ntanse no colon e liberan os trofozo\u00edtos. Se os parasitos invaden a membrana mucosa poden provocar \u00falceras que se poden esparexer por todo o intestino causando severas hemorraxias, pero s\u00f3 en moi raros casos chegan a perforar o intestino. Secundariamente pode causar infecci\u00f3ns cut\u00e1neas, con ulceraci\u00f3ns m\u00e1is frecuentes na zona perianal e xenital.\nA \"Entamoeba histolytica\" non ten un per\u00edodo de incubaci\u00f3n definido, e mesmo pode permanecer anos en estado latente."}
{"id": "110632", "revid": "1131", "url": "https://gl.wikipedia.org/wiki?curid=110632", "title": "O Abeledo", "text": ""}
{"id": "110636", "revid": "56817", "url": "https://gl.wikipedia.org/wiki?curid=110636", "title": "Abeledos", "text": "O fit\u00f3nimo Abeledos fai referencia \u00e1 abundancia de abeleiras. Pode referirse a:"}
{"id": "110641", "revid": "1131", "url": "https://gl.wikipedia.org/wiki?curid=110641", "title": "Aviva Stadium", "text": "O Aviva Stadium (en irland\u00e9s: \"Staid Aviva\", informalmente co\u00f1ecido como \"Lansdowne Road\" ou \"Estadio de Irlanda\") \u00e9 un estadio polideportico situado en Dubl\u00edn, capital de Irlanda, con capcidade para 51.700 espectadores. Est\u00e1 situado no lugar do antigo Lansdowne Road (en irland\u00e9s: \"B\u00f3thair Lansd\u00fain\"), demolido en 2007, e substitu\u00edndo a este como como estadio local da e de . O Grupo Aviva asinou en 2009 un acordo por 10 anos para ter os dereitos de nome do estadio.\nO estadio, que foi inaugurado oficialmente o 14 de maio de 2010, est\u00e1 situado ao car\u00f3n da estaci\u00f3n de ferrocarril de Lansdowne Road. \u00c9 o primeiro e \u00fanico estadio irland\u00e9s que est\u00e1 na categor\u00eda UEFA de \"Elite Stadium\", albergando a final da UEFA League de 2011. Tam\u00e9n albergou a Copa das Naci\u00f3ns, unha competici\u00f3n futbol\u00edstica celebrada en 2011. Actualmente \u00e9 a sede das e , as\u00ed como dalg\u00fans encontros do Leinster Rugby. Mentres que o seu predecesor era propiedade exclusiva da Federaci\u00f3n Irlandesa de Rugby (IRFU), o actual estadio est\u00e1 controlado por unha sociedade participada a partes iguais polas federaci\u00f3ns irlandesas de Rugby e de F\u00fatbol denominada \"Lansdowne Road Stadium Development Company\" (LRSDC). Esta sociedade ten os dereitos de explotaci\u00f3n durante 60 anos, ao cabo dos que o estadio volver\u00e1 ser propiedade exclusiva da IRFU."}
{"id": "110645", "revid": "1131", "url": "https://gl.wikipedia.org/wiki?curid=110645", "title": "Lansdowne Road", "text": "\"Para o novo estadio v\u00e9xase: Aviva Stadium\"\nLansdowne Road (en irland\u00e9s:\"B\u00f3thar Lansd\u00fain\") era un estadio de deportes sito en Dubl\u00edn pertencente \u00e1 Federaci\u00f3n Irlandesa de Rugby (IRFU) e utilizado principalmente por ela, mais tam\u00e9n para partidos internacionais de f\u00fatbol, finais de competici\u00f3ns e concertos de m\u00fasica. Foi demolido en 2007, e estase a constru\u00edr no seu lugar un novo estadio, o co\u00f1ecido coma \"novo Lansdowne Road\": o Aviva Stadium.\nLansdowne Road \u00e9 tam\u00e9n o nome da r\u00faa lindeira, da que o estadio recibiu o nome.\nLocalizaci\u00f3n.\nO estadio estaba situado no barrio de Ballsbridge na cidade de Dubl\u00edn na \u00e1rea 4. Cruzaba o R\u00edo Dodder e estaba pr\u00f3ximo a moitas casas de ladrillo vermello vitorianas, a ponte que o cruzaba \u00e9 a Pont de Herbert e conecta co cruzamento de Estrada de Herbert e a Avenida Newbridge.\nAo estadio p\u00faxoselle o nome da estrada pr\u00f3xima, \u00e1 cal, a cambio, se lle puxo o nome de Marqu\u00e9s de Lansdowne. O Marqu\u00e9s era tam\u00e9n o Conde de Shelbourne, e a estrada de Shelbourne pr\u00f3xima tam\u00e9n se chama as\u00ed por el.\nComo curiosidade, o Lansdowne Road p\u00f3dese xactar de ter o mellor e m\u00e1is conveniente sistema de acceso ao transporte p\u00fablico que calquera outro estadio no mundo, isto \u00e9 porque a estaci\u00f3n \"Lansdowne Road\" do ferrocarril de Dubl\u00edn (o \"Dublin Area Rapid Transit\" ou DART), at\u00f3pase \u00e1 sa\u00edda do estadio e cruza por baixo da tribuna oeste. Este era at\u00e9 2007, o estadio m\u00e1is antigo do mundo sobre o que se segu\u00eda xogando tanto a rugby como a f\u00fatbol. Destaca as\u00ed mesmo polo incr\u00edbel ambiente que se xera en cada partido da selecci\u00f3n irlandesa, cunha afecci\u00f3n que non deixa en ning\u00fan momento de animar o seu equipo, convertendo o estadio nunha caldeira.\nA s\u00faa capacidade variaba segundo o deporte, posto que no rugby non existe unha limitaci\u00f3n de prazas de p\u00e9, feito que si se d\u00e1 no f\u00fatbol. Por este motivo os socalcos situados nos fondos norte e sur adapt\u00e1banse con cadeiras, polo que a capacidade do estadio diminu\u00eda de 49 000 a 36 000 espectadores. No ano 2004 o goberno irland\u00e9s xunto coas federaci\u00f3ns de rugby (IRFU) e f\u00fatbol (FAI) chegaron a un acordo para remodelar por completo Lansdowne Road durante o ano 2007 e 2008, polo que ambas selecci\u00f3ns deber\u00e1n disputar os seus encontros no estadio Croke Park, pertencente \u00e1 asociaci\u00f3n de f\u00fatbol ga\u00e9lico (GAA) at\u00e9 o ano 2010.\nPodemos engadir, como referencia, que este estadio foi usado para concertos dalgunhas bandas tan famosas como R.E.M., U2 e The Corrs, conseguindo enchelo.\nIncidentes.\nIrlanda contra Inglaterra.\nO 6 de febreiro de 1995, uns seareiros enfurecidos causaron que o \u00e1rbitro tivese que abandonar o terreo de xogo aos 27 minutos por anularlle un gol a Inglaterra."}
{"id": "110649", "revid": "1822", "url": "https://gl.wikipedia.org/wiki?curid=110649", "title": "Febre aftosa", "text": ""}
{"id": "110658", "revid": "1131", "url": "https://gl.wikipedia.org/wiki?curid=110658", "title": "Croke Park", "text": "O Croke Park (en irland\u00e9s: P\u00e1irc an Chr\u00f3caigh) \u00e9 un estadio situado en Dubl\u00edn, Irlanda. \u00c9 o recinto deportivo m\u00e1is grande do pa\u00eds e o campo principal e sede central da Gaelic Athletic Association (\"Asociaci\u00f3n de Deportes Ga\u00e9licos\"), a m\u00e1is grande organizaci\u00f3n deportiva irlandesa.\nHistoria e caracter\u00edsticas.\nDende 1884 este lar foi utilizado pola GAA para acoller xogos Ga\u00e9licos, coma por exemplo as finais de do campionato de Irlanda de f\u00fatbol ga\u00e9lico ou de hurling. En 1920 tivo lugar o Domingo Sanguento, no que as tropas brit\u00e1nicas dispararon \u00e1 multitude que fora mirar o partido entre Dubl\u00edn e Tipperary.\nO \"Crocker\", como \u00e9 popularmente co\u00f1ecido, tam\u00e9n acolle concertos de m\u00fasica e actos importantes a nivel internacional coma, por exemplo, as cerimonias de apertura e clausura dos Special Olympics de ver\u00e1n de 2003. Durante a reforma do estadio de Lansdowne Road (que se converter\u00e1 no Aviva Stadium) o estadio tam\u00e9n acolle \u00e1 Selecci\u00f3n de rugby de Irlanda \u00e9 a selecci\u00f3n f\u00fatbol.\nSeguindo un programa de desenvolvemento comezado nos anos 90 do s\u00e9culo XX, Croke Park aumentou a s\u00faa capacidade at\u00e9 82.300 espectadores, convert\u00e9ndoo no cuarto estadio de Europa en capacidade e o actualmente maior estadio do Torneo das Seis Naci\u00f3ns, seguido de preto polo Twickenham Stadium.\nCroke Park tam\u00e9n acolleu en 1972 un combate de boxeo entre Muhammad Ali e Alvin Lewis."}
{"id": "110661", "revid": "85894", "url": "https://gl.wikipedia.org/wiki?curid=110661", "title": "Al\u00e9n, Anse\u00e1n, Lal\u00edn", "text": "Al\u00e9n \u00e9 un lugar da parroquia de Anse\u00e1n, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 11 habitantes (7 homes e 4 mulleres), o que sup\u00f3n o mesmo n\u00famero de habitantes con respecto ao ano 2000.\nNeste lugar naceu a poeta Luz Pichel."}
{"id": "110662", "revid": "56817", "url": "https://gl.wikipedia.org/wiki?curid=110662", "title": "Al\u00e9n (hom\u00f3nimos)", "text": "O top\u00f3nimo Al\u00e9n pode referirse a:"}
{"id": "110663", "revid": "85894", "url": "https://gl.wikipedia.org/wiki?curid=110663", "title": "Anse\u00e1n, Anse\u00e1n, Lal\u00edn", "text": "Anse\u00e1n \u00e9 un lugar da parroquia de Anse\u00e1n, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 3 habitantes (2 homes e 1 muller), o que sup\u00f3n unha diminuci\u00f3n de 1 habitante con respecto ao ano 2000."}
{"id": "110664", "revid": "85894", "url": "https://gl.wikipedia.org/wiki?curid=110664", "title": "Soutullo, Anse\u00e1n, Lal\u00edn", "text": "Soutullo \u00e9 un lugar da parroquia de Anse\u00e1n, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 49 habitantes (26 homes e 23 mulleres), o que sup\u00f3n unha diminuci\u00f3n de 14 habitantes con respecto ao ano 2000."}
{"id": "110665", "revid": "1576", "url": "https://gl.wikipedia.org/wiki?curid=110665", "title": "Represi\u00f3n", "text": "\ufeffRepresi\u00f3n pol\u00edtica \u00e9 a acci\u00f3n de conter, deter ou castigar actuaci\u00f3ns pol\u00edticas ou sociais dende o poder por parte das autoridades p\u00fablicas, negando ou impedindo o exercicio dos dereitos e liberdades (expresi\u00f3n, reuni\u00f3n, manifestaci\u00f3n, asociaci\u00f3n, sindicaci\u00f3n) que adoitan considerarse propias dos sistemas democr\u00e1ticos.\nDecotea vai acompa\u00f1ada de violencia, tanto legal como informal. A forza do exemplo de quen sofre esa violencia fai que, por temor, o resto da sociedade se reprima a si mesma no exercicio da liberdade, que queda as\u00ed anulada para todos, ag\u00e1s para o poder e para aqueles no beneficio dos cales se realiza a represi\u00f3n."}
{"id": "110666", "revid": "85894", "url": "https://gl.wikipedia.org/wiki?curid=110666", "title": "Vilela, Anse\u00e1n, Lal\u00edn", "text": "Vilela \u00e9 un lugar da parroquia de Anse\u00e1n, no concello pontevedr\u00e9s de Lal\u00edn, na comarca do Deza. Segundo o IGE, no 2011 estaba deshabitado, o que sup\u00f3n unha perda de 3 habitantes con respecto ao ano 2000."}
{"id": "110667", "revid": "85894", "url": "https://gl.wikipedia.org/wiki?curid=110667", "title": "Reib\u00f3, Anzo, Lal\u00edn", "text": "Reib\u00f3 \u00e9 un lugar da parroquia de Anzo, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 6 habitantes (2 homes e 4 mulleres), o que sup\u00f3n un aumento de 4 habitantes con respecto ao ano 2000."}
{"id": "110668", "revid": "1888", "url": "https://gl.wikipedia.org/wiki?curid=110668", "title": "Reib\u00f3", "text": "Co top\u00f3nimo Reib\u00f3 pod\u00e9monos referir a:"}
{"id": "110670", "revid": "89787", "url": "https://gl.wikipedia.org/wiki?curid=110670", "title": "Chennai", "text": "Chennai (\u0b9a\u0bc6\u0ba9\u0bcd\u0ba9\u0bc8 en t\u00e1mil) (antigamente Madr\u00e1s) \u00e9 a capital de Tamil Nadu na India, con 6\u00a0800\u00a0000 habitantes \u00e9 a cuarta cidade do pa\u00eds. Local\u00edzase na costa de Coromandel, no Golfo de Bengala.\nHistoria.\nChennai recibiu o seu nome actual en 1996.\nMylapore.\nNunha rexi\u00f3n poboada dende s\u00e9culos, a cidade anteriormente co\u00f1ecida coma Madras (ata 1996) xurdiu por uni\u00f3n de varias poboaci\u00f3ns veci\u00f1as, xeralmente vinculadas a templos: Thiruvanmiyur no sur; Thiruvotriyur ao norte; Thirvallkeni (hoxe barrio de Triplicane) no centro. A a m\u00e1is antiga semella que foi Mylapore (hoxe barrio central de Thirumaylai). Foi un activo porto da Costa de Coromandel dende o s\u00e9culo I aC e centro da cultura t\u00e1mil. Supostamente foi visitada por Tolomeo e poida que polo ap\u00f3stolo San Tom\u00e9. De feito, nos arredores da cidade actual, no suroeste, \u00e1lzase o Monte de San Tom\u00e9, suposto lugar da pr\u00e9dica evanxelizadora.\nMylapore foi porto e un centro administrativo das sucesivas dinast\u00edas que gobernaron o sueste do subcontinente indio no primeiro milenio: Chola, Pallava, Pandya, Khilji e os Nayaks do Imperio de Vijayanagar. Do tempo dos Pallava data o importante templo de Kapalleeshvarar (s\u00e9culo VII).\nEn 1522 os portugueses arriban e constr\u00faen al\u00ed o asentamento e porto de S\u00e3o Tom\u00e9 de Meliapore. Destru\u00edron o templo de Kapaleeshwarar (reconstru\u00eddo no XVIII) e erixiron a bas\u00edlica de Sao Tom\u00e9 sobor da suposta tumba do ap\u00f3stolo.\nColonia brit\u00e1nica: Madras.\nEn 1639 Francis Day merca para a Compa\u00f1\u00eda Brit\u00e1nica do Leste da India a concesi\u00f3n dunha franxa de terra ao norte de Mylapore onde exist\u00eda a localidade pesqueira de Madraspatnam. Ao ano seguinte constr\u00faen un forte (Fort St. George) con vivendas e peirao, \u00f3 que chamaron \"White Town\", por oposici\u00f3n \u00e1 \"Black Town\" ou asentamento ind\u00edxena que creceu ao car\u00f3n do anterior.\nEn 1746 os franceses oc\u00fapana brevemente destru\u00edndo a Black Town. Tres anos despois volve \u00e1s mans dos brit\u00e1nicos. Reforzan con basti\u00f3ns o forte que adopta forma semioctogonal e deixan unha explanada de medio quil\u00f3metro ao norte no lugar que ocupara aquela, estendendo m\u00e1is ao norte unha nova ret\u00edcula urbana (futura George Town).\nAmais, durante todo o s\u00e9culo XVIII agrandan a colonia mediante sucesivas adquisici\u00f3ns (entre outras Triplicane, Tiruvottiyur e a propia Mylapore). Conv\u00e9rtese en base naval inglesa e centro administrativo das posesi\u00f3ns do imperio no sur da India (Madras Presidency).\nNo s\u00e9culo XIX experimenta un gran crecemento ao ser o porto do intercambio comercial da rexi\u00f3n con Europa, incrementado pola posta en marcha cara ao fin da centuria da rede de ferrocarr\u00eds da India.\nPero a verdadeira explosi\u00f3n urbana produciuse trala independencia do pa\u00eds en 1948 e a industrializaci\u00f3n das d\u00e9cadas posteriores (sinaladamente a industria do autom\u00f3bil). Hoxe un novo pulo v\u00e9n da man de ser un centro das Tecnolox\u00edas da Informaci\u00f3n."}
{"id": "110673", "revid": "1576", "url": "https://gl.wikipedia.org/wiki?curid=110673", "title": "Unniloctio", "text": ""}
{"id": "110674", "revid": "85894", "url": "https://gl.wikipedia.org/wiki?curid=110674", "title": "Castro de Anzo, Anzo, Lal\u00edn", "text": "Castro de Anzo \u00e9 un lugar da parroquia de Anzo, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 8 habitantes (5 homes e 3 mulleres), o que sup\u00f3n unha diminuci\u00f3n de 5 habitantes con respecto ao ano 2000."}
{"id": "110675", "revid": "85894", "url": "https://gl.wikipedia.org/wiki?curid=110675", "title": "A Costa, Anzo, Lal\u00edn", "text": "A Costa \u00e9 un lugar da parroquia de Anzo, no concello pontevedr\u00e9s de Lal\u00edn, na comarca do Deza. Segundo o IGE en 2011 ti\u00f1a 28 habitantes (15 homes e 13 mulleres), sete menos ca en 2000."}
{"id": "110676", "revid": "85894", "url": "https://gl.wikipedia.org/wiki?curid=110676", "title": "Afons\u00edn, Barcia, Lal\u00edn", "text": "Afons\u00edn \u00e9 un lugar da parroquia de Barcia, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 4 habitantes (1 home e 3 muller), un aumento de 2 habitantes en relaci\u00f3n ao ano 2000."}
{"id": "110677", "revid": "56817", "url": "https://gl.wikipedia.org/wiki?curid=110677", "title": "Afons\u00edn", "text": "O top\u00f3nimo Afons\u00edn pode referirse a:"}
{"id": "110678", "revid": "85894", "url": "https://gl.wikipedia.org/wiki?curid=110678", "title": "Amboade, Barcia, Lal\u00edn", "text": "Amboade \u00e9 un lugar da parroquia de Barcia, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 15 habitantes (9 homes e 6 mulleres), o que sup\u00f3n unha diminuci\u00f3n de 8 habitantes con respecto ao ano 2000."}
{"id": "110679", "revid": "1131", "url": "https://gl.wikipedia.org/wiki?curid=110679", "title": "Amboade", "text": "O top\u00f3nimo Amboade pode referirse a:"}
{"id": "110680", "revid": "5863", "url": "https://gl.wikipedia.org/wiki?curid=110680", "title": "Eu \u00e9", "text": "Eu \u00e9 \u00e9 unha novela de Xurxo Borraz\u00e1s, publicada por Sotelo Blanco en 1996. Foi cualificada como paradigma da narrativa posmoderna en Galiza.\nArgumento.\nOs dous protagonistas, un escritor de corenta anos e unha moza de dezanove a quen el recolle en Vigo facendo autostop, viaxan ata Lisboa e inician unha relaci\u00f3n que se ve interrompida cando el se ve trasladado ao s\u00e9culo XVIII, coincidindo co famoso terremoto de Lisboa de 1755. Os niveis temporais mest\u00faranse con niveis ficcionais cando as peripecias dos personaxes da novela se ven enleados na acci\u00f3n do \"C\u00e1ndido\" de Voltaire."}
{"id": "110681", "revid": "23204", "url": "https://gl.wikipedia.org/wiki?curid=110681", "title": "Alta Normand\u00eda", "text": "A Alta Normand\u00eda (en franc\u00e9s: \"Haute-Normandie\", en normando: \"\u0124\u00e2ote-Normaundie\") \u00e9 unha rexi\u00f3n de Francia creada en 1956, cando Normand\u00eda se dividiu en Baixa Normand\u00eda e Alta Normand\u00eda. Esta divisi\u00f3n segue sendo algo pol\u00e9mica, con algunha petici\u00f3n de reagrupamento. Abarca dous departamentos: o de Seine-Maritime e o de Eure. Corresponde \u00e1 parte oriental da antiga provincia de Normand\u00eda. A s\u00faa capital \u00e9 Ru\u00e1n.\nHistoria.\nFoi creada na Francia do 1956. Corresponde \u00e1 parte oriental da antiga provincia de Normand\u00eda. As s\u00faas principais cidades son Rouen, \u00c9vreux, Bernay, Le Havre e Les Andelys.\nPoboada inicialmente por tribos celtas, a Provincia foi conquistada en 51 a.C. polas lexi\u00f3ns romanas. Coa ca\u00edda de Roma, os pobos francos instal\u00e1ronse al\u00ed e foron, m\u00e1is tarde integrados ao Imperio Carolinxio.\nA partir do final do s\u00e9culo VIII, piratas viquingos devastaron a rexi\u00f3n, al\u00ed se estabeleceron e fundaron, en 911, o Ducado de Normand\u00eda. Despois dun s\u00e9culo de expansi\u00f3n, as fronteiras da Normand\u00eda se tornaron estables, a tal punto de se aproximaran as actuais.\nIntegrada ao Reino de Francia, a rexi\u00f3n foi particularmente marcada polos efectos da Guerra dos Cen Anos, e polas Guerras de Relixi\u00f3n, os normandos foron moi m\u00e1is convertidos ao Protestantismo que os doutras rexi\u00f3ns de Francia.\nNo s\u00e9culo XX, o desembarque das tropas Aliadas na Normand\u00eda trouxo destruci\u00f3n para as cidades normandas, principalmente Saint-L\u00f4, Le Havre e Caen. Separada en d\u00faas rexi\u00f3ns en 1956, os proxectos de restauraci\u00f3n da unidade da Normand\u00eda est\u00e1n en estudos.\nXeograf\u00eda.\nA rexi\u00f3n da Alta Normand\u00eda limita coas rexi\u00f3ns da Picard\u00eda, a Illa de Francia, o Centro e a Baixa Normand\u00eda. Integran esta rexi\u00f3n s\u00f3 dous departamentos: Sena Mar\u00edtimo e Eure.\nTen 12.317\u00a0km\u00b2 (2 % do territorio nacional) e 1,74 mill\u00f3ns de habitantes (3 % da poboaci\u00f3n francesa). \u00c9 a rexi\u00f3n m\u00e1is nova de Francia cun 36,5% da poboaci\u00f3n menor de 25 anos.\nEconom\u00eda.\nEn 2001, a industria de manufacturas empregaba 142.099 persoas. Nesta rexi\u00f3n faise o 60 % da produci\u00f3n francesa de lubrificantes, o 50 % dos pl\u00e1sticos e o 30 % dos autom\u00f3biles. \u00c9 a 4\u00aa rexi\u00f3n francesa en comercio exterior, a 1\u00aa rexi\u00f3n en produci\u00f3n de li\u00f1o e a 6\u00aa rexi\u00f3n en investigaci\u00f3n.\nPol\u00edtica.\nO presidente do Consello Rexional da Alta Normand\u00eda \u00e9 o socialista Alain Lle Vern, que ocupa este cargo dende 1998. Nas elecci\u00f3ns rexionais de 1998, a coalici\u00f3n formada polo Partido Socialista e o Partido Comunista Franc\u00e9s, e que encabezaba Alain Lle Vern obtivo a maior\u00eda relativa ao Consello Rexional. Os socialistas conseguiron 14 escanos e os comunistas 6, que sumados aos 3 dos Verdes e aos 2 de Loita Obreira permitiron \u00e1 esquerda gobernar esta rexi\u00f3n dado que a dereita republicana non pactou coa ultradereita, que obtivera 10 escanos.\nA esquerda tivo que esperar \u00e1s elecci\u00f3ns rexionais do 2004 para poder gobernar a rexi\u00f3n con maior\u00eda absoluta. Cunha candidatura unitaria dende a primeira volta das elecci\u00f3ns, a esquerda conseguiu na segunda volta o 52,69% dos votos e 36 escanos. Integraron esta coalici\u00f3n electoral o Partido Socialista, o Partido Comunista Franc\u00e9s, Os Verdes e o Partido Radical de Esquerda. Non as\u00ed, Loita Obreira, que preferiu presentarse coa Liga Comunista Revolucionaria. Esta candidatura, con s\u00f3 o 5,59% dos votos emitidos na primeira volta, non conseguiu entrar ao Consello Rexional.\nCon respecto a dereita, esta padeceu un forte retroceso, pasando de 20 a 13 escanos. A dereita presentouse dividida na primeira volta das elecci\u00f3ns, por unha banda a lista formada pola UMP, o Reagrupamento por Francia e o Movemento por Francia, e a outra lista formada pola Uni\u00f3n para a Democracia Francesa e Cidadan\u00eda, Acci\u00f3n, Participaci\u00f3n para o S\u00e9culo XXI. As d\u00faas listas fusion\u00e1ronse de cara a segunda volta. Esta uni\u00f3n non deu os resultados previstos inicialmente, posto que na segunda volta obtiveron case un punto menos que a suma das d\u00faas listas na primeira volta.\nForte retroceso tam\u00e9n o vivido pola ultradereita. No ano 1998, hab\u00eda parlamentarios pertencentes a diferentes partidos pol\u00edticos de ultradereita: sete parlamentarios eran da Entendida Nacional e Identit\u00e0ria, dous da Fronte Nacional e un do Movemento Nacional Republicano. Destes tres partidos s\u00f3 a Fronte Nacional conseguiu entrar ao Consello Rexional no ano 2004, co 14,59% dos votos emitidos na segunda volta e 6 escanos."}
{"id": "110682", "revid": "23204", "url": "https://gl.wikipedia.org/wiki?curid=110682", "title": "Prefectura de Saga", "text": "A prefectura de Saga (\u4f50\u8cc0\u770c, \u3055\u304c\u3051\u3093; \"Saga-ken\") \u00e9 unha prefectura do Xap\u00f3n, que se atopa na rexi\u00f3n de Ky\u016bsh\u016b, na illa hom\u00f3nima. A s\u00faa capital \u00e9 Saga-shi. A prefectura cobre 2.439,60\u00a0km\u00b2 de superficie e hab\u00edtana 855.334 persoas. Fai fronteira coa prefectura de Nagasaki e e a prefectura de Fukuoka. Antes da Revoluci\u00f3n Meiji co\u00f1ec\u00edase como a provincia de Hizen (\u80a5\u524d\u56fd)."}
{"id": "110685", "revid": "27249", "url": "https://gl.wikipedia.org/wiki?curid=110685", "title": "Ficolox\u00eda", "text": "Ficolox\u00eda (do grego \"\u03c6\u1fe6\u03ba\u03bf\u03c2\", \"phykos\", 'alga'; e \"\u03bb\u03bf\u03b3\u03af\u03b1\", \"-lox\u00eda\", 'estudo') ou algolox\u00eda \u00e9 unha subdisciplina da bot\u00e1nica que se dedica ao estudo cient\u00edfico das algas. As algas son importantes como produtores primarios en ecosistemas acu\u00e1ticos. Moitas algas son organismos eucari\u00f3ticas, fotosint\u00e9ticos que viven nun ambiente h\u00famido.\nConsid\u00e9ranse algas \u00e1s plantas que carecen de verdadeiras ra\u00edces e follas. Moitas especies son unicelulares, a\u00ednda que s\u00f3 as pluricelulares poden chegar a alcanzar grandes dimensi\u00f3ns. A ficolox\u00eda tam\u00e9n incl\u00fae o estudo de c\u00e9lulas procarioticas, formas co\u00f1ecidas como algas verde-azul ou cianobacterias."}
{"id": "110686", "revid": "22570", "url": "https://gl.wikipedia.org/wiki?curid=110686", "title": "Organismo unicelular", "text": "Un organismo unicelular \u00e9 aquel organismo que est\u00e1 constitu\u00eddo por unha soa c\u00e9lula, como son todas as bacterias, os protozoos, paramecios, amebas, ciliados etc. Representan a inmensa maior\u00eda dos seres vivos que poboan actualmente a Terra. Por\u00e9n, os seres vivos que nos resultan familiares est\u00e1n constitu\u00eddos por un conxunto de c\u00e9lulas, son os chamados organismos pluricelulares, a\u00ednda que na s\u00faa orixe tam\u00e9n estes organismos proceden dunha \u00fanica c\u00e9lula. Todos os organismos pasan nun momento inicial da s\u00faa existencia por ser unha soa c\u00e9lula. Por exemplo as bacterias, protistas, arqueas e certas algas e fungos, malia que hai un bo n\u00famero de casos de algas e fungos pluricelulares."}
{"id": "110687", "revid": "55821", "url": "https://gl.wikipedia.org/wiki?curid=110687", "title": "Estatua", "text": "Unha estatua \u00e9 a obra escult\u00f3rica elaborada, polo xeral, a imitaci\u00f3n do natural. A escultura \u00e9 considerada unha das Belas Artes.\nAs estatuas te\u00f1en sido un elemento constante en moitas culturas e sociedades. Con elas, imitando modelos reais, int\u00e9ntase evocar deuses, personaxes ou conceptos como a liberdade, a xustiza etc. Agrupadas, formando conxuntos escult\u00f3ricos, poden representar escenas que conmemoran acontecementos hist\u00f3ricos, mitol\u00f3xicos, relixiosos, ideas simb\u00f3licas ou escenas costumistas. Algunhas son creadas para embelecer lugares frecuentados polo p\u00fablico. O que o concepto da estatua inspira, foi inclu\u00eddo en obras creativas, dende o xogo infantil \"as estatuas de marf\u00edl\", at\u00e9 a \u00f3pera \"Don Giovanni\" de Mozart."}
{"id": "110688", "revid": "2074", "url": "https://gl.wikipedia.org/wiki?curid=110688", "title": "Unicelular", "text": ""}
{"id": "110691", "revid": "2074", "url": "https://gl.wikipedia.org/wiki?curid=110691", "title": "\u00d3rgano (biolox\u00eda)", "text": ""}
{"id": "110692", "revid": "85894", "url": "https://gl.wikipedia.org/wiki?curid=110692", "title": "Mid\u00f3n, Barcia, Lal\u00edn", "text": "Mid\u00f3n \u00e9 un lugar da parroquia de Barcia, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 31 habitantes (10 homes e 21 mulleres), o mesmo n\u00famero de habitantes ca no ano 2000."}
{"id": "110694", "revid": "1131", "url": "https://gl.wikipedia.org/wiki?curid=110694", "title": "Mid\u00f3n", "text": "O top\u00f3nimo galego Mid\u00f3n pode referirse a:"}
{"id": "110695", "revid": "56817", "url": "https://gl.wikipedia.org/wiki?curid=110695", "title": "Ribela, Barcia, Lal\u00edn", "text": "Ribela \u00e9 un lugar da parroquia de Barcia, no concello pontevedr\u00e9s de Lal\u00edn, na comarca do Deza. Segundo o INE, no 2011 ti\u00f1a 55 habitantes (24 homes e 31 mulleres), o que sup\u00f3n unha diminuci\u00f3n de 7 habitantes con respecto ao ano 2000."}
{"id": "110697", "revid": "1888", "url": "https://gl.wikipedia.org/wiki?curid=110697", "title": "A Ribela", "text": "O top\u00f3nimo A Ribela pode referirse a:"}
{"id": "110698", "revid": "56817", "url": "https://gl.wikipedia.org/wiki?curid=110698", "title": "Xar, Barcia, Lal\u00edn", "text": "Xar \u00e9 un lugar da parroquia de Barcia, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 28 habitantes (18 homes e 10 mulleres), o que sup\u00f3n un aumento de 7 habitantes con respecto ao ano 2000."}
{"id": "110699", "revid": "1888", "url": "https://gl.wikipedia.org/wiki?curid=110699", "title": "Xar", "text": ""}
{"id": "110700", "revid": "85894", "url": "https://gl.wikipedia.org/wiki?curid=110700", "title": "O Outeiro, Barcia, Lal\u00edn", "text": "O Outeiro \u00e9 un lugar da parroquia de Barcia, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 45 habitantes (20 homes e 25 mulleres), o que sup\u00f3n unha diminuci\u00f3n de 8 habitantes con respecto ao ano 2000.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "110701", "revid": "85894", "url": "https://gl.wikipedia.org/wiki?curid=110701", "title": "Barcia, Barcia, Lal\u00edn", "text": "Barcia \u00e9 un lugar da parroquia de Barcia, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 83 habitantes (38 homes e 45 mulleres), o que sup\u00f3n unha diminuci\u00f3n de 33 habitantes con respecto ao ano 2000."}
{"id": "110703", "revid": "22570", "url": "https://gl.wikipedia.org/wiki?curid=110703", "title": "Porreiros, Gresande, Lal\u00edn", "text": "Porreiros \u00e9 un lugar da parroquia de Gresande, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 10 habitantes (4 homes e 6 mulleres) o que sup\u00f3n unha diminuci\u00f3n de 1 habitante con respecto ao ano 2000."}
{"id": "110704", "revid": "1888", "url": "https://gl.wikipedia.org/wiki?curid=110704", "title": "Porreiros", "text": ""}
{"id": "110705", "revid": "85894", "url": "https://gl.wikipedia.org/wiki?curid=110705", "title": "Ramil, Gresande, Lal\u00edn", "text": "Ramil \u00e9 un lugar da parroquia de Gresande, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 42 habitantes (17 homes e 25 mulleres) o que sup\u00f3n unha diminuci\u00f3n de 9 habitantes con respecto ao ano 2000."}
{"id": "110706", "revid": "3471", "url": "https://gl.wikipedia.org/wiki?curid=110706", "title": "Motion Picture Expert Group", "text": ""}
{"id": "110707", "revid": "3471", "url": "https://gl.wikipedia.org/wiki?curid=110707", "title": "MPG", "text": ""}
{"id": "110708", "revid": "98629", "url": "https://gl.wikipedia.org/wiki?curid=110708", "title": "Enerx\u00eda undimotriz", "text": "A enerx\u00eda undimotriz \u00e9 o transporte da enerx\u00eda producida polo movemento das ondas e a s\u00faa captaci\u00f3n para aplicala en facer un traballo \u00fatil; por exemplo, para a xeraci\u00f3n de electricidade, a desalinizaci\u00f3n, ou o bombeo de auga (en dep\u00f3sitos). \u00c9 unha fonte de enerx\u00eda renovable menos co\u00f1ecida e estendida c\u00e1 maremotriz, pero cada vez apl\u00edcase m\u00e1is.\nConceptos f\u00edsicos.\nAs ondas son xeradas polo vento que pasa sobre o mar: sempre que as ondas se propagan m\u00e1is lentas que a velocidade do vento situado xusto enriba delas, hai unha transferencia de enerx\u00eda dende o vento ata as ondas m\u00e1is enerx\u00e9ticas. Tanto as diferenzas de presi\u00f3n entre o barlovento e o sotavento da crista dunha onda como a fricci\u00f3n sobre a superficie da auga pola cizalladura do vento, causan o crecemento das ondas. A altura das ondas increm\u00e9ntase cando aumenta:\nXeralmente, as ondas grandes son as m\u00e1is potentes. En concreto, a onda de enerx\u00eda v\u00e9n determinada pola altura das ondas, a velocidade de onda, a lonxitude de onda e a densidade da auga.\nO movemento oscilatorio \u00e9 m\u00e1is elevado na superficie e dimin\u00fae coa profundidade. Por\u00e9n, para as ondas estacionarias cerca da costa, a s\u00faa enerx\u00eda tam\u00e9n est\u00e1 presente a gran profundidade polas oscilaci\u00f3ns de presi\u00f3n, que produce microsismos. Estas flutuaci\u00f3ns de presi\u00f3n a maior profundidade son demasiado pequenas para resultar interesantes dende o punto de vista do poder da onda.\nAs ondas prop\u00e1ganse na superficie do oc\u00e9ano, e a s\u00faa enerx\u00eda tam\u00e9n se transporta horizontalmente coa velocidade de grupo. A media de taxa de transporte da enerx\u00eda das ondas a trav\u00e9s dun plano vertical paralelo \u00e1 crista dunha onda ch\u00e1mase fluxo de enerx\u00eda ou poder dunha onda.\nUnha das propiedades caracter\u00edsticas das ondas \u00e9 a s\u00faa capacidade de desprazarse a grandes distancias sen apenas perda de enerx\u00eda; por iso, a enerx\u00eda xerada en calquera parte do oc\u00e9ano acaba no bordo continental. Deste modo a enerx\u00eda das ondas conc\u00e9ntrase nas costas.\nF\u00f3rmula da enerx\u00eda das ondas.\nEn augas profundas, se a profundidade da auga \u00e9 maior que a metade da lonxitude de onda, o fluxo de enerx\u00eda das ondas \u00e9\nonde\nDispositivos.\nExisten diversos dispositivos para captar a enerx\u00eda procedente das ondas. Podemos agrupar estes sistemas en dous grupos:\n- Activos: os elementos da estrutura m\u00f3vense ao golpear as ondas e extr\u00e1ese a enerx\u00eda utilizando os movementos que provocan as partes m\u00f3biles e as partes fixas:\n- Pasivos: a estrutura est\u00e1 fixa ao fondo do mar ou na costa e a enerx\u00eda extr\u00e1ese directamente do movemento da auga:\nVantaxes e desvantaxes.\nAs instalaci\u00f3ns undimotrices requiren un alto investimento e un maior desenvolvemento tecnol\u00f3xico. Os seus responsables deben mellorar en varias cuesti\u00f3ns, como a s\u00faa eficiencia ao aproveitar o movemento non lineal e esquivo das ondas, ou a s\u00faa resistencia ao embate destas, e todo iso cun custo asumible. Por iso, as instalaci\u00f3ns deste tipo a\u00ednda non son competitivas.\nPor outra banda, a tecnolox\u00eda undimotriz presenta incluso m\u00e1is vantaxes que outras renovables: tr\u00e1tase dunha enerx\u00eda constante e inesgotable, xa que sempre hai ondas, e o seu impacto no contorno tam\u00e9n \u00e9 menor.\nEn Espa\u00f1a.\nEn Espa\u00f1a inda non se aproveita este tipo de enerx\u00eda de forma comercial. En Cantabria e no Pa\u00eds Vasco estanse desenvolvendo proxectos de centrais piloto que utilizan a forza das ondas en Santo\u00f1a e en Mutriku.\nSanto\u00f1a (Cantabria).\nO seu funcionamento bas\u00e9ase no aproveitamento da enerx\u00eda da oscilaci\u00f3n vertical das ondas a trav\u00e9s dunhas boias el\u00e9ctricas que se elevan e descenden sobre unha estrutura similar a un pist\u00f3n, na que se instala unha bomba hidr\u00e1ulica. A auga entra e sae da bomba co movemento e impulsa un xerador que produce a electricidade. A corrente transm\u00edtese \u00e1 terra a trav\u00e9s dun cable submarino. Iberdrola, a promotora, instalar\u00e1 10 boias somerxidas a unha profundidade de 40 metros, a unha distancia da costa entre 1,5 e 3 quil\u00f3metros, ocupando unha superficie duns 2000\u00a0km\u00b2. As boias te\u00f1en unha potencia total de 1,5 MW, e soben e baixan ao vaiv\u00e9n das ondas, enrolando e desenrolando un cable que move un xerador de enerx\u00eda. Segundo os seus promotores, as principais vantaxes deste sistema son a s\u00faa seguridade, ao atoparse somerxido, a s\u00faa maior durabilidade e un impacto ambiental m\u00ednimo. En Espa\u00f1a estase utilizando tam\u00e9n na zona costeira de Mora de Rubielos, que xa conta cunhas 40 boias."}
{"id": "110709", "revid": "56817", "url": "https://gl.wikipedia.org/wiki?curid=110709", "title": "Patella intermedia", "text": "Patella intermedia ou Patella depressa, unha lapa, \u00e9 un molusco gaster\u00f3podo da familia dos pat\u00e9lidos.\nHabita na zona onde bate a marea, sobre as rochas ou nas pozas do litoral atl\u00e1ntico de Europa e do norte de \u00c1frica, \u00e9 moi abundante en Galicia. A cuncha \u00e9 un cono achatado con finas costelas radiais, raramente supera os 45\u00a0mm e o habitual \u00e9 que estea entre os 20 e 25\u00a0mm"}
{"id": "110710", "revid": "5467", "url": "https://gl.wikipedia.org/wiki?curid=110710", "title": "Patella depressa", "text": ""}
{"id": "110712", "revid": "89787", "url": "https://gl.wikipedia.org/wiki?curid=110712", "title": "Resident Evil", "text": "Resident Evil (co\u00f1ecido no Xap\u00f3n como \u00e9 unha serie de videoxogos de supervivencia de terror e unha serie de c\u00f3mics, novelas, catro filmes e unha manchea de coleccionables como figuras de acci\u00f3n, gu\u00edas de estratexia e publicaci\u00f3ns. Desenvolvida pola compa\u00f1\u00eda Capcom e creada por Shinji Mikami, a serie vendeu m\u00e1is de 35 mill\u00f3ns de xogos ata marzo de 2009.\nNome.\nMalia que \u00e9 unha das sagas do x\u00e9nero denominado supervivencia de terror (\"survival horror\"), non \u00e9 o primeiro, habendo t\u00edtulos previos como \"Alone In The Dark\" e \"\". O nome orixinal xapon\u00e9s \u00e9 \"Biohazard\"; non obstante, nos Estados Unidos dec\u00eddese cambialo a \"Resident Evil\" polo pouco impacto que poder\u00eda causar unha palabra tan com\u00fan, e polo feito de que xa exist\u00eda unha banda co mesmo nome.\nVideoxogos.\nVideoxogos cancelados.\nEstes son xogos de Resident Evil que foron cancelados.\nEra unha mestura dos outros dous Survival Horror \"Alone in the Dark\" e \"Silent Hill\", talvez ser\u00eda por iso que o cancelaron e decidiron empezar de novo.\nNovelas.\nDa escritora S.D. Perry (Stephani Danelle Perry) baseadas no videoxogo.\n\"\u00abO ansia de poder \u00e9 a verdadeira ra\u00edz do mal\u00bb\"\n\"\u00abOs sucesos malvados proceden de causas malvadas\u00bb\"\n\"\u00abA trav\u00e9s da avaricia, o mal sorr\u00ed. A trav\u00e9s da tolemia, canta\u00bb\"\n\"\u00abA maldade sen oposici\u00f3n crece, a maldade tolerada envenena todo o sistema\u00bb\"\n\"\u00abHai miles Cortando as Ramas da \u00e1rbore do Mal por cada un que est\u00e1 asestando golpes \u00e1 ra\u00edz\u00bb\"\n\"\u00abNon cedas ti ante estes males e segue avanzando cheo de valor.\u00bb\"\n\"\u00abSen d\u00fabida as fillas do mal perderon a cordura.\u00bb\"\nO reporte de Wesker\nEsta div\u00eddese en dous. A primeira parte trata dos plans que ti\u00f1a e fixo no Resident Evil 1 ,2 e 3 e a segunda trata de todo o que sucedeu cando o entrou a Umbrella Corporation.\nPel\u00edculas.\nAcci\u00f3n en vivo:\nAnimaci\u00f3n:"}
{"id": "110713", "revid": "2074", "url": "https://gl.wikipedia.org/wiki?curid=110713", "title": "Playstation 3", "text": ""}
{"id": "110715", "revid": "5312", "url": "https://gl.wikipedia.org/wiki?curid=110715", "title": "Piorno", "text": "\"Para o arbusto semellante \u00e1 xesta, ver artigo: Piorno (planta)\"\nO h\u00f3rreo tipo palleira ou piorno \u00e9 un tipo de h\u00f3rreo galego que se estende por unha extensa \u00e1rea delimitada por unha li\u00f1a que, pasando por Taboada, Chantada e Os Peares, une o fondo dos vales dos r\u00edos Ulla e Limia, englobando toda a provincia de Pontevedra e parte das de Ourense e Lugo. Dentro desta \u00e1rea convive con outras tipolox\u00edas de h\u00f3rreo.\nCaracter\u00edsticas.\nMorfolox\u00eda.\n\u00c9 de pequeno tama\u00f1o. Ten unha c\u00e1mara m\u00e1is ben ancha e non moi alta que descansa sobre esteos de pedra de altura media con rateiras individuais, e s\u00f3 en excepci\u00f3ns vese sobre cepas de cachoter\u00eda ou ten rateiras dobres. O teito \u00e9 de tella a d\u00faas augas, pero en zonas monta\u00f1osas pode ser de xisto e mesmo de palla. Ten bastante beiril, especialmente sobre os costais. Non leva terminais, salvo excepci\u00f3ns. Polo xeral ten unha soa porta, que pode ir nun penal ou no centro dun costal, e non hai escaleira de f\u00e1brica que dea acceso a ela.\nConstruci\u00f3n.\nOs esteos est\u00e1n feitos de granito. A grade est\u00e1 formada por catro trabes de madeira ensambladas nos extremos e pouco sobresa\u00edntes. O chan da c\u00e1mara est\u00e1 formado por t\u00e1boas sobre pont\u00f3ns que est\u00e1n suxeitos \u00e1s trabes lonxitudinais da grade. O teito, normalmente de tella, descansa sobre unha armaz\u00f3n de madeira que vai suxeita \u00e1 grade superior, que gravita sobre os puntais e que, \u00e1 s\u00faa vez, descansan sobre a grade inferior, cada un sobre un esteo."}
{"id": "110717", "revid": "88215", "url": "https://gl.wikipedia.org/wiki?curid=110717", "title": "Rebeca Montero", "text": "Rebeca Montero Mart\u00ednez, nada en Ourense o 10 de abril de 1967, \u00e9 unha actriz galega de teatro e televisi\u00f3n, malia que fixo pequenas incursi\u00f3ns no mundo do cine.\nTraxectoria.\nComezou no teatro aficcionado no ano 1985 coa obra \"Ollo ao piollo King Kong\" do grupo Caritel. Posteriormente trasladouse a Madrid onde cursou estudos na Real Academia de Arte Dram\u00e1tica. Colaborou nalg\u00fans episodios da primeira tempada de \"Mareas vivas\", as\u00ed coma, de forma m\u00e1is continuada, n' \"A vida por diante\" (no papel de Lourdes) e en \"Matalobos\" (como Lola).\nEn cine destaca a s\u00faa participaci\u00f3n en pel\u00edculas coma \"Blanca Madison\", \"Ipso Facto\" ou \"Le\u00f3n e Olvido\".\nO 25 de marzo de 2009 recibiu o premio Mar\u00eda Casares \u00e1 actriz secundaria pola obra \"A boa persona de Shezuan\". Premio que recibir\u00eda no 2010 polo seu papel na obra \"O segredo dos Hoffman\".\nEn 2011 resultou finalista da audiencia na V edici\u00f3n do Premio Diario Cultural de Teatro Radiof\u00f3nico, por \"Carne de ca\u00f1\u00f3n\"."}
{"id": "110718", "revid": "23204", "url": "https://gl.wikipedia.org/wiki?curid=110718", "title": "Prefectura de Nagasaki", "text": "A prefectura de Nagasaki (\u9577\u5d0e\u770c, \u306a\u304c\u3055\u304d\u3051\u3093, \"Nagasaki-ken\") \u00e9 unha prefectura do Xap\u00f3n, que se atopa na rexi\u00f3n de Ky\u016bsh\u016b, na illa de Ky\u016bsh\u016b. A s\u00faa capital \u00e9 Nagasaki-shi. A prefectura cobre 4.104,48\u00a0km\u00b2 de superficie e hab\u00edtana 1.439.172 persoas.\nA prefectura de Nagasaki fai fronteira coa prefectura de Saga. Antes da Revoluci\u00f3n Meiji co\u00f1ec\u00edase como as provincias de Ghizen (\u80a5\u524d\u56fd), Tsuxima (\u5bfe\u99ac\u56fd) e Iqui (\u58f1\u5c90\u56fd).\nXeograf\u00eda.\nNa prefectura hai 23 concellos, 13 deles son cidades e o resto son vilas."}
{"id": "110726", "revid": "23204", "url": "https://gl.wikipedia.org/wiki?curid=110726", "title": "Prefectura de Kumamoto", "text": "A prefectura de Kumamoto (\u718a\u672c\u770c, \u304f\u307e\u3082\u3068\u3051\u3093, \"Kumamoto-ken\") \u00e9 unha prefectura do Xap\u00f3n, que se atopa na rexi\u00f3n de Ky\u016bsh\u016b, na illa de Ky\u016bsh\u016b. A s\u00faa capital \u00e9 Kumamoto-shi.\nA prefectura cobre 7.405,80\u00a0km\u00b2 de superficie e hab\u00edtana 1.821.372 persoas.\nA prefectura de Kumamoto fai fronteira coas prefecturas de Fukuoka, \u014cita, Miyazaki e Kagoshima.\nAntes da Revoluci\u00f3n Meiji co\u00f1ec\u00edase como a provincia de Higo (\u80a5\u5f8c\u56fd).\nXeograf\u00eda.\nNa prefectura hai 47 concellos."}
{"id": "110729", "revid": "197", "url": "https://gl.wikipedia.org/wiki?curid=110729", "title": "A pataca na cultura popular galega", "text": "O que segue recolle diversa informaci\u00f3n sobre a pegada do cultivo e consumo da pataca na cultura popular e na literatura oral galegas, recollida de diferentes traballos etnogr\u00e1ficos \u2013xerais a toda Galicia ou localizados nun \u00e1mbito xeogr\u00e1fico m\u00e1is concreto-, dicionarios, refraneiros, cantigueiros etc.\nNon se deben po\u00f1e-las patacas en martes e con \"l\u00faa de forza\" -en cuarto crecente-, porque sen\u00f3n grelan. Tampouco se deben almacenar nun sitio onde dea a l\u00faa porque se por\u00e1n verdes.\nUnha moza pode adivi\u00f1a-lo nome do futuro marido deixando na vent\u00e1 unha pela de pataca durante a noite de San Xo\u00e1n. \u00c1 ma\u00f1\u00e1n estar\u00e1 engurrada debuxando a letra pola que comeza o seu nome.\nOs v\u00e1stagos novos da rama da pataca, aplicados en cataplasmas, alivian a dor das escordaduras dos p\u00e9s ou mans, as\u00ed como nas queimaduras. Tam\u00e9n resulta eficaz con este mesmo fin a polpa cocida da pataca . A f\u00e9cula, seca e en po, alivia o pro\u00eddo da pel nos nenos.\nO zume de pataca \u00e9 lixeiramente espasmol\u00edtico e anti\u00e1cido, polo que tam\u00e9n se emprega na medicina tradicional contra as gastrites e \u00falceras.\nLis Quib\u00e9n recolle a crenza, que non localiza, de que levar unha pataca cr\u00faa no peto serve para previ-la reuma .\nEn Coristanco (A Coru\u00f1a) cel\u00e9brase desde 1980 a Festa da pataca, a terceira fin de semana de setembro."}
{"id": "110730", "revid": "1131", "url": "https://gl.wikipedia.org/wiki?curid=110730", "title": "Millennium Stadium", "text": "O Millennium Stadium (en gal\u00e9s Stadiwm y Mileniwm) \u00e9 o estadio nacional de Gales, localizado na s\u00faa capital, Cardiff. Neste recinto adoitan xogar as selecci\u00f3ns galesas de rugby e de f\u00fatbol mais tam\u00e9n acolle outros grandes eventos coma o Rally de Gales (Wales Rally GB), etapa do Campionato Mundial WRC, o Gran Premio de Speedway de Gran Breta\u00f1a, boxeo e unha grande selecci\u00f3n de concertos, con artistas como por exemplo Tina Turner, Madonna, The Rolling Stones ou o festival de \"Tsunami Relief\".\nO estadio abriu en xu\u00f1o de 1999 e o primeiro grande evento internacional que acolleu foi un partido amig\u00e1bel de rugby o 26 entre as selecci\u00f3ns de Gales e Sur\u00e1frica in a friendly. \u00c9 o estadio con teito retract\u00e1bel m\u00e1is grande do mundo e o segundo en constru\u00edrse en Europa destas caracter\u00edsticas despois do Amsterdam Arena. Cando se acabou de constru\u00edr este era o estadio m\u00e1is grande do Reino Unido con capacidade para 74.500 espectadores, m\u00e1is co tempo foi superado polo Twickenham Stadium, Old Trafford e o novo Wembley Stadium. Agora mesmo \u00e9 o cuarto estadio en capacidade do Seis Naci\u00f3ns tras Twickenham, o Stade de France e o Croke Park, o m\u00e1is grande.\nO dono do Millennium Stadium \u00e9 a \"Millennium Stadium plc\" unha compa\u00f1\u00eda subsidiar\u00eda da Federaci\u00f3n de Rugby Galesa (WRU). O total da construci\u00f3n custou \u00a3121 mill\u00f3ns dos que a \"Millennium Commission\" achegou \u00a346 mill\u00f3ns."}
{"id": "110731", "revid": "98629", "url": "https://gl.wikipedia.org/wiki?curid=110731", "title": "Linfocito T CD8+", "text": "O linfocito CD8+ ou linfocito T citot\u00f3xico \u00e9 unha das c\u00e9lulas pertencentes ao sistema inmunitario. Procede da diferenciaci\u00f3n t\u00edmica dun linfocito T.\nDiferenciaci\u00f3n a linfocito T CD8+ ou citot\u00f3xico.\nCando o linfocito T inmaturo (procedente da medula \u00f3sea), chega ao timo, comeza a primeira maduraci\u00f3n. As\u00ed, nos primeiros estad\u00edos, a c\u00e9lula T comeza a producir o receptor de c\u00e9lulas T, de maneira asim\u00e9trica. Primeiro a subunidade \u03b2 e logo a \u03b1. A gran maior\u00eda de TCRs expresados son o tipo \u03b1\u03b2. M\u00e1is tarde comezan a expresar os complexos proteicos CD4 e CD8. Aqueles que produzan complexo CD8 ser\u00e1n os linfocitos CD8+ ou citot\u00f3xicos. Rematada a primeira fase de maduraci\u00f3n, abandonan o timo e dir\u00edxense aos ganglios linf\u00e1ticos.\nReceptores de linfocito T.\n\"Artigo principal\": Receptor de c\u00e9lulas T\nTr\u00e1tase de receptores espec\u00edficos de linfocitos T, chamados TCR (T-cell receptor en ingl\u00e9s). Estes receptores son complexos prote\u00ednicos que constan de varias subunidades. Reco\u00f1ecen complexos de histocompatibilidade I no caso dos linfocitos T citot\u00f3xicos.\nFunci\u00f3ns.\nA funci\u00f3n primordial \u00e9 a de inducir apoptose en c\u00e9lulas potencialmente tumorais e infectadas. Ten as posibilidades de:\nRegulaci\u00f3n da actividade.\nO control destes linfocitos \u00e9 m\u00faltiple:"}
{"id": "110732", "revid": "25871", "url": "https://gl.wikipedia.org/wiki?curid=110732", "title": "Elvis Crespo", "text": "Elvis Crespo, nado en Nova York (Estados Unidos) o 30 de xullo de 1971, \u00e9 un cantante portorrique\u00f1o de bachata, merengue e salsa. Foi chamado \"Elvis\" en referencia ao norteamericano Elvis Presley. Cando rapaz, mudou canda a nai a Guaynabo, Porto Rico, onde pasou a s\u00faa nenez e mocidade.\nComezou a s\u00faa carreira musical en 1998. \u00c9xitos da s\u00faa autor\u00eda son \"P\u00edntame\" ou \"Suavemente\"."}
{"id": "110733", "revid": "23204", "url": "https://gl.wikipedia.org/wiki?curid=110733", "title": "Resident Evil Outbreak", "text": "Resident Evil Oubreak \u00e9 un dos xogos da saga de videoxogos \"Resident Evil\", e o primeiro de dita franqu\u00eda orientado para xogar en rede, a\u00ednda que tam\u00e9n se pode xogar off-line. Este t\u00edtulo, creado por Capcom, foi lanzado no ano 2003 para a PlayStation 2 de Sony. A s\u00faa versi\u00f3n europea s\u00f3 pode ser xogada off-line.\nHistoria.\nResident Evil Outbreak \u00e9 un xogo da saga de Survival Horror Resident Evil. O xogo est\u00e1 situado horas despois do comezo da infecci\u00f3n virica na cidade de Raccoon City. O xogo conta as historias de personaxes com\u00fans e correntes tales como: unha camareira, un m\u00e9dico, un garda do metro, un polic\u00eda, unha reporteira, unha estudante universitaria, un garda de seguridade e un fontaneiro. Deber\u00e1n cooperar para lograr sobrevivir \u00e1 epidemia e escapar da cidade.\nModo de xogo.\nEste t\u00edtulo cont\u00e9n unha gran cantidade de cambios no sistema de xogo con respecto \u00e1s anteriores entregas. Outbreak, no canto de ser un t\u00edtulo lineal, div\u00eddese en cinco escenarios, onde cada un debe ser finalizado para poder acceder ao seguinte. Ademais podemos seleccionar o personaxe dos oito dispo\u00f1ibles que queremos utilizar. Cada personaxe ten vantaxes e debilidades con respecto aos outros, ademais de habilidades e obxectos \u00fanicos. Por exemplo, Kevin ten como obxecto extra unha pistola calibre.45, Mark ten gran forza f\u00edsica e resistencia, Cindy pode levar diferentes tipos de plantas nun contedor especial etc.\nA diferenza dos anteriores RE, o xogador s\u00f3 pode levar catro obxectos (sen contar o \u00edtem extra). Ademais, ao iniciar cada escenario o xogador xa estar\u00e1 infectado co Virus T, e a porcentaxe de infecci\u00f3n increm\u00e9ntase progresivamente, aumentando enormemente cando se \u00e9 atacado por un inimigo. Se o contador chega a 100% o personaxe morre (off-line) ou se transforma durante uns dous minutos en zombi antes de morrer (online), o cal limita o tempo para finalizar o escenario.\nSe o xogador est\u00e1 desarmado pode defenderse mediante un \"empurr\u00f3n\" coa combinaci\u00f3n R1 + x, e ata mediante un movemento especial propio de cada personaxe o cal real\u00edzase coa combinaci\u00f3n R1 e c\u00edrculo. Dado que o xogo foi programado para xogar en li\u00f1a, a acci\u00f3n contin\u00faa a\u00ednda que se te\u00f1a aberto o inventario, facendo que o uso de obxectos e equipar ou recargar armas sexa m\u00e1is arriscado.\nEscenarios.\nEpidemia (Outbreak).\nUn grupo de persoas com\u00fans est\u00e1n nun bar logo dun d\u00eda arduo de traballo est\u00e1n gozando da velada ata que uns sinistros visitantes anuncian a apocalipse de Raccoon City. Os sobreviventes deber\u00e1n escapar do bar o m\u00e1is antes posible porque o peor acaba de comezar...\nEscenario para: Cindy Lennox\nBaixo cero (Below Freezing Point).\nO tempo esg\u00f3tase pero a\u00ednda hai esperanzas. Os sobreviventes lograron pasar obst\u00e1culos ata chegar aos laboratorios subterr\u00e1neos de Umbrella. Agora deben sufrir outros obst\u00e1culos peores, que se sup\u00f3n que far\u00e1n?...\nEscenario para: Yoko Suzuki, Monica\nA colmena (The Hive).\nOs sobreviventes agora vense atrapados nunha terrible situaci\u00f3n, est\u00e1n rodeados por unha enorme cantidade de zombies e a s\u00faa \u00fanica esperanza \u00e9 un Hospital abandonado no cal cousas horrorosas existen, dun momento a outro o hospital conv\u00e9rtese nunha colmena de monstros.\nEscenario para: George Hamilton, Doutor\nInferno (Hellfire).\nOs sobreviventes logran chegar a este luxoso Hotel evadindo a todos os zombies, con todo vense atrapados noutra situaci\u00f3n comprometida, o hotel tam\u00e9n se atopa infectado e en ru\u00ednas xa que previamente ocorrera unha explosi\u00f3n que queimou todo o lugar, Roldan zombies polos corredores e habitaci\u00f3ns, sen contar os Lickers.\nEscenario para: Alyssa Ashcroft, Mark Wilkins, Bob\nDecisi\u00f3ns, decisi\u00f3ns (Decisions, decisions).\n\u00c9 o \u00faltimo escape dos sobreviventes que quedan en Raccoon City, agora os nosos personaxes correr\u00e1n o risco de entrar \u00e1 facultade de Raccoon City. Non parece ser a mellor opci\u00f3n pero non hai m\u00e1is posibilidades.\nEscenario para: George Hamilton, Yoko Suzuki, Mark Wilkins"}
{"id": "110734", "revid": "85894", "url": "https://gl.wikipedia.org/wiki?curid=110734", "title": "A Barreira, Cristimil, Lal\u00edn", "text": "A Barreira \u00e9 un lugar da parroquia de Cristimil, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 6 habitantes (4 homes e 2 mulleres), o que sup\u00f3n unha diminuci\u00f3n de 1 habitantes con respecto ao ano 2000."}
{"id": "110735", "revid": "85894", "url": "https://gl.wikipedia.org/wiki?curid=110735", "title": "Cristimil, Cristimil, Lal\u00edn", "text": "Cristimil \u00e9 un lugar da parroquia de Cristimil, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 20 habitantes (11 homes e 9 mulleres), o que sup\u00f3n un aumento de 1 habitante con respecto ao ano 2000."}
{"id": "110736", "revid": "85894", "url": "https://gl.wikipedia.org/wiki?curid=110736", "title": "Mato, Cristimil, Lal\u00edn", "text": "Mato \u00e9 un lugar da parroquia de Cristimil, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 62 habitantes (29 homes e 33 mulleres), o que sup\u00f3n un aumento de 3 habitantes con respecto ao ano 2000."}
{"id": "110738", "revid": "85894", "url": "https://gl.wikipedia.org/wiki?curid=110738", "title": "A Outraldea, Cristimil, Lal\u00edn", "text": "A Outraldea \u00e9 un lugar da parroquia de Cristimil, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 17 habitantes (10 homes e 7 mulleres), o que sup\u00f3n unha diminuci\u00f3n de 4 habitantes con respecto ao ano 2000."}
{"id": "110740", "revid": "1131", "url": "https://gl.wikipedia.org/wiki?curid=110740", "title": "A Outraldea", "text": "O top\u00f3nimo galego A Outraldea pode referirse a:"}
{"id": "110741", "revid": "85894", "url": "https://gl.wikipedia.org/wiki?curid=110741", "title": "Quint\u00e1, Cristimil, Lal\u00edn", "text": "Quint\u00e1 \u00e9 un lugar da parroquia de Cristimil, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 5 habitantes (3 homes e 2 mulleres), o que sup\u00f3n unha diminuci\u00f3n de 4 habitantes con respecto ao ano 2000."}
{"id": "110743", "revid": "1131", "url": "https://gl.wikipedia.org/wiki?curid=110743", "title": "Quint\u00e1", "text": "O top\u00f3nimo Quint\u00e1 pode referirse a:"}
{"id": "110744", "revid": "111586", "url": "https://gl.wikipedia.org/wiki?curid=110744", "title": "Cabaleiro (doenza)", "text": "O cabaleiro ou cabalo \u00e9 unha contractura muscular dolorosa do pescozo. Afecta principalmente ao m\u00fasculo esternocleidomastoideo, o maior m\u00fasculo do pescozo. Pode afectar non obstante tam\u00e9n outros sitios como o trapecio. O cabaleiro \u00e9 m\u00e1is frecuente en mulleres. As orixes poden ser por v\u00eda conx\u00e9nita, infecciosa, traum\u00e1tica, ortop\u00e9dica, por malformaci\u00f3ns ou neurol\u00f3xica.\nDe xeito coloquial tam\u00e9n se denomina postura a unha doenza ou sintoma similar."}
{"id": "110746", "revid": "22570", "url": "https://gl.wikipedia.org/wiki?curid=110746", "title": "Sanxurdo, Cristimil, Lal\u00edn", "text": "Sanxurdo \u00e9 un lugar da parroquia de Cristimil, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 46 habitantes (23 homes e 23 mulleres), o que sup\u00f3n unha diminuci\u00f3n de 3 habitantes con respecto ao ano 2000.\nNeste lugar tivo a s\u00faa sede a Banda de m\u00fasica de Sanxurdo."}
{"id": "110747", "revid": "1888", "url": "https://gl.wikipedia.org/wiki?curid=110747", "title": "Sanxurdo", "text": ""}
{"id": "110748", "revid": "1131", "url": "https://gl.wikipedia.org/wiki?curid=110748", "title": "Sidrer\u00eda Galega", "text": "Sidrer\u00eda Galega \u00e9 unha empresa pertencente ao grupo Hijos de Rivera con sede en Chantada adicada \u00e1 produci\u00f3n de sidra e vinagre de maz\u00e1 comercializados baixo a marca Manzanova. Desenvolve produtos derivados 100% de maz\u00e1 galega e est\u00e1 adscrita ao Consello Regulador de Agricultura Ecol\u00f3xica.\nA marca comercializa sidra ecol\u00f3xica en botellas de vidro de 25cl e 1l."}
{"id": "110749", "revid": "1122343", "url": "https://gl.wikipedia.org/wiki?curid=110749", "title": "Manzanova", "text": ""}
{"id": "110753", "revid": "5863", "url": "https://gl.wikipedia.org/wiki?curid=110753", "title": "Prado", "text": "Un prado \u00e9 unha terra chaira ou de relevo suave, h\u00famida ou de regad\u00edo, na cal se sementa e crece a herba co fin de xerar pasto para o gando. Polo xeral os prados mesof\u00edticos crecen en rexi\u00f3ns h\u00famidas e non moi fr\u00edas, nas que apenas existe seca, baixo o dominio dos bosques caducifolios ou aciculifolios. Os prados forman ecosistemas creados pola actividade humana como fundamento dunha econom\u00eda rural baseada na gandar\u00eda, mantendo a vexetaci\u00f3n nun estado de subcl\u00edmax."}
{"id": "110755", "revid": "1576", "url": "https://gl.wikipedia.org/wiki?curid=110755", "title": "Est\u00f3mago", "text": "O est\u00f3mago \u00e9 a primeira porci\u00f3n do aparato dixestivo no abdome, exclu\u00edndo a pequena porci\u00f3n de es\u00f3fago abdominal. Funcionalmente poder\u00eda describirse como un reservorio temporal do bolo alimenticio deglutido at\u00e9 que se procede ao seu tr\u00e1nsito intestinal, unha vez ben mesturado no est\u00f3mago. \u00c9 un ensanchamento do es\u00f3fago. Serve para que o bolo alimenticio se transforme nunha papa, chamada quimo.\nEmbriolox\u00eda do est\u00f3mago.\nA s\u00faa forma e disposici\u00f3n no corpo humano ve\u00f1en predispostas polo seu desenvolvemento embrionario. O est\u00f3mago comeza no segundo mes de xestaci\u00f3n coma unha simple dilataci\u00f3n do intestino anterior. A continuaci\u00f3n sofre unha rotaci\u00f3n sobre un eixo lonxitudinal, fac\u00e9ndose a cara esquerda do est\u00f3mago anterior, e a parte dereita posterior. Por esta raz\u00f3n o tronco vagal do lado esquerdo, que no t\u00f3rax descende polo lado esquerdo do es\u00f3fago, pasa a unha localizaci\u00f3n anterior, mentres que o dereito se sit\u00faa no est\u00f3mago na parte posterior. O est\u00f3mago ten ademais outra rotaci\u00f3n sobre un eixo posterior, de tal xeito que a parte inferior, por onde contin\u00faa co duodeno, ascende coloc\u00e1ndose \u00e1 dereita, baixo o f\u00edgado. Nesa fase embrionaria o est\u00f3mago ten un meso na parte posterior (mesogastrio dorsal) e outro na parte anterior (mesogastrio ventral), que chega at\u00e9 a porci\u00f3n superior do duodeno.\nAmbos mesos tam\u00e9n sofren as rotaci\u00f3ns anteriores, de tal xeito que determinan unha serie de pregos no peritoneo visceral que os recobre. O mesogastrio dorsal forma o omento maior (tras fusionarse co meso do colon transverso), o que determina o peche pola parte inferior da bolsa omental. O mesogastrio ventral d\u00e1 orixe ao omento menor, que se estende entre a beira dereita do est\u00f3mago e a porci\u00f3n superior do duodeno at\u00e9 o f\u00edgado e a porta hep\u00e1tica.\nAnatom\u00eda.\nForma e relaci\u00f3ns do est\u00f3mago.\nO est\u00f3mago sit\u00faase na parte alta do abdome. Ocupa a maior parte da cela subfr\u00e9nica esquerda. A parte de est\u00f3mago que queda oculta baixo as costelas recibe o nome de tri\u00e1ngulo de Traube, e a porci\u00f3n non oculta ch\u00e1mase tri\u00e1ngulo de Labb\u00e9.\nO cardias (extremo por onde penetra o es\u00f3fago) sit\u00e1se \u00e1 altura da v\u00e9rtebra D11, e o p\u00edloro \u00e1 da L1. Por\u00e9n, hai certa variaci\u00f3n entre uns individuos e outros.\nO es\u00f3fago determina a incisura cardial, que serve de v\u00e1lvula para previr o refluxo gastroesof\u00e1xico. Cara \u00e1 esquerda e arriba (baixo a c\u00fapula diafragm\u00e1tica) est\u00e9ndese o fondo, ocupado por aire e visible nas radiograf\u00edas simples. Contin\u00faa co corpo, porci\u00f3n alongada que pode \"pender\" m\u00e1is ou menos no abdome. Despois segue un traxecto m\u00e1is ou menos horizontal e cara \u00e1 dereita, para continuar coa porci\u00f3n pil\u00f3rica, que consta do antro pil\u00f3rico e do conduto pil\u00f3rico separado do dudeno polo esf\u00ednter pil\u00f3rico. Neste punto a parede engr\u00f3sase de modo considerable pola presenza de abundantes fibras circulares da capa muscular que forman o esf\u00ednter pil\u00f3rico.\nA forma aplanada do est\u00f3mago en repouso determina a presenza dunha cara anterior, visible no \"situs abdominis\", e unha cara posterior que mira a transcavidade dos ep\u00edploons (cavidade omental), situada detr\u00e1s. As\u00ed mesmo, determina a presenza dunha marxe inferior (curvatura maior) que mira abaixo e \u00e1 esquerda, e unha marxe superior (curvatura menor) que mira arriba e \u00e1 dereita. Como consecuencia dos xiros do est\u00f3mago en per\u00edodo embrionario, pola curvatura maior contin\u00faa o est\u00f3mago co omento (ep\u00edploon) maior, e a menor co omento (ep\u00edploon) menor.\nA luz do est\u00f3mago ten uns pregos de mucosa lonxitudinais, sendo os m\u00e1is importantes dous paralelos e pr\u00f3ximos \u00e1 curvatura menor, que forman a canle do est\u00f3mago. Os pregos dimin\u00faen no \"fundus\" e na porci\u00f3n pil\u00f3rica.\nA parede g\u00e1strica consta dunha serosa que recobre tres capas musculares (lonxitudinal, circular e oblicua, citadas desde a superficie cara \u00e1 profundidade). A capa submucosa d\u00e1 ancoraxe \u00e1 mucosa, que consta de c\u00e9lulas que producen moco, \u00e1cido clorh\u00eddrico e enzimas dixestivos.\nO est\u00f3mago ten uns sistemas de fixaci\u00f3n nos dous extremos, que quedan unidos pola curvatura menor a trav\u00e9s do omento (ep\u00edploon) menor. A nivel do cardias existe o ligamento gastrofr\u00e9nico pola parte posterior, que o une ao diafragma.\nPola parte pil\u00f3rica queda unido \u00e1 cara inferior do f\u00edgado polo ligamento gastrohep\u00e1tico, parte do tumulto menor. Estes sistemas de fixaci\u00f3n determinan as s\u00faas relaci\u00f3ns con outros \u00f3rganos abdominais. Non obstante, debido non s\u00f3 aos xiros do est\u00f3mago, sen\u00f3n tam\u00e9n ao desenvolvemento embrionario do f\u00edgado, as relaci\u00f3ns do est\u00f3mago establ\u00e9cense a trav\u00e9s dun espazo que queda por detr\u00e1s, a cavidade omental ou transcavidade dos ep\u00edploons.\nIrrigaci\u00f3n arterial.\nA irrigaci\u00f3n corre a cargo de ramas da aorta abdominal. O tronco cel\u00edaco d\u00e1 lugar \u00e1 arteria g\u00e1strica esquerda, que percorre a curvatura menor at\u00e9 anastomosarse coa arteria g\u00e1strica dereita, rama da arteria hep\u00e1tica com\u00fan (que \u00e1 s\u00faa vez sae tam\u00e9n do tronco cel\u00edaco); estas d\u00faas arterias chegan a formar a coronaria gastricamente superior. Desta arteria hep\u00e1tica com\u00fan xorde tam\u00e9n a arteria gastroduodenal, que d\u00e1 lugar \u00e1 arteria gastroepiploica dereita que percorre a curvatura maior at\u00e9 anastomosarse coa arteria gastroepiploica esquerda, rama da arteria espl\u00e9nica (que prov\u00e9n do tronco cel\u00edaco); estas forman a coronaria g\u00e1strica inferior. Esta irrigaci\u00f3n v\u00e9n complementada polas arterias g\u00e1stricas curtas, procedentes da arteria espl\u00e9nica, que alcanzan o \"fundus\" do est\u00f3mago.\nRetorno venoso.\nO retorno venoso \u00e9 bastante paralelo ao arterial, con veas g\u00e1stricas dereita e esquerda, ademais da vea prepil\u00f3rica, que drenan na vea porta; veas g\u00e1stricas curtas e gastroepiploica esquerda que drenan na vea espl\u00e9nica; vea gastroepiploica dereita que termina na mesent\u00e9rica superior. A trav\u00e9s das veas g\u00e1stricas curtas establ\u00e9cese unha entre o sistema da vea porta e da vea cava inferior por medio das veas da submucosa do es\u00f3fago. En casos de hipertensi\u00f3n portal (o sangue que penetra no f\u00edgado por medio da vea porta non pode alcanzar a cava inferior, polo que se acumula retrogradamente nas veas que drenan e forman a vea porta), o sangue dilata estas anastomoses normalmente moi pequenas, dando lugar \u00e1s varices esof\u00e1xicas. Se estas varices se rompen poden provocar unha hemorraxia mortal.\nDrenaxe linf\u00e1tica.\nA drenaxe linf\u00e1tica v\u00e9n dada por cadeas ganglionares que percorren a curvatura maior (n\u00f3dulos gastroepiploicos dereitos e esquerdos e n\u00f3dulos g\u00e1stricos dereito e esquerdo). Complem\u00e9ntanse cos ganglios linf\u00e1ticos cel\u00edacos e pil\u00f3ricos. Estes ganglios te\u00f1en grande importancia no cancro g\u00e1strico, e c\u00f3mpre extirpalos en caso de extensi\u00f3n do cancro. A extirpaci\u00f3n faise de acordo \u00e1s barreiras ganglionares, existindo 15 grupos ganglionares. A extirpaci\u00f3n oncol\u00f3xica sempre debe obter a \u00faltima barreira ganglionar libre.\nHistolox\u00eda.\nA parede do est\u00f3mago est\u00e1 formada polas capas caracter\u00edsticas de todo o tubo dixestivo: a t\u00fanica mucosa, a tea submucosa, a t\u00fanica muscular e a t\u00fanica serosa.\nFisiolox\u00eda.\nO est\u00f3mago est\u00e1 controlado polo sistema nervioso aut\u00f3nomo, sendo o nervio vago o principal compo\u00f1ente do sistema nervioso parasimp\u00e1tico. A acidez do est\u00f3mago est\u00e1 controlada por tres mol\u00e9culas, a acetilcolina, a histamina e a gastrina."}
{"id": "110760", "revid": "56817", "url": "https://gl.wikipedia.org/wiki?curid=110760", "title": "Quimo", "text": "O quimo (do lat. \"chymus\", e este do gr. \"\u03c7\u03c5\u03bc\u1f40\u03c2 khym\u00f3s\", zume) \u00e9 unha masa pastosa, semis\u00f3lida e \u00e1cida, que se forma durante a dixesti\u00f3n inicial dos alimentos. F\u00f3rmase polos movementos de contracci\u00f3n que pos\u00faen as paredes musculares do est\u00f3mago, e pola acci\u00f3n qu\u00edmica da pepsina, enzima que desdobra quimicamente as prote\u00ednas, e por acci\u00f3n do \u00e1cido clorh\u00eddrico (HCl) que segregan as c\u00e9lulas parietais das criptas de Li\u00e9berkum ou criptas g\u00e1stricas situadas na mucosa do est\u00f3mago. O quimo pasa despois ao duodeno, onde continuar\u00e1 a s\u00faa dixesti\u00f3n transform\u00e1ndose no quilo."}
{"id": "110761", "revid": "22570", "url": "https://gl.wikipedia.org/wiki?curid=110761", "title": "Contracci\u00f3n muscular", "text": "A contracci\u00f3n muscular \u00e9 o proceso fisiol\u00f3xico no que os m\u00fasculos desenvolven tensi\u00f3n e se acurtan ou estiran (ou ben poden permanecer da mesma lonxitude) por raz\u00f3n dun previo est\u00edmulo de excitaci\u00f3n. Estas contracci\u00f3ns producen a forza motora de case todos os animais superiores, por exemplo, para desprazar o contido da cavidade \u00e1 que recobren (m\u00fasculo liso) ou moven o organismo a trav\u00e9s do medio ou para mover outros obxectos (m\u00fasculo estriado).\nAs contracci\u00f3ns son controladas polo sistema nervioso central, o cerebro controla as contracci\u00f3ns voluntarias, mentres que a medula espi\u00f1al controla os reflexos involuntarios."}
{"id": "110762", "revid": "98629", "url": "https://gl.wikipedia.org/wiki?curid=110762", "title": "Robert Bosch GmbH", "text": "Robert Bosch GmbH, \u00e9 unha compa\u00f1\u00eda alem\u00e1 fundada en 1886 por Robert Bosch en Stuttgart, Alema\u00f1a. Nos comezos, a compa\u00f1\u00eda dedic\u00e1base \u00e1 innovaci\u00f3n e fabricaci\u00f3n de compo\u00f1entes para o autom\u00f3bil. Hoxe en d\u00eda abrangue moitos campos da electr\u00f3nica e da mec\u00e1nica sendo amais unha das principais empresas do pa\u00eds cun tecido empresarial conformado por 264 centros de produci\u00f3n, 250 delegaci\u00f3ns comerciais e un cadro de persoal aproximado de 261.300 empregados.\nHistoria.\nInicios baixo o mandato de Robert Bosch.\nO 15 de novembro de 1886 Robert Bosch abriu un \"Obradoiro para precisi\u00f3ns mec\u00e1nicas e enxe\u00f1ar\u00eda el\u00e9ctrica\" no 75B da r\u00faa Roteb\u00fchlstrasse en Stuttgart. A raz\u00f3n que o levou a estabelecer o taller en Stuttgart foi a proximidade desta vila con Obert\u00fcrkheim, onde viv\u00eda Anna Kayser, namorada de Bosch.\nRobert Bosch sempre tivera a idea de acadar alg\u00fan d\u00eda un negocio propio, para o que frecuentou asistindo decote o Polit\u00e9cnico de Stuttgart mesmo antes de estar rexistrado nel; as\u00ed mesmo pasou seis meses na empresa do seu irm\u00e1n Karl co obxectivo de mellorar os seus co\u00f1ecementos de contabilidade. Bosch, usando un capital inicial de 10.000 marcos alem\u00e1ns procedentes da herdanza do seu pai, estabeleceu o devandito taller en Stuttgart, cun \u00fanico asalariado e mais un mensaxeiro. Nos comezos, o taller adicouse a revisi\u00f3ns e reparaci\u00f3ns de aparellos el\u00e9ctricos. En 1887, Bosch fixo o primeiro dese\u00f1o do \"prendido por magneto\" para motores de autom\u00f3bil. Como moitos dos produtos Bosch da \u00e9poca, non foi un invento de seu, se non unha modificaci\u00f3n do dese\u00f1o inicial. O dese\u00f1o foi todo un \u00e9xito e o pequeno taller pronto recibiu centos de encargas para a instalaci\u00f3n do prendido por magneto. O auxe da empresa facilitou a Bosch poder sobrevivir \u00e1s dificultades econ\u00f3micas que sufriu a comezos da d\u00e9cada de 1890 para ao cabo comezar a obter beneficios xa na d\u00e9cada de 1900. At\u00e9 ese momento o taller mant\u00edvose grazas a pr\u00e9stamos de familiares e bancos.\nA partir de 1900 a empresa centrouse no campo da automoci\u00f3n. Comezou a expansi\u00f3n da compa\u00f1\u00eda e comezaron a abrirse os primeiros distribuidores de produtos Bosch f\u00f3ra de Alema\u00f1a. En 1901, Robert Bosch abriu a primeira f\u00e1brica da s\u00faa empresa en Stuttgart con 45 traballadores. En 1910 abr\u00edase a segunda f\u00e1brica nas proximidades de Feuerbach. En 1915 o sistema de prendido por magneto de Bosch xa vendera un total de dous mill\u00f3ns de unidades. En 1913, a empresa ti\u00f1a o 90% do mercado mundial de sistemas de prendido por magneto.\nAntes da primeira guerra mundial, o 88% das vendas de Bosch realiz\u00e1banse f\u00f3ra de Alema\u00f1a. Ao remate da guerra, a maior\u00eda das oficinas e puntos de venda f\u00f3ra de Alema\u00f1a foran nacionalizados e xa que logo perdidos pola empresa de Bosch.\nExpansi\u00f3n e modernizaci\u00f3n.\nA comezos da d\u00e9cada de 1920, Robert Bosch restruturou a empresa, co gallo de facer fronte \u00e1 devastadora crise de 1926, que afectou especialmente ao sector da automoci\u00f3n e que \u00e1 propia compa\u00f1\u00eda cunha rebaixa do 35% nas vendas. Robert Bosch elixiu a Hans Walz, Karl Martell e Hermann Fellmeth coma os novos directivos, e retirouse da xefatura da empresa.\nA nova direcci\u00f3n fixo recortes de persoal en t\u00f3dolos niveis. Entre 1926 e 1927 rescindiuse o 25% do cadro de persoal. A crise axi\u00f1a estivo baixo control e a compa\u00f1\u00eda comezou a diversificaci\u00f3n por campos al\u00e9n da automoci\u00f3n para evitar a dependencia total do sector fronte a futuras crises.\nXurdiron novas secci\u00f3ns coma a de ferramentas el\u00e9ctricas, Junkers Gasger\u00e4te (quentadores de auga), Blaupunkt (radios para fogar e autom\u00f3bil), Fernseh GmbH (equipos para estudos de televisi\u00f3n), Kinobauer (proxectores de cine), e unha ampla gama de aparellos el\u00e9ctricos para o fogar.\nDurante este tempo Bosch introduciuse tam\u00e9n no novo negocio creado a partir da invenci\u00f3n dos sistemas de inxecci\u00f3n para motores di\u00e9sel.\nBaixo o r\u00e9xime Nazi.\nEntre os anos 1933 e 1945 a empresa tivo que adaptarse ao novo r\u00e9xime nacionalsocialista. Desde principios da d\u00e9cada de 1930 Bosch vi\u00f1a sufrindo os efectos da crise global. Para evitar intrusi\u00f3ns externas, Robert Bosch, 5 anos antes da s\u00faa morte, cambiara o tipo de empresa de AG (empresa p\u00fablica limitada) a GmbH (empresa privada limitada). Cando estalou a segunda guerra mundial moitos dos traballadores de Bosch foron chamados a combater. A empresa adaptouse \u00e1 econom\u00eda de guerra usando a presos de guerra coma man de obra e producindo circu\u00edtos el\u00e9ctricos para a industria armament\u00edstica alem\u00e1.\nA\u00ednda con grandes beneficios reportados pola guerra, Hans Walz foi moi cr\u00edtico co r\u00e9xime nacionalsocialista. Walz criticou o sistema econ\u00f3mico e a intrusi\u00f3n do estado na empresa privada. S\u00f3 a importancia da s\u00faa posici\u00f3n en Robert Bosch GmbH coma provedor do ex\u00e9rcito alem\u00e1n librou a Walz da prisi\u00f3n. Uns meses m\u00e1is tarde, Bosch foi obxecto de investigaci\u00f3ns por parte das autoridades alem\u00e1s xa que se descubriu unha conexi\u00f3n entre a sede Bosch de Stuttgart e o intento de atentado contra Adolf Hitler do 20 de xullo de 1944. A Walz foille concedido o t\u00edtulo de \"Xusto entre as naci\u00f3ns\" polo Yad Vashem mediante o estado de Israel en 1970 pola protecci\u00f3n dos traballadores xudeus fronte \u00e1s deportaci\u00f3ns \u00f3s campos de concentraci\u00f3n.\nPosguerra.\nComo moitas outras compa\u00f1\u00edas alem\u00e1s, Bosch comezou a s\u00faa reconstruci\u00f3n despois de 1945. Unha gran parte das instalaci\u00f3ns de Stuttgart e Feuerbach foron gravemente danadas polos bombardeos. As m\u00e1quinas importantes para a produci\u00f3n foron trasladadas a tempo a zonas rurais a fin de evitar a s\u00faa destruci\u00f3n. A partir do ver\u00e1n de 1945 xa hab\u00eda traballadores de abondo para retomar a actividade normal da compa\u00f1\u00eda. A reforma de 1948 foi adoptada debido o r\u00e1pido crecemento da empresa trala guerra.\nA forza de traballo aumentou de 10.000 traballadores a preto dos 40.000 no 1958. Asemade, as vendas pasaron de 85 mill\u00f3ns a 1.153 mill\u00f3ns de marcos alem\u00e1ns, unha suba de 43 mill\u00f3ns a 580 mill\u00f3ns de euros. Por\u00e9n, este crecemento foi ameazado pola descartelizaci\u00f3n feita polas potencias aliadas que ameazaba a ruptura de t\u00f3dalas filiais no estranxeiro. Finalmente esta ruptura foi evitada grazas a que Bosch aceptou ceder as s\u00faas patentes a disposici\u00f3n das empresas competidoras dos devanditos pa\u00edses.\nDesde a d\u00e9cada de 1950 a compa\u00f1\u00eda fixo innovaci\u00f3ns en novas \u00e1reas de negocio como automatismos electr\u00f3nicos e desenvolvemento de compo\u00f1entes el\u00e9ctricos para a regulaci\u00f3n de xeradores. Tam\u00e9n se introduciu no mercado da inxecci\u00f3n de gasolina en 1951 e o desenvolvemento de novas ferramentas e electrodom\u00e9sticos. Bosch foi unha das empresas involucradas no chamado \"milagre econ\u00f3mico alem\u00e1n\". Como consecuencia do auxe da econom\u00eda da Rep\u00fablica Federal Alem\u00e1 a empresa ampliou as s\u00faas instalaci\u00f3ns en Stuttgart a mediados de 1950 e creou novas plantas no territorio alem\u00e1 (por exemplo: Nuremberg, Ansbach, Giengen, B\u00fchl e Blaichach).\nTransformaci\u00f3n en grupo empresarial.\nA comezos da d\u00e9cada de 1960, o director de manufacturaci\u00f3n, Eugen Hagmaier, presentou a nova proposta de desenvolvemento do grupo Bosch. Baixo o seu punto de vista particular, dividiu a empresa en departamentos para un mellor rendemento produtivo e econ\u00f3mico. A primeira divisi\u00f3n creada foi a de Ferramentas El\u00e9ctricas en 1960.\nHans Walz, presidente honor\u00edfico, e a xunta directiva redactaron unha nova constituci\u00f3n para a compa\u00f1\u00eda en 1964 base\u00e1ndose nos principios de Robert Bosch que conduciu a creaci\u00f3n da asociaci\u00f3n ben\u00e9fica Robert Bosch Stiftung GmbH.\nEn 1964 inaugurouse a secci\u00f3n de empaquetado e comezouse coa investigaci\u00f3n de automatismos para a industria automobil\u00edstica a ra\u00edz de adquisici\u00f3ns de empresas de pneum\u00e1ticos e sistemas hidr\u00e1ulicos. Seguindo o modelo dos seus predecesores, Robert Bosch e Hans Walz, Hans L. Merkle, presidente de Bosch desde 1963 a 1984, priorizou a expansi\u00f3n internacional da empresa. En 1973 abriuse a primeira manufactura de Bosch nos Estados Unidos trala segunda guerra mundial comezando as\u00ed a reincursi\u00f3n no mercado estadounidense que tan boas rendas dera nos comezos da compa\u00f1\u00eda.\nUnha nova diversificaci\u00f3n da empresa deu lugar coa adquisici\u00f3n de Telenorma e ANT en 1982. Marcus Bierich, sucesor de Merkle e presidente da empresa entre 1984 e 1993, Bosch comezou a andanza no mundo das telecomunicaci\u00f3ns no 1987 a\u00ednda que non foi ata 1989 cando se creou unha nova divisi\u00f3n adicada exclusivamente a este novo sector. En 1986 e despois de 60 anos, Bosch retomou gradualmente o sector tecnol\u00f3xico da televisi\u00f3n e finalmente en 1988 relanzou o negocio de proxectores e c\u00e1maras iniciado no 1934 coa compra de Eugen Bauer GmbH e abandonado trala primeira guerra mundial.\nNo per\u00edodo de 1960 at\u00e9 a ca\u00edda do muro de Berl\u00edn, Bosch produciu o sistema controlado de inxecci\u00f3n de gasolina (1967), o \"sistema ABS antibloqueo de freada\" (1978), o control electr\u00f3nico da inxecci\u00f3n di\u00e9sel EDC (1986), sistema de navegaci\u00f3n Blaupunkt TravelPilot (1989) e o sistema de estabilidade electr\u00f3nico ESP.\nDe novo a compa\u00f1\u00eda experimentou un grande auxe econ\u00f3mico pasando de 2,2 bill\u00f3ns de marcos alem\u00e1ns en vendas en 1963 (cerca de mil mill\u00f3ns de euros) a 32 bill\u00f3ns de marcos alem\u00e1ns en 1990 (cerca de 16.000 mill\u00f3ns de euros). Os ingresos aumentaron neste per\u00edodo dun 35% a un 50% e a forza de traballo pasou de 73.000 a 180.000 traballadores.\nActualidade.\nDesde 1990 at\u00e9 a actualidade comeza unha nova etapa na compa\u00f1\u00eda. Cae o comunismo e \u00e1brense os mercados de Europa do Leste e, doutra banda, os mercados asi\u00e1ticos comezan unha era de r\u00e1pido crecemento. O novo marco econ\u00f3mico global \u00e9 a globalizaci\u00f3n. En 1993, Marcus Bierich \u00e9 sucedido por Hermann Scholl. A fin da guerra fr\u00eda e a democratizaci\u00f3n do pa\u00edses membros do antigo Pacto de Varsovia axudan a Bosch (entre outras empresas) a acceder a novos mercados. Pese a tendencia do mercado mundial \u00e1 recesi\u00f3n, a venda f\u00f3ra de Alema\u00f1a, impulsada polos devanditos mercados de Europa do Leste e Asia, aumenta do 49% do total en 1993 ao 72% do total en 2000.\nDesde 2003, o presidente da compa\u00f1\u00eda e sucesor de Hermann Scholl \u00e9 Franz Fehrenbach. Arestora Bosch enc\u00f3ntrase en proceso de expansi\u00f3n, adquirindo novas empresas (por exemplo: Zexel Corporation, MICO e AlliedSignal) e cooperando con outras (por exemplo: Magneti Marelli e ZF Friedrichshafen). A forza de traballo pasou de preto de 200.000 traballadores no ano 2000 a 250.000 no ano 2006.\nEmpresas subsidiarias e departamentos.\nKnorr-Bremse Systeme f\u00fcr Nutzfahrzeuge (20%) "}
{"id": "110764", "revid": "27155", "url": "https://gl.wikipedia.org/wiki?curid=110764", "title": "Interfer\u00f3n", "text": "O interfer\u00f3n \u00e9 unha prote\u00edna producida naturalmente polo sistema inmunitario da maior\u00eda dos animais como resposta a axentes externos, tales como virus, ou a c\u00e9lulas cancer\u00edxenas. O interfer\u00f3n pertence \u00e1 clase das glicoprote\u00ednas e \u00e9 unha citocina.\nTipos.\nNos seres humanos hai tres tipos principais de interfer\u00f3n:\nPrincipios.\nNa maior\u00eda de casos, a produci\u00f3n de interfer\u00f3n \u00e9 inducida por outras citocinas, por exemplo, IL-1, IL-2, TNF e CSF, que son sintetizadas en resposta \u00e1 aparici\u00f3n de virus no corpo. O seu metabolismo e excreci\u00f3n prod\u00facese principalmente no f\u00edgado e riles. Dificilmente atravesan a placenta e a barreira hematoencef\u00e1lica.\nO interfer\u00f3n alpha e beta \u00e9 producido por varios tipos celulares: as c\u00e9lulas T e as c\u00e9lulas B, macr\u00f3fagos, fibroblastos, c\u00e9lulas endoteliais e osteoblastos entre outras, e son importantes compo\u00f1entes da resposta antiviral. Estimulan aos macr\u00f3fagos e as c\u00e9lulas NK e son activas contra os tumores.\nO interfer\u00f3n gamma participa na regulaci\u00f3n das respostas inmune e inflamatoria. Nos humanos, s\u00f3 hai un tipo de interfer\u00f3n gamma. Prod\u00facese en c\u00e9lulas T activadas. O interfer\u00f3n gamma ten efectos antivirais e antitumorais, pero xeralmente febles. Con todo, potencia os efectos do interfer\u00f3n alpha e beta. Desafortunadamente, o interfer\u00f3n gamma necesita ser liberado no tumor en doses moi pequenas e non \u00e9, actualmente, moi \u00fatil no tratamento do cancro.\nEste interfer\u00f3n gamma \u00e9 secretado por linfocitos Th1 e estimula entre outros, a macr\u00f3fagos, posibilitando a fagocitose. Esta funci\u00f3n \u00e9 importante nas infecci\u00f3ns de bacterias extracelulares. A activaci\u00f3n do macr\u00f3fago \u00e9 in\u00fatil nas infecci\u00f3ns v\u00edricas e de escasa importancia nas infecci\u00f3ns bacterianas intracelulares (como a tuberculose)\nO interfer\u00f3n alfa ten 2 acci\u00f3ns b\u00e1sicas:\nUsos farmacol\u00f3xicos.\nA produci\u00f3n de interfer\u00f3n s\u00e9rvese da tecnolox\u00eda de recombinaci\u00f3n de ADN, permitindo o cultivo masivo e purificaci\u00f3n das emisi\u00f3ns bacterianas.\nActualmente existen varios tipos de interfer\u00f3n que foron aprobados para o seu uso en humanos, e a terapia de interfer\u00f3n \u00e9 usada, xunto con quimioterapia e radioterapia no tratamento do cancro. A inxecci\u00f3n de interfer\u00f3n nos m\u00fasculos, veas ou baixo a pel \u00e9 comunmente ben tolerada. Os efectos secundarios m\u00e1is frecuentes son s\u00edntomas catarrais: febre, malestar, cansazo, dor de cabeza, dor muscular e convulsi\u00f3ns. Tam\u00e9n se observan frecuentemente eritema, dor e dureza no punto da inxecci\u00f3n. Raras veces, os pacientes experimentan ca\u00edda do cabelo, e depresi\u00f3n. Todos os efectos co\u00f1ecidos son reversibles e desaparecen aos poucos d\u00edas de abandonar o tratamento.\nO interfer\u00f3n alpha foi usado no tratamento da hepatite C e da leucemia mieloide cr\u00f3nica.\nO interfer\u00f3n beta \u00e9 utilizado no tratamento e control da esclerose m\u00faltiple. Por un mecanismo a\u00ednda desco\u00f1ecido, inhibe a produci\u00f3n das citocinas de Th1 e a activaci\u00f3n de monocitos. Tam\u00e9n ten un labor importante no shock s\u00e9ptico."}
{"id": "110771", "revid": "56817", "url": "https://gl.wikipedia.org/wiki?curid=110771", "title": "Murray", "text": "Murray \u00e9 un personaxe ficticio que aparece na serie de videoxogos Sly Cooper.\u00c9 un dos tres membros da banda de Cooper, formada por este, Sly Cooper (O protagonista) e Bentley (o cerebro da banda). Murray \u00e9 un hipop\u00f3tamo rosa.\nArgumento.\nNo primeiro videoxogo da saga, Murray, ao igual que Bentley (personaxe), non participa. Pero \u00e9 na segunda entrega de Sly Cooper cando comenza a participar. Ao final deste videoxogo, Bentley queda inv\u00e1lido e Murray pensa que foi pola s\u00faa culpa, polo que decide abandonar a banda e converterse en disc\u00edpulo dun gur\u00fa para dedicarse a meditar. Na terceira entrega da saga, tras a insistencia dos seus amigos, decide regresar \u00e1 banda."}
{"id": "110782", "revid": "82922", "url": "https://gl.wikipedia.org/wiki?curid=110782", "title": "Lloren\u00e7 Soler", "text": "Lloren\u00e7 Soler, nado en Valencia o 19 de agosto de 1936 e finado o 8 de novembro de 2022, foi un realizador de cine especializado en documentais. Exerceu a docencia relacionada coa s\u00faa especialidade, e foi autor de varios libros sobre a mesma tem\u00e1tica."}
{"id": "110783", "revid": "56817", "url": "https://gl.wikipedia.org/wiki?curid=110783", "title": "Xir\u00f3n, Cercio, Lal\u00edn", "text": "Xir\u00f3n \u00e9 un lugar da parroquia de Cercio, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 22 habitantes (14 homes e 8 mulleres), o que sup\u00f3n unha diminuci\u00f3n de 7 habitantes con respecto ao ano 2000."}
{"id": "110784", "revid": "1888", "url": "https://gl.wikipedia.org/wiki?curid=110784", "title": "Xir\u00f3n", "text": ""}
{"id": "110785", "revid": "85894", "url": "https://gl.wikipedia.org/wiki?curid=110785", "title": "Quintela, Catas\u00f3s, Lal\u00edn", "text": "Quintela \u00e9 un lugar da parroquia de Catas\u00f3s, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 53 habitantes (26 homes e 27 mulleres), o que sup\u00f3n unha diminuci\u00f3n de 3 habitantes con respecto ao ano 2000.\nPatrimonio natural.\nSalienta no lugar a fraga de Catas\u00f3s, carballeira declarada monumento natural en 2000."}
{"id": "110786", "revid": "56817", "url": "https://gl.wikipedia.org/wiki?curid=110786", "title": "Cov\u00e1s, Catas\u00f3s, Lal\u00edn", "text": " \nCov\u00e1s \u00e9 un lugar da parroquia de Catas\u00f3s, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 42 habitantes (15 homes e 27 mulleres), o que sup\u00f3n unha diminuci\u00f3n de 22 habitantes con respecto ao ano 2000."}
{"id": "110787", "revid": "56817", "url": "https://gl.wikipedia.org/wiki?curid=110787", "title": "Antu\u00edn, Catas\u00f3s, Lal\u00edn", "text": " \nAntu\u00edn \u00e9 un lugar da parroquia de Catas\u00f3s, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 15 habitantes (6 homes e 9 mulleres), o que sup\u00f3n unha diminuci\u00f3n de 4 habitantes con respecto ao ano 2000."}
{"id": "110788", "revid": "1888", "url": "https://gl.wikipedia.org/wiki?curid=110788", "title": "Antu\u00edn", "text": ""}
{"id": "110789", "revid": "85894", "url": "https://gl.wikipedia.org/wiki?curid=110789", "title": "Cerredo, Catas\u00f3s, Lal\u00edn", "text": "Cerredo \u00e9 un lugar da parroquia de Catas\u00f3s, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 24 habitantes (7 homes e 17 mulleres), 6 menos ca en 2000."}
{"id": "110790", "revid": "56817", "url": "https://gl.wikipedia.org/wiki?curid=110790", "title": "Cerredo", "text": "O top\u00f3nimo galego Cerredo pode referirse a:"}
{"id": "110791", "revid": "85894", "url": "https://gl.wikipedia.org/wiki?curid=110791", "title": "Cabreira, Catas\u00f3s, Lal\u00edn", "text": "Cabreira \u00e9 un lugar da parroquia de Catas\u00f3s, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 44 habitantes (23 homes e 21 mulleres), o que sup\u00f3n un aumento de 9 habitantes con respecto ao ano 2000."}
{"id": "110792", "revid": "785", "url": "https://gl.wikipedia.org/wiki?curid=110792", "title": "Cabreira", "text": "O top\u00f3nimo Cabreira pode referirse a:"}
{"id": "110795", "revid": "98629", "url": "https://gl.wikipedia.org/wiki?curid=110795", "title": "Bandeira do Xap\u00f3n", "text": "A bandeira do Xap\u00f3n, co\u00f1ecida como ' ou ' traducido como \"o disco solar\" en xapon\u00e9s, consiste nun fondo branco cun gran disco vermello (representando ao sol) no centro. As s\u00faas proporci\u00f3ns son de 2:3; o disco at\u00f3pase exactamente no centro e o di\u00e1metro do mesmo \u00e9 igual a tres quintas partes da medida vertical.\nNon se co\u00f1ece cando comezou a empregarse como s\u00edmbolo pero quedaron recollidos discos solares en abanos pregables chamados \"guisen\" que datan do s\u00e9culo XII e foron debuxados por guerreiros samurai (\"bushi\"). Durante os s\u00e9culos XV e XVI, na Era Sengoku, o Hinomaru foi usado como insignia militar. O c\u00edrculo vermello sobre o fondo branco era o m\u00e1is com\u00fan, pero tam\u00e9n empregouse un c\u00edrculo dourado sobre un fondo de cor azul escuro.\nQuedou documentado o emprego do Hinomaru como s\u00edmbolo no s\u00e9culo XVI. Tam\u00e9n comezou a ser utilizado nos barcos enviados ao estranxeiro polo menos dende o s\u00e9culo XVII. Por\u00e9n, ata 1854 non se regulou expresamente o uso do Hinomaru nas naves xaponesas para que non fosen confundidas con embarcaci\u00f3ns estranxeiras.\nO 27 de xaneiro de 1870, durante a Era Meiji, o Hinomaru foi oficialmente declarado nun decreto a bandeira do Xap\u00f3n para a mari\u00f1a mercante.\nO Hinomaru comezou a ser pendurado en edificios gobernamentais en 1872 e pouco despois comezou a ser empregado pola poboaci\u00f3n como s\u00edmbolo nacional.\nDurante a ocupaci\u00f3n norteamericana trala segunda guerra mundial o uso do Hinomaru foi restrinxido. S\u00f3 en 1999 foi oficialmente adoptada como s\u00edmbolo nacional na Lei Acerca da Bandeira e o Himno Nacional."}
{"id": "110796", "revid": "23204", "url": "https://gl.wikipedia.org/wiki?curid=110796", "title": "Prefectura de Miyazaki", "text": "A prefectura de Miyazaki (\u5bae\u5d0e\u770c, \u307f\u3084\u3056\u304d\u3051\u3093, \"Miyazaki-ken\") \u00e9 unha prefectura do Xap\u00f3n, que se atopa na parte leste da rexi\u00f3n de Ky\u016bsh\u016b, na illa de Ky\u016bsh\u016b. A s\u00faa capital \u00e9 Miyazaki-shi.\nA prefectura cobre 7.734,80\u00a0km\u00b2 de superficie e hab\u00edtana 1.135.989 persoas.\nA prefectura de Miyazaki fai fronteira coas prefecturas de \u014cita, Kumamoto e Kagoshima.\nAntes da Revoluci\u00f3n Meiji co\u00f1ec\u00edase como a provincia de Ghiuuga (\u65e5\u5411\u56fd)."}
{"id": "110797", "revid": "5132", "url": "https://gl.wikipedia.org/wiki?curid=110797", "title": "Selo do Xap\u00f3n", "text": "O Emblema do Xap\u00f3n, tam\u00e9n chamado ' ou ', \u00e9 o s\u00edmbolo do emperador xapon\u00e9s. Est\u00e1 formado por unha representaci\u00f3n da flor do crisantemo de ouro (cor amarela ou dourada). \u00c9 por iso que ao Xap\u00f3n o co\u00f1ecen como o Imperio do Crisantemo. Ata o ano 2005 non se especificou nunha lei que se empregase como s\u00edmbolo nacional, pero o crisantemo xa era empregado como tal. Os membros da familia imperial \u00fasano como emblema persoal con algunhas modificaci\u00f3ns."}
{"id": "110801", "revid": "56817", "url": "https://gl.wikipedia.org/wiki?curid=110801", "title": "Morris", "text": "Morris \u00e9 un antrop\u00f3nimo masculino, amais de apelido e alcume. Pode facer referencia a:"}
{"id": "110802", "revid": "25871", "url": "https://gl.wikipedia.org/wiki?curid=110802", "title": "Maurice de B\u00e9v\u00e8re", "text": "Maurice de B\u00e9v\u00e8re, nado en Courtrai o 1 de decembro de 1923 e finado en Bruxelas o 17 de xullo de 2001, foi un debuxante belga de banda dese\u00f1ada, m\u00e1is co\u00f1ecido polo seu alcume Morris. Acadou sona por ser o creador da personaxe de Lucky Luke.\nTraxectoria.\nRealizou os seus primeiros estudos nunha ben co\u00f1ecida escola xesu\u00edta en Aalst. Con 20 anos comezou a traballar coma debuxante nos estudos de animaci\u00f3n CBA (\"Compagnie Belge d'Actualit\u00e9s\") onde co\u00f1ece a Peyo, Andr\u00e9 Franquin ou Eddy Paape. En 1946 creou Lucky Luke, a s\u00faa personaxe m\u00e1is representativa para a revista de BD Spirou. Continuou a traballar nos anos seguintes tanto na BD coma na animaci\u00f3n. A s\u00faa morte prod\u00facese en 2001 cunha ca\u00edda accidental."}
{"id": "110804", "revid": "5312", "url": "https://gl.wikipedia.org/wiki?curid=110804", "title": "Juli\u00e1n Mu\u00f1oz", "text": "Juli\u00e1n Felipe Mu\u00f1oz Palomo, nado en El Arenal (\u00c1vila) o 24 de novembro de 1947, \u00e9 un pol\u00edtico espa\u00f1ol co\u00f1ecido pola s\u00faa pol\u00e9mica xesti\u00f3n coma alcalde de Marbella e por ser a ex parella sentimental da cantante Isabel Pantoja.\nTraxectoria pol\u00edtica.\nEstivo afiliado ao PSOE antes de 1991 e xunto a Emilio Ure\u00f1a e Sara Arias, cando entrou en pol\u00edtica da man de Jes\u00fas Gil. O seu peso no Grupo Independiente Liberal foi aumentando co tempo, tras ser elixido concelleiro por Marbella no n\u00famero seis da lista electoral en 1991, n\u00famero tres nas de 1995 e n\u00famero dous nas de 1999.\nEn 2002, tras a dimisi\u00f3n de Jes\u00fas Gil por mor da s\u00faa implicaci\u00f3n no denominado \"Caso Camisetas\", Mu\u00f1oz pasou a desempe\u00f1ar as funci\u00f3ns de alcalde de Marbella. Foi investido definitivamente como alcalde nun pleno celebrado o 2 de maio de 2002.\nNas elecci\u00f3ns de maio de 2003, e tras ser a inhabilitaci\u00f3n a Jes\u00fas Gil ratificada polo Tribunal Supremo, Mu\u00f1oz presentouse como n\u00famero un e candidato \u00e1 alcald\u00eda polo GIL, conseguindo a maior\u00eda absoluta (15 dos 27 membros da Corporaci\u00f3n) co 47,09% dos votos e sendo reinvestido alcalde de Marbella o 14 de xu\u00f1o. O d\u00eda 13 de agosto dese mesmo ano Mu\u00f1oz perdeu a alcald\u00eda tras unha moci\u00f3n de censura impulsada por un grupo de sete tr\u00e1nsfugas do GIL, sendo Marisol Yag\u00fce elixida como nova alcaldesa.\nCaso Malaya.\nFoi detido en xullo de 2006 na segunda fase do Caso Malaya, a trama de corrupci\u00f3n inmobiliaria e institucional m\u00e1is importante destapada en Espa\u00f1a. Durante o tempo de prisi\u00f3n preventiva, Mu\u00f1oz foi condenado en varios casos por suborno, malversaci\u00f3n de fondos p\u00fablicos e por prevaricaci\u00f3n urban\u00edstica relacionada coa concesi\u00f3n de licenzas ilegais durante os gobernos municipais do Grupo Independiente Liberal (GIL). Tras cumprir as tres cuartas partes destas condenas urban\u00edsticas, e recibindo previamente a liberdade baixo fianza no caso Malaya, Mu\u00f1oz sa\u00edu do c\u00e1rcere o 17 de outubro de 2008 tras case 2 anos e medio entre reixas.\nEn 2013 foi condenado a sete anos e medio de c\u00e1rcere e 10 anos de inhabilitaci\u00f3n de desempe\u00f1os p\u00fablicos por prevaricaci\u00f3n e absolto dos delitos de malversaci\u00f3n de caudais p\u00fablicos e o subsidiario ou alternativo de fraude.\nEn outubro de 2013 foi condenado pola Audiencia Provincial de M\u00e1laga a 2 anos de c\u00e1rcere e 16 de inhabilitaci\u00f3n por delitos de fraude e prevaricaci\u00f3n no marco do chamado Caso Malaya.\nActualmente segue en prisi\u00f3n e at\u00f3pase nun delicado estado de sa\u00fade. Sofre unha cardiopat\u00eda isqu\u00e9mica-hipertensiva, unida a unha diabetes mellitus tipo I e a un numeroso cadro de afecci\u00f3ns, entre elas unha arteriopat\u00eda. Nos \u00faltimos dous anos, viuse obrigado a visitar o hospital en 29 ocasi\u00f3ns. A propia subdirectora m\u00e9dica da prisi\u00f3n informou de que o risco de morte de Mu\u00f1oz a medio prazo (entre un e cinco anos) \u00e9 superior ao 50% a pesar do tratamento e a asistencia m\u00e9dica continua.\nDebido \u00e1 grave deterioraci\u00f3n da s\u00faa sa\u00fade foi inicialmente concedido o r\u00e9xime penal de terceiro grao en agosto de 2015, decisi\u00f3n xudicial que foi posteriormente anulada pola Audiencia de M\u00e1laga, ao considerar esta que Mu\u00f1oz mant\u00e9n \u00abintacta\u00bb a s\u00faa \u00abcapacidade de delinquir\u00bb. D\u00edas despois, a Audiencia ex\u00edmelle de acudir a todas as sesi\u00f3ns do xu\u00edzo pola trama de corrupci\u00f3n \u00abcaso Fergocon\u00bb, no que est\u00e1 imputado, debido ao seu estado f\u00edsico.\nVida privada.\nEstaba casado en primeiras nupcias con Mayte Zald\u00edvar, coa cal tivo d\u00faas fillas; Elo\u00edsa e Elia Mu\u00f1oz Zald\u00edvar. No ano 2003 deixou \u00e1 s\u00faa esposa e converteuse na parella sentimental de Isabel Pantoja, coa cal estivo ata 2006. Tanto Mayte como Isabel tam\u00e9n foron condenadas no Caso Malaya. M\u00e1is tarde volveu atopar o amor con Karina Pau, con quen estivo dende 2009 at\u00e9 2016."}
{"id": "110807", "revid": "5312", "url": "https://gl.wikipedia.org/wiki?curid=110807", "title": "Jes\u00fas Gil y Gil", "text": "Gregorio Jes\u00fas Gil y Gil, nado en El Burgo de Osma (Soria) o 12 de marzo de 1933 e finado en Madrid o 14 de maio de 2004, foi un empresario e pol\u00edtico espa\u00f1ol. Foi presidente e m\u00e1ximo accionista do Club Atl\u00e9tico de Madrid e alcalde de Marbella (M\u00e1laga).\nTraxectoria.\nComezou a s\u00faa vida laboral nunha tenda de repostos de autom\u00f3biles logo de abandonar os estudos de Ciencias Econ\u00f3micas.\nFoi xulgado e encarcerado polo homicidio de 56 persoas cando en xu\u00f1o de 1969 un comedor da urbanizaci\u00f3n Los \u00c1ngeles de San Rafael, na provincia de Segovia, da que era promotor e propietario, derrubouse. Posteriormente foi indultado en 1971.\nA partir de 1987 chegou \u00e1 presidencia do Atl\u00e9tico de Madrid, club de f\u00fatbol do cal era socio fac\u00eda 6 anos.\nO 26 de maio de 1991, Jes\u00fas Gil e o seu partido o GIL conseguiron a maior\u00eda absoluta na alcald\u00eda de Marbella. Ese mesmo ver\u00e1n ata chegou a presentar un programa de televisi\u00f3n, \"Las noches de tal y tal\", emitido por Telecinco desde esa cidade. Durante once anos foi alcalde de devandito municipio.\nFaleceu por mor dun infarto cerebral \u00e1 idade de 71 anos.\nCorrupci\u00f3n.\nEn 1999 ingresou en prisi\u00f3n, ao ser imputado dos delitos de malversaci\u00f3n de caudais p\u00fablicos e falsidade en documento p\u00fablico. En 2002 foi condenado a 28 anos de inhabilitaci\u00f3n e seis meses de arresto por catro delitos de prevaricaci\u00f3n (polo que se viu obrigado a abandonar a Alcald\u00eda de Marbella), relativos ao \"Caso Camisetas\", polo desv\u00edo de 450 mill\u00f3ns de pesetas do Concello marbell\u00ed ao Atl\u00e9tico de Madrid. Jes\u00fas Gil tam\u00e9n entrou en prisi\u00f3n pola malversaci\u00f3n de 4.442 mill\u00f3ns de pesetas (m\u00e1is de 26 mill\u00f3ns de euros da actualidade) do Concello de Marbella entre os anos 1991 e 1995. Logo da s\u00faa morte, en 2004, o Tribunal Supremo declarouno culpable de apropiaci\u00f3n indebida do Atl\u00e9tico de Madrid a\u00ednda que o absolveu por prescrici\u00f3n. Na mesma sentenza declarouno culpable de estafa ao club por simulaci\u00f3n de contratos."}
{"id": "110809", "revid": "15490", "url": "https://gl.wikipedia.org/wiki?curid=110809", "title": "Ismael Serrano", "text": "Ismael Serrano Mor\u00f3n, nado en Madrid o 9 de marzo de 1974, \u00e9 un cantautor espa\u00f1ol da nova xeraci\u00f3n de cantautores aparecida nos anos noventa. As s\u00faas letras son unha mestura de canci\u00f3ns de amor e desamor e m\u00fasica reivindicativa, propias da canci\u00f3n de autor. Non en balde, entre outras, reco\u00f1ece influencias de Serrat, Aute, Joaqu\u00edn Sabina ou Silvio Rodr\u00edguez, as\u00ed como de poetas do talle de Luis Garc\u00eda Montero ou Mario Benedetti.\nBiograf\u00eda.\nEstudou F\u00edsica na Universidade Complutense de Madrid e nesta \u00e9poca empezou a tocar nos locais madrile\u00f1os do circu\u00edto da canci\u00f3n de autor, como a Libertad8 ou Galileo, d\u00e1ndose a co\u00f1ecer at\u00e9 o punto de que a coexistencia entre ciencia e m\u00fasica f\u00edxose incompatible e deixou sen conclu\u00edr unha carreira universitaria que lle estaba comezando a desencantar. En 1997 gravou o seu primeiro \u00e1lbum, \"Atrapados en azul\", no que recuperaba a canci\u00f3n protesta e que incl\u00fae a s\u00faa canci\u00f3n m\u00e1is co\u00f1ecida, \"Pap\u00e1 cu\u00e9ntame otra vez\" e outros temas como \"V\u00e9rtigo\" ou \"Un muerto encierras\". Co seu primeiro traballo conseguiu o disco de platino en Espa\u00f1a e deuse a co\u00f1ecer en Am\u00e9rica Latina (disco de ouro na Arxentina).\nContinuou a s\u00faa carreira co seu segundo disco, \"La memoria de los peces\" (1998), co mesmo \u00e9xito (que conseguiu desde un principio con singles moi vivos como \"\u00daltimamente\" e \"Tierna y dulce historia de amor\") e volveu conseguir o disco de platino en Espa\u00f1a. Neste disco Ismael preocup\u00e1base polos problemas de Am\u00e9rica do Sur en canci\u00f3ns como \"Vine del norte\" -con relaci\u00f3n a Chile- e \"A las madres de mayo\" -con relaci\u00f3n a Arxentina-, e fac\u00eda unha homenaxe \u00e1 Rep\u00fablica con \"Al bando vencido\".\nEn 2000 publicou o seu terceiro traballo \"Los para\u00edsos desiertos\", disco co que evolucionaba musicalmente introducindo novos ritmos como o jazz. Con este \u00e1lbum tam\u00e9n conseguiu o disco de platino e ademais un nomeamento aos Premios Goya \u00e1 Mellor Canci\u00f3n Orixinal por \"Km. 0\", canci\u00f3n inclu\u00edda na banda sonora da pel\u00edcula de mesmo nome, dirixida por Juan Luis Iborra e Yolanda Garc\u00eda Serrano."}
{"id": "110810", "revid": "1308", "url": "https://gl.wikipedia.org/wiki?curid=110810", "title": "Nagasaki-shi", "text": ""}
{"id": "110813", "revid": "23204", "url": "https://gl.wikipedia.org/wiki?curid=110813", "title": "Enki Bilal", "text": "Enki Bilal (nado Enes Bilal o 7 de outubro de 1951) \u00e9 un creador de banda dese\u00f1ada e director de cine franc\u00e9s.\nBiograf\u00eda.\nDe pai bosn\u00edaco e nai eslovaca, Bilal naceu en Belgrado, Iugoslavia, mais xa de moi novo, con 9 anos, emigrou canda os seus pais ata Par\u00eds, Francia. \u00c1 idade de 14 puido co\u00f1ecer a Ren\u00e9 Goscinny quen o animou a se dedicar \u00e1 banda dese\u00f1ada.\nEn 1972 e logo dun fugaz paso pola facultade de Belas Artes publicou a s\u00faa primeira historia, \"Le Bol maudit\", na revista de BD Pilote no marco dun concurso que esta organizaba. Froito deste traballo coa revista francesa vai entrar en contacto con moitos importantes autores: Bret\u00e9ch\u00e9r, Druillet, Giraud, M\u00e9zi\u00e8res etc. Os seus primeiros traballos para a revista foron pequenas historias de ficci\u00f3n cient\u00edfica, coas que acadou certa sona e foi etiquetado dentro dos seguidores de Moebius, e tam\u00e9n ilustraci\u00f3ns para as p\u00e1xinas de actualidade da revista.\nA partir de 1975 comezou unha frut\u00edfera colaboraci\u00f3n co guionista Pierre Christin co que realizou unha serie de historias escuras e fant\u00e1sticas que retratan a realidades pol\u00edticas co\u00f1ecidas co nome de \"L\u00e9gendes d'aujourd'hui\". Ata 1983 suman 5 \u00e1lbums: \"A cruzada dos esquecidos\", \"O nav\u00edo de pedra\", \"A cidade que non exist\u00eda\", \"As falanxes da orde negra\" e \"Partida de caza\".\nEn 1980 comezou a publicar en Pilote do seu primeiro \u00e1lbum como autor completo e que deu inicio \u00e1 Trilox\u00eda Nikopol: \"A feira dos inmortais\". Completaron a trilox\u00eda \"A muller trampa\" en 1986, e \"Fr\u00edo Ecuador\" en 1992, sendo este \u00faltimo escollido mellor \u00e1lbum do ano pola revista francesa Lire.\nEn 1982, Alan Resnais encargoulle o dese\u00f1o dos decorados do filme \"La Vie es un Roman\". Pouco despois, en 1985, unha nova colaboraci\u00f3n co cinema, desta volta da man de Jean-Jacques Annaud no filme \"O nome da rosa\". Na d\u00e9cada de 1980, xa como autor consagrado, ilustra os textos de Patrick Cauvin en \"Fora de xogo\" e comeza a publicar compilaci\u00f3ns de ilustraci\u00f3ns e outros materiais gr\u00e1ficos.\nEn 1987 ga\u00f1ou o Grande Premio do 14\u00ba Festival de Banda Dese\u00f1ada de Angoul\u00eame. En 1989 realizou o seu primeiro filme como director \"Bunker Palace H\u00f4tel\", protagonizada por Jean-Louis Trintignant e Carole Bouquet, coa que obt\u00e9n cr\u00edticas positivas. O segundo dos seus filme foi \"Tykho moon\", estreada en 1997. Ademais continuou a dese\u00f1ar decorados e vestiario de diversos filmes.\nEn 1999 volveu ao mundo da BD coa publicaci\u00f3n de \"O so\u00f1o do monstro\" que deu inicio a unha nova serie (Tetralox\u00eda Hatzfeld) que completan outros tres t\u00edtulos: \"32 de decembro\" (2003), \"Cita en Par\u00eds\" (2006) e \"Catro?\" (2007). Nelas est\u00e1n moi presentes conflitos actuais coma as Guerras nos Balc\u00e1ns ou os atentados do 11-S.\nEn 2000 publicouse unha nova colaboraci\u00f3n con Christin, \"O sarc\u00f3fago\", na que se trata o Accidente de Chern\u00f3bil.\nEn 2004 estr\u00e9ase o seu terceiro filme titulado \"Immortel: ad vitam\" que \u00e9 unha adaptaci\u00f3n libre dos dous primeiros \u00e1lbums da Trilox\u00eda Nikopol, feita en parte con actores reais e, en parte con imaxes de s\u00edntese xeradas por computador."}
{"id": "110814", "revid": "56817", "url": "https://gl.wikipedia.org/wiki?curid=110814", "title": "Barrio, Catas\u00f3s, Lal\u00edn", "text": "Barrio \u00e9 un lugar da parroquia de Catas\u00f3s, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 16 habitantes (7 homes e 9 mulleres), o que sup\u00f3n unha diminuci\u00f3n de 3 habitantes con respecto ao ano 2000."}
{"id": "110815", "revid": "12452", "url": "https://gl.wikipedia.org/wiki?curid=110815", "title": "Lev Bor\u00edsovich K\u00e1menev", "text": ""}
{"id": "110817", "revid": "736", "url": "https://gl.wikipedia.org/wiki?curid=110817", "title": "Vladimir Ilich Ulianov", "text": ""}
{"id": "110819", "revid": "85894", "url": "https://gl.wikipedia.org/wiki?curid=110819", "title": "Casas Vellas, Catas\u00f3s, Lal\u00edn", "text": "Casas Vellas \u00e9 un lugar da parroquia de Catas\u00f3s, no concello pontevedr\u00e9s de Lal\u00edn, na comarca do Deza. Segundo o IGE en 2011 ti\u00f1a 2 habitantes (d\u00faas mulleres), un menos ca en 2000."}
{"id": "110822", "revid": "1131", "url": "https://gl.wikipedia.org/wiki?curid=110822", "title": "Casas Vellas", "text": "O top\u00f3nimo galego Casas Vellas pode referirse a:"}
{"id": "110824", "revid": "56817", "url": "https://gl.wikipedia.org/wiki?curid=110824", "title": "Catas\u00f3s, Catas\u00f3s, Lal\u00edn", "text": " \nCatas\u00f3s \u00e9 un lugar da parroquia de Catas\u00f3s, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 60 habitantes (32 homes e 28 mulleres), o que sup\u00f3n unha diminuci\u00f3n de 3 habitantes con respecto ao ano 2000."}
{"id": "110825", "revid": "22570", "url": "https://gl.wikipedia.org/wiki?curid=110825", "title": "Delaparte, Goi\u00e1s, Lal\u00edn", "text": "Delaparte \u00e9 un lugar da parroquia de Goi\u00e1s, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 58 habitantes (27 homes e 31 mulleres), o que sup\u00f3n unha diminuci\u00f3n de 2 habitantes con respecto ao ano 2000."}
{"id": "110826", "revid": "1888", "url": "https://gl.wikipedia.org/wiki?curid=110826", "title": "Delaparte", "text": ""}
{"id": "110827", "revid": "22570", "url": "https://gl.wikipedia.org/wiki?curid=110827", "title": "Bail\u00e1s, Goi\u00e1s, Lal\u00edn", "text": "Bail\u00e1s \u00e9 un lugar da parroquia de Goi\u00e1s, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 112 habitantes (60 homes e 52 mulleres), o que sup\u00f3n unha diminuci\u00f3n de 10 habitantes con respecto ao ano 2000."}
{"id": "110828", "revid": "1888", "url": "https://gl.wikipedia.org/wiki?curid=110828", "title": "Bail\u00e1s", "text": ""}
{"id": "110829", "revid": "22570", "url": "https://gl.wikipedia.org/wiki?curid=110829", "title": "C\u00e1ceme, Goi\u00e1s, Lal\u00edn", "text": "C\u00e1ceme \u00e9 un lugar da parroquia de Goi\u00e1s, no concello pontevedr\u00e9s de Lal\u00edn, na comarca do Deza. Segundo o INE, no 2011 ti\u00f1a 57 habitantes (29 homes e 28 mulleres), o que sup\u00f3n un aumento de 1 habitante con respecto ao ano 2000.\nTop\u00f3nimo.\nNalgunha bibliograf\u00eda, como o Diccionario Madoz, aparece como \"C\u00e1zome\" debido \u00e1 influencia de fen\u00f3menos fon\u00e9ticos populares na fala local, como a labializaci\u00f3n da vogal palatal -e- ante -m-."}
{"id": "110830", "revid": "1888", "url": "https://gl.wikipedia.org/wiki?curid=110830", "title": "C\u00e1ceme", "text": ""}
{"id": "110831", "revid": "85894", "url": "https://gl.wikipedia.org/wiki?curid=110831", "title": "Casares, Goi\u00e1s, Lal\u00edn", "text": "Casares \u00e9 un lugar da parroquia de Goi\u00e1s, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 14 habitantes (8 homes e 8 mulleres), o que sup\u00f3n unha diminuci\u00f3n de 4 habitantes con respecto ao ano 2000."}
{"id": "110835", "revid": "1131", "url": "https://gl.wikipedia.org/wiki?curid=110835", "title": "A Barosa, Carucedo", "text": "A Barosa \u00e9 unha localidade do concello de Carucedo, na comarca do Bierzo, provincia de Le\u00f3n. A Barosa contaba en 2008 con 28 habitantes dos 646 totales de Carucedo.\nPr\u00f3xima \u00e1s explotaci\u00f3ns mineiras romanas das M\u00e9dulas, patrimonio da Humanidade."}
{"id": "110836", "revid": "1131", "url": "https://gl.wikipedia.org/wiki?curid=110836", "title": "A Campa\u00f1\u00e1, Carucedo", "text": "A Campa\u00f1\u00e1 \u00e9 unha localidade do concello de Carucedo, na comarca do Bierzo, provincia de Le\u00f3n."}
{"id": "110837", "revid": "12452", "url": "https://gl.wikipedia.org/wiki?curid=110837", "title": "Comarca da Cabreira", "text": ""}
{"id": "110838", "revid": "2338", "url": "https://gl.wikipedia.org/wiki?curid=110838", "title": "Cotarelo, Goi\u00e1s, Lal\u00edn", "text": "Cotarelo \u00e9 un lugar da parroquia de Goi\u00e1s, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 67 habitantes (32 homes e 35 mulleres), o que sup\u00f3n unha diminuci\u00f3n de 15 habitantes con respecto ao ano 2000."}
{"id": "110839", "revid": "1131", "url": "https://gl.wikipedia.org/wiki?curid=110839", "title": "Estaci\u00f3n de Ponferrada", "text": "Ponferrada \u00e9 unha estaci\u00f3n de tren de Adif situada na cidade de Ponferrada, na provincia de Le\u00f3n. Ten servizos de longa e media distancia operados por Renfe.\nSituaci\u00f3n ferroviaria.\nA estaci\u00f3n at\u00f3pase no punto quilom\u00e9trico 251 da li\u00f1a f\u00e9rrea de ancho ib\u00e9rico que une Le\u00f3n e A Coru\u00f1a, a 512 metros de altitude, entre as estaci\u00f3ns de Posada del Bierzo e de San Miguel de las Due\u00f1as. O tramo \u00e9 de v\u00eda \u00fanica e est\u00e1 electrificado.\nNas proximidades da estaci\u00f3n ponferradina, entre os barrios de Flores del Sil e Cuatrovientos, sit\u00faase unha terminal de mercador\u00edas ferroviarias xestionada por Adif.\nHistoria.\nA estaci\u00f3n foi aberta ao tr\u00e1fico o 4 de febreiro de 1882 coa posta en marcha do tramo Ponferrada-Bra\u00f1uelas da li\u00f1a que pretend\u00eda unir Palencia e A Coru\u00f1a. Os case catorce anos que separan a apertura deste tramo do anterior entre Bra\u00f1uelas e Astorga deixan patente as dificultades atopadas para dar cun trazado cuxo desnivel fora asumible polas locomotoras da \u00e9poca. As obras correron a cargo da Compa\u00f1\u00eda dos Ferrocarr\u00eds de Asturias, Galicia e Le\u00f3n ou AGL creada para continuar cos proxectos iniciados pola Compa\u00f1\u00eda do Ferrocarril do Noroeste de Espa\u00f1a e xestionar as s\u00faas li\u00f1as. En 1885, a mala situaci\u00f3n financeira de AGL tivo como consecuencia a s\u00faa absorci\u00f3n por parte de Norte. En 1941, a nacionalizaci\u00f3n do ferrocarril en Espa\u00f1a supuxo a desaparici\u00f3n desta \u00faltima e a s\u00faa integraci\u00f3n na reci\u00f3n creada Renfe.\nA estaci\u00f3n de Ponferrada supo\u00f1\u00eda o punto de ligaz\u00f3n entre o ferrocarril de Ponferrada a Villablino e a rede de Renfe para o intercambio do carb\u00f3n procedente da conca mineira do Sil aos vag\u00f3ns de v\u00eda ancha e desta maneira levalo ao resto de Espa\u00f1a. Grazas a isto, a estaci\u00f3n e a s\u00faa contorna creceron moito. Nos anos 80, debido \u00e1 crise e decadencia do carb\u00f3n na zona, clausurouse o tren a Villablino entre Ponferrada e Cubillos del Sil co que a estaci\u00f3n perdeu gran parte da s\u00faa actividade.\nDesde o 31 de decembro de 2004 Renfe Operadora explota a li\u00f1a mentres que Adif \u00e9 a titular das instalaci\u00f3ns ferroviarias.\nA estaci\u00f3n.\nA estaci\u00f3n conta cun total de seis v\u00edas pasantes e d\u00faas plataformas, as\u00ed como varios feixes de v\u00edas mortas para o apartado de material de mantemento.\nServizos ferroviarios.\nLonga distancia.\n\"Actualizado a 18 de xu\u00f1o de 2016.\"\nMedia distancia.\n\"Actualizado a 18 de xu\u00f1o de 2016.\""}
{"id": "110840", "revid": "85894", "url": "https://gl.wikipedia.org/wiki?curid=110840", "title": "Palmaz, Goi\u00e1s, Lal\u00edn", "text": "Palmaz \u00e9 un lugar da parroquia de Goi\u00e1s, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 106 habitantes (55 homes e 51 mulleres), o que sup\u00f3n unha diminuci\u00f3n de 10 habitantes con respecto ao ano 2000."}
{"id": "110841", "revid": "1131", "url": "https://gl.wikipedia.org/wiki?curid=110841", "title": "Fanzine", "text": "Un fanzine \u00e9 unha publicaci\u00f3n afeccionada, xeralmente realizada de forma colectiva sobre un tema especializado, sen unha periodicidade estable e sen \u00e1nimo de lucro. Adoita ter como obxectivo dar a co\u00f1ecer os seus autores e compartir os seus intereses, que poden abranguer tem\u00e1ticas moi variadas, xa sexan centradas nun s\u00f3 aspecto (m\u00fasica, banda dese\u00f1ada...) ou cun car\u00e1cter m\u00e1is xeral.\nO termo foi acu\u00f1ado no \u00e1mbito angl\u00f3fono durante a primeira metade do s\u00e9culo XX e \u00e9 un acr\u00f3nimo do ingl\u00e9s \"fanatic magazine\" (\"revista fan\u00e1tica\").\nCaracter\u00edsticas.\nEstas publicaci\u00f3ns adoitan ser gratu\u00edtas, renunciando todas as persoas involucradas na s\u00faa creaci\u00f3n a percibiren algunha retribuci\u00f3n econ\u00f3mica. Adoitan ser distribu\u00eddas sen custo alg\u00fan ou ben cargando os custos de env\u00edo ou unha cantidade nominal para cubrir custos. Tam\u00e9n \u00e9 habitual o intercambio deste tipo de material entre as comunidades de \"fans\". Por\u00e9n, alg\u00fans \"fanzines\" chegaron a profesionalizarse ata certo punto, sendo dif\u00edcil saber se contin\u00faan a encaixar dentro da definici\u00f3n deste termo.\nPolos seus contidos m\u00e1is habituais e relacionados con este medio, as\u00ed como pola s\u00faa linguaxe propia rompedora e experimental, os \"fanzines\" as\u00f3cianse normalmente \u00e1 \"cultura xuvenil\", se ben a amplitude conceptual destes fan que tam\u00e9n haxa espazo neles para estudos m\u00e1is \"serios\", ou mesmo de car\u00e1cter erudito. Os \"fanzines\" tam\u00e9n se acostuman relacionar polo seu car\u00e1cter marcadamente \"underground\" cos movementos contraculturais dos anos 60 e 70 do s\u00e9culo XX en diante (especialmente na Francia de 1968).\nOs seus contidos abranguen as m\u00e1is variadas tem\u00e1ticas. Entre elas p\u00f3dense inclu\u00edr a banda dese\u00f1ada, m\u00fasica, ficci\u00f3n cient\u00edfica, pol\u00edtica, poes\u00eda, colaxe, artes pl\u00e1sticas, feminismo, vexetarianismo, veganismo, cinema ou videoxogos.\nNos \u00faltimos anos, co desenvolvemento de novas tecnolox\u00edas da comunicaci\u00f3n apareceu unha variante do \"fanzine\": o \"webzine\" (ou e-zine). Tr\u00e1tase dun \"fanzine\" non editado en papel, sen\u00f3n distribu\u00eddo a trav\u00e9s de Internet.\nFanzine galego.\nConsid\u00e9rase como primeiro fanzine galego a publicaci\u00f3n \"Xofre. Historieta galega\", autoeditado en 1979 por Miguelanxo Prado, Fran Jaraba e Xan L\u00f3pez Dom\u00ednguez, coincidindo co D\u00eda das Letras Galegas. Na publicaci\u00f3n, ligada \u00e1 banda dese\u00f1ada e da que se tiraron 1500 exemplares con portada a d\u00faas cores e tama\u00f1o A5, colaboraron Ricardo L\u00e1zaro e Suso de Toro (co pseud\u00f3nimo de Alvarito).\nDe 1981 \u00e9 \"Xatrude\", editado pola Aula de cultura do Casino-Ateneo de Monforte de Lemos e dirixido por Ant\u00f3n Rodr\u00edguez L\u00f3pez. Cara a 1980 apareceron \"Kinkaya Fina\" en Mar\u00edn, da man de Miguel Villanueva Gra\u00f1a, \"Rosalinda\" en Santiago de Compostela, editada por Javier Valle-Incl\u00e1n Alsina, \"Castrellis\" en Vigo, e \"La Barandilla\" na Coru\u00f1a, coordinada por Mercedes Modro\u00f1o e Herminio Otero, como \u00f3rgano de expresi\u00f3n do grupo po\u00e9tico do mesmo nome.\nXa en 1982 apareceu en Ferrol \"El patito feo\", editado por Eduardo Gal\u00e1n, Antonio \u00c1nxel Cubero, Xan L\u00f3pez Dom\u00ednguez e Francisco Oti. Public\u00e1ronse seis n\u00fameros, e nel apareceu a primeira historieta pornogr\u00e1fica da banda dese\u00f1ada galega, \"In vita e in morte de madona Laura\", de Eduardo Gal\u00e1n. Tam\u00e9n en 1982 apareceron \"Lado Salvaje\" na Coru\u00f1a, \"Valiumdiez\" en Vigo e \"Diplodocus\" en Santiago de Compostela. En 1983 apareceu en Carballo \"A Ameixa Cacof\u00f3nica\", en Lugo \"Atl\u00e1ntico Express\", e en 1984 \"Tintiman\" en Vigo e \"La Naval\" na Coru\u00f1a."}
{"id": "110842", "revid": "1131", "url": "https://gl.wikipedia.org/wiki?curid=110842", "title": "Palmaz", "text": "O top\u00f3nimo Palmaz pode referirse a:"}
{"id": "110843", "revid": "5312", "url": "https://gl.wikipedia.org/wiki?curid=110843", "title": "Marisol Yag\u00fce", "text": "Marisol Yag\u00fce, nada en La L\u00ednea de la Concepci\u00f3n (provincia de C\u00e1diz) en 1952, \u00e9 unha pol\u00edtica espa\u00f1ola.\nTraxectoria.\nConverteuse en alcaldesa de Marbella o 13 de agosto de 2003 grazas a unha moci\u00f3n de censura apoiada por oito tr\u00e1nsfugas do que era ent\u00f3n o seu partido (o GIL, Grupo Independiente Liberal), tres ed\u00eds do PSOE e outros tres do PA, arrebat\u00e1ndolle o posto ao ata ent\u00f3n alcalde Juli\u00e1n Mu\u00f1oz, tam\u00e9n do GIL.\nTras a moci\u00f3n de censura, Yag\u00fce abandonou o GIL tras 12 anos e pasou ao Grupo mixto A xunto aos tr\u00e1nsfugas do GIL. Tr\u00e1tase da primeira muller que se converteu en rexedora marbell\u00ed e o inicio do seu mandato supuxo o fin de m\u00e1is dunha d\u00e9cada de goberno do GIL no municipio.\nEsc\u00e1ndalos.\nComo alcaldesa, Yag\u00fce enfrontouse a varios esc\u00e1ndalos de corrupci\u00f3n. En 2006 a s\u00faa casa foi embargada de forma preventiva despois de que unha empresa construtora a acusase de tentar pagarlle a reforma que fixera \u00e1 s\u00faa vivenda con di\u00f1eiro municipal. O 1 de abril de 2006 ingresou en prisi\u00f3n incondicional como imputada polo caso Malaya, a\u00ednda que sa\u00edu do c\u00e1rcere posteriormente baixo fianza.\nO 27 de xaneiro de 2016 ingresou no c\u00e1rcere de Alhaur\u00edn de la Torre para cumprir unha pena de cinco anos e medio polo caso Malaya.\nEn 2020, a Audiencia de M\u00e1laga iniciou un xu\u00edzo contra Yag\u00fce, que foi acusada polos delitos de prevaricaci\u00f3n e malversaci\u00f3n e por designar ao seu marido no ano 2003 (tam\u00e9n procesado nesta causa) como coordinador nunha \u00e1rea do Concello de Marbella sen seguir os procedementos legais estabelecidos."}
{"id": "110844", "revid": "22570", "url": "https://gl.wikipedia.org/wiki?curid=110844", "title": "Pareizo, Goi\u00e1s, Lal\u00edn", "text": "Pareizo \u00e9 un lugar da parroquia de Goi\u00e1s, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 135 habitantes (68 homes e 67 mulleres), o que sup\u00f3n unha diminuci\u00f3n de 11 habitantes con respecto ao ano 2000."}
{"id": "110845", "revid": "1888", "url": "https://gl.wikipedia.org/wiki?curid=110845", "title": "Pareizo", "text": ""}
{"id": "110846", "revid": "2338", "url": "https://gl.wikipedia.org/wiki?curid=110846", "title": "Os Porcallos, Goi\u00e1s, Lal\u00edn", "text": "Os Porcallos \u00e9 un lugar da parroquia de Goi\u00e1s, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 22 habitantes (7 homes e 15 mulleres), o que sup\u00f3n unha diminuci\u00f3n de 5 habitantes con respecto ao ano 2000."}
{"id": "110847", "revid": "1888", "url": "https://gl.wikipedia.org/wiki?curid=110847", "title": "Os Porcallos", "text": ""}
{"id": "110848", "revid": "2338", "url": "https://gl.wikipedia.org/wiki?curid=110848", "title": "A Grela, Madri\u00f1\u00e1n, Lal\u00edn", "text": "A Grela \u00e9 un lugar da parroquia de Madri\u00f1\u00e1n, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 4 habitantes (2 homes e 2 mulleres), o que sup\u00f3n un aumento de 1 habitante con respecto ao ano 2000.\nO termo A Grela procede dunha resegmentaci\u00f3n de lat\u00edn \"agr\u0115lla\", diminutivo de \"agra\", ou peza de terra, onde se interpreta ese \"a-\" inicial como artigo."}
{"id": "110849", "revid": "98629", "url": "https://gl.wikipedia.org/wiki?curid=110849", "title": "Fan", "text": "\"Para o artigo sobre o lugar v\u00e9xase Fan, Orro, Culleredo\"\nUn fan (do ingl\u00e9s: \"fan\" [f\u00e6n], abreviatura de \"fanatic\", fan\u00e1tico) \u00e9 unha persoa que ten unha intensa e forte paix\u00f3n por alg\u00fan club deportivo, persoa (normalmente algu\u00e9n de sona), grupo de persoas, produto, idea, creaci\u00f3n art\u00edstica etc. Nalg\u00fans casos estas persoas levan este entusiasmo ata uns l\u00edmites pr\u00f3ximos \u00e1 enfermidade, chegando a adquirir a s\u00faa idolatr\u00eda un car\u00e1cter obsesivo.\n\u00c9 habitual que os fans se organicen en clubs, organicen convenci\u00f3ns ou xuntanzas, cren \"fanzines\", e demais cousas co gallo de promocionar o obxecto de interese, reunirse con outras persoas que comparten esta paix\u00f3n e exhibir publicamente estes gustos."}
{"id": "110850", "revid": "25871", "url": "https://gl.wikipedia.org/wiki?curid=110850", "title": "Grela", "text": "O top\u00f3nimo galego A Grela pode proceder dun feminino diminutivo de grelo con artigo, ou dunha falsa segmentaci\u00f3n de Agrela diminutivo de agra (eira, terreo cultivado). Pode referirse a:"}
{"id": "110851", "revid": "55340", "url": "https://gl.wikipedia.org/wiki?curid=110851", "title": "Vasco Pires de Cam\u00f5es", "text": "Vasco Pires de Cam\u00f5es foi un poeta e nobre galego da Idade Media, mencionado na \"cr\u00f3nica de D. Jo\u00e3o I\" de Fern\u00e3o Lopes.\nTraxectoria.\nFoi partidario do rei Pedro I de Castela contra o seu irm\u00e1n Henrique II de Castela, e, por ese motivo pasou a Portugal, no tempo do rei Fernando I de Portugal, do cal tam\u00e9n foi partidario cando Fernando I ocupou Galiza na s\u00faa pretensi\u00f3n que ti\u00f1a \u00e1 Coroa de Castela contra Henrique II, o Bastardo.\nO Rei Fernando deulle no reino de Portugal polos seus servizos a Alcaidarias-Mores de Alenquer e Portalegre, os Pobos da Sardoal, Punhete, Calvo, Am\u00eandoa e do Consello de Gesta\u00e7\u00f4, e os inmobles e terras agr\u00edcolas que a Infanta Beatriz ou Brites, a s\u00faa irm\u00e1, ti\u00f1a en Estremoz, o que fixo del un dos primeiros nobres do seu Consello, m\u00e1is tarde o perdeu todo.\nVasco Pires de Cam\u00f5es seguiu o partido de Beatriz de Portugal e Castela na \u00e9poca de Xo\u00e1n I de Portugal, foi preso na batalla de Aljubarrota, polo que perdeu as terras que ti\u00f1a, no Reino de Portugal, permanece unicamente as terras que ti\u00f1a en Estremoz e outros bens que ti\u00f1a en Alenquer e Lisboa.\nUn dos seus descendentes foi o poeta portugu\u00e9s Lu\u00eds de Cam\u00f5es."}
{"id": "110852", "revid": "23204", "url": "https://gl.wikipedia.org/wiki?curid=110852", "title": "A Goleta, Madri\u00f1\u00e1n, Lal\u00edn", "text": "A Goleta \u00e9 un lugar da parroquia de Madri\u00f1\u00e1n, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 2 habitantes (1 home e 1 muller), o que sup\u00f3n unha dimunuci\u00f3n de 3 habitantes con respecto ao ano 2000.\nToponimia.\no top\u00f3nimo galego Goleta pode deberse \u00e1 batalla da Goulette (actual Tunisia), como sinala Gonzalo Navaza."}
{"id": "110853", "revid": "1093", "url": "https://gl.wikipedia.org/wiki?curid=110853", "title": "Goleta", "text": "Unha goleta \u00e9 unha embarcaci\u00f3n lixeira a vela.\nAmais, o top\u00f3nimo galego Goleta pode referirse a distintos lugares, quizais chamados as\u00ed en relaci\u00f3n \u00e1 batalla da Goulette (actual Tunisia), como apunta Gonzalo Navaza. "}
{"id": "110854", "revid": "23204", "url": "https://gl.wikipedia.org/wiki?curid=110854", "title": "Griot", "text": "O griot ou jeli (\"djeli\" ou \"dj\u00e9li\" en franc\u00e9s) \u00e9 unha figura tradicional de \u00c1frica Occidental encargado de narrar historias. Constit\u00fae unha s\u00edntese de cantante e poeta de car\u00e1cter ambulante, e que est\u00e1 considerado como o depositario da tradici\u00f3n oral destes pobos. Malia que os griots deben memorizar sen erros moitas canci\u00f3ns e tradici\u00f3ns populares, te\u00f1en a habilidade de traducilos a contextos contempor\u00e1neos.\nOs griots est\u00e9ndense por varios pa\u00edses de \u00c1frica Occidental: Mal\u00ed, Gambia, Guinea, S\u00e1hara Occidental e o Senegal, e est\u00e1n presentes entre os pobos Mande (Mandinka, Malink\u00e9, Bambara etc), Ful\u0253e (Fula), hausa, songhai, Tukul\u00f3or, wolof, Serer, mossi, Dagomba, \u00e1rabes mauritanos e outros grupos menores. O termo \u00abgriot\u00bb prov\u00e9n probablemente da transliteraci\u00f3n ao franc\u00e9s, \u00abguiriot\u00bb, da palabra galego-potuguesa \u00abcriado\u00bb.\nDenominaci\u00f3n.\nNas linguas africanas reciben moitos nomes: \nOs griots son unha caste endog\u00e1mica, isto \u00e9, \u00e9 a trav\u00e9s do sangue que se transmite esta sabedor\u00eda e s\u00f3 a trav\u00e9s del se pode acceder a ocupar esta funci\u00f3n social.\nGriots modernos.\nDado que estes homes son os depositarios da historia do seu pobo, unha tradici\u00f3n que se transmite oralmente a trav\u00e9s das m\u00fasicas e poemas, e debido tam\u00e9n ao seu car\u00e1cter inmediato e de cultura en presente, que incl\u00fae a s\u00e1tira e a cr\u00edtica social, son moitos os que viron unha continuidade entre estas tradici\u00f3ns da \u00c1frica Occidental e novos artistas e personaxes do mundo actual, especialmente entre aqueles de orixe africana.\nForon moitas as persoas que se sentiron influ\u00eddas por estas figuras e \u00e9 habitual relacionar aos Griots con movementos modernos coma o hip hop ou as m\u00fasicas xamaicanas cun contido m\u00e1is especificamnete pol\u00edtico. Alg\u00fans mesmo se reivindicaron coma griots modernos. Este termo, por tanto, \u00e9 bastante aca\u00eddo para referirse a unha gran cantidade de artistas afroamericanos que mesturan no seu estilo canci\u00f3n, rapeo e declamaci\u00f3n po\u00e9tica, cun forte contido cr\u00edtico pol\u00edtico-social, caso dos Watts Prophets, Last Poets, Mutabaruka, Linton Kwesi Johnson, Saul Williams, Gil Scott-Heron etc."}
{"id": "110867", "revid": "85894", "url": "https://gl.wikipedia.org/wiki?curid=110867", "title": "Mart\u00edn, Madri\u00f1\u00e1n, Lal\u00edn", "text": "Mart\u00edn \u00e9 un lugar da parroquia de Madri\u00f1\u00e1n, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 8 habitantes (3 homes e 5 mulleres), o que sup\u00f3n unha diminuci\u00f3n de 5 habitantes con respecto ao ano 2000."}
{"id": "110868", "revid": "26137", "url": "https://gl.wikipedia.org/wiki?curid=110868", "title": "Fran\u00e7ois Maurice Adrien Marie Mitterrand", "text": ""}
{"id": "110877", "revid": "18426", "url": "https://gl.wikipedia.org/wiki?curid=110877", "title": "Alerxia", "text": "A alerxia (do , \"reacci\u00f3n estra\u00f1a\") \u00e9 unha hipersensibilidade a unha substancia en particular que se inhala, inxire ou toca, producindo uns s\u00edntomas caracter\u00edsticos e unha reacci\u00f3n patol\u00f3xica do corpo de tipo inmunol\u00f3xico. A alerxia \u00e9, xa que logo, o efecto prexudicial de hipersensibilidade do organismo.\nProceso.\nA substancia \u00e1 que se \u00e9 al\u00e9rxico denom\u00ednase \"al\u00e9rxeno\", e os s\u00edntomas provocados son definidos como \"reacci\u00f3ns al\u00e9rxicas\". Cando un al\u00e9rxeno penetra no organismo dun suxeito al\u00e9rxico, o sistema inmunitario deste responde producindo unha gran cantidade de anticorpos. A sucesiva exposici\u00f3n ao mesmo al\u00e9rxeno producir\u00e1 a liberaci\u00f3n de mediadores qu\u00edmicos, en particular a histamina, provocando a aparici\u00f3n dos s\u00edntomas t\u00edpicos da reacci\u00f3n al\u00e9rxica.\nTipos.\nAs alerxias son, segundo Gell e Coombs, de catro tipos:"}
{"id": "110880", "revid": "85894", "url": "https://gl.wikipedia.org/wiki?curid=110880", "title": "Bergazos, Donsi\u00f3n, Lal\u00edn", "text": "Bergazos \u00e9 un lugar da parroquia de Donsi\u00f3n, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 30 habitantes (11 homes e 19 mulleres), o que sup\u00f3n un aumento de 8 habitantes con respecto ao ano 2000."}
{"id": "110881", "revid": "85894", "url": "https://gl.wikipedia.org/wiki?curid=110881", "title": "Carballude, Donsi\u00f3n, Lal\u00edn", "text": "Carballude \u00e9 un lugar da parroquia de Donsi\u00f3n, no concello pontevedr\u00e9s de Lal\u00edn, na comarca do Deza. Segundo o INE en 2008 ti\u00f1a 37 habitantes (19 homes e 18 mulleres), 5 menos ca en 2000."}
{"id": "110882", "revid": "1131", "url": "https://gl.wikipedia.org/wiki?curid=110882", "title": "Carballude", "text": "O top\u00f3nimo galego Carballude pode referirse a:\nAmais, como apelido pode referirse a:"}
{"id": "110883", "revid": "22570", "url": "https://gl.wikipedia.org/wiki?curid=110883", "title": "Estivelle, Donsi\u00f3n, Lal\u00edn", "text": "Estivelle \u00e9 un lugar da parroquia de Donsi\u00f3n, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 19 habitantes (10 homes e 9 mulleres), o que sup\u00f3n un aumento de 2 habitantes con respecto ao ano 2000."}
{"id": "110884", "revid": "1888", "url": "https://gl.wikipedia.org/wiki?curid=110884", "title": "Estivelle", "text": ""}
{"id": "110885", "revid": "2338", "url": "https://gl.wikipedia.org/wiki?curid=110885", "title": "Golmar, Noceda, Lal\u00edn", "text": "Golmar \u00e9 un lugar da parroquia de Noceda, no concello pontevedr\u00e9s de Lal\u00edn, na comarca do Deza. No ano 2008 ti\u00f1a 67 habitantes (32 homes e 35 mulleres) o que sup\u00f3n unha diminuci\u00f3n de 9 habitantes en relaci\u00f3n ao ano 2000 cando ti\u00f1a 76 habitantes (39 homes e 37 mulleres)."}
{"id": "110886", "revid": "85894", "url": "https://gl.wikipedia.org/wiki?curid=110886", "title": "Vi\u00f1oa, Soutolongo, Lal\u00edn", "text": "Vi\u00f1oa \u00e9 un lugar da parroquia de Soutolongo, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 21 habitantes (11 homes e 10 mulleres) o que sup\u00f3n un aumento de 11 habitantes con respecto ao ano 2000."}
{"id": "110887", "revid": "1888", "url": "https://gl.wikipedia.org/wiki?curid=110887", "title": "Vi\u00f1oa", "text": "Co top\u00f3nimo Vi\u00f1oa podemos referirnos a dous lugares de Galicia:"}
{"id": "110888", "revid": "85894", "url": "https://gl.wikipedia.org/wiki?curid=110888", "title": "Carracedo, Soutolongo, Lal\u00edn", "text": "Carracedo \u00e9 un lugar da parroquia de Soutolongo, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 22 habitantes (11 homes e 11 mulleres) o mesmo n\u00famero de habitantes que no ano 2000.\nO monte Agro \u00e9 o lugar m\u00e1is alto do lugar, conta con sobreiras de aproximadamente 60-70 anos de antig\u00fcidade.\nEst\u00e1 comunicado pola estrada PO-534."}
{"id": "110889", "revid": "89787", "url": "https://gl.wikipedia.org/wiki?curid=110889", "title": "Alejandro P\u00e9rez Lug\u00edn", "text": "Alejandro P\u00e9rez Lug\u00edn, nado en Madrid o 22 de febreiro de 1870 e finado en Acea de Ama (O Burgo, Culleredo) o 5 de setembro de 1926, foi un xornalista, escritor e cineasta espa\u00f1ol. En Madrid destacou como cr\u00edtico taurino baixo o pseud\u00f3nimo de Don P\u00edo. A s\u00faa produci\u00f3n novel\u00edstica local\u00edzase en dous \u00e1mbitos preferentes: Galicia e Andaluc\u00eda. As s\u00faas obras m\u00e1is co\u00f1ecidas son as novelas \"La casa de la Troya\" e \"Currito de la Cruz\". Estaba emparentado con Rosal\u00eda de Castro, xa que a s\u00faa avoa era irm\u00e1 da nai de Rosal\u00eda.\nTraxectoria.\nO seu nome completo era Alejandro Mar\u00eda de las Mercedes Pedro P\u00e9rez Garc\u00eda Lug\u00edn. Foi fillo de Antonio P\u00e9rez Serrano, natural de Cabra (Provincia de C\u00f3rdoba), e de Ma\u00f1a Josefa del Carmen Garc\u00eda Lug\u00edn y Castro, natural de Santiago de Compostela. Dende 1883, a familia viviu en Santiago, onde os pais instalaron unha camiser\u00eda, e a cuxa universidade asistiu para facer a carreira de Dereito. En 1888, tendo Alejandro dezaoito anos de idade, morreulle a nai. Durante a s\u00faa etapa universitaria comezou a colaborar en diversos diarios da cidade como \"El Pensamiento Gallego\". Licenciouse en 1891.\nEn 1893 regresou a Madrid, onde comezou a traballar para a Direcci\u00f3n Xeral dos Rexistros e o Notariado, en varios ministerios, e como representante dunha empresa de explosivos, que lle obrigou a percorrer Espa\u00f1a. Nunha destas viaxes, durante unha estancia en Valencia, co\u00f1eceu casualmente a Elvira Consuelo Sanz y G\u00f3mez, coa que contraeu matrimonio.\n\u00c9 co\u00f1ecido sobre todo polos seus artigos xornal\u00edsticos sobre o mundo taurino e pola s\u00faa novela \"Currito de la Cruz\" (1921) que tam\u00e9n reflicte os seus co\u00f1ecementos sobre o mundo da tauromaquia e foi moi popular nos anos seguintes \u00e1 s\u00faa publicaci\u00f3n. A novela foi levada \u00f3 cine en catro ocasi\u00f3ns (1926, 1936, 1949 e 1965), a primeira destas dirixida polo mesmo P\u00e9rez Lug\u00edn e a segunda por Fernando Delgado de Lara.\nOutra das s\u00faas novelas m\u00e1is co\u00f1ecidas \u00e9 \"La casa de la Troya\", con numeros\u00edsimas reedici\u00f3ns, na cal recrea a vida dos estudantes da Universidade de Santiago de Compostela, levada tam\u00e9n \u00f3 teatro, \u00f3 cine en cinco ocasi\u00f3ns (1925, 1930, 1936, 1948 e 1959) e \u00e1 televisi\u00f3n (en 1960 e 1965). Traducida ao galego por Mercedes Pacheco V\u00e1zquez e publicada por Auga Editora en 2020.\nEscribiu como articulista, cr\u00edtico taurino, teatral e musical para moitos diarios: \"El Compostelano\", \"Por Esos Mundos\", \"Nuevo Mundo\", \"Arte Taurino\", \"El Correo\", \"El Globo\", \"Diario Universal\", \"El Mundo\", \"Espa\u00f1a Nueva\", \"La Ma\u00f1ana\", \"El Liberal\", \"Heraldo de Madrid\", \"La Libertad\", \"Hoy\", \"El Eco de Santiago\" e \"La Voz de Galicia\". Foi especialmente co\u00f1ecido polo seu traballo para \"La Tribuna\" e enviado especial \u00e1 Guerra de Marrocos por \"El Debate\". \nD\u00faas obras s\u00faas foron publicadas tras a s\u00faa morte: \"Arminda Moscoso\", novela que se sit\u00faa en Galicia e foi ordenada e ampliada polo xurista Alfredo Garc\u00eda Ramos e publicada en Madrid en 1928, ordenada e rematada polo seu amigo Alfredo Garc\u00eda Ramos. Lug\u00edn deixou tam\u00e9n sen rematar \"La virgen del Rocio ya entr\u00f3 en Triana\", que foi continuada por Manuel Siurot, baixo o pseud\u00f3nimo de Jos\u00e9 Andr\u00e9s V\u00e1zquez, e publicada en 1929.\nFoi declarado fillo adoptivo de Santiago de Compostela e de Sevilla. Est\u00e1 soterrado no Cemiterio de Santo Amaro da Coru\u00f1a, baixo unha escultura feita por Bonome. Deixou un pequeno legado para que a Asociaci\u00f3n da Prensa da Coru\u00f1a creara un premio de xornalismo que deb\u00eda concederse anualmente. A cidade da Coru\u00f1a dedicoulle o nome dunha r\u00faa."}
{"id": "110890", "revid": "5312", "url": "https://gl.wikipedia.org/wiki?curid=110890", "title": "Mar\u00eda Neves Soutelo", "text": "Mar\u00eda Neves Soutelo V\u00e1zquez, nada en Pontevedra o 16 de decembro de 1982, \u00e9 unha poeta galega.\nTraxectoria.\nLicenciada en Historia pola Universidade de Santiago de Compostela, especializada en patrimonio documental e bibliogr\u00e1fico, e arquiv\u00edstica.\nGa\u00f1ou en 2007 a XX edici\u00f3n do Premio de poes\u00eda Eusebio Lorenzo Baleir\u00f3n co seu primeiro poemario \"C\u00f3digo po\u00e9tico\". Formou parte do consello de redacci\u00f3n da folla voandeira de poes\u00eda \"AugasVerso\". Na actualidade, compatibiliza o seu labor docente na educaci\u00f3n p\u00fablica coa coordinaci\u00f3n de obradoiros de escrita creativa e a creaci\u00f3n de contidos web."}
{"id": "110893", "revid": "22570", "url": "https://gl.wikipedia.org/wiki?curid=110893", "title": "Montrigo, Cangas, Lal\u00edn", "text": " \nMontrigo \u00e9 un lugar da parroquia de Cangas, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 24 habitantes (16 homes e 8 mulleres) o que sup\u00f3n unha diminuci\u00f3n de 11 habitantes con respecto ao ano 2000."}
{"id": "110894", "revid": "1888", "url": "https://gl.wikipedia.org/wiki?curid=110894", "title": "Montrigo", "text": ""}
{"id": "110895", "revid": "85894", "url": "https://gl.wikipedia.org/wiki?curid=110895", "title": "Cancelas, Cangas, Lal\u00edn", "text": "Cancelas \u00e9 un lugar da parroquia de Cangas, no concello pontevedr\u00e9s de Lal\u00edn, na comarca do Deza. Segundo o IGE en 2011 ti\u00f1a 32 habitantes (16 homes e 16 mulleres), 11 menos ca en 2000."}
{"id": "110897", "revid": "56817", "url": "https://gl.wikipedia.org/wiki?curid=110897", "title": "Cancelas", "text": "O top\u00f3nimo galego Cancelas pode referirse a:"}
{"id": "110898", "revid": "5467", "url": "https://gl.wikipedia.org/wiki?curid=110898", "title": "Hulakhkhan", "text": ""}
{"id": "110900", "revid": "5467", "url": "https://gl.wikipedia.org/wiki?curid=110900", "title": "Hulahhan", "text": ""}
{"id": "110902", "revid": "85894", "url": "https://gl.wikipedia.org/wiki?curid=110902", "title": "Mato, M\u00e9ixome, Lal\u00edn", "text": "Mato \u00e9 un lugar da parroquia de M\u00e9ixome, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 17 habitantes (7 homes e 10 mulleres), o que sup\u00f3n unha diminuci\u00f3n de 9 habitantes con respecto ao ano 2000. "}
{"id": "110904", "revid": "85894", "url": "https://gl.wikipedia.org/wiki?curid=110904", "title": "Quint\u00e1, Palmou, Lal\u00edn", "text": "Quint\u00e1 \u00e9 un lugar da parroquia de Palmou, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 18 habitantes (8 homes e 10 mulleres), o que sup\u00f3n unha diminuci\u00f3n de 12 habitantes con respecto ao ano 2000. "}
{"id": "110905", "revid": "2338", "url": "https://gl.wikipedia.org/wiki?curid=110905", "title": "Rielo, Palmou, Lal\u00edn", "text": "Rielo \u00e9 un lugar da parroquia de Palmou, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 41 habitantes (18 homes e 23 mulleres), o que sup\u00f3n unha diminuci\u00f3n de 10 habitantes con respecto ao ano 2000."}
{"id": "110906", "revid": "1888", "url": "https://gl.wikipedia.org/wiki?curid=110906", "title": "Rielo", "text": "Co top\u00f3nimo Rielo pod\u00e9monos referir a:"}
{"id": "110907", "revid": "85894", "url": "https://gl.wikipedia.org/wiki?curid=110907", "title": "Valado, Sello, Lal\u00edn", "text": "Valado \u00e9 un lugar da parroquia de Sello, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 18 habitantes (7 homes e 11 mulleres), o que sup\u00f3n unha diminuci\u00f3n de 3 habitantes con respecto ao ano 2000. "}
{"id": "110908", "revid": "23204", "url": "https://gl.wikipedia.org/wiki?curid=110908", "title": "Valado", "text": "Un valado, valo ou cerca \u00e9 unha construci\u00f3n vertical de non moita altura que cerra ou delimita un espazo.\nComo top\u00f3nimo Valado pode referirse a:"}
{"id": "110909", "revid": "85894", "url": "https://gl.wikipedia.org/wiki?curid=110909", "title": "Corrigatos, Vilanova, Lal\u00edn", "text": "Corrigatos \u00e9 un lugar da parroquia de Vilanova, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 26 habitantes (15 homes e 11 mulleres), o que sup\u00f3n un aumento de 2 habitantes con respecto ao ano 2000."}
{"id": "110910", "revid": "1131", "url": "https://gl.wikipedia.org/wiki?curid=110910", "title": "Corrigatos", "text": "O top\u00f3nimo galego Corrigatos pode referirse a:"}
{"id": "110911", "revid": "85894", "url": "https://gl.wikipedia.org/wiki?curid=110911", "title": "Costoia, Vilanova, Lal\u00edn", "text": "Costoia \u00e9 un lugar da parroquia de Vilanova, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 27 habitantes (13 homes e 14 mulleres), o que sup\u00f3n unha diminuci\u00f3n de 21 habitantes con respecto ao ano 2000."}
{"id": "110912", "revid": "1131", "url": "https://gl.wikipedia.org/wiki?curid=110912", "title": "Costoia", "text": "O top\u00f3nimo galego Costoia pode referirse a:"}
{"id": "110914", "revid": "1131", "url": "https://gl.wikipedia.org/wiki?curid=110914", "title": "Stadio Flaminio", "text": "O Stadio Flaminio \u00e9 un centro deportivo situado na cidade de Roma. Sit\u00faase na V\u00eda Flaminia (calzada romana que levaba de Roma a Ariminium), a tres quil\u00f3metros do centro da cidade.\nHistoria.\nO estadio actual data de xullo de 1957, ano de inicio da s\u00faa construci\u00f3n, a\u00ednda que xa anteriormente exist\u00eda un primeiro estadio chamado tam\u00e9n Stadio Flaminio, constru\u00eddo en 1927 en honra ao Partito Nazionale Fascista, edificado \u00e1 s\u00faa vez no lugar onde hab\u00eda unha construci\u00f3n de 1911, o Stadio Nazionale, que conmemoraba o 50 aniversario do Risorgimento, que ademais fora constru\u00eddo sobre outro antigo estadio, o Stadio Torino, que se caracterizaba por un estilo arquitect\u00f3nico cl\u00e1sico e moi sobrio.\nO dese\u00f1o do actual estadio d\u00e9bese aos arquitectos Pierluigi e Antonio Nervi, constru\u00eddo pola sociedade \"Nervi e Bartoli\" baixo a direcci\u00f3n do enxe\u00f1eiro Bruno Magrelli. A s\u00faa inauguraci\u00f3n oficial se levou a cabo o 12 de marzo de 1959.\nPr\u00e1ctica deportiva.\nO estadio Fliminio foi o estadio principal da selecci\u00f3n italiana de rugby at\u00e9 o ano 2011. Acot\u00edo o principal usuario do recinto \u00e9 o f\u00fatbol, sendo o estadio onde xoga o A.S. Cisco Roma da Serie C2 da Lega Calcio (a Liga Italiana de f\u00fatbol). Tam\u00e9n \u00e9 a sede do equipo de f\u00fatbol americano Lazio Marines.\nCunha capacidade de 24.973 espectadores (8.000 cubertos), ata o 2011 foi o m\u00e1is pequeno dos estadios do Torneo das Seis Naci\u00f3ns, debido a iso, en 2012 os \"azurri\" cambi\u00e1ronse para o Stadio Olimpico.\nDurante o campionato italiano de f\u00fatbol 1989/90 os equipos da Roma e o Lazio xogaron como locais neste campo debido aos traballos de remodelaci\u00f3n do Stadio Ol\u00edmpico con vistas ao Mundial de F\u00fatbol de 1990, organizado por Italia.\nAdemais alberga unha piscina cuberta (25 x 10 metros) e diferentes salas para pr\u00e1ctica da esgrima, a loita, a halterofilia, o boxeo e a ximnasia."}
{"id": "110916", "revid": "89787", "url": "https://gl.wikipedia.org/wiki?curid=110916", "title": "Itumbiara", "text": "Itumbiara \u00e9 un concello brasileiro do estado de Goi\u00e1s. A s\u00faa latitude \u00e9 18\u00ba09'57\" sur e a lonxitude 47\u00ba56'47\" oeste, cunha altitude de 835 metros. A s\u00faa poboaci\u00f3n \u00e9 de 71.680 habitantes (2006). Pos\u00fae unha \u00e1rea de 2461.3\u00a0km\u00b2."}
{"id": "110917", "revid": "27155", "url": "https://gl.wikipedia.org/wiki?curid=110917", "title": "Interleucina 1", "text": "A interleucina 1 (IL-1 ou IL1) \u00e9 unha citocina producida por m\u00faltiples estirpes celulares, principalmente por macr\u00f3fagos activados. Prod\u00facese en grandes cantidades como resposta a infecci\u00f3ns ou calquera tipo de lesi\u00f3n. \u00c9 un mediador fundamental na resposta inflamatoria ocasionando febre, neutrofilia e produci\u00f3n de prote\u00ednas de fase aguda. Codificada no cromosoma 2, historicamente foi unha das primeiras citocinas descubertas.\nCaracter\u00edsticas.\nA IL-1 \u00e9 liberada polos macr\u00f3fagos, monocitos e c\u00e9lulas dendr\u00edticas en resposta ao factor de necrose tumoral alfa (TNF-\u03b1). Co\u00f1\u00e9cense tres formas:\nA pesar das diferenzas estruturais entre a IL-1\u03b1 e a IL-1\u03b2, ambas se unen ao mesmo receptor. Por suposto, o antagonista IL-1RA ten afinidade por ese mesmo receptor. As tres mol\u00e9culas, as\u00ed como o seu receptor, sintet\u00edzanse a partir de xenes localizados no mesmo cromosoma. IL-1\u03b1 e IL-1\u03b2 son fragmentos de 17 kDa orixinados a partir de prote\u00ednas precursoras inactivas, duns 30 kDa, chamadas pro-IL-1\u03b1 e pro-IL-1\u03b2.\nFunci\u00f3ns.\nA interleucina 1 ten acci\u00f3ns estimuladoras, as\u00ed como inhibitorias, sobre diversos tipos celulares e incluso promove a apoptose doutras. Entre as s\u00faas funci\u00f3ns principais est\u00e1n:\nInvestigaci\u00f3n.\nEnsaiouse o seu uso na estimulaci\u00f3n da reacci\u00f3n inflamatoria en doentes inmunodeprimidos. As\u00ed mesmo, o hipot\u00e9tico uso de antagonistas da IL-1 como antiinflamatorios.\nNotouse que certos tumores medran m\u00e1is lentamente do com\u00fan, ou non se desenvolven, en ratos carentes de IL-1.\nCrese que IL-1 \u00e9 un intermediario das hormonas gonadotropinas no ciclo da ovulaci\u00f3n"}
{"id": "110918", "revid": "27155", "url": "https://gl.wikipedia.org/wiki?curid=110918", "title": "IL-1", "text": ""}
{"id": "110919", "revid": "56817", "url": "https://gl.wikipedia.org/wiki?curid=110919", "title": "M\u00fasculo coracobraquial", "text": "O m\u00fasculo coracobraquial tr\u00e1tase dun m\u00fasculo humano da rexi\u00f3n anterior do brazo.\nInserci\u00f3ns craniais.\nSoamente unha, na ap\u00f3fise coracoide da esc\u00e1pula.\nInserci\u00f3ns caudais.\nA \u00fanica inserci\u00f3n caudal, \u00e1chase na parte superior da cara interna da di\u00e1fise umeral.\nInnervaci\u00f3n e vascularizaci\u00f3n.\n\u00c9 innervado polo nervio musculocut\u00e1neo, que o fura. A irrigaci\u00f3n prov\u00e9n da arteria umeral.\nFunci\u00f3n.\n\u00c9 un elevador do ombreiro."}
{"id": "110920", "revid": "1822", "url": "https://gl.wikipedia.org/wiki?curid=110920", "title": "Panthera tigris", "text": ""}
{"id": "110921", "revid": "56817", "url": "https://gl.wikipedia.org/wiki?curid=110921", "title": "Lapa r\u00fastica", "text": "A lapa r\u00fastica (\"Patella rustica\" ou \"Patella lusitanica\") \u00e9 un molusco gaster\u00f3podo da familia dos pat\u00e9lidos. Habita na zona intermareal onde bate moito a marea, sobre as rochas do litoral mediterr\u00e1neo, e no atl\u00e1ntico de Mauritania a Biarritz . A cuncha \u00e9 un cono achatado cun \u00e1pice central, de cor abrancazada ou acasta\u00f1ada con finas costelas radiais, con estr\u00edas escuras no interior da cuncha. A s\u00faa lonxitude pode chegar os 50\u00a0mm de longo."}
{"id": "110922", "revid": "5467", "url": "https://gl.wikipedia.org/wiki?curid=110922", "title": "Patella rustica", "text": ""}
{"id": "110923", "revid": "5467", "url": "https://gl.wikipedia.org/wiki?curid=110923", "title": "Patella lusitanica", "text": ""}
{"id": "110927", "revid": "22570", "url": "https://gl.wikipedia.org/wiki?curid=110927", "title": "Mouriscade, Vilanova, Lal\u00edn", "text": "Mouriscade \u00e9 un lugar da parroquia de Vilanova, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 11 habitantes (7 homes e 4 mulleres), o que sup\u00f3n unha diminuci\u00f3n de 3 habitantes con respecto ao ano 2000."}
{"id": "110928", "revid": "1888", "url": "https://gl.wikipedia.org/wiki?curid=110928", "title": "Mouriscade", "text": ""}
{"id": "110929", "revid": "85894", "url": "https://gl.wikipedia.org/wiki?curid=110929", "title": "O Barreiro, Vilanova, Lal\u00edn", "text": "O Barreiro \u00e9 un lugar da parroquia de Vilanova, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 53 habitantes (26 homes e 27 mulleres), o que sup\u00f3n unha diminuci\u00f3n de 2 habitantes con respecto ao ano 2000."}
{"id": "110930", "revid": "23204", "url": "https://gl.wikipedia.org/wiki?curid=110930", "title": "A Abeleda, Vilanova, Lal\u00edn", "text": "A Abeleda \u00e9 un lugar da parroquia de Vilanova, no concello pontevedr\u00e9s de Lal\u00edn, na comarca do Deza. Segundo o INE, no 2008 contaba con 17 habitantes (8 homes e 9 mulleres), o que sup\u00f3n unha diminuci\u00f3n de 1 habitante con respecto ao ano 2000.\nEste lugar dista da capital do concello 9 quil\u00f3metros."}
{"id": "110932", "revid": "5863", "url": "https://gl.wikipedia.org/wiki?curid=110932", "title": "E-zine", "text": ""}
{"id": "110933", "revid": "56817", "url": "https://gl.wikipedia.org/wiki?curid=110933", "title": "A Abeleda", "text": "O top\u00f3nimo galego A Abeleda \u00e9 un fit\u00f3nimo relacionado coa abeleira, un arbusto caducifolio. Pode referirse a:"}
{"id": "110935", "revid": "85894", "url": "https://gl.wikipedia.org/wiki?curid=110935", "title": "A Canda, Vilanova, Lal\u00edn", "text": "A Canda \u00e9 un lugar da parroquia de Vilanova, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 11 habitantes (6 homes e 5 mulleres), o que sup\u00f3n unha diminuci\u00f3n de 4 habitantes con respecto ao ano 2000.\nToponimia.\nO fit\u00f3nimo galego A Canda ref\u00edrese a unha p\u00f3la de \u00e1rbore usada para alumear, a partir do lat\u00edn ."}
{"id": "110936", "revid": "5863", "url": "https://gl.wikipedia.org/wiki?curid=110936", "title": "Revista electr\u00f3nica", "text": "Unha revista electr\u00f3nica, webzine ou e-zine (\"fanzine\" electr\u00f3nico) \u00e9 un tipo especial de \"revista\" que se caracteriza por non estar distribu\u00eddo en papel, sen\u00f3n que se distrib\u00fae dixitalmente a trav\u00e9s da rede. Presentan moitas semellanzas cos blogs, mais difer\u00e9ncianse deles sobre todo no control editorial. Normalmente os \"webzines\" contan cun editor ou equipo editorial que revisa os contidos e realiza a funci\u00f3n de control de calidade de todo o material a publicar en Internet.\nExiste un pequeno matiz que diferenza aos \"webzines\" ou \"fanzines\" en li\u00f1a dos \"e-zines\", e \u00e9 que estes \u00faltimos son m\u00e1is xen\u00e9ricos ao referirse non s\u00f3 aos publicados na World Wide Web sen\u00f3n tam\u00e9n aos distribu\u00eddos por calquera m\u00e9todo electr\u00f3nico como o correo electr\u00f3nico. Tam\u00e9n existen \"fanzines\" que ofrecen unha versi\u00f3n impresa e outra en li\u00f1a (podendo ser estas versi\u00f3ns id\u00e9nticas ou presentar diferenzas)."}
{"id": "110937", "revid": "12452", "url": "https://gl.wikipedia.org/wiki?curid=110937", "title": "Fanzine en li\u00f1a", "text": ""}
{"id": "110938", "revid": "88628", "url": "https://gl.wikipedia.org/wiki?curid=110938", "title": "A Canda", "text": "O fit\u00f3nimo galego A Canda ref\u00edrese a unha p\u00f3la de \u00e1rbore usada para alumear, a partir do lat\u00edn . Pode referirse a:"}
{"id": "110939", "revid": "85894", "url": "https://gl.wikipedia.org/wiki?curid=110939", "title": "Afons\u00edn, Vilatuxe, Lal\u00edn", "text": "Afons\u00edn \u00e9 un lugar da parroquia de Vilatuxe, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 8 habitantes (3 homes e 5 mulleres), o mesmo n\u00famero de habitantes que no ano 2000. "}
{"id": "110940", "revid": "85894", "url": "https://gl.wikipedia.org/wiki?curid=110940", "title": "Barciela, Vilatuxe, Lal\u00edn", "text": "Barciela \u00e9 un lugar da parroquia de Vilatuxe, no concello pontevedr\u00e9s de Lal\u00edn, na comarca do Deza. Segundo o INE, no 2011 ti\u00f1a 45 habitantes (21 homes e 24 mulleres), o que sup\u00f3n unha diminuci\u00f3n de 3 habitantes con respecto ao ano 2000."}
{"id": "110941", "revid": "5863", "url": "https://gl.wikipedia.org/wiki?curid=110941", "title": "Club (hom\u00f3nimos)", "text": "O termo club pode facer referencia a:"}
{"id": "110942", "revid": "56817", "url": "https://gl.wikipedia.org/wiki?curid=110942", "title": "Barciela", "text": "O top\u00f3nimo Barciela fai referencia a unha ' ou ' pequena, un terreo chan e f\u00e9rtil situado \u00e1 beira dun r\u00edo que adoita ser anegado por este. Pode referirse a:"}
{"id": "110944", "revid": "1505", "url": "https://gl.wikipedia.org/wiki?curid=110944", "title": "Club", "text": "Denom\u00ednase club a un grupo de persoas libremente asociadas, ou sociedade, que re\u00fane a un n\u00famero vari\u00e1bel de individuos que adoitan coincidir nos seus gustos e opini\u00f3ns art\u00edsticas, literarias, pol\u00edticas, deportivos, ou simplemente nos seus desexos de relaci\u00f3n social.\nOs fins e actividades dos clubs son moi diversos e dependen do motivo polo que as persoas se asociasen: realizaci\u00f3n de actividades deportivas, intercambios de ideas, debates culturais, organizaci\u00f3n de actividades a favor de terceiros, actividades formativas e informativas en beneficio propio etc.\nHistoria.\nNas civilizaci\u00f3ns antigas de Roma ou Grecia exist\u00edan asociaci\u00f3ns que poden ser consideradas antecedentes dos clubs de hoxe en d\u00eda, por\u00e9n, o concepto actual de club naceu en Inglaterra. Os clubs m\u00e1is antigos datan aproximadamente do s\u00e9culo XVII e non pasaban de reuni\u00f3ns informais e peri\u00f3dicas de amigos co obxecto de xantar e beber xuntos. Coa expansi\u00f3n colonial inglesa os clubs expand\u00edronse dentro de toda a area angl\u00f3fona e xa posteriormente tam\u00e9n se comezaron a formar clubs noutras realidades culturais."}
{"id": "110946", "revid": "23204", "url": "https://gl.wikipedia.org/wiki?curid=110946", "title": "Bandeira da Arxentina", "text": "A bandeira da Rep\u00fablica Arxentina \u00e9 obra de Manuel Belgrano, quen a dese\u00f1ou coas cores da escarapela nacional, celeste e branca, e que izou por primeira vez na cidade de Rosario o 27 de febreiro de 1812.\nHistoria.\nEscarapelas.\nA tradici\u00f3n considera que a escarapela arxentina xorde, polo menos, entre os d\u00edas 22 e 25 de maio de 1810. Nesas datas da Revoluci\u00f3n de Maio, os patriotas chamados \"chisperos\" (alcume despectivo posto polos realistas que quer\u00edan seguir subordinados a Espa\u00f1a), cuxos xefes m\u00e1is notorios eran Domingo French e Antonio Lu\u00eds Beruti, repart\u00edan cintas entre os adherentes \u00e1 liberaci\u00f3n. Hai quen sup\u00f3n que eran vermellas, brancas coa figura do rei deposto, e celestes e brancas como as cores que identifican a\u00ednda hoxe \u00e1 dinast\u00eda dos Borb\u00f3ns, reco\u00f1ecidos entre os partidarios dunha monarqu\u00eda limitada por unha carta constitucional e un parlamento (monarqu\u00eda ilustrada).\nEn 1811, as tropas \u00e1s ordes de Manuel Belgrano comezan a empregar unha escarapela bicolor azul celeste e branco. O mesmo Belgrano expresou nun informe oficial que non usaba o vermello \"para evitar confusi\u00f3ns\", xa que os ex\u00e9rcitos \"realistas\" (\u00e9 dicir, os espa\u00f1ois e os seus adictos) usaban esa cor. S\u00f3 cinco anos m\u00e1is tarde, o 20 de xullo de 1816, o Congreso de Tucum\u00e1n consagrou definitivamente o pavill\u00f3n celeste e branco.\nSimbolismo das cores na escarapela.\nO branco identificaba \u00e1 monarqu\u00eda absoluta europea de orixe divina, e o azul, a liberdade de pensamento e de expresi\u00f3n, fundamento da liberdade pol\u00edtica defendida polo liberalismo franc\u00e9s. De xeito que o celeste \u2014resultado da mestura do azul e o branco\u2014 expresaba a idea de conciliar ambas as d\u00faas ideolox\u00edas. Esta idea foi sostida por moitos dos patriotas que participaron na xesta de maio de 1810. S\u00f3 unha minor\u00eda, cuxo representante m\u00e1is co\u00f1ecido era Mariano Moreno, era decididamente republicana e xacobina. O creador da bandeira era un dos m\u00e1is ferventes defensores de establecer unha monarqu\u00eda parlamentaria americana. As escarapelas eran entregadas a quen se consideraban aliados ou fieis \u00e1 Revoluci\u00f3n e utiliz\u00e1banse como distintivo para non ser atacados polas tropas dos chisperos en caso de disturbios.\nAs cintas celestes e brancas, empregadas para distinguir aos partidarios do primeiro goberno patrio, ser\u00edan elixidas para afastar calquera sospeita de conspiraci\u00f3n antimon\u00e1rquica e profrancesa.\nA banda celeste e branca que usa o monarca espa\u00f1ol, Xo\u00e1n Carlos de Borb\u00f3n, nas cerimonias oficiais, \u00e9 proba suficiente de que tales cores representan aos Borb\u00f3ns, casa din\u00e1stica de orixe francesa, identificada dende un principio cos principios da monarqu\u00eda constitucional. Xa que logo, mediante as cores celeste e branca, os patriotas quixeron expresar ou indicar naquelas hist\u00f3ricas xornadas que eran partidarios da monarqu\u00eda e non do liberalismo republicano de cu\u00f1o franc\u00e9s e que ademais eran leais ao Rei Fernando VII, ent\u00f3n prisioneiro de Napole\u00f3n Bonaparte na cidade francesa de Bayona.\nXa en 1807, durante as invasi\u00f3ns inglesas, suponse que rexementos constitu\u00eddos por criouloss (por exemplo, os do \"Rexemento de Patricios\" ou os \"H\u00fasares de Pueyrred\u00f3n\") empregaron escarapelas coas cores azul celeste e branca, pero non existen constancias documentais respecto diso.\nBandeira.\nO 27 de febreiro de 1812, Belgrano estableceu un par de bater\u00edas de artiller\u00eda n\u00e1mbalas beiras do r\u00edo Paran\u00e1, pr\u00f3ximas \u00e1 ent\u00f3n pequena poboaci\u00f3n co\u00f1ecida como \"Vila do Rosario\" (a actual cidade de Rosario). Nesa mesma data, cara \u00e1s 18:30, e en solemne cerimonia Belgrano dispuxo que fose por vez primeira enarbolada a bandeira da s\u00faa creaci\u00f3n, \u00e1 vez que a multitude xuraba fidelidade ao novo emblema. A tradici\u00f3n sinala que esa primeira bandeira arxentina foi confeccionada por unha veci\u00f1a de Rosario: Mar\u00eda Catalina Echevarr\u00eda de Vidal, e quen tivo o honor de izala foi un civil, Cosme Maciel, tam\u00e9n veci\u00f1o do Rosario. Nesta cidade at\u00f3pase o Monumento Hist\u00f3rico Nacional \u00e1 Bandeira asentado no \"Parque Nacional \u00e1 Bandeira\".\nHai que lembrar que non houbo unha \"Xura \u00e1 Bandeira\", sen\u00f3n unha \"Xura\" ao Congreso Constitu\u00ednte do Ano XIII. E que o Goberno Nacional por ent\u00f3n desautorizou ao Xeneral Belgrano a utilizala, por raz\u00f3ns de pol\u00edtica internacional.\nO 20 de febreiro de 1813 l\u00edbrase a batalla de Salta, na cal Belgrano logrou un triunfo completo. Esta \u00e9 a primeira batalla que \u00e9 presidida pola bandeira arxentina.\nA bandeira \u00e9 adoptada oficialmente como s\u00edmbolo da Rep\u00fablica Arxentina o 20 de xullo ou 25 de xullo de 1816 polo Congreso Xeral Constitu\u00ednte de San Miguel de Tucum\u00e1n. \u00c9 o mesmo Congreso que proclamara o 9 de xullo de 1816 a Independencia arxentina. No devandito Congreso participaron deputados que representaron a Tarija e outras zonas ao norte da Arxentina, actual Bolivia. Na devandita sesi\u00f3n confirmouse o uso da bandeira creada por Manuel Belgrano como a \u00fanica bandeira das Provincias Unidas do R\u00edo da Prata. Esta bandeira \u00e9 a que a Rep\u00fablica Arxentina recibiu en herdanza.\nSesi\u00f3n do d\u00eda 25 de xullo de 1816 (fonte Asemblea Constitu\u00edntes Arxentina, recompilaci\u00f3n dirixida por Emilio Ravignani para o Instituto de Investigaci\u00f3ns Hist\u00f3ricas da Facultade de Filosof\u00eda e Letras da Universidade de Bos Aires). Con todo, www.argentina.gov.ar di que a sesi\u00f3n produciuse o 20 de xullo de 1816.\nA primeira bandeira arxentina constaba dun cadro celeste cosido a un cadro branco de igual tama\u00f1o (as medidas son imprecisas, pois estas bandeiras eran elaboradas por militares en servizo en circunstancias \u00e1s veces adversas que non permit\u00edan tomar tanto tempo na elaboraci\u00f3n dun distintivo). Cambiouse paulatinamente ao dese\u00f1o de faixas horizontais debido a que en ocasi\u00f3ns as bandeiras eran de tama\u00f1os desproporcionados e deb\u00edan izarse de formas distintas. A bandeira menor citada est\u00e1 dividida en tres franxas horizontais de igual tama\u00f1o, de cor celeste a superior e inferior e cor branca a central.\nSol Incaico.\nPosteriormente, en 1818 def\u00ednese \u00e1 bandeira maior durante o goberno de Juan Mart\u00edn de Pueyrred\u00f3n, inclu\u00edndolle o sol incaico. Este sol aparece no centro da bandeira. \u00c9 un sol figurado con rostro humano, de cor ouro amarelo con trinta e dous raios: 16 flam\u00edxeros apuntando ou virando en sentido horario, e 16 rectos colocados alternativamente, segundo dese\u00f1o da primeira moeda arxentina. Este dese\u00f1o do sol d\u00e9bese ao ourive peruano Juan de Dios Rivera (alcumado \"O Inca\", xa que era descendente dunha \u00f1usta), quen adoptou o s\u00edmbolo do Inti ou Sol inca como emblem\u00e1tico da naci\u00f3n arxentina. Manuel Belgrano aceptou este engadido, chamado tam\u00e9n Sol de Maio, xa que na bretemosa e chuviosa xornada (na cidade de Bos Aires) do 25 de maio de 1810, asomou o sol no cenit. Esta bandeira ti\u00f1a a cor baseada nun azul m\u00e1is escuro.\n Sesi\u00f3n do d\u00eda 25 de febreiro de 1818.\nPrimeiro dese\u00f1o.\nUn exemplo do dese\u00f1o orixinal \u2014a\u00ednda que sen o Sol\u2014 da bandeira arxentina son as d\u00faas que se atoparon na igrexa parroquial da localidade actualmente boliviana de Macha. Esas bandeiras datan de finais do ano 1812 para o uso de tropas patriotas mandadas por Belgrano. Unha delas (actualmente en Bolivia) ten a franxa central de cor azul celeste e as outras d\u00faas brancas, a outra \u00e9 practicamente o mesmo dese\u00f1o que o adoptado por Artigas (a\u00ednda que sen o fest\u00f3n de cor vermella forte), isto \u00e9, presentaba xa o sol que se estableceu en 1818. As bandeiras de Macha son brancas e azul celeste pero descoradas pola acci\u00f3n do tempo e o clima. O seu primeiro dese\u00f1ador foi Franco Yedro.\nGallardete.\nNesas datas Manuel Belgrano doou ao pobo de Jujuy un gallardete co escudo arxentino. Isto provocou un equ\u00edvoco, xa que se supuxo que se trataba tal gallardete da primeira bandeira nacional arxentina. Na actualidade, o dese\u00f1o de tal gallardete \u00e9 o da bandeira provincial de Jujuy.\nPola s\u00faa banda en 1817 Jos\u00e9 de San Mart\u00edn, inspirado por Belgrano, fixo confeccionar para o ex\u00e9rcito da s\u00faa campa\u00f1a emancipadora a chamada Bandeira dos Andes, cuxo dese\u00f1o \u00e9 o que adoptou a provincia de Mendoza para a s\u00faa bandeira.\nSimbolismo das cores na bandeira.\nEn canto \u00e1s d\u00faas franxas celestes, c\u00f3mpre aclarar que Manuel Belgrano as propuxo, do mesmo xeito que para a escarapela arxentina (azul celeste), dunha cor azul pr\u00f3ximo ao turquesa. Pero como na Arxentina de ent\u00f3n \u2014Provincias Unidas de Suram\u00e9rica ou Provincias Unidas do R\u00edo da Prata\u2014 era bastante dif\u00edcil atopar panos de cor azul celeste ou turquesa, optouse por empregar provisionalmente a cor azul ou a cor celeste. Belgrano inclinouse por devanditos tons porque eran as cores da Casa de Borb\u00f3n, a cal gobernaba naquel tempo.\nBandeira Federal.\nJos\u00e9 Gervasio Artigas, o primeiro ada\u00edl do federalismo riopratense, adoptou a bandeira de Manuel Belgrano, de xeito que no protocongreso da independencia arxentina realizado en 1815 na cidade entrerriana de Concepci\u00f3n del Uruguay (chamado Congreso de Oriente), a Liga Federal (ou Uni\u00f3n dos Pobos Libres) declarou como bandeira da liga a creada por Belgrano, co engadido dun fest\u00f3n punz\u00f3 en diagonal (cor emblem\u00e1tico do federalismo arxentino). Esa bandeira \u00e9 a actual bandeira da provincia de Entre R\u00edos e un dos s\u00edmbolos nacionais do Uruguai, a \"bandeira de Artigas\", con todo de que ambas difiren actualmente na intensidade da cor, sendo azul a usada no Uruguai e celeste a usada en Entre R\u00edos, diferindo tam\u00e9n no ancho da franxa vermella.\nNa d\u00e9cada de 1930, unha lei estableceu a cor das franxas celestes: \"como a cor do ceo cando comeza a amencer\", pero, malia a constituci\u00f3n federalista \u2014predominando a\u00ednda ent\u00f3n nos gobernos a facci\u00f3n unitaria\u2014 interpretouse que tal cor era o celeste desva\u00eddo (usado polos \"unitarios\") que a\u00ednda na actualidade aparece nalgunhas representaci\u00f3ns da bandeira dos arxentinos, a\u00ednda que tendeu e tende a impo\u00f1erse o azul celeste orixinal que indicou Manuel Belgrano.\nMalia a dispersi\u00f3n respecto das cores da bandeira, un decreto do ano 1944 estableceu finalmente que o pavill\u00f3n arxentino ti\u00f1a as cores \"celeste e branca\".\nEn agosto de 1985, o parlamento arxentino promulgou unha lei onde o Sol de Maio (ou chamado tam\u00e9n \"Sol de Guerra\") deb\u00eda figurar en todas as bandeiras arxentinas. Isto quere dicir que a bandeira con sol xa non \u00e9 exclusiva de organismos oficiais, buques e edificios das Forzas Armadas. Un particular pode acceder a unha bandeira con sol, as\u00ed como empresas privadas. Antes desta lei, \"a bandeira con sol\" s\u00f3 era utilizada en instituci\u00f3ns oficiais, por iso \u00e9 polo que moitas persoas seguen crendo equivocamente que existen dous tipos de bandeiras diferentes, unha militar e outra civil. O uso da bandeira, sen sol, actualmente queda para adorno de fachadas de edificios, veh\u00edculos e comercios.\nO 20 de xu\u00f1o foi establecido como o D\u00eda da Bandeira por conmemorarse nesa data o falecemento Manuel Belgrano.\nNormativa do dese\u00f1o.\nEntre 2002 e 2004 unha serie de normas IRAM estableceu as caracter\u00edsticas das bandeiras arxentina, inclu\u00edndo as s\u00faas cores.\nActualmente o dese\u00f1o da bandeira est\u00e1 normalizado polas seguintes normas IRAM:\nBase\u00e1ndose nos dese\u00f1os orixinais e tradicionais, oficialmente establ\u00e9cese que a Bandeira Arxentina de uso cerimonial ou a que se pendura en establecementos oficiais pos\u00fae 1,40 m de lonxitude e 0,90 m de altura (\u00e9 dicir, unha proporci\u00f3n de 9/14), o di\u00e1metro do sol \u00e9 a 5/6 parte da altura da franxa branca. O rostro figurado do sol \u00e9 2/5 da s\u00faa altura.\nTales proporci\u00f3ns corresp\u00f3ndense coas que se usan tendo como referencia o mastro: a bandeira arxentina ten un ancho que \u00e9 de polo menos 1/5 da altura do mastro, e unha lonxitude de 1,6 veces o seu ancho (segundo a proporci\u00f3n \u00e1urea). O ancho de cada unha das tres franxas \u00e9 de 1/3 do ancho total. O di\u00e1metro do sol \u00e9 de (ancho/9)x 2,5 e o rostro do sol \u00e9 de 1/9 do ancho total da bandeira.\nAs cores oficiais son o cer\u00faleo (azul celeste) para as franxas superior e inferior, o branco para a franxa central, o amarelo dourado para o sol, e o marr\u00f3n claro para os detalles escuros no rostro do sol. Estas cores establ\u00e9cense en coordenadas CIELab. A seguinte t\u00e1boa mostra as devanditas cores asimiladas a RGB e Pantone:\nBandeiras hist\u00f3ricas da Arxentina.\nEntre 1812 e 1813, Manuel Belgrano usou varios dese\u00f1os de bandeiras, non quedando definitivamente establecido cal foi o seu primeiro dese\u00f1o. Un modelo con cores invertidas poder\u00eda ser o primeiro, conservado actualmente en Bolivia. A bandeira bicolor de franxas verticais, que se di usada por Belgrano, non foi unha bandeira, sen\u00f3n un gallardete empregado polo Ex\u00e9rcito dos Andes.\nBandeiras inspiradas.\nAm\u00e9rica Central.\nAs cores e o formato da bandeira arxentina, tralas campa\u00f1as navais comandadas por Hip\u00f3lito Bouchard atacando as posici\u00f3ns realistas de Sonsonate (O Salvador) e El Realejo (Nicaragua) en 1818 e 1819 respectivamente, foron incorporados \u00e1 bandeira das Provincias Unidas de Centroam\u00e9rica polo l\u00edder independentista Manuel Jos\u00e9 Arce. Esta bandeira ti\u00f1a tres franxas horizontais azuis e brancas e levaba inscrita a divisa \"Deus, Uni\u00f3n e Liberdade\", e \u00e9 por isto que as bandeiras de O Salvador, Honduras e Nicaragua son semellantes \u00e1 bandeira arxentina, sendo a de Guatemala unha variaci\u00f3n desta. A bandeira actual de Costa Rica \u00e9 unha modificaci\u00f3n da bandeira das Provincias Unidas de Am\u00e9rica Central co engadido da franxa vermella central e o ensanchamento da franxa central. As fontes oficiais definen tam\u00e9n a referencia \u00e1 tricolor francesa. Ademais, Costa Rica tivo unha bandeira coas cores patrias arxentinos.\nPer\u00fa.\nJos\u00e9 de San Mart\u00edn creou a bandeira peruana con dese\u00f1o diagonal. En 1821, Jos\u00e9 de Tagle propuxo un dese\u00f1o semellante \u00e1 arxentina para o Per\u00fa, modificando a disposici\u00f3n da bandeira anterior, pero foi modificado ao pouco tempo pola s\u00faa semellanza coa bandeira espa\u00f1ola, dispo\u00f1endo as franxas en sentido vertical."}
{"id": "110947", "revid": "56817", "url": "https://gl.wikipedia.org/wiki?curid=110947", "title": "Cornbread", "text": "Cornbread \u00e9 un nome xen\u00e9rico para calquera cantidade de pans r\u00e1pidos (un pan elaborado por unha reacci\u00f3n \u00e1cida baixa, m\u00e1is que por fermento). Posto que o millo \u00e9 orixinario de Norteam\u00e9rica, non \u00e9 de estra\u00f1ar que os diversos tipos de cornbreads son de uso m\u00e1is com\u00fan no Novo Mundo. Non obstante, a coci\u00f1a italiana elabora unha masa feita a partir do millo chamada polenta, a cal \u00e1s veces \u00e9 fritida a semellenza do \"cornbread\"."}
{"id": "110948", "revid": "85894", "url": "https://gl.wikipedia.org/wiki?curid=110948", "title": "Bustelos, Vilatuxe, Lal\u00edn", "text": "Bustelos \u00e9 un lugar da parroquia de Vilatuxe, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 32 habitantes (16 homes e 16 mulleres), o que sup\u00f3n unha diminuci\u00f3n de 8 habitantes con respecto ao ano 2000."}
{"id": "110949", "revid": "98629", "url": "https://gl.wikipedia.org/wiki?curid=110949", "title": "Polenta", "text": "A polenta \u00e9 un alimento que se prepara cocendo fari\u00f1a de millo en auga a ferver ou en leite. \u00c9 unha papa orixinaria do norte de Italia, moi difundido na Arxentina, Austria, Bosnia e Hercegovina, Croacia, Eslovenia, Su\u00edza e o Uruguai. Tam\u00e9n \u00e9 moi consumido en C\u00f3rsega, Savoia e Niza ao sur de Francia, as\u00ed como nos estados de R\u00edo Grande do Sur, Santa Catarina, Paran\u00e1 e S\u00e3o Paulo ao sur do Brasil; sendo tam\u00e9n consumida -especialmente en tempadas frescas- en Paraguai, M\u00e9xico e mesmo Venezuela. Leva unha base de millo e a s\u00faa elaboraci\u00f3n garda certo parecido co \"cornbread\"."}
{"id": "110950", "revid": "56817", "url": "https://gl.wikipedia.org/wiki?curid=110950", "title": "Bustelos", "text": "O top\u00f3nimo Bustelos pode referirse a:"}
{"id": "110951", "revid": "23204", "url": "https://gl.wikipedia.org/wiki?curid=110951", "title": "Rigoberta Mench\u00fa", "text": "Rigoberta Mench\u00fa Tum, nada en Uspant\u00e1n, Quich\u00e9 o 9 de xaneiro de 1959, \u00e9 unha l\u00edder ind\u00edxena maia e defensora dos dereitos humanos, membro do grupo k'iche'. \u00c9 embaixadora de Boa Vontade da Unesco e ga\u00f1adora do Premio Nobel da Paz e do Premio Princesa de Asturias de Cooperaci\u00f3n Internacional.\nDestacou polo seu liderado \u00e1 fronte das loitas sociais no eido nacional e internacional. O 12 de febreiro de 2007, anunciou que se postular\u00eda \u00e1s elecci\u00f3ns presidenciais de Guatemala de 2007 pola coalici\u00f3n de partidos WINAQ e Encuentro por Guatemala; quedou en quinto lugar cun 3,09%. Malia a derrota, o 7 de maio de 2011 o partido ind\u00edxena WINAQ xunto a outros partidos proclamouna como candidata presidencial para as elecci\u00f3ns presidenciais do 11 de setembro de 2011 na Fronte Ampla de Guatemala.\nBiograf\u00eda.\nNaceu o 9 de xaneiro de 1959 na poboaci\u00f3n guatemalteca de Uspant\u00e1n, situada no Departamento de Quich\u00e9, nunha comunidade rural onde os seus pais desfrutaban de moi boa reputaci\u00f3n, sendo o seu pai un activista a prol dos dereitos dos ind\u00edxenas e a s\u00faa nai unha experta en medicina tradicional maia.\nMoita da popularidade da s\u00faa obra veu do seu libro autobiogr\u00e1fico de 1982-1983 \"Me llamo Rigoberta Mench\u00fa y as\u00ed me naci\u00f3 la conciencia\". O libro foi realmente escrito por Elisabeth Burgos a partir das conversas con Rigoberta. No seu libro, Rigoberta explica como comezou a traballar nunha leira de caf\u00e9 con cinco anos, en condici\u00f3ns tan p\u00e9simas que foron a causa da morte de irm\u00e1ns e amigos seus. Recibiu unha educaci\u00f3n cat\u00f3lica, o cal a levar\u00eda m\u00e1is tarde a colaboraci\u00f3ns coa Igrexa cat\u00f3lica. Xa adulta, participou en protestas contra o r\u00e9xime militar polos seus abusos contra os Dereitos Humanos. A guerra civil de Guatemala tivo lugar entre 1962 e 1996, malia que a violencia comezara anos antes. A violencia forzouna \u00f3 exilio en M\u00e9xico no ano 1981. Ese mesmo ano, o seu pai foi asasinado na embaixada espa\u00f1ola da Cidade de Guatemala. No ano 1991, participou na preparaci\u00f3n da declaraci\u00f3n dos dereitos dos pobos ind\u00edxenas por parte das Naci\u00f3ns Unidas.\nUn vez rematada a guerra civil intentou levar \u00f3s tribunais espa\u00f1ois a pol\u00edticos e militares por asasinar cidad\u00e1ns espa\u00f1ois, e por xenocidio contra o pobo maia de Guatemala. As acusaci\u00f3ns inclu\u00edron \u00f3 ditador exmilitar e candidato \u00e1 presidencia Efra\u00edn R\u00edos Montt."}
{"id": "110952", "revid": "56817", "url": "https://gl.wikipedia.org/wiki?curid=110952", "title": "Gondoriz Grande, Vilatuxe, Lal\u00edn", "text": "Gondoriz Grande \u00e9 un lugar da parroquia de Vilatuxe, no concello pontevedr\u00e9s de Lal\u00edn, na comarca do Deza. Segundo o INE, no 2011 ti\u00f1a 46 habitantes (25 homes e 21 mulleres), o que sup\u00f3n unha diminuci\u00f3n de 22 habitantes con respecto ao ano 2000."}
{"id": "110953", "revid": "1131", "url": "https://gl.wikipedia.org/wiki?curid=110953", "title": "Estaci\u00f3n da Barosa", "text": "A Barosa \u00e9 un apeadoiro de tren de Adif, situada na Barosa, no concello de Carucedo, provincia de Le\u00f3n. Actualmente non ten servizos de pasaxeiros.\nSituaci\u00f3n ferroviaria.\nEst\u00e1 situada no punto quilom\u00e9trico 272,3 da li\u00f1a de ancho ib\u00e9rico que une Le\u00f3n e A Coru\u00f1a, a 406 metros de altitude, entre as estaci\u00f3ns de Covas e Toural dos Vaos. O tramo \u00e9 de v\u00eda \u00fanica e est\u00e1 electrificado.\nHistoria.\nA estaci\u00f3n foi aberta ao tr\u00e1fico o 4 de setembro de 1883 coa posta en marcha do tramo O Oural-Toural dos Vaos da li\u00f1a que pretend\u00eda unir Palencia coa Coru\u00f1a. As obras correron a cargo da Compa\u00f1\u00eda dos Ferrocarr\u00eds de Asturias, Galicia e Le\u00f3n ou AGL creada para continuar cos proxectos iniciados pola Compa\u00f1\u00eda do Ferrocarril do Noroeste de Espa\u00f1a e xestionar as s\u00faas li\u00f1as. En 1885, a mala situaci\u00f3n financeira de AGL tivo como consecuencia a s\u00faa absorci\u00f3n por parte de Norte. En 1941, a nacionalizaci\u00f3n do ferrocarril en Espa\u00f1a supuxo a desaparici\u00f3n desta \u00faltima e a s\u00faa integraci\u00f3n na reci\u00f3n creada Renfe.\nDesde o 31 de decembro de 2004 Renfe Operadora explota a li\u00f1a mentres que Adif \u00e9 a titular das instalaci\u00f3ns ferroviarias.\nA estaci\u00f3n.\nO ferrocarril cruza a localidade da Barosa. A estaci\u00f3n \u00e9 un pequeno recinto ao que s\u00f3 accede a v\u00eda principal. Unha \u00fanica plataforma, por tanto, est\u00e1 habilitada para os viaxeiros. Conta cunha antiga sala e unha marquesi\u00f1a disposta a trav\u00e9s de dous arcos frontais e un lateral, ao seu lado at\u00f3panse algunhas instalacionas actualmente abandonadas."}
{"id": "110954", "revid": "1131", "url": "https://gl.wikipedia.org/wiki?curid=110954", "title": "Estaci\u00f3n de Toural dos Vaos", "text": "Toural dos Vaos \u00e9 unha estaci\u00f3n de tren de Adif, situada na vila de Toural dos Vaos, provincia de Le\u00f3n. Ten servizos de Media Distancia operados por Renfe. Ten tam\u00e9n funci\u00f3ns lox\u00edsticas.\nSituaci\u00f3n ferroviaria.\nEst\u00e1 situada no punto quilom\u00e9trico 265,8 da li\u00f1a de ancho ib\u00e9rico que une Le\u00f3n e A Coru\u00f1a, a 427 metros de altitude, entre as estaci\u00f3ns da Barosa e Villadepalos. O tramo \u00e9 de v\u00eda \u00fanica e est\u00e1 electrificado.\nEra tam\u00e9n o quil\u00f3metro cero do ramal, parcialmente desmantelado, que a un\u00eda con Vilafranca do Bierzo.\nHistoria.\nA estaci\u00f3n foi aberta ao tr\u00e1fico o 4 de setembro de 1883 coa posta en marcha do tramo Ponferrada-Toural dos Vaos da li\u00f1a que pretend\u00eda unir Palencia coa Coru\u00f1a. As obras correron a cargo da Compa\u00f1\u00eda dos Ferrocarr\u00eds de Asturias, Galicia e Le\u00f3n ou AGL creada para continuar cos proxectos iniciados pola Compa\u00f1\u00eda do Ferrocarril do Noroeste de Espa\u00f1a e xestionar as s\u00faas li\u00f1as. En 1885, a mala situaci\u00f3n financeira de AGL tivo como consecuencia a s\u00faa absorci\u00f3n por parte de Norte. En 1941, a nacionalizaci\u00f3n do ferrocarril en Espa\u00f1a supuxo a desaparici\u00f3n desta \u00faltima e a s\u00faa integraci\u00f3n na reci\u00f3n creada Renfe.\nDesde o 31 de decembro de 2004 Renfe Operadora explota a li\u00f1a mentres que Adif \u00e9 a titular das instalaci\u00f3ns ferroviarias.\nA estaci\u00f3n.\nA estaci\u00f3n sit\u00faase ao sur da localidade. O seu amplo edificio para viaxeiros de tres plantas ao que se lle uniron varias estruturas anexas formando un complexo de certa envergadura dan conta da importancia que tivo o lugar. Por iso disp\u00f3n dunha praia de v\u00edas formada por unha v\u00eda principal (v\u00eda 1) e cinco derivaci\u00f3ns da mesma (v\u00edas 2, 3, 5, 7 e 9). Desde a estaci\u00f3n apr\u00e9ciase o antigo ramal que chegaba a Vilafranca desde o norte. O acceso \u00e1s v\u00edas real\u00edzase grazas a d\u00faas plataformas, unha lateral e outra central.\nServizos ferroviarios.\nMedia Distancia.\n\"Actualizado a 18 de xu\u00f1o de 2016.\""}
{"id": "110955", "revid": "1131", "url": "https://gl.wikipedia.org/wiki?curid=110955", "title": "Gondoriz", "text": "O top\u00f3nimo galego Gondoriz pode referirse a:"}
{"id": "110956", "revid": "85894", "url": "https://gl.wikipedia.org/wiki?curid=110956", "title": "Gondoriz Pequeno, Vilatuxe, Lal\u00edn", "text": "Gondoriz Pequeno \u00e9 un lugar da parroquia de Vilatuxe, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 15 habitantes (4 homes e 11 mulleres), o que sup\u00f3n o mesmo n\u00famero de habitantes que no ano 2000."}
{"id": "110957", "revid": "85894", "url": "https://gl.wikipedia.org/wiki?curid=110957", "title": "Os Carballi\u00f1os, Vilatuxe, Lal\u00edn", "text": "Os Carballi\u00f1os \u00e9 un lugar da parroquia de Vilatuxe, no concello pontevedr\u00e9s de Lal\u00edn, na comarca do Deza. Segundo o IGE en 2011 ti\u00f1a 62 habitantes (27 homes e 35 mulleres), 20 menos ca en 2000."}
{"id": "110958", "revid": "1131", "url": "https://gl.wikipedia.org/wiki?curid=110958", "title": "Estaci\u00f3n de Bembibre", "text": "Bembibre \u00e9 unha estaci\u00f3n de tren de Adif situada no concello de Bembibre, na provincia de Le\u00f3n. Ten servizos de longa e media distancia operados por Renfe.\nSituaci\u00f3n ferroviaria.\nA estaci\u00f3n at\u00f3pase no punto quilom\u00e9trico 232,2 da li\u00f1a f\u00e9rrea de ancho ib\u00e9rico que une Le\u00f3n e A Coru\u00f1a, a 647 metros de altitude, entre as estaci\u00f3ns de Villaverde de los Cestos e de Torre del Bierzo. O tramo \u00e9 de v\u00eda \u00fanica e est\u00e1 electrificado.\nHistoria.\nA estaci\u00f3n foi aberta ao tr\u00e1fico o 4 de febreiro de 1882 coa posta en marcha do tramo Ponferrada-Bra\u00f1uelas da li\u00f1a que pretend\u00eda unir Palencia e A Coru\u00f1a. Os case catorce anos que separan a apertura deste tramo do anterior entre Bra\u00f1uelas e Astorga deixan patente as dificultades atopadas para dar cun trazado cuxo desnivel fora asumible polas locomotoras da \u00e9poca. As obras correron a cargo da Compa\u00f1\u00eda dos Ferrocarr\u00eds de Asturias, Galicia e Le\u00f3n ou AGL creada para continuar cos proxectos iniciados pola Compa\u00f1\u00eda do Ferrocarril do Noroeste de Espa\u00f1a e xestionar as s\u00faas li\u00f1as. En 1885, a mala situaci\u00f3n financeira de AGL tivo como consecuencia a s\u00faa absorci\u00f3n por parte de Norte. En 1941, a nacionalizaci\u00f3n do ferrocarril en Espa\u00f1a supuxo a desaparici\u00f3n desta \u00faltima e a s\u00faa integraci\u00f3n na reci\u00f3n creada Renfe.\nDesde o 31 de decembro de 2004 Renfe Operadora explota a li\u00f1a mentres que Adif \u00e9 a titular das instalaci\u00f3ns ferroviarias.\nA estaci\u00f3n.\nSit\u00faase ao sur da localidade de Bembibre. O edificio para viaxeiros \u00e9 un recinto de base rectangular, d\u00faas plantas e disposici\u00f3n lateral \u00e1s v\u00edas. Est\u00e1 cuberta cun amplo tellado de lousa de d\u00faas vertentes. Disp\u00f3n de d\u00faas plataformas, unha lateral e outra central \u00e1s que acceden tres v\u00edas. S\u00f3 a plataforma lateral conta cunha marquesi\u00f1a parcial cubrindo a mesma. Nos arredores da estaci\u00f3n hai peiraos de mercador\u00edas e zonas de carga hoxe abandonadas.\nServizos ferroviarios.\nLonga distancia.\n\"Actualizado a 18 de xu\u00f1o de 2016.\"\nMedia distancia.\n\"Actualizado a 18 de xu\u00f1o de 2016.\""}
{"id": "110959", "revid": "1131", "url": "https://gl.wikipedia.org/wiki?curid=110959", "title": "Estaci\u00f3n de Astorga", "text": "A estaci\u00f3n de Astorga, tam\u00e9n chamada Astorga-Puerta de Rey, \u00e9 unha estaci\u00f3n de tren de Adif situada na cidade de Astorga, na provincia de Le\u00f3n, concretamente no barrio de Puerta de Rey, ao nord\u00e9s do centro urbano. Ten servizos de media e longa distancia operados por Renfe e tam\u00e9n funci\u00f3ns lox\u00edsticas.\nSituaci\u00f3n ferroviaria.\nA estaci\u00f3n at\u00f3pase no punto quilom\u00e9trico 174,4 da li\u00f1a f\u00e9rrea de ancho ib\u00e9rico que une Le\u00f3n e A Coru\u00f1a, a 846 metros de altitude. O tramo \u00e9 de v\u00eda \u00fanica e est\u00e1 electrificado.\nAstorga formou parte tam\u00e9n da desaparecida li\u00f1a f\u00e9rrea de ancho ib\u00e9rico entre Plasencia e Astorga. Atop\u00e1base no punto quilom\u00e9rico 347,5 da mesma.\nHistoria.\nO ferrocarril chegou a Astorga o 16 de febreiro de 1866 coa posta en marcha do tramo Le\u00f3n-Astorga da li\u00f1a que pretend\u00eda unir Palencia coa Coru\u00f1a. Foi constru\u00edda pola Compa\u00f1\u00eda dos Ferrocarr\u00eds do Noroeste de Espa\u00f1a entre os anos 1863 e 1883. A estaci\u00f3n de Astorga foi un punto importante da li\u00f1a entre 1866 e 1868 porque se converteu en estaci\u00f3n terminal ata que as obras do ferrocarril avanzar\u00e1n cara a Galicia coa apertura do tramo ata Bra\u00f1uelas. En 1878, apremada polo Estado para que conclu\u00edse os seus proxectos en marcha, Noroeste declarouse en quebra tras un intento de fusi\u00f3n con MZOV que non prosperou. Foi ent\u00f3n cando a estaci\u00f3n pasou a mans da Compa\u00f1\u00eda dos Ferrocarr\u00eds de Asturias, Galicia e Le\u00f3n creada para continuar coas obras iniciadas por Noroeste e xestionar as s\u00faas li\u00f1as. Con todo a situaci\u00f3n financeira desta \u00faltima tam\u00e9n se volveu rapidamente delicada sendo absorbida por Norte en 1885.\nNo ano 1896 a estaci\u00f3n converteuse nun n\u00f3 ferroviario importante do noroeste de Espa\u00f1a xa que se inaugurou a li\u00f1a Plasencia-Astorga e constru\u00eduse a estaci\u00f3n de clasificaci\u00f3n de mercador\u00edas Astorga-San Andr\u00e9s onde as primeiras industrias da cidade puideron exportar alimentos e outros produtos cara ao sur (v\u00eda Plasencia) e cara a Galicia e o resto do norte (v\u00eda Monforte e Le\u00f3n).\nDurante a primeira metade do s\u00e9culo XX, grazas \u00e1 estaci\u00f3n de clasificaci\u00f3n de mercador\u00edas, os produtos como o cereal da comarca ou a remolacha do \u00d3rbigo export\u00e1ronse mediante o ferrocarril.\nEn 1983 a li\u00f1a Plasencia-Astorga foi pechada polo Goberno de Espa\u00f1a debido a que foi cualificada como li\u00f1a deficitaria xunto con outras li\u00f1as importantes daquela \u00e9poca. Tras o peche da li\u00f1a pechouse a estaci\u00f3n de clasificaci\u00f3n e reduciuse a importancia que ti\u00f1a a estaci\u00f3n.\nDesde o 31 de decembro de 2004 Renfe Operadora explota a li\u00f1a mentres que Adif \u00e9 a titular das instalaci\u00f3ns ferroviarias.\nA estaci\u00f3n.\nAt\u00f3pase ao leste da cidade. Conta cun edificio de viaxeiros formado por un corpo central de d\u00faas plantas e dous pequenos anexos laterais de planta baixa. O conxunto est\u00e1 cuberto por varios tellados de d\u00faas vertentes de tella cer\u00e1mica. Todos os vans da planta baixa est\u00e1n adornados con arcos de medio punto mentres que os do piso superior est\u00e1n adintelados. En total o recinto pos\u00fae d\u00faas plataformas cubertas, unha lateral e outra central, e 15 v\u00edas. \u00c1 plataforma lateral accede a v\u00eda 3, mentres que \u00e1 central fano as v\u00edas 1 e 2. En paralelo \u00e1s mencionadas sit\u00faanse as v\u00edas 4, 6, 8, 10, 12, 14 e 16, sendo esta \u00faltima a m\u00e1is afastada do edificio principal. Quedan outras catro v\u00edas mortas que finalizan o seu percorrido nos laterais do edificio, a 17 faino no lado direcci\u00f3n Ponferrada, mentres que as v\u00edas 7, 9, 11 e 13 fano no lado oposto direcci\u00f3n Le\u00f3n.\nA estaci\u00f3n pos\u00fae sala de espera, venda de billetes, aseos, cafeter\u00eda e un aparcadoiro exterior.\nServizos ferroviarios.\nLonga distancia.\n\"Actualizado a 18 de xu\u00f1o de 2016.\"\nMedia distancia.\n\"Actualizado a 18 de xu\u00f1o de 2016.\""}
{"id": "110960", "revid": "98629", "url": "https://gl.wikipedia.org/wiki?curid=110960", "title": "Oshibori", "text": "Un oshibori, tam\u00e9n co\u00f1ecido como otefuki, \u00e9 unha toalla de man h\u00famida, fr\u00eda ou quente, que se ofrece nun restaurante ou sal\u00f3n de t\u00e9 no Xap\u00f3n, e m\u00e1is recentemente nos restuarantes asi\u00e1ticos en xeral, estean ou non no seu pa\u00eds de orixe. Util\u00edzanse para limpar as mans antes de comer e foron consideradas durante longo tempo un costume tradicional no Xap\u00f3n. As oshibori fr\u00edas son dadas en ver\u00e1n, mentres que as oshibori quentes son dadas en inverno. O termo oshibori escr\u00edbese habitualmente en hiragana; raramente util\u00edzase o kanji."}
{"id": "110961", "revid": "56817", "url": "https://gl.wikipedia.org/wiki?curid=110961", "title": "Conferencia da Habana", "text": "A Conferencia da Habana foi un hist\u00f3rico encontro da mafia estadounidense e l\u00edderes da Cosa Nostra celebrado en 1946 na Habana (Cuba).\nHistoria.\nO encontro celebrouse durante a semana do 22 de decembro de 1946 no Hotel Nacional de Cuba. A conferencia, supostamente organizada por Charles \"Lucky\" Luciano, tivo lugar para discutir asuntos pol\u00edticos, normas de actuaci\u00f3n e intereses de negocio. A ela acudiron delegaci\u00f3ns representando as familias do crime de todos os Estados Unidos. Consid\u00e9rase a esta conferencia como o encontro m\u00e1is importante dende a conferencia de Atlantic City (Nova Jersey) de 1929."}
{"id": "110962", "revid": "56817", "url": "https://gl.wikipedia.org/wiki?curid=110962", "title": "Carballi\u00f1os", "text": "O top\u00f3nimo galego Carballi\u00f1os pode referirse a:"}
{"id": "110966", "revid": "1131", "url": "https://gl.wikipedia.org/wiki?curid=110966", "title": "Pi\u00f1oi, Vilatuxe, Lal\u00edn", "text": "Pi\u00f1oi \u00e9 un lugar da parroquia de Vilatuxe, no concello pontevedr\u00e9s de Lal\u00edn, na comarca do Deza. Segundo o IGE, no 2011 estaba deshabitado, o que sup\u00f3n unha perda de 9 habitantes con respecto ao ano 2000."}
{"id": "110967", "revid": "1131", "url": "https://gl.wikipedia.org/wiki?curid=110967", "title": "Pi\u00f1oi", "text": "O top\u00f3nimo Pi\u00f1oi pode referirse a:"}
{"id": "110968", "revid": "85894", "url": "https://gl.wikipedia.org/wiki?curid=110968", "title": "A Varela, Vilatuxe, Lal\u00edn", "text": "A Varela \u00e9 un lugar da parroquia de Vilatuxe, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 17 habitantes (5 homes e 12 mulleres), o que sup\u00f3n unha diminuci\u00f3n de 7 habitantes con respecto ao ano 2000."}
{"id": "110969", "revid": "23204", "url": "https://gl.wikipedia.org/wiki?curid=110969", "title": "Reunificaci\u00f3n alem\u00e1", "text": "A reunificaci\u00f3n alem\u00e1 (alem\u00e1n: \"Deutsche Wiedervereinigung\") tivo lugar o 3 de outubro de 1990, cando as \u00e1reas da antiga Rep\u00fablica Democr\u00e1tica Alem\u00e1 (Alema\u00f1a Oriental) foron unificadas coas da Rep\u00fablica Federal de Alema\u00f1a (Alema\u00f1a Occidental). Despois das elecci\u00f3ns multipartidarias da Alema\u00f1a Oriental o 18 de marzo de 1990, as negociaci\u00f3ns entre a Alema\u00f1a Oriental e maila Alema\u00f1a Occidental culminaron nun Tratado de Unificaci\u00f3n, as negociaci\u00f3ns entre ambas as d\u00faas naci\u00f3ns alem\u00e1s e os catro poderes de ocupaci\u00f3n produciron o chamado \"Tratado Dous M\u00e1is Catro\" que pretend\u00eda garantir a independencia total a un estado alem\u00e1n reunificado. A Alema\u00f1a reunificada converteuse nun membro da Comunidade Europea (despois Uni\u00f3n Europea) e a OTAN. O termo \"reunificaci\u00f3n\" empr\u00e9gase en contraste coa primeira unificaci\u00f3n de Alema\u00f1a (Imperio Alem\u00e1n) en 1871.\nOrixes.\nLogo da segunda guerra mundial, Alema\u00f1a foi dividida en catro zonas de ocupaci\u00f3n. A antiga capital, Berl\u00edn, tam\u00e9n foi dividida en catro para que cada un dos pa\u00edses Aliados puidese ter unha zona baixo o seu control. A\u00ednda que inicialmente o prop\u00f3sito foi que as catro naci\u00f3ns aliadas cooperasen e unificaran as s\u00faas partes, xa para 1947 as tensi\u00f3ns causadas pola guerra fr\u00eda \u00edanse quentando e finalmente en 1949 as zonas de ocupaci\u00f3n estadounidense, francesa e brit\u00e1nica un\u00edronse e convert\u00e9ronse na Rep\u00fablica Federal de Alema\u00f1a, mentres que a zona controlada polos sovi\u00e9ticos (exclu\u00edndo \u00e1 parte occidental de Berl\u00edn) converteuse na Rep\u00fablica Democr\u00e1tica Alem\u00e1. Ademais desta divisi\u00f3n pol\u00edtica, a RDA cedeu as rexi\u00f3ns de Pomerania e Silesia a Polonia mentres que a Uni\u00f3n Sovi\u00e9tica anexou gran parte de Prusia do Leste como parte dos acordos da Conferencia de Ialta. \nA Rep\u00fablica Federal e a Rep\u00fablica Democr\u00e1tica inicialmente competiron por ver cal era a verdadeira sucesora da antiga Alema\u00f1a. Ao curto tempo a Rep\u00fablica Democr\u00e1tica cambiou o seu xeito de pensar e anunciou que Alema\u00f1a cesara de existir en 1945 e que ambas as d\u00fas naci\u00f3ns eran estados novos.\nEn 1952 Iosif Stalin propuxo un plan de reunificaci\u00f3n das naci\u00f3ns alem\u00e1s baixo t\u00e9rmos moi semellantes aos que se adoptaron ao pouco tempo en Austria. A \"Nota de Stalin\" requer\u00eda que se crease unha Alema\u00f1a neutral, a cal ter\u00eda a s\u00faa fronteira oriental na li\u00f1a de Oder-Neisse. Stalin tam\u00e9n fixo un chamamento a que todas as tropas aliadas se retirasen da zona no prazo dun ano. O chanceler da Alema\u00f1a do Oeste, Konrad Adenauer, anunciou que preferir\u00eda que Alema\u00f1a se integrase ao resto da Europa Occidental e ademais pediu que en caso dunha reunificaci\u00f3n debesen de haber elecci\u00f3ns supervisadas por observadores da comunidade internacional. Os Sovi\u00e9ticos rexeitaron a proposta de Adenauer pero Stalin anunciou unha nova proposta na cal Alema\u00f1a ter\u00eda o territorio que ocupara o 31 de decembro de 1937 pero deb\u00eda de afiliarse ao Pacto de Varsovia (ou sexa unirse ao Bloque do Leste).\nA partir de 1949 a Rep\u00fablica Federal de Alema\u00f1a se converteuse nun pa\u00eds cun goberno parlamentario democr\u00e1tico e puxo en funcionamento un sistema capitalista inspirado nunha \"econom\u00eda social de mercado\". Na d\u00e9cada de 1950, Alema\u00f1a do Oeste viviu un chamado \"Milagre Econ\u00f3mico\" (Wirtschaftswunder), e a s\u00faa econom\u00eda medrou fortemente. Na Rep\u00fablica Democr\u00e1tica, o goberno tomou unha postura econ\u00f3mica que emulaba \u00e1 sovi\u00e9tica, ou sexa, centralmente planificada. A RDA converteuse na naci\u00f3n m\u00e1is rica do bloque oriental, a\u00ednda que o seu crecemento foi menor ao da RFA. En 1961 o goberno de Alema\u00f1a do Leste constru\u00edu o muro de Berl\u00edn, que dividiu as secci\u00f3ns da Alema\u00f1a Democr\u00e1tica e da Federal.\nInicialmente a Rep\u00fablica Federal de Alema\u00f1a e os seus aliados da OTAN non reco\u00f1eceron os gobernos da Rep\u00fablica Democr\u00e1tica nin os o da Rep\u00fablica Popular de Polonia baixo a Doutrina Hallstein. As relaci\u00f3ns entre as d\u00faas naci\u00f3ns alem\u00e1s permaneceron case inexistentes ata que o chanceler Willy Brandt, da Rep\u00fablica Federal, lanzou un programa de achegamento co leste (a esta pol\u00edtica cham\u00f3uselle \"Ostpolitik\") na d\u00e9cada de 1970.\nO fin da divisi\u00f3n (\"Wende\").\nA mediados da d\u00e9cada de 1980, a perspectiva dunha reunificaci\u00f3n alem\u00e1 foi vista, tanto pola Alema\u00f1a Oriental como pola Occidental, como unha esperanza afastada. Con todo, a esperanza da reunificaci\u00f3n p\u00faxose de s\u00fapeto ao alcance de realizarse debido aos cambios pol\u00edticos dentro da Uni\u00f3n Sovi\u00e9tica. A chegada do dirixente sovi\u00e9tico Mikha\u00edl Gorbachov en 1985 provocou ondas de reforma que se espallaron por todo o Bloque do Leste, tendo o seu correlato na Rep\u00fablica Democr\u00e1tica Alem\u00e1.\nEn agosto de 1989, Hungr\u00eda eliminou as s\u00faas restrici\u00f3ns fronteirizas con Austria e en setembro m\u00e1is de 13.000 alem\u00e1ns do Leste cruzaron a nova fronteira aberta na pano de aceiro. Manifestaci\u00f3ns de masas contra o goberno da Alema\u00f1a Oriental comezaron a finais de 1989, fomentadas segundo fontes oficiais por forzas externas. Enfrontado ao malestar civil dalg\u00fans sectores, o dirixente de Alema\u00f1a Oriental Erich Honecker dimitiu o 18 de outubro de 1989. Seguiron m\u00e1is dimisi\u00f3ns ata renunciar a totalidade do gabinete da Alema\u00f1a Oriental o 7 de novembro. As restricciones a viaxar para os alem\u00e1ns do Leste foron a continuaci\u00f3n abolidas polo novo goberno o 9 de novembro de 1989, e moita xente dirixiuse inmediatamente ao Muro onde os polic\u00edas de fronteiras abriron os puntos de acceso e permit\u00edronlles atravesalos. Envalentonados, moitos alem\u00e1ns de ambos os dous lados comezaron a derrubar as propias secci\u00f3ns do Muro, encabezando un dos feitos m\u00e1is significativos do s\u00e9culo XX. \nO 18 de marzo de 1990, tiveron lugar as primeiras elecci\u00f3ns multipartidistas na RDA -ata ent\u00f3n gobernaba un Fronte Popular, dando lugar a un goberno cuxo maior mandato foi negociar o final do mesmo e do seu estado. Como un dos ide\u00f3logos da Alema\u00f1a Oriental dic\u00eda en 1989, \"Polonia seguir\u00e1 sendo Polonia, ata se cae o comunismo, pero sen comunismo Alema\u00f1a Oriental non ten raz\u00f3n para existir\".\nBaixo o Primeiro Ministro Lothar de Maizi\u00e8re, Alema\u00f1a Oriental negociou con Alema\u00f1a Occidental, o Reino Unido, Francia, Estados Unidos e a Uni\u00f3n Sovi\u00e9tica as precondici\u00f3ns para unha reunificaci\u00f3n alem\u00e1. A Uni\u00f3n Sovi\u00e9tica, malia retractarse da s\u00faa oposici\u00f3n inicial \u00e1 reunificaci\u00f3n, suscitou obxecci\u00f3ns a que Alema\u00f1a Oriental fose incorporada \u00e1 alianza da OTAN. Con todo, alcanzouse un acordo polo que se permit\u00eda \u00e1 Alema\u00f1a reunificada a seguir formando parte da OTAN coa condici\u00f3n de que as tropas de OTAN non poder\u00edan estacionarse no territorio da ex RDA.\nEn paralelo a negociaci\u00f3ns multilaterais, as negociaci\u00f3ns bilaterais entre os gobernos de ambas as d\u00faas Alema\u00f1as conduciron \u00e1 firma o 18 de maio dun acordo para unha etapa intermedia, unha Uni\u00f3n Econ\u00f3mica, Social e Monetaria, que entrou en vigor o 1 de xullo. O 23 de agosto, o Parlamento da Alema\u00f1a Oriental (\"Volkskammer\") aprobou o acceso proposto o 3 de outubro \u00e1 Rep\u00fablica Federal de Alema\u00f1a. O Tratado de Unificaci\u00f3n (\"Einigungsvertrag\") asinouse o 31 de agosto de 1990 por representantes da RFA e da RDA. O 12 de setembro de 1990, o Tratado de Liquidaci\u00f3n Final con relaci\u00f3n a Alem\u00e1 (Tratado do Dous m\u00e1is Catro), foi asinado e se restableceu oficialmente a soberan\u00eda de ambos os dous estados alem\u00e1ns.\nReunificaci\u00f3n.\nAlema\u00f1a foi reunificada oficialmente o 3 de outubro de 1990, cando os cinco estados federales (\"Bundesl\u00e4nder\") restablecidos de Alema\u00f1a Oriental -Brandeburgo, Mecklemburgo-Pomerania Occidental, Saxonia, Saxonia-Anhalt e Turinxia- foron engadido formalmente \u00e1 Rep\u00fablica Federal Alem\u00e1 (Alema\u00f1a Occidental), elixindo unha das d\u00faas opci\u00f3ns implementadas na Constituci\u00f3n da Alema\u00f1a Occidental (Grundgesetz). Como estes cinco estados alem\u00e1ns novamente fundados incorpor\u00e1ronse formalmente \u00e1 Rep\u00fablica Federal de acordo co (ent\u00f3n existente) artigo 23, a \u00e1rea na cal a Grundgesetz (lei fundamental) serv\u00eda como a s\u00faa Constituci\u00f3n foi simplemente ampliada para inclu\u00edlos. A alternativa foi que Alema\u00f1a Oriental se incorporase como un todo baixo as directrices dunha uni\u00f3n formal entre dous estados alem\u00e1ns, o que supor\u00eda, entre outras cousas, crear unha nova Constituci\u00f3n para o pa\u00eds novamente establecido. Malia que a opci\u00f3n elixida foi claramente a m\u00e1is sinxela, eu lugar a sentimentos no Leste de ser -ocupados- ou -anexionados- pola vella Rep\u00fablica Federal.\nPara facilitar este proceso e para dar seguridades a outros pa\u00edses a RFA realizou alg\u00fans cambios na -Lei Fundamental- (Constituci\u00f3n). O artigo 146 foi modificado a fin de que o artigo 23 da constituci\u00f3n vixente puidese ser utilizado para a reunificaci\u00f3n. Despois, unha vez incorporados os cinco -estados federais restablecidos- da Alema\u00f1a Oriental, a Lei Fundamental foi modificada de novo para indicar que non hab\u00eda ningunha outra parte de Alema\u00f1a, que existise f\u00f3ra do territorio unificado. Con todo, a Constituci\u00f3n pode ser modificada de novo no futuro e a\u00ednda permitir\u00eda a adopci\u00f3n polo pobo alem\u00e1n doutra Constituci\u00f3n nalg\u00fan momento no futuro.\nO 14 de novembro de 1990, o Goberno alem\u00e1n asinou un tratado con Polonia, definindo as fronteiras de Alema\u00f1a como permanentes ao longo da li\u00f1a Oder-Neisse, e deste xeito, renunciando a calquera reclamaci\u00f3n sobre Silesia, Pomerania Oriental, Danzig (Gdansk), e Prusia Oriental. Ao mes seguinte, tiveron lugar as primeiras elecci\u00f3ns libres e xustas para o conxunto de Alema\u00f1a, dende 1933, cun resultado dun incremento da maior\u00eda da coalici\u00f3n gobernamental do chanceler Helmut Kohl.\nEfectos da reunificaci\u00f3n.\nCada ano, o 3 de outubro, Alema\u00f1a celebra o seu aniversario con festas ao longo de todo o pa\u00eds e unha cerimonia solemne a cargo do estado federado que exerce a presidencia de quenda do Bundesrat.\nO custo da reunificaci\u00f3n foi unha pesada carga para a econom\u00eda alem\u00e1 e contribu\u00edu \u00e1 ralentizaci\u00f3n do seu crecemento econ\u00f3mico nos anos recentes. Os custos da reunificaci\u00f3n estim\u00e1ronse nun importe que excede 1,5 bill\u00f3ns de euros (segundo a Universidade Libre de Berl\u00edn). Isto \u00e9 m\u00e1is que a d\u00e9beda nacional do Estado Alem\u00e1n. Alg\u00fans economistas cren que a causa fundamental foi a grave debilidade da econom\u00eda da Alema\u00f1a Oriental ao comparala coa da Alema\u00f1a Occidental, combinada cos tipos de conversi\u00f3n (motivados politicamente) do Marco da RDA ao Marco alem\u00e1n, que non reflect\u00eda esta realidade econ\u00f3mica, dando como consecuencia unha repentina (a mi\u00fado fatal) perda de competitividade das industrias da Alema\u00f1a Oriental, provocando a s\u00faa creba en moi pouco tempo. Debido a este efecto, varias empresas tiveron que privatizarse.\nO \"suplemento de solidariedade\" \u00e9 un imposto que o Goberno recada e co cal, dende 1991, financiou a \"reconstruci\u00f3n do Leste\". Calc\u00falase ata 2007, 10 mil mill\u00f3ns de euros sumou esta achega.\nComo consecuencia da reunificaci\u00f3n, a maior parte da anterior RDA foi desindustrializada, provocando unha taxa de desemprego de ao redor do 20%. Dende ent\u00f3n, centos de miles de anteriores alem\u00e1ns orientais continuaron migrando \u00e1 Alema\u00f1a Occidental para atopar traballo, dando lugar a perda de porci\u00f3ns significativas de poboaci\u00f3n, en especial entre as profesi\u00f3ns de alta preparaci\u00f3n. Tam\u00e9n se cre que son a verdadeira causa da maior\u00eda dos problemas en Alema\u00f1a, dos cales c\u00falpase \u00e1 conversi\u00f3n ao euro. O Bundesbank (Banco Central) insistiu sempre que os problemas econ\u00f3micos non son consecuencia do euro, e que \u00e9 un problema o cal Alema\u00f1a por si mesma debe solucionar (presumiblemente facendo referencia \u00e1 reunificaci\u00f3n).\nAlema\u00f1a contin\u00faa tendo d\u00faas capitais. Berl\u00edn ostenta o t\u00edtulo e al\u00ed te\u00f1en as s\u00faas sedes o Goberno Federal e o Parlamento sumando 8.000 funcionarios aproximadamente. En Bonn quedaron seis ministerios, que representan 11.000 funcionarios.\nPor outra banda entre 1990 e 2007, aproximadamente 1,8 mill\u00f3ns de alem\u00e1ns emigraron ao exterior."}
{"id": "110970", "revid": "1888", "url": "https://gl.wikipedia.org/wiki?curid=110970", "title": "A Varela", "text": "Co top\u00f3nimo A Varela pod\u00e9monos referir a:"}
{"id": "110971", "revid": "25871", "url": "https://gl.wikipedia.org/wiki?curid=110971", "title": "Ferramenta", "text": "Unha ferramenta ou trebello \u00e9 un utensilio elaborado coa fin de facilitar a realizaci\u00f3n dunha tarefa que require unha aplicaci\u00f3n correcta de enerx\u00eda. As\u00ed mesmo, cando a ferramenta est\u00e1 destinada \u00e1 labranza co\u00f1\u00e9cese co nome de apeiro ou ave\u00f1o.\nAs ferramentas te\u00f1en unha funci\u00f3n t\u00e9cnica. Moitas, pero non todas, son combinaci\u00f3ns de m\u00e1quinas simples que proporcionan unha vantaxe mec\u00e1nica. Poden ser manuais ou mec\u00e1nicas, facendo uso no primeiro caso da forza muscular humana namentres que as cualificadas como mec\u00e1nicas usan unha fonte de enerx\u00eda externa, por exemplo a enerx\u00eda el\u00e9ctrica."}
{"id": "110972", "revid": "1308", "url": "https://gl.wikipedia.org/wiki?curid=110972", "title": "Comunidade europea", "text": ""}
{"id": "110973", "revid": "1308", "url": "https://gl.wikipedia.org/wiki?curid=110973", "title": "Comunidade Europea", "text": ""}
{"id": "110974", "revid": "85894", "url": "https://gl.wikipedia.org/wiki?curid=110974", "title": "Medelo, A Xesta, Lal\u00edn", "text": "Medelo \u00e9 un lugar da parroquia da Xesta, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 11 habitantes (5 homes e 6 mulleres), o que sup\u00f3n unha diminuci\u00f3n de 7 habitantes con respecto ao ano 2000."}
{"id": "110975", "revid": "22570", "url": "https://gl.wikipedia.org/wiki?curid=110975", "title": "Pontenoufe, A Xesta, Lal\u00edn", "text": "Pontenoufe \u00e9 un lugar da parroquia da Xesta, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 16 habitantes (8 homes e 8 mulleres), o que sup\u00f3n unha diminuci\u00f3n de 4 habitantes con respecto ao ano 2000."}
{"id": "110976", "revid": "1888", "url": "https://gl.wikipedia.org/wiki?curid=110976", "title": "Pontenoufe", "text": ""}
{"id": "110977", "revid": "85894", "url": "https://gl.wikipedia.org/wiki?curid=110977", "title": "Sante, A Xesta, Lal\u00edn", "text": "Sante \u00e9 un lugar da parroquia da Xesta, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 20 habitantes (9 homes e 11 mulleres), o que sup\u00f3n unha diminuci\u00f3n de 1 habitante con respecto ao ano 2000."}
{"id": "110981", "revid": "43327", "url": "https://gl.wikipedia.org/wiki?curid=110981", "title": "Sante", "text": "Co top\u00f3nimo Sante pod\u00e9monos referir a:"}
{"id": "110985", "revid": "197", "url": "https://gl.wikipedia.org/wiki?curid=110985", "title": "Webc\u00f3mic", "text": "Un webc\u00f3mic \u00e9 unha banda dese\u00f1ada dispo\u00f1\u00edbel para a s\u00faa lectura en Internet. Moitos webc\u00f3mics son publicados unicamente na web, mentres que outros se publican en papel, mantendo un arquivo en Internet por raz\u00f3ns comerciais ou art\u00edsticas. A maior\u00eda dos webc\u00f3mics est\u00e1n en ingl\u00e9s.\nMalia que hai unha gran cantidade de formatos, moitos webc\u00f3mics publ\u00edcanse en tiras autoconclusivas que aparecen de forma peri\u00f3dica, a\u00ednda que hai tam\u00e9n series de aventuras e historietas experimentais, inclu\u00edndo x\u00e9neros propios do medio, como os \"sprite c\u00f3mics\".\nOs formatos de creaci\u00f3n m\u00e1is com\u00fans son o .cbr e o.cbz, ademais dos formatos de textos co\u00f1ecidos para os PC.\nO medio.\nO formato dixital difire ostensibelmente do papel, proporcionando aos autores toda unha serie de diferentes posibilidades. En primeiro lugar haber\u00eda que facer referencias aos aspectos econ\u00f3micos e de distribuci\u00f3n. Internet permite abaratar os custos e proporciona independencia editorial aos autores ao non facelos depender de editores ou de grandes grupos de medios ou de distribuci\u00f3n. Isto refl\u00edctese nun aumento das tem\u00e1ticas, sobre todo en pa\u00edses de moral m\u00e1is conservadora, permitindo a introduci\u00f3n de tem\u00e1ticas abertamente violentas ou de contido sexual.\nPor outro lado, o formato dixital tam\u00e9n proporciona novas posibilidades t\u00e9cnicas que permiten superar as limitaci\u00f3ns do papel e, ao mesmo tempo, Internet tam\u00e9n pode ser utilizada para procurar novas perspectivas para a BD. Scott McCloud, un dos pioneiros das webc\u00f3mics (al\u00e9n de destacado te\u00f3rico do medio), desenvolveu a idea de \"vi\u00f1eta infinita\" que fala de liberar a vi\u00f1eta dos l\u00edmites impostos pola imprenta. Outros autores como Mark Fiore te\u00f1en experimentado coa interactividade e a inclusi\u00f3n de animaci\u00f3n.\nOutros autores tam\u00e9n te\u00f1en traballado coa utilizaci\u00f3n de hipertextos ou mesmo con t\u00e9cnicas pr\u00f3ximas \u00e1s do collage, coa utilizaci\u00f3n de fotos, clipart, sprite, 3D etc."}
{"id": "110990", "revid": "72012", "url": "https://gl.wikipedia.org/wiki?curid=110990", "title": "Renacemento, Reforma e Contrarreforma.", "text": "O Renacemento xurdiu no s\u00e9culo XV acompa\u00f1ado do nacemento do humanismo. Entre tanto a igrexa cat\u00f3lica empezou a verse v\u00edtima de moitas cr\u00edticas dos cidad\u00e1ns, o que deu lugar \u00e1 Reforma cat\u00f3lica, que ser\u00eda combatida coa Contrarreforma. Os artistas, foron abandonando o estilo g\u00f3tico e implantouse unha nova moda que consist\u00eda en recuperar o estilo do mundo grecorromano, todos estes cambios deron lugar a esta etapa da historia.\nO Humanismo..\nO humanismo foi un movemento de renovaci\u00f3n cultural que naceu en Italia no s\u00e9culo XV, expandiuse por toda Europa na primeira metade do s\u00e9culo XVI.\nCaracter\u00edsticas:\nA mediados do s\u00e9culo XV a creaci\u00f3n da imprenta facilitou a expansi\u00f3n deste modo de pensar. Ao longo do s\u00e9culo XVI public\u00e1ronse preto de 200.000 t\u00edtulos.\nAs academias foron as grandes impulsoras do humanismo nas que se estudaban as linguas, a literatura e a filosof\u00eda. Estaban formadas por eruditos e baixo a protecci\u00f3n econ\u00f3mica (Mecenado) e dedic\u00e1banse \u00e1 traduci\u00f3n de libros e ao intercambio de ideas.\nAs universidades tam\u00e9n foron importantes na formaci\u00f3n e transmisi\u00f3n dos novos co\u00f1ecementos, Bolo\u00f1a, Padua, Lovaina, Florencia e Alcal\u00e1 de Henares son alg\u00fans exemplos de universidades.\nA reforma relixiosa..\nA finais da Idade Media, a Igrexa empezou a ser criticada, debido a diversos factores como: o luxo esaxerado no que viv\u00eda o alto clero, a escasa cultura que posu\u00edan, a compravenda de cargos eclesi\u00e1sticos non por vocaci\u00f3n sen\u00f3n por beneficiarse economicamente, e a venda de bulas e indulxencias para obter o perd\u00f3n dos pecados.\nAlg\u00fans humanistas como o Erasmo de Rotterdam defend\u00edan unha idea de relixi\u00f3n m\u00e1is intima, baseada na lectura da Biblia.\nEn 1515 o papa Le\u00f3n X puxo en venda novas indulxencias para financiar a construci\u00f3n da bas\u00edlica de San Pedro do Vaticano, isto deu lugar a o enfrontamento que acabar\u00eda co inicio da Reforma.\nNo ano 1517 Marti\u00f1o Lutero publicou as 95 teses contra a doutrina cat\u00f3lica. Nelas negaba a validez das indulxencias e propo\u00f1\u00eda unha nova espiritualidade relixiosa.\nLutero foi apoiado por nobres e pr\u00edncipes alem\u00e1ns, que estaban desexosos dalgunhas propiedades da Igrexa, e de reforzar a autoridade do emperador Carlos V sobre o Papa.\nIsto deu lugar ao Luteranismo ou protestantismo, as s\u00faas caracter\u00edsticas son:\n- Salvaci\u00f3n pola fe e non polas boas obras.\n- Sacerdocio universal.\n- Autoridade da Biblia.\nCase o mesmo tempo que xurdiu o luteranismo xurdiron tam\u00e9n outras doutrinas como o Anglicanismo e o Calvinismo.\nMediante a acta de supremac\u00eda (1534), o monarca separouse de Roma e autoproclamouse xefe supremo da Igrexa Anglicana. As s\u00faas crenzas eran case as mesmas que as cat\u00f3licas.\nA Contrarreforma cat\u00f3lica..\nA r\u00e1pida difusi\u00f3n das novas doutrinas fixo que a Igrexa seguise un dobre cami\u00f1o: a persecuci\u00f3n do protestantismo e a propia reforma da Igrexa.\nEn 1542, o Papa restableceu a Inquisici\u00f3n para perseguir os protestantes, sobre todo en Espa\u00f1a e Italia. A Inquisici\u00f3n era un tribunal eclesi\u00e1stico encargado de castigar os herexes.\nTam\u00e9n se creou a congregaci\u00f3n do \u00cdndice que se encargaba de publicar os t\u00edtulos dos libros que criticaban a doutrina cat\u00f3lica, ditos t\u00edtulos estaban prohibidos para os cat\u00f3licos.\nOutra medida que tomou a Igrexa foron os autos de fe, onde os sospeitosos de herex\u00eda ti\u00f1an que xurar a s\u00faa crenza na Igrexa cat\u00f3lica, nalg\u00fans casos os que non o fac\u00edan acababan na fogueira.\nA Igrexa tomou a decisi\u00f3n de emendar alg\u00fans dos erros internos, e sobre todo a defensa dos dogmas cat\u00f3licos, a este movemento cham\u00f3uselle Contrarreforma Cat\u00f3lica.\nA Contrarreforma levouse a cabo no Concilio de Trento, entre os anos 1545 e 1563. O concilio reafirmou os principais dogmas do catolicismo, e proclamouse que a salvaci\u00f3n se acadar\u00eda mediante a fe e as boas obras, reafirm\u00e1ronse tam\u00e9n os sete sacramentos, o car\u00e1cter sagrado da misa, e o culto \u00e1 Virxe e aos santos, tam\u00e9n se declarou como a \u00fanica interpretaci\u00f3n da Biblia, a traduci\u00f3n que fixo San Xerome en lat\u00edn, m\u00e1is co\u00f1ecida como a Vulgata. Prohibiuse a venda de indulxencias e cre\u00e1ronse seminarios para formar os cl\u00e9rigos, obrigouse aos bispos a vivir na s\u00faa diocese, e aos sacerdotes nas s\u00faas parroquias, por \u00faltimo estableceron a lei do celibato.\nA necesidade de formar bos cat\u00f3licos, fixo que se escribisen catecismos, nos que se recompilan as principais leis da Igrexa, e que l\u00edan aos nenos na s\u00faa infancia."}
{"id": "111006", "revid": "22570", "url": "https://gl.wikipedia.org/wiki?curid=111006", "title": "Jos\u00e9 Carlos Fernandes", "text": "Jos\u00e9 Carlos Fernandes, nado en Loul\u00e9 (Algarve) o 16 de outubro de 1964, \u00e9 un autor de banda dese\u00f1ada portugu\u00e9s. A s\u00faa obra foi traducida a linguas como o franc\u00e9s, o castel\u00e1n, o polaco ou o \u00e9uscaro.\nTraxectoria.\nComezou a facerse notar no medio alternativo dos fanzines portugueses, nos que, amais dunha coherencia gr\u00e1fica no seu traballo, demostraba unha extraordinaria produtividade, con innumer\u00e1beis pranchas e ilustraci\u00f3ns aparecidas en diversas publicaci\u00f3ns alternativas de BD que xurdiron na d\u00e9cada de 1990. Entre os fanzines cos que colaborou est\u00e1n \"O Independente\", \"P\u00fablicoQuadrado\", \"Comix\" e \"Selec\u00e7\u00f5es BD\". F\u00f3ra de Portugal tam\u00e9n publicou en \"M\u00e9tal Hurlant\", \"Panacea\", \"N\u00edquel N\u00e1usea\" e \"Trama\".\nO seu primeiro traballo, datado en decembro de 1989, contaba apenas con d\u00faas pranchas e ti\u00f1a por t\u00edtulo \"Alix do outro lado do espelho\". Este traballo viu a luz nas p\u00e1xinas do n\u00ba2 do fanzine lisboeta \"Shock\".\nEn 1993 publica \"Controlo Remoto\" hoxe convertido nun artigo de colecci\u00f3n moi valorado. En 1994, a Associa\u00e7\u00e3o Neuromanso publica \"A L\u00e2mina Fria da Lua\", \u00ab\"o primeiro comic book Portugu\u00eas, feito por um autor Portugu\u00eas e publicado em Portugal\"\u00bb, a obra que o deu a co\u00f1ecer entre un p\u00fablico m\u00e1is amplo.\nEntre as s\u00faas obras m\u00e1is reco\u00f1ecidas a nivel internacional destacan \"Sat\u00e9lites\", \"Crossroads\" e moi especialmente a serie \"A pior banda do mundo\" que conta na actualidade con 6 volumes (segundo ten anunciado o autor a\u00ednda han de aparecer polo menos tres volumes m\u00e1is): 1 - \"O Quiosque da Utopia\"; 2 - \"O Museu Nacional do Acess\u00f3rio e do Irrelevante\"; 3 - \"As Ru\u00ednas de Babel\"; 4 - \"A Grande Enciclop\u00e9dia do Conhecimento Obsoleto\"; 5 - \"O Dep\u00f3sito dos Refugos Postais\"; 6 - \"Os Arquivos do Prodigioso e do Paranormal\".\nAo longo da s\u00faa carreira reflect\u00edronse dentro da s\u00faa narrativa moitas das s\u00faas influencias literarias (Ray Bradbury, Gabriel Garc\u00eda M\u00e1rquez) e musicais (Bauhaus, Laurie Anderson, Smashing Pumpkins) que contribu\u00edron na definici\u00f3n do estilo propio de Fernandes.\nPremios.\nEntre outros, obtivo por tres veces o Premio Rafael Bordalo Pinheiro da C. M. de Lisboa (1991, 1993 e 1995), primeiros premios nos concursos de BD de Matosinhos (1995) e Ourense (1995). En 2001 foi distinguido co Pr\u00e9mio Humor do 14\u00ba Sal\u00e3o Livre de Humor Nacional de Oeiras. O primeiro volume de A Pior Banda do Mundo, \"Quiosque da Utopia\", foi elixido o Melhor \u00c1lbum Portugu\u00eas de 2002 polo Festival Internacional de Banda Desenhada da Amadora e polo Di\u00e1rio de Not\u00edcias. A web La Gu\u00eda del C\u00f3mic de Espa\u00f1a atribu\u00edulle o terceiro lugar no top dos mellores \u00e1lbums de BD de 2002 publicados a nivel internacional."}
{"id": "111009", "revid": "1131", "url": "https://gl.wikipedia.org/wiki?curid=111009", "title": "Sangr\u00eda", "text": "A sangr\u00eda \u00e9 un ponche tipicamente espa\u00f1ol a base de vi\u00f1o. Adoita estar composta da seguinte maneira:\nCon todo, os ingredientes da sangr\u00eda var\u00edan moito, especialmente, en canto \u00e1 froita, licores, e ao engadido ou non de sodas diversas. \u00c1s veces a sangr\u00eda v\u00e9n dada a base de vi\u00f1o branco no canto do tinto, polo cal recibe o nome de \"sangr\u00eda branca\"."}
{"id": "111011", "revid": "1131", "url": "https://gl.wikipedia.org/wiki?curid=111011", "title": "Bucina", "text": "Bucina, buguina ou apupo \u00e9 a cuncha de diversos caracois mari\u00f1os de tama\u00f1o medio pertencente a varias especies. As aut\u00e9nticas bucinas son as dos moluscos gaster\u00f3podos mari\u00f1os pertencentes ao x\u00e9nero \"Strombus\" (familia \"Strombidae\"), pero o nome apl\u00edcase \u00e1s cunchas de caracois doutras especies que te\u00f1en ambos os dous extremos puntiagudos, \u00e9 dicir, que te\u00f1en espiras altas e unha canle sifonal not\u00e1bel. Entre estoutras especies incl\u00faense as do x\u00e9nero \"Melongena\", a bucina xigante sagrada (\"Pleuroploca gigantea\") e as do x\u00e9nero \"Turbinella\"."}
{"id": "111013", "revid": "736", "url": "https://gl.wikipedia.org/wiki?curid=111013", "title": "Sal\u00f3n do c\u00f3mic da Coru\u00f1a", "text": ""}
{"id": "111014", "revid": "1124647", "url": "https://gl.wikipedia.org/wiki?curid=111014", "title": "Sal\u00f3n Internacional do C\u00f3mic de Barcelona", "text": ""}
{"id": "111015", "revid": "138627", "url": "https://gl.wikipedia.org/wiki?curid=111015", "title": "Sal\u00f3n Internacional de Banda Dese\u00f1ada de Barcelona", "text": "O Sal\u00f3n Internacional de Banda Dese\u00f1ada de Barcelona ou en catal\u00e1n Sal\u00f3 Internacional del C\u00f2mic de Barcelona \u00e9 unha reuni\u00f3n anual de autores, editores e lectores de banda dese\u00f1ada organizada por FICOMIC. Cel\u00e9brase na cidade de Barcelona desde 1981 e constit\u00fae unha importante referencia no panorama estatal da BD.\nPremios.\nOs premios do Sal\u00f3n conc\u00e9denselles \u00e1s obras m\u00e1is destacadas, nas diferentes categor\u00edas, coa condici\u00f3n de que foran editadas en Espa\u00f1a durante o ano anterior ao da realizaci\u00f3n do Sal\u00f3n. A \u00fanica excepci\u00f3n \u00e9 o Gran Premi del Sal\u00f3, concedido a un autor destacado no mundo da banda dese\u00f1ada, polo conxunto da s\u00faa obra.\nOs premios m\u00e1is importantes son:"}
{"id": "111021", "revid": "56817", "url": "https://gl.wikipedia.org/wiki?curid=111021", "title": "Binapacril", "text": "O binapacril \u00e9 un acaricida, que ten no dinoseb a s\u00faa base estrutural. A s\u00faa f\u00f3rmula qu\u00edmica \u00e9 formula_1.\nCaracter\u00edsticas.\nUs\u00e1base principalmente contra os \u00e1caros nos frutais ata que se prohibiu internacionalmente a produci\u00f3n, uso e comercializaci\u00f3n de todos os produtos de protecci\u00f3n de plantas que conte\u00f1an binapacril, non obstante perm\u00edtese o uso do produto qu\u00edmico para a investigaci\u00f3n ou prop\u00f3sitos de laboratorio en cantidades menores de 10\u00a0kg. \u00c9 un posible carcin\u00f3xeno e de efecto fetot\u00f3xico. A substancia p\u00f3dea absorber o corpo ao inhalar os seus aerosois, a trav\u00e9s da pel e por inxesta, afectando ao metabolismo, provocando nunha temperatura corp\u00f3rea e suoraci\u00f3n. O binacril \u00e9 moi t\u00f3xica para os organismos acu\u00e1ticos."}
{"id": "111022", "revid": "1576", "url": "https://gl.wikipedia.org/wiki?curid=111022", "title": "Bandeira de Brasil", "text": ""}
{"id": "111024", "revid": "85894", "url": "https://gl.wikipedia.org/wiki?curid=111024", "title": "Li\u00f1eiras, Zobra, Lal\u00edn", "text": "Li\u00f1eiras \u00e9 un lugar da parroquia de Zobra, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 9 habitantes (3 homes e 6 mulleres), o que sup\u00f3n unha diminuci\u00f3n de 2 habitantes con respecto ao ano 2000."}
{"id": "111025", "revid": "1131", "url": "https://gl.wikipedia.org/wiki?curid=111025", "title": "Li\u00f1eiras", "text": "O top\u00f3nimo galego Li\u00f1eiras pode referirse a:"}
{"id": "111026", "revid": "85894", "url": "https://gl.wikipedia.org/wiki?curid=111026", "title": "A Trigueira, Zobra, Lal\u00edn", "text": "A Trigueira \u00e9 un lugar da parroquia de Zobra, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 11 habitantes (5 homes e 6 mulleres), o que sup\u00f3n unha diminuci\u00f3n de 1 habitante con respecto ao ano 2000."}
{"id": "111027", "revid": "1987", "url": "https://gl.wikipedia.org/wiki?curid=111027", "title": "A Trigueira", "text": "Co top\u00f3nimo A Trigueira pod\u00e9monos referir a varios lugares de Galicia:"}
{"id": "111028", "revid": "1131", "url": "https://gl.wikipedia.org/wiki?curid=111028", "title": "Resident Evil (videoxogo)", "text": "Resident Evil \u00e9 o primeiro cap\u00edtulo dunha serie de videoxogos do mesmo nome, pertencente ao x\u00e9nero dos survival horror. Foi lanzado en 1996 para PlayStation, Sega Saturn e PC. Posteriormente ser\u00eda lanzado para Nintendo Game Cube no ano 2002, con importantes cambios a nivel t\u00e9cnico e de xogabilidade. Tam\u00e9n foi posta a venda unha versi\u00f3n para a Nintendo DS (Resident Evil: Deadly Silence). En 2009 a versi\u00f3n de Game Cube foi relanzada para Wii, mentres que a versi\u00f3n orixinal p\u00faxose \u00e1 venda en PlayStation Network en formato descargable.\nHistoria.\nO xogo orixinal transcorre a noite do 24 de xullo de 1998 nas aforas de Raccoon City, unha cidade estadounidense. Ao longo do ver\u00e1n apareceran unha serie de cad\u00e1veres cheos de dentadas. Ante a alarma social xerada, o corpo de polic\u00eda desta cidade env\u00eda \u00e1s forzas especiais, primeiro ao equipo Bravo e tras a desaparici\u00f3n deste, ao equipo Alfa. O equipo alfa atopa restos de cad\u00e1veres e inmediatamente son atacados por cans, que matan a varios membros do pelot\u00f3n. Os superviventes ref\u00faxianse nunha mansi\u00f3n aparentemente abandonada.\nNo inicio do xogo d\u00e1se a escoller a personaxe coa que xogar, Jill Valentine ou Chris Redfield. En funci\u00f3n da que seleccionemos, a historia variar\u00e1. Se escollemos a Jill, reunir\u00e9monos na entrada da mansi\u00f3n con Albert Wesker e Barry Burton. Polo contrario, ao seleccionar a Chris, reunir\u00e9monos con Wesker e Jill.\nSexa como sexa, na mansi\u00f3n \u00e1chanse unha serie de criaturas can\u00edbales, que pretenden alimentarse dos membros dos STARS. Neste mesmo edificio tam\u00e9n est\u00e1n Rebbecca Chambers e Kenneth Sullivan (integrantes do equipo Bravo desaparecido). Ao longo do xogo podemos salvar a Rebbecca ou non, alterando a secuencia final. Kenneth morre devorado polos zombies.\nA medida que avanzamos, descubrimos que a mansi\u00f3n \u00e9 un laboratorio da compa\u00f1\u00eda farmac\u00e9utica Umbrella, que traballaba na creaci\u00f3n de armas biol\u00f3xicas (BOW). O virus co que se estaba a investigar, o virus T, foi liberado e creou estas bestas. Tras eliminar decenas destas criaturas, Jill e Chris chegan a un heliporto dende o cal escapar\u00e1n en helic\u00f3ptero. En funci\u00f3n das decisi\u00f3ns que tomemos, o final ser\u00e1 distinto: pode ocorrer ou non a autodestruci\u00f3n da mansi\u00f3n, ou a morte dalgunha personaxe secundaria...\nCaracter\u00edsticas do xogo.\nO obxectivo fundamental do xogo \u00e9 sobrevivir. Ademais de eliminar B.O.Ws (incl\u00faense zombies, serpes an\u00f3malas, morcegos, cans... todos infectados polo virus T), deben resolver varios puzzles para seguir avanzando. A atmosfera \u00e9 inquietante, con ru\u00eddos estra\u00f1os, corredores estreitos e trampas. A c\u00e1mara fixa e os efectos de luz tam\u00e9n est\u00e1n orientados co mesmo fin.\nPara eliminar estas armas biol\u00f3xicas empregar\u00e1n armas convencionais, coma pistolas, escopetas, coitelos... O nivel de vida \u00e9 distinto ao doutros xogos. En vez de barra de vida, aparece un electrocardiograma, que var\u00eda de color e forma segundo a sa\u00fade do xogador. Para curarse empr\u00e9ganse herbas (verde, vermella e azul) e as s\u00faas combinaci\u00f3ns.\nOutras versi\u00f3s para a PlayStation.\nAdemais da versi\u00f3n orixinal foron lanzadas ao mercado unha \"versi\u00f3n do director\" e unha \"versi\u00f3n do director\" compatible co mando DualShock.\nDiferenzas da primeira versi\u00f3n e a de GameCube.\nUnha das diferenzas m\u00e1is evidentes d\u00e1se no apartado t\u00e9cnico. Mellor\u00e1ronse todos os modelados, incorporouse expresividade facial, unha nova dobraxe e novos escenarios. Tam\u00e9n foi mellorado o son. Como extras engad\u00edronse novas traxes e novas armas. A nivel argumental, houbo certas variaci\u00f3ns. Ademais, empreg\u00e1ronse dous GOD (GameCube Optical Disc). A versi\u00f3n orixinal fora distribu\u00edda nun s\u00f3 CD.\nRecepci\u00f3n e cr\u00edtica.\nCando sa\u00edu ao mercado en 1996 converteuse nun dos grandes survival horror. A s\u00faa nota en metacritic para a versi\u00f3n de PlayStation foi dun 91 , a mesma que a versi\u00f3n de Game Cube \nAs vendas foron as seguintes:"}
{"id": "111029", "revid": "85894", "url": "https://gl.wikipedia.org/wiki?curid=111029", "title": "O\u00eds Grande, Berm\u00e9s, Lal\u00edn", "text": "O\u00eds Grande \u00e9 un lugar da parroquia de Berm\u00e9s, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 31 habitantes (15 homes e 16 mulleres), o que sup\u00f3n unha diminuci\u00f3n de 10 habitantes con respecto ao ano 2000."}
{"id": "111030", "revid": "85894", "url": "https://gl.wikipedia.org/wiki?curid=111030", "title": "O\u00eds Pequeno, Berm\u00e9s, Lal\u00edn", "text": "O\u00eds Pequeno \u00e9 un lugar da parroquia de Berm\u00e9s, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 13 habitantes (6 homes e 7 mulleres), o que sup\u00f3n unha diminuci\u00f3n de 9 habitantes con respecto ao ano 2000."}
{"id": "111031", "revid": "1888", "url": "https://gl.wikipedia.org/wiki?curid=111031", "title": "O\u00eds", "text": "Co top\u00f3nimo O\u00eds pod\u00e9monos referir a tres lugares de Galicia:"}
{"id": "111039", "revid": "1131", "url": "https://gl.wikipedia.org/wiki?curid=111039", "title": "Stade de France", "text": "O Stade de France (\"Estadio de Francia\" en franc\u00e9s) \u00e9 un estadio situado en Saint-Denis, ao norte de Par\u00eds, en Francia. Cunha capacidade para 81.338 espectadores \u00e9 o maior estadio do pa\u00eds.\nInaugurouse o 28 de xaneiro de 1998 no partido de f\u00fatbol entre Francia e Espa\u00f1a. Constru\u00eddo para o Mundial de F\u00fatbol de 1998, dese\u00f1ouse tam\u00e9n para acoller diversos eventos deportivos (f\u00fatbol, rugby, atletismo, probas automobil\u00edsticas), concertos e grandes espect\u00e1culos en xeral. A s\u00faa capacidade oscila entre 75.000 asentos (atletismo), 81.338 (f\u00fatbol e rugby) e 90.000 (concertos, espect\u00e1culos) grazas \u00e1s s\u00faas bancadas inferiores retr\u00e1ctiles.\nEsta construci\u00f3n tivo por obxectivo facer co\u00f1ecer e desenvolver a zona de La Plaine - Saint-Denis, unha zona industrial en declive, con novos barrios residenciais e novas actividades terciarias. O Stade de France permitiu dar un rostro atractivo \u00e1 direcci\u00f3n das empresas.\nEsta zona benef\u00edciase das boas comunicaci\u00f3ns do estadio: 2 estaci\u00f3ns RER (li\u00f1as B e D), unha estaci\u00f3n de metro e conexi\u00f3ns de li\u00f1as de autob\u00fas co norte, o oeste e o centro de Par\u00eds.\nO equipo de arquitectos que o dese\u00f1aron est\u00e1 composto por Michel Macary, Aymeric Zublena, Michel R\u00e9gembal e Claude Costantini (asociaci\u00f3n das axencias SCAU e C. R. Architecture). O Xefe de Proxecto foi o arquitecto Norteamericano Tom Sheehan, cuxa labor neste proxecto tivo como recompensa a obtenci\u00f3n da Medalla de Prata da Academia Francesa de Arquitectura. A xesti\u00f3n e mantemento do estadio corre a cargo da empresa Bouygues, GTM, unha filial de Vinci e STF.\nHistoria.\nConcibido coa axuda dun programa inform\u00e1tico de simulaci\u00f3n de xent\u00edo, o Stade de France permite unha evacuaci\u00f3n moi ordenada e que evita as aglomeraci\u00f3ns, en comparaci\u00f3n \u00e1 de estadios m\u00e1is pequenos que el.\nDende 1998, desenv\u00f3lvense al\u00ed as finais da Copa de Francia, da Copa da Liga de f\u00fatbol, os partidos do Torneo das Seis Naci\u00f3ns e a final do campionato de Francia de rugby. Acolleu tam\u00e9n o Campionato do Mundo de Atletismo en 2003 e a final da Liga de Campi\u00f3ns de f\u00fatbol en 2000, na que o Real Madrid imp\u00faxose ao Valencia CF por 3-0. O 17 de maio de 2006 acolleu a final de Liga de Campi\u00f3ns entre o FC Barcelona e o Arsenal FC, na que o conxunto catal\u00e1n imp\u00faxose por 2 a 1.\nLevou provisionalmente o nome de Stade de France - Par\u00eds 2012 (posto que ser\u00eda o estadio ol\u00edmpico de Par\u00eds 2012) at\u00e9 a designaci\u00f3n de Londres para os Xogos Ol\u00edmpicos de 2012."}
{"id": "111040", "revid": "1131", "url": "https://gl.wikipedia.org/wiki?curid=111040", "title": "Aparcadoiro", "text": "Un aparcadoiro ou un garaxe de estacionamento \u00e9 un edificio (ou parte do mesmo) dese\u00f1ado especificamente coma un espazo destinado a albergar o estacionamento dos autom\u00f3biles, que polo xeral son distribu\u00eddos en niveis, ben de subsolo ou ben nunha estrutura de plantas sobre o chan."}
{"id": "111041", "revid": "1131", "url": "https://gl.wikipedia.org/wiki?curid=111041", "title": "B\u00e1scula", "text": "Unha b\u00e1scula \u00e9 un instrumento t\u00e9cnico dese\u00f1ado para calibrar o peso dunha masa.\nCaracter\u00edsticas.\nAs b\u00e1sculas te\u00f1en unha plataforma a rentes de chan, onde resulta doado colocar a masa que se desexa pesar. O sistema orixinal de funcionamento estaba baseado nun principio nun xogo de pancas que se activaba ao colocar a masa na plataforma e que logo se equilibraba co desprazamento dunha p\u00eda ao longo dunha barra graduada onde se l\u00eda o peso da masa. Esta facilidade para po\u00f1er masas grandes e pesadas enriba da plataforma \u00e9 o que fixo pos\u00edbel constru\u00edr b\u00e1sculas cunha capacidade de peso moi grande que se utiliza para pesar cami\u00f3ns de gran tonelaxe."}
{"id": "111042", "revid": "56817", "url": "https://gl.wikipedia.org/wiki?curid=111042", "title": "Festa", "text": "Unha festa \u00e9 un rito social mediante o cal as persoas marcan certo acontecemento derivado polo xeral dun motivo concreto ou especial, como un aniversario ou unha voda; non obstante, sobre todo na cultural occidental, non se considera impresc\u00edndibel a existencia dun motivo definido, puid\u00e9ndose xa que logo levar a cabo a festa coma un simple acto ocioso de xuntanza. As\u00e9 mesmo, o car\u00e1cter festivo tam\u00e9n engloba os festexos ou celebraci\u00f3ns polulares, que segundo o tipo reciben o nome de foliadas ou romar\u00edas; tam\u00e9n neste grupo de car\u00e1cter folcl\u00f3rico entran as feiras.\nComo rito que \u00e9, a festa segue uns patr\u00f3ns, que adoitan inclu\u00edr bailes, m\u00fasica e dispensaci\u00f3n de comida e bebida. Con todo, o concepto de festa \u00e9 aberto e non ten unhas directrices fixadas, de xeito que estes patr\u00f3ns poden mudar para ficar nun segundo plano ou mesmo para terminar por desaparecer.\nOs participantes da festa poden ser de todo tipo. Calquera individuo pode nun momento dado formar parte dela; dende unha familia ou grupo social at\u00e9 unha localidade, vila, municipio ou mesmo unha naci\u00f3n.\nEn canto \u00e1 mocidade, o termo \"festa\" \u00e9 dotado de novas acepci\u00f3ns, chegando a entenderse decote coma unha diversi\u00f3n buliciosa. Daquela, a palabra festa multipl\u00edcase dando orixe a diversas denominaci\u00f3ns: xolda, esmorga, algueirada, p\u00e1ndega, rexouba, troula, trouleo, ruada...\nTipos de festa.\nAlgunhas das m\u00e1is com\u00fans son:"}
{"id": "111045", "revid": "98629", "url": "https://gl.wikipedia.org/wiki?curid=111045", "title": "Yma Sumac", "text": "Zoila Augusta Emperatriz Ch\u00e1varri del Castillo, nada en Ichoc\u00e1n, Cajamarca, o 10 de setembro de 1922 e finada nos \u00c1nxeles, California o 1 de novembro de 2008, m\u00e1is co\u00f1ecida como Yma Sumac (transliteraci\u00f3n do quechua Ima Sumaq, \"que linda\"), foi unha cantante soprano do Per\u00fa.\nTraxectoria.\nLogrou o alto rexistro de cinco oitavas nun momento en que a media que alcanzaba unha cantante de \u00f3pera era de d\u00faas oitavas e media. Dise que de nena trataba de imitar o canto dos paxaros, inici\u00e1ndose as\u00ed a s\u00faa paix\u00f3n polo canto. Yma Sumac logrou rexistrar at\u00e9 5 oitavas"}
{"id": "111047", "revid": "2465", "url": "https://gl.wikipedia.org/wiki?curid=111047", "title": "Ginger, a princesa de judo", "text": ""}
{"id": "111052", "revid": "23204", "url": "https://gl.wikipedia.org/wiki?curid=111052", "title": "Prefectura de Kagoshima", "text": "A prefectura de Kagoshima (\u9e7f\u5150\u5cf6\u770c, \u304b\u3054\u3057\u307e\u3051\u3093, \"Kagoshima-ken\") \u00e9 unha prefectura do Xap\u00f3n, situada no extremo sur da rexi\u00f3n de Ky\u016bsh\u016b, na illa de Ky\u016bsh\u016b. A s\u00faa capital \u00e9 Kagoshima-shi.\nA prefectura cobre 9.188,67\u00a0km\u00b2 de superficie e hab\u00edtana 1.718.388 persoas. A prefectura de Kagoshima fai fronteira coas prefecturas de Kumamoto e Miyazaki. Antes da Revoluci\u00f3n Meiji co\u00f1ec\u00edase como a provincia de Satsuma (\u85a9\u6469\u56fd) e Oosumi (\u5927\u9685\u56fd).\nXeograf\u00eda.\nNa prefectura hai 45 concellos."}
{"id": "111053", "revid": "23204", "url": "https://gl.wikipedia.org/wiki?curid=111053", "title": "Prefectura de \u014cita", "text": "A prefectura de \u014cita (\u5927\u5206\u770c, \u304a\u304a\u3044\u305f\u3051\u3093, \"\u014cita-ken\"; pronunciado como Ooita-ken) \u00e9 unha prefectura do Xap\u00f3n, situada na rexi\u00f3n de Ky\u016bsh\u016b, na illa de Ky\u016bsh\u016b. A s\u00faa capital \u00e9 Ooita-shi. A prefectura cobre 6.339,54\u00a0km\u00b2 de superficie e hab\u00edtana 1.200.361 persoas.\nA prefectura de \u014cita fai fronteira coas prefecturas de Fukuoka, Kumamoto e Miyazaki. Antes da Revoluci\u00f3n Meiji co\u00f1ec\u00edase como a provincia de Bungo (\u8c4a\u5f8c\u56fd) e unha parte da provincia de Buzen (\u8c4a\u524d\u56fd).\nXeograf\u00eda.\nNa prefectura hai 18 concellos."}
{"id": "111062", "revid": "23204", "url": "https://gl.wikipedia.org/wiki?curid=111062", "title": "Rexi\u00f3n de Ch\u016bgoku", "text": "A Rexi\u00f3n de Ch\u016bgoku (\u4e2d\u56fd\u5730\u65b9, \u3061\u3085\u3046\u3054\u304f\u3061\u307b\u3046; \"Chuugoku-chihou\") \u00e9 unha rexi\u00f3n xaponesa. Est\u00e1 situada na parte suroeste de illa de Honshu, que \u00e9 a meirande illa do arquip\u00e9lago xapon\u00e9s. A rexi\u00f3n est\u00e1 dividida en 5 prefecturas, Hiroshima, Okaiama, Tottori, Ximane e Iamaguchi. As principais cidades son Hiroxima e Okaiama."}
{"id": "111063", "revid": "1131", "url": "https://gl.wikipedia.org/wiki?curid=111063", "title": "Resident Evil 0", "text": "Resident Evil 0 \u00e9 un videoxogo pertencente \u00e1 serie Resident Evil, producido por Capcom e lanzado para GameCube e Nintendo Wii en 2002 e 2009 respectivamente. Cronoloxicamente, os feitos acontecen antes do Resident Evil orixinal.\nHistoria.\nEn xullo de 1998 aparecen unha serie de cad\u00e1veres nas aforas de Raccoon City, cheos de dentadas e malforaci\u00f3ns. Ante a alarma social xerada, o corpo de polic\u00eda de Raccoon env\u00eda a un grupo de forzas especiais, o pelot\u00f3n Bravo dos S.T.A.R.S. Inmediatamente dir\u00edxense \u00e1s aforas, a un bosque preto da cidade. Durante o voo, o helic\u00f3ptero resulta danado e ten que realizar unha aterraxe de emerxencia. Os membros de S.T.A.R.S atopan neste bosque un veh\u00edculo da policia militar estadounidense accidentado e dentro dous cad\u00e1veres. Tam\u00e9n hai uns documentos dun preso condenado \u00e1 morte que era transportado a unha prisi\u00f3n para a s\u00faa execuci\u00f3n.\nO xogador toma a continuaci\u00f3n o control de Rebecca Chambers, quen atopa no medio do bosque un tren detido, o Ecliptic Express. Entra nel e descobre que os pasaxeiros son host\u00eds e pretenden atacala. Aqu\u00ed ser\u00e1 onde co\u00f1eza ao preso que escapara, Billy Coen. Ambos deciden fuxir xuntos daquel inferno.\nMentres buscan a maneira de escapar, atravesan un centro de formaci\u00f3n de Umbrella e unha f\u00e1brica da mesma compa\u00f1\u00eda. Descobren ademais, que esta farmac\u00e9utica \u00e9 a responsable da creaci\u00f3n do virus responsable das mutaci\u00f3ns dos pasaxeiros do tren e outras criaturas. Por outra banda, a liberaci\u00f3n do virus foi provocada polo doutor James Marcus, antigo empregado de Umbrella, que fora, aparentemente, asasinado por orde dos estamentos superiores desta compa\u00f1\u00eda.\nAo final do xogo, Rebecca e Billy sep\u00e1ranse. A membro dos S.T.A.R.S dir\u00edxese \u00e1 mansi\u00f3n Spencer, onde ocorren os feitos contados no primeiro Resident Evil.\nXogabilidade.\nSegue a mesma xogabilidade dos seus predecesores: uso de c\u00e1maras fixas, punto de vista en terceira persoa... Os escenarios est\u00e1n modelados co mesmo estilo cos outros xogos.\nCr\u00edtica.\nAo igual c\u00f3s seus predecesores recibiu boas notas por parte da prensa especializada, acadando un 83 en metacritic .\nVendas.\nEn todo o mundo vendeu case un mill\u00f3n e medio de exemplares "}
{"id": "111065", "revid": "26501", "url": "https://gl.wikipedia.org/wiki?curid=111065", "title": "Rexi\u00f3n", "text": "Unha rexi\u00f3n (lat\u00edn: \"reg\u012do\") \u00e9 unha divisi\u00f3n espacial dun Estado ou dunha \u00e1rea distinta, determinada por caracteres \u00e9tnicos, demogr\u00e1ficos, hist\u00f3ricos, culturais, econ\u00f3micos ou circunstancias especiais de clima, topograf\u00eda, administraci\u00f3n, goberno etc. O concepto de rexi\u00f3n est\u00e1 indisolubelmente ligado ao de escala, polo que podemos considerar a existencia de rexi\u00f3ns de moi diverso tama\u00f1o, dende rexi\u00f3ns supranacionais (por exemplo, Comunidade Europea, Rexi\u00f3n Andina etc.) at\u00e9 pequenas bisbarras ou un reducido val de monta\u00f1a. Constit\u00fae o obxecto de estudo da xeograf\u00eda rexional"}
{"id": "111066", "revid": "22795", "url": "https://gl.wikipedia.org/wiki?curid=111066", "title": "Auga doce", "text": "A auga doce \u00e9 auga que cont\u00e9n cantidades m\u00ednimas de sales disoltos, especialmente cloruro s\u00f3dico. O ser humano, cun proceso, p\u00f3dea purificar e bebela, o que se chama proceso de potabilizaci\u00f3n, e a auga obtida denom\u00ednase auga pot\u00e1bel.\nA auga doce que todos os seres vivos precisan para medrar e desenvolverse representa s\u00f3 o 3 % da auga de todo o planeta Terra (isto \u00e9, 42 mill\u00f3ns de km\u00b3 dun total de 1.400 mill\u00f3ns de km\u00b3 de auga). Ademais enc\u00f3ntrase desigualmente distribu\u00edda, concentr\u00e1ndose m\u00e1is do 90 % desta nos casquetes polares, glaciares e masas de xeo.\nAos seres vivos que habitan nas augas doces apl\u00edcaselles o adxectivo dulciacu\u00edcola."}
{"id": "111069", "revid": "6939", "url": "https://gl.wikipedia.org/wiki?curid=111069", "title": "Potabilizaci\u00f3n", "text": ""}
{"id": "111070", "revid": "6939", "url": "https://gl.wikipedia.org/wiki?curid=111070", "title": "Buguina", "text": ""}
{"id": "111071", "revid": "5312", "url": "https://gl.wikipedia.org/wiki?curid=111071", "title": "Apupo", "text": "\"Para a cuncha, v\u00e9xase Bucina.\"\nO apupo ou apupada \u00e9 unha forma de demostrar desconformidade por algu\u00e9n ou algo, xeralmente a un artista ou deportista, ao berrarlle \"bu!\" ou facendo sons de facer xestos coas mans cara ao artista, como baixar os polgares. En particular, se aos espectadores lles desgusta a presentaci\u00f3n, tam\u00e9n poden acompa\u00f1ar o seu apupo lanzando obxectos (tradicionalmente froita podrecida ou vexetais) ao escenario, a\u00ednda que os obxectos poden non ter a intenci\u00f3n de ferir ao artista."}
{"id": "111073", "revid": "6939", "url": "https://gl.wikipedia.org/wiki?curid=111073", "title": "Inodoro", "text": ""}
{"id": "111074", "revid": "6939", "url": "https://gl.wikipedia.org/wiki?curid=111074", "title": "V\u00e1ter", "text": ""}
{"id": "111075", "revid": "6939", "url": "https://gl.wikipedia.org/wiki?curid=111075", "title": "Cond\u00f3n", "text": ""}
{"id": "111076", "revid": "6939", "url": "https://gl.wikipedia.org/wiki?curid=111076", "title": "Profil\u00e1ctico", "text": ""}
{"id": "111079", "revid": "88215", "url": "https://gl.wikipedia.org/wiki?curid=111079", "title": "Monopat\u00edn", "text": "O termo monopat\u00edn ref\u00edrese a unha t\u00e1boa de madeira con catro rodas en parella que serve para practicar o deporte chamado skateboarding.\nPara usalo d\u00e9bese montar de p\u00e9 enriba del. Cada par de rodas ten un eixo que se suxeita cunha v\u00e1steza flex\u00edbel lixeiramente inclinada \u00e1 t\u00e1boa, o que permite facer xiros por inclinaci\u00f3n da t\u00e1boa a un lado ou a outro, e o movemento de xiro suave dos eixos que leva consigo. A t\u00e1boa ou monopat\u00edn serve para dar chimpos e distintos tipos de \"tricks\" (trucos), como por exemplo: kickflips, \"ollies\", \"180\u00ba\"...\nFoi inventado en 1963 en Malib\u00fa (California, Estados Unidos), por Mickey Mu\u00f1\u00f3z e Phil Edwards como substituto da t\u00e1boa de surf en terra. Quitaron as rodas a uns pat\u00edns, pux\u00e9ronllas a unha t\u00e1boa de madeira e cham\u00e1rono \"Surf Roll\"."}
{"id": "111082", "revid": "5835883", "url": "https://gl.wikipedia.org/wiki?curid=111082", "title": "Quim Barreiros", "text": "Joaquim de Magalh\u00e3es Fernandes Barreiros, nado en Vila Praia de \u00c2ncora (Viana do Castelo) o 19 de xu\u00f1o de 1947, m\u00e1is co\u00f1ecido coma Quim Barreiros, \u00e9 un cantante popular portugu\u00e9s que toca o acorde\u00f3n, co\u00f1ecido polas s\u00faas letras de duplo sentido. Alg\u00fans dos seus \u00e9xitos m\u00e1is co\u00f1ecidos son \"A Cabritinha\", \"Bacalhau \u00e0 Portuguesa\" ou \"A Garagem da Vizinha\".\nTraxectoria.\nQuim Barreiros comezou a aprendizaxe do acorde\u00f3n con 8 anos, e con 9 xa tocaba a bater\u00eda no conxunto de seu pai (\"Conjunto Alegr\u00eda\").\nEn 1968 comeza o seu servizo militar para a Forza A\u00e9rea Portuguesa en calidade de m\u00fasico na famosa Banda da Forza A\u00e9rea, mais remata a s\u00faa carreira militar no 1974. Foi nese per\u00edodo de m\u00fasico militar onde tivo a oportunidade de tocar nas principais casas de Fado e restaurantes t\u00edpicos. Co\u00f1eceu as\u00ed ao famoso guitarrista Jorge Fontes, con quen gravou o seu primeiro disco, no 1971. Aos poucos, Quim Barreiros foi actuando en t\u00f3dolos pa\u00edses onde existen comunidades de portugueses (Canad\u00e1, Estados Unidos, Venezuela, Brasil, Sur\u00e1frica, Francia, Alema\u00f1a, Inglaterra, Espa\u00f1a e outros), acadando unha gran popularidade tam\u00e9n en Galiza.\nDiscograf\u00eda.\nNa s\u00faa discograf\u00eda, o artista conta tam\u00e9n con diversos \u00e1lbums compostos esencialmente por temas instrumentais de acorde\u00f3n. En maio de 2007, Quim Barreiros lanzou o \u00e1lbum \"Use \u00c1lcool\", no cal existe unha peza na que lle canta \u00f3 seu neto, abrindo ao p\u00fablico unha xanela para un lado seu m\u00e1is afectivo e sentimental, raramente visto no artista."}
{"id": "111083", "revid": "54336", "url": "https://gl.wikipedia.org/wiki?curid=111083", "title": "Cirilo de Alexandr\u00eda", "text": "San Cirilo (en ), nado entre os anos 370 e 373 en Alexandr\u00eda, gobernou a Igrexa de Alexandr\u00eda como o seu Patriarca durante 23 anos, at\u00e9 o 444. \u00c9 considerado santo polas Igrexas Cat\u00f3lica, Luterana, Ortodoxa e Copta.\nTraxectoria.\nEra sobri\u00f1o do poderoso bispo Te\u00f3filo, que o precedeu no patriarcado alexandrino. Participou no \"S\u00ednodo da Aci\u00f1eira\" (ou do carballo) (403) no que se destitu\u00edu a San Xo\u00e1n Cris\u00f3stomo do Patriarcado de Constantinopla.\nNo ano 412 alcanza o Patriarcado, tras vencer unha certa oposici\u00f3n daqueles que o rexeitaban polo seu car\u00e1cter impaciente e dominador. No seu novo cargo fechou todas as igrexas novacianas, expulsou da cidade os xudeus, o que lle importou grave conflito co gobernador Orestes.\nMoitos historiadores opinan que Cirilo foi o principal responsable da morte de Hipatia, pero non existe documentaci\u00f3n que o acredite de xeito directo. Dise que Cirilo era inimigo seu, tem\u00e9ndoa e admir\u00e1ndoa a un tempo e que propiciou un ambiente de odio e fanatismo contra dela. En marzo de 415, Hipatia foi asasinada por un grupo de monxes da igrexa de San Cirilo de Xerusal\u00e9n. Os feitos foron recollidos polo bispo exipcio Xo\u00e1n de Nikio xa no s\u00e9culo VII, que nuns escritos xustificando o masacre daquel ano contra dos xudeus de Alexandr\u00eda, conta como un grupo de cristi\u00e1ns \"atordados\", \"impetuosos\" e \"violentos\", seguidores dun lector chamado Pedro foron na busca de Hipatia, golpe\u00e1rona, esp\u00edrona e arrastr\u00e1rona pola cidade ata o templo Ces\u00e1reo. No interior do templo, foi cruelmente torturada at\u00e9 a morte, tendo o corpo dilacerado por cunchas de ostras (ou cachos de cer\u00e1mica, segundo outra versi\u00f3n). Despois de morta, despez\u00e1rona e botaron o seu corpo nunha fogueira, no lugar chamado Cinaron. Orestes, o prefecto romano amigo e alumno de Hipatia informou e pediu a Roma unha investigaci\u00f3n. Por \"falta de testemu\u00f1as\" atrasouse at\u00e9 que chegou un momento no que o propio Cirilo asegurou que Hipatia estaba viva e que habitaba en Atenas. Orestes tivo que abandonar o seu cargo.\nCirilo op\u00faxose con toda a s\u00faa enerx\u00eda \u00e1 herex\u00eda nestoriana. Nestorio, Patriarca de Constantinopla afirmaba que en Xes\u00fas Cristo non hab\u00eda soamente d\u00faas naturezas, mais tam\u00e9n d\u00faas persoas; de onde conclu\u00eda que Mar\u00eda Sant\u00edsima era Nai de Xes\u00fas como home e non Nai de Deus. A herex\u00eda tomou forza, increment\u00e1ndose cada vez m\u00e1is, e Cirilo, conforme o antigo costume da Igrexa, dirixiuse ao Papa. Celestino I convocou un s\u00ednodo en Roma, e foi condenada a herex\u00eda de Nestorio. Encargado de executar a sentenza da excomu\u00f1\u00f3n, Cirilo reuniu en concilio os bispos do Exipto e enviou a Nestorio a determinaci\u00f3n da Santa S\u00e9, e acrecentou dous anatemas do s\u00ednodo de Alexandr\u00eda. Nestorio revidou igualmente con doce antianatemas, asinados por el e polos bispos con el solidarios. Tendo a controversia chegado a este punto, os emperadores Teodosio II e Valentiniano III houberon convocar o terceiro concilio ecum\u00e9nico de \u00c9feso, que se realizou no 431. Para este Concilio foron convidados todos os metropolitas e o Papa mandou como legados seus dous bispos e un sacerdote. Nestorio, malia ser tres veces convidado non compareceu. Dirixiu o concilio San Cirilo, onde estiveron presentes 198 bispos e foi novamente condenada a herex\u00eda, resultando Nestorio excomungado. Os nestorianos, con m\u00e1is de douscentos bispos, conventos etc., propag\u00e1ronse durante seis s\u00e9culos; penetraron na India e na China.\nSan Cirilo figura, pois, na historia da Igrexa como o grande e vitorioso defensor do Dogma mariano, que proclama a Mar\u00eda Sant\u00edsima Nai de Deus. Como defensor da fe cat\u00f3lica San Cirilo figura entre os grandes Padres orientais da escola de Alexandr\u00eda. Faleceu en 444.\nEn 1882 san Cirilo foi proclamado doutor da Igrexa polo Papa Le\u00f3n XIII, ao mesmo tempo que o outro importante expo\u00f1ente da patr\u00edstica grega, san Cirilo de Xerusal\u00e9n.\nEscritos.\nA s\u00faa obra testemu\u00f1a un co\u00f1ecemento extenso da Biblia, dos escritores eclesi\u00e1sticos e dos autores non cristi\u00e1ns do seu tempo. Seica durante un tempo se retirou ao deserto, onde recibiu dos monxes educaci\u00f3n asc\u00e9tica, segundo se deduce das catro cartas que lle escribiu Isidoro de Pelusio.\nAs s\u00faas numerosas obras est\u00e1n recompiladas nos 10 tomos da \"Patrologia Graeca\" de Migne. A\u00ednda que non era contrario \u00e1s decisi\u00f3ns do Primeiro Concilio de Nicea, tampouco era proclive ao uso da terminolox\u00eda admitida nese s\u00ednodo debido a que se trataba de expresi\u00f3ns \"non contidas na Biblia\" e que \"pertencen m\u00e1is ben \u00e1 filosof\u00eda grega\".\nEsexese escritur\u00edstica:\nPol\u00e9micas:\nFesta.\nCalendario romano e luterano: 27 de xu\u00f1o (\"Novus Ordo\") e 9 de febreiro (\"Vetus Ordo\").\nCalendario grego:18 de xaneiro e 9 de xu\u00f1o.\nParroquias galegas.\nTitular dunha parroquia galega: San Cirilo de Recesende, en Baralla, Lugo."}
{"id": "111085", "revid": "17467", "url": "https://gl.wikipedia.org/wiki?curid=111085", "title": "Skateboarding", "text": ""}
{"id": "111086", "revid": "1125982", "url": "https://gl.wikipedia.org/wiki?curid=111086", "title": "Skate (hom\u00f3nimos)", "text": "O termo skate pode facer referencia:"}
{"id": "111087", "revid": "2338", "url": "https://gl.wikipedia.org/wiki?curid=111087", "title": "Bustelo, Leboz\u00e1n, Lal\u00edn", "text": "Bustelo \u00e9 un lugar da parroquia de Leboz\u00e1n, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 31 habitantes (13 homes e 18 mulleres), o que sup\u00f3n unha diminuci\u00f3n de 10 habitantes con respecto ao ano 2000."}
{"id": "111088", "revid": "2338", "url": "https://gl.wikipedia.org/wiki?curid=111088", "title": "Carrofeito, Leboz\u00e1n, Lal\u00edn", "text": "Carrofeito \u00e9 un lugar da parroquia de Leboz\u00e1n, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 34 habitantes (16 homes e 18 mulleres), o que sup\u00f3n unha diminuci\u00f3n de 4 habitantes con respecto ao ano 2000."}
{"id": "111089", "revid": "1888", "url": "https://gl.wikipedia.org/wiki?curid=111089", "title": "Carrofeito", "text": ""}
{"id": "111090", "revid": "2338", "url": "https://gl.wikipedia.org/wiki?curid=111090", "title": "A Casti\u00f1eira, Leboz\u00e1n, Lal\u00edn", "text": "A Casti\u00f1eira \u00e9 un lugar da parroquia de Leboz\u00e1n, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 4 habitantes (2 homes e 2 mulleres), o que sup\u00f3n unha diminuci\u00f3n de 3 habitantes con respecto ao ano 2000."}
{"id": "111091", "revid": "23204", "url": "https://gl.wikipedia.org/wiki?curid=111091", "title": "Prefectura de Aomori", "text": "A prefectura de Aomori (\u9752\u68ee\u770c, \u3042\u304a\u3082\u308a\u3051\u3093, \"Aomori-ken\") \u00e9 unha prefectura do Xap\u00f3n, situada na rexi\u00f3n de T\u014dhoku, no extremo norte da illa de Honshu. A s\u00faa capital \u00e9 Aomori-shi.\nA prefectura de Aomori cobre 9.607,11\u00a0km\u00b2 de superficie e hab\u00edtana 1.392.029 persoas. Fai fronteira coas prefecturas de Akita e Iwate.\nXeograf\u00eda.\nNa prefectura hai 40 concellos."}
{"id": "111093", "revid": "785", "url": "https://gl.wikipedia.org/wiki?curid=111093", "title": "Espi\u00f1o", "text": "O termo espi\u00f1o ref\u00edrese a distintas especies bot\u00e1nicas arbustivas con espi\u00f1as:\nAmais, o top\u00f3nimo galego Espi\u00f1o pode referirse a:"}
{"id": "111095", "revid": "2338", "url": "https://gl.wikipedia.org/wiki?curid=111095", "title": "O Espi\u00f1o, Leboz\u00e1n, Lal\u00edn", "text": "O Espi\u00f1o \u00e9 un lugar da parroquia de Leboz\u00e1n, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 8 habitantes (4 homes e 4 mulleres), o que sup\u00f3n unha diminuci\u00f3n de 4 habitantes con respecto ao ano 2000."}
{"id": "111096", "revid": "85894", "url": "https://gl.wikipedia.org/wiki?curid=111096", "title": "Sampriz\u00f3n, Leboz\u00e1n, Lal\u00edn", "text": "Sampriz\u00f3n \u00e9 un lugar da parroquia de Leboz\u00e1n, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 18 habitantes (11 homes e 7 mulleres), o que sup\u00f3n unha diminuci\u00f3n de 4 habitantes con respecto ao ano 2000."}
{"id": "111097", "revid": "56817", "url": "https://gl.wikipedia.org/wiki?curid=111097", "title": "Sampriz\u00f3n", "text": "Co top\u00f3nimo Sampriz\u00f3n pod\u00e9monos referir a dous lugares de Galicia:"}
{"id": "111098", "revid": "2338", "url": "https://gl.wikipedia.org/wiki?curid=111098", "title": "Leboz\u00e1n, Leboz\u00e1n, Lal\u00edn", "text": "Leboz\u00e1n \u00e9 un lugar da parroquia de Leboz\u00e1n, no concello pontevedr\u00e9s de Lal\u00edn, na comarca do Deza. Segundo o INE, no 2008 ti\u00f1a 63 habitantes (33 homes e 30 mulleres), o que sup\u00f3n unha diminuci\u00f3n de 20 habitantes con respecto ao ano 2000. "}
{"id": "111099", "revid": "85894", "url": "https://gl.wikipedia.org/wiki?curid=111099", "title": "Alemparte, Busto, Lal\u00edn", "text": "Alemparte \u00e9 un lugar da parroquia de Busto, no concello pontevedr\u00e9s de Lal\u00edn, na comarca do Deza. Segundo o INE, no 2011 ti\u00f1a 34 habitantes (15 homes e 19 mulleres), o que sup\u00f3n unha diminuci\u00f3n de 21 habitantes con respecto ao ano 2000."}
{"id": "111100", "revid": "85894", "url": "https://gl.wikipedia.org/wiki?curid=111100", "title": "Caxide, Busto, Lal\u00edn", "text": "Caxide \u00e9 un lugar da parroquia de Busto, no concello pontevedr\u00e9s de Lal\u00edn, na comarca do Deza. Segundo o INE, no 2011 ti\u00f1a 3 habitantes (2 homes e 1 muller), o que sup\u00f3n un aumento de 1 habitante con respecto ao ano 2000.\nToponimia.\nO top\u00f3nimo galego \"Caxide\" fai referencia a unha antiga \"(Villa) Cagiti\", posesi\u00f3n ou dominio de Cagitus, nome xerm\u00e1nico com\u00fan en Galicia at\u00e9 o s\u00e9culo XII."}
{"id": "111101", "revid": "23204", "url": "https://gl.wikipedia.org/wiki?curid=111101", "title": "A Goleta, Camposancos, Lal\u00edn", "text": "A Goleta \u00e9 un lugar da parroquia de Camposancos, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 54 habitantes (25 homes e 29 muller), cinco menos ca no ano 2000.\nNos contrafortes do monte Carrio est\u00e1 o castro da Goleta, ben conservado. Na Goleta celebr\u00e1base unha feira os 10 de cada mes.\nToponimia.\no top\u00f3nimo galego Goleta pode deberse \u00e1 batalla da Goulette (actual Tunisia), como sinala Gonzalo Navaza."}
{"id": "111102", "revid": "85894", "url": "https://gl.wikipedia.org/wiki?curid=111102", "title": "Chares de Outeiro, Camposancos, Lal\u00edn", "text": "Chares de Outeiro \u00e9 un lugar da parroquia de Camposancos, no concello pontevedr\u00e9s de Lal\u00edn, na comarca do Deza. Segundo o IGE en 2011 ti\u00f1a oito habitantes (dous homes e seis mulleres), 14 menos ca en 2000.\nA segunda parte do top\u00f3nimo procede do lat\u00edn , \"parte alta ou elevaci\u00f3n do terreo\") "}
{"id": "111103", "revid": "736", "url": "https://gl.wikipedia.org/wiki?curid=111103", "title": "Skateboard", "text": ""}
{"id": "111104", "revid": "22570", "url": "https://gl.wikipedia.org/wiki?curid=111104", "title": "Cadr\u00f3n, Cadr\u00f3n, Lal\u00edn", "text": "Cadr\u00f3n \u00e9 un lugar da parroquia de Cadr\u00f3n, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 49 habitantes (23 homes e 26 mulleres), o que sup\u00f3n unha diminuci\u00f3n de 10 habitantes con respecto ao ano 2000."}
{"id": "111105", "revid": "85894", "url": "https://gl.wikipedia.org/wiki?curid=111105", "title": "O Castelo, Cadr\u00f3n, Lal\u00edn", "text": "O Castelo \u00e9 un lugar da parroquia de Cadr\u00f3n, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 61 habitantes (23 homes e 38 mulleres), o que sup\u00f3n unha diminuci\u00f3n de 16 habitantes con respecto ao ano 2000."}
{"id": "111106", "revid": "85894", "url": "https://gl.wikipedia.org/wiki?curid=111106", "title": "Lamas, Cadr\u00f3n, Lal\u00edn", "text": "Lamas \u00e9 un lugar da parroquia de Cadr\u00f3n, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 45 habitantes (20 homes e 25 mulleres), o mesmo n\u00famero de habitantes con respecto que no ano 2000.\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "111112", "revid": "82922", "url": "https://gl.wikipedia.org/wiki?curid=111112", "title": "Cerca", "text": "Unha cerca, valo, valado ou sebe, \u00e9 un elemento superficial vertical que se emprega para delimitar terreos e protexelos contra intrusos. Adoitan ser de madeira ou met\u00e1licas. Os valos col\u00f3canse ao redor dun terreo ou xard\u00edn e te\u00f1en a funci\u00f3n de impedir a entrada a este ou de protexer a intimidade dos seus habitantes. Inst\u00e1lanse en granxas, terreos agr\u00edcolas ou en noutros espazos privados como, por exemplo, os xard\u00edns das vivendas unifamiliares."}
{"id": "111113", "revid": "6939", "url": "https://gl.wikipedia.org/wiki?curid=111113", "title": "Valo", "text": ""}
{"id": "111115", "revid": "85894", "url": "https://gl.wikipedia.org/wiki?curid=111115", "title": "Os Sestos, Busto, Lal\u00edn", "text": "Os Sestos \u00e9 un lugar da parroquia de Busto, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a nove habitantes (cinco homes e catro mulleres), tres menos ca en 2000."}
{"id": "111116", "revid": "23204", "url": "https://gl.wikipedia.org/wiki?curid=111116", "title": "Arthur Wynne", "text": "Arthur Wynne, nado en Liverpool en 1862 e finado en 1945, foi un editor brit\u00e1nico e construtor de crebacabezas en Inglaterra e nos Estados Unidos. Foi o inventor do encrucillado en 1913.\nTraxectoria.\nMentres traballaba para o \"New York World\" ped\u00eduselle que desenvolvese un novo xogo para o xornal. Wynne recordou un xogo da s\u00faa nenez denominado cadrados m\u00e1xicos. O primeiro encrucillado foi publicado o 21 de decembro de 1913.\nNun primeiro momento denomin\u00f3uselle palabra-cruz, sendo a s\u00faa estrutura en forma de diamante e sen os cadros negros caracter\u00edsticos. Pouco tempos despois modificouse convert\u00e9ndose no encrucillado como o co\u00f1ecemos hoxe, con cadrados negros.\nNo ano 1924 publicou o seu primeiro libro de encrucillados."}
{"id": "111117", "revid": "56817", "url": "https://gl.wikipedia.org/wiki?curid=111117", "title": "O Souto, Busto, Lal\u00edn", "text": "O Souto \u00e9 un lugar da parroquia de Busto, no concello pontevedr\u00e9s de Lal\u00edn, na comarca do Deza. Segundo o IGE, no 2011 ti\u00f1a 21 habitantes (11 homes e 10 mulleres), o que sup\u00f3n un aumento de 1 habitante respecto ao ano 2000."}
{"id": "111118", "revid": "49517", "url": "https://gl.wikipedia.org/wiki?curid=111118", "title": "Crebacabezas", "text": " \nUn crebacabezas (tam\u00e9n denominado co termo ingl\u00e9s puzzle) \u00e9 un xogo de mesa cuxo obxectivo \u00e9 formar unha figura combinando correctamente as partes desta, que se atopan en distintos anacos ou pezas planas. Foi inventado en 1762 polo londiniense John Splisbury pero ao principio era demasiado caro. Un s\u00e9culo m\u00e1is tarde, Milton e McLaughlin Bradley comezaron a fabricalos en serie."}
{"id": "111119", "revid": "6939", "url": "https://gl.wikipedia.org/wiki?curid=111119", "title": "Puzzle", "text": ""}
{"id": "111120", "revid": "25871", "url": "https://gl.wikipedia.org/wiki?curid=111120", "title": "Encrucillado", "text": "Un encrucillado \u00e9 un pasatempo escrito que consiste en escribir nun equipo unha serie de palabras en orde vertical e horizontal que se cruzan entre si. O primeiro encrucillado aparece no xornal New York World. O seu inventor foi Arthur Wynne."}
{"id": "111123", "revid": "85894", "url": "https://gl.wikipedia.org/wiki?curid=111123", "title": "Buchabade, Tour\u00f3n, Ponte Caldelas", "text": "Buchabade \u00e9 un lugar da parroquia de Tour\u00f3n, no concello pontevedr\u00e9s de Ponte Caldelas, na comarca de Pontevedra. Segundo o IGE, en 2022 ti\u00f1a 246 habitantes (122 homes e 124 mulleres).\nO barrio \u00e9 m\u00e1is co\u00f1ecido polo nome de Santa Ana, debido \u00e1 situaci\u00f3n no lugar da capela de Santa Ana.\nXeograf\u00eda.\nAt\u00f3pase no noroeste do concello pontevedr\u00e9s de Ponte Caldelas, lindando cos lugares de Tour\u00f3n, Vilarch\u00e1n e Parada.\nBuchabade at\u00f3pase comunicada con Pontevedra e Ponte Caldelas a trav\u00e9s da estrada auton\u00f3mica PO-532."}
{"id": "111125", "revid": "1131", "url": "https://gl.wikipedia.org/wiki?curid=111125", "title": "Buchabade", "text": ""}
{"id": "111129", "revid": "56817", "url": "https://gl.wikipedia.org/wiki?curid=111129", "title": "Abaditas", "text": "Os Abaditas foron unha dinast\u00eda andaluza de orixe \u00e1rabe, gobernantes do reino taifa de Sevilla (1023-1091). Tam\u00e9n foron co\u00f1ecidos como Banu Abbad.\nO fundador da dinast\u00eda foi Ab\u00fa al-Qasim Muhammad ibn Abbad, cad\u00ed da cidade, que se fixo popular entre os seus conciudad\u00e1ns ao organizar a resistencia contra os soldados de fortuna b\u00e9rberes que estaban rapi\u00f1ando os fragmentos nos que se desfac\u00eda o califato de C\u00f3rdoba."}
{"id": "111130", "revid": "72012", "url": "https://gl.wikipedia.org/wiki?curid=111130", "title": "Nicola Abbagnano", "text": "Nicola Abbagnano, nado en Salerno o 15 de xullo de 1901 e finado o 9 de setembro de 1990, foi un fil\u00f3sofo italiano, pertencente \u00e1 corrente existencialista, \u00e1 cal lle deu unha nova direcci\u00f3n creando o existencialismo positivo."}
{"id": "111131", "revid": "56817", "url": "https://gl.wikipedia.org/wiki?curid=111131", "title": "Abbas", "text": "Abbas (\"austero\" en \u00e1rabe) pode referirse a:\nMandatarios de Exipto:\nReis de Persia:\nAbu al-Abbas, fundador da dinast\u00eda Abb\u00e1sida;"}
{"id": "111134", "revid": "98629", "url": "https://gl.wikipedia.org/wiki?curid=111134", "title": "Abbas I de Exipto", "text": "Abbas I (\u02bdAbb\u0101s I Hilmi, ou \u0639\u0628\u0627\u0633 \u0627\u0644\u0623\u0648\u0644), nado en 1813 en Yidda e morto en 1854 en Banha, foi wali de Exipto e o Sud\u00e1n entre 1848 e 1854 por mandato do Imperio Otom\u00e1n. Era fillo de Toussoun Pacha e, por tanto, tam\u00e9n membro da familia de Mehemet Ali, fundador do Exipto moderno.\nTraxectoria.\nNa s\u00faa mocidade loitou en Siria baixo mando de Ibrahim Pasha, seu t\u00edo. Grazas aos brit\u00e1nicos, sucedeu a este en novembro de 1848, convert\u00e9ndose en gobernador de Exipto. Op\u00faxose \u00e1s reformas modernistas dos seus predecesores, expulsando aos conselleiros europeos, eliminando monopolios comerciais, fechando f\u00e1bricas e escolas, e reducindo o ex\u00e9rcito exipcio a 9\u00a0000 homes. Foi considerado como un hombe escuro, reaccionario e taciturno, case nunca sa\u00eda do seu pazo.\nWilhelm Griesinger foi o seu m\u00e9dico durante a s\u00faa estancia en Exipto en 1850.\nO seu mandato foi de consolidaci\u00f3n das reformas ao estilo occidental iniciadas por seu av\u00f3 (Muhammad Al\u012b), xa fosen descontinuadas ou descuidadas. A\u00ednda que xeralmente desconfiaba dos estranxeiros, permitiu aos brit\u00e1nicos constru\u00edr unha v\u00eda f\u00e9rrea entre Alexandr\u00eda e O Cairo en 1851.\nOs ingleses en troques, axud\u00e1ronlle nas s\u00faas leas cos xefes supremos otom\u00e1ns, aos que non obstante Abbas I axudou enviando tropas para loitar na Guerra de Crimea (1853). Foi asasinado por dous escravos no seu pazo de Banh\u0101.\nFoi sucedido polo seu t\u00edo, Said Pasha."}
{"id": "111136", "revid": "23204", "url": "https://gl.wikipedia.org/wiki?curid=111136", "title": "Prefectura de Akita", "text": "A prefectura de Akita (\u79cb\u7530\u770c, \u3042\u304d\u305f\u3051\u3093, \"Akita-ken\") \u00e9 unha prefectura do Xap\u00f3n, situada na rexi\u00f3n de T\u014dhoku, ao norte da illa de Honshu. A s\u00faa capital \u00e9 Akita-shi.\nA prefectura cobre 11.612,28\u00a0km\u00b2 de superficie e hab\u00edtana 1.105.164 persoas. A prefectura de Akita fai fronteira coas prefecturas de Yamagata, Miyagi, Iwate e Aomori.\nXeograf\u00eda.\nNa prefectura hai 25 concellos."}
{"id": "111137", "revid": "98629", "url": "https://gl.wikipedia.org/wiki?curid=111137", "title": "Abbas II de Exipto", "text": "Abbas II, Abbas Hilmi Pach\u00e1 (en \u00e1rabe: \u0639\u0628\u0627\u0633 \u062d\u0644\u0645\u064a \u0628\u0627\u0634\u0627), nado o 14 de xullo de 1874 e morto en decembro de 1944 en X\u00e9nova, foi o derradeiro khedive de Exipto e o Sud\u00e1n entre 1892 e 1914.\nPrimeiros anos.\nComo descendente de Mehemet Ali, sucedeu ao seu pai, Tewfik Pasha, como khedive de Exipto e o Sud\u00e1n. De rapaz visitou o Reino Unido e tivo un titor brit\u00e1nico durante alg\u00fan tempo no Cairo. Estudou en Lausana e Viena, dominando ademais do turco e o \u00e1rabe, o ingl\u00e9s, franc\u00e9s e alem\u00e1n.\nReinado.\nCando a\u00ednda estaba a estudar en Viena produciuse a s\u00fapeta morte do seu pai que o levou ao cargo de khedive. Durante os seus primeiros anos no cargo soubo rodearse dun grupo de conselleiros europeos que o animaron e learon a oporse \u00e1s inxerencias brit\u00e1nicas. Compre destacar que nesta \u00e9poca o ex\u00e9rcito brit\u00e1nico tentouse aproveitar na xuventude do novo mandatario para ocupar militarmente o pa\u00eds en 1882. Esta intervenci\u00f3n brit\u00e1nica en Exipto estaba personificada na figura do xeneral sir Evelyn Baring, C\u00f3nsul Xeral do Cairo, que defend\u00eda os intereses brit\u00e1nicos no pa\u00eds.\nLogo dalg\u00fans enfrontamentos co ex\u00e9rcito de ocupaci\u00f3n viuse obrigado a facer concesi\u00f3ns e a cooperar coas iniciativas progresistas que lles interesaban aos brit\u00e1nicos na rexi\u00f3n. Isto era o que fac\u00eda de cara \u00e1 galer\u00eda, pois ao mesmo tempo financiaba o movemento nacionalista que dirix\u00eda Mustaf\u00e1 Kamil e o xornal independentista Al-Mu`ayyad. Mentres Kamil ga\u00f1aba o apoio popular para un partido nacional, o khedive distanci\u00e1base en p\u00fablico del.\nEn 1906 os nacionalistas moderados dirixidos por Ummah, que gobernaban co apoio dos brit\u00e1nicos, esixiron un goberno constitucional; para evitalo, Abbas reconciliouse cos brit\u00e1nicos. En 1907 aprobaba a formaci\u00f3n do Partido Nacional, dirixido por Mustafa Kamil, para oporse ao partido de Ummah.\nEn 1912 Kitchener substit\u00fae a Evelyn Baring como c\u00f3nsul xeral e manda ao c\u00e1rcere aos l\u00edderes do Partido Nacional, eliminando ao mesmo tempo atribuci\u00f3ns do khedive. e a autoridade de Abbas foi perdendo atribuci\u00f3ns. Abbas II apoiou aos turcos otom\u00e1ns na I Guerra Mundial, chamando \u00e1 rebeli\u00f3n contra os ingleses a exipcios e sudaneses, o que lle valeu ser deposto en 1914 polo Reino Unido, que estableceu un protectorado en Exipto.\nAo conseguir Exipto a independencia en 1922, foi nomeado rei o sult\u00e1n Fuad, e Abbas pasou o resto da s\u00faa vida exiliado, morrendo en X\u00e9nova o 19 de decembro de 1944.\nDurante o seu reinado estableceu un sistema de xustiza aut\u00f3ctono, rebaixou os impostos, restaurou os sistemas de irrigaci\u00f3n abandonados polo Estado durante anos, e ditou normas para mellorar a sanidade e a educaci\u00f3n. Demostrou grande interese pola agricultura e a gander\u00eda.\nEntre os seus logros, est\u00e1 a reconquista do Sud\u00e1n en 1898, e a realizaci\u00f3n de grandes obras p\u00fablicas:"}
{"id": "111138", "revid": "1987", "url": "https://gl.wikipedia.org/wiki?curid=111138", "title": "Abd Allah ibn Abd al Muttalib", "text": "Abd Allah ibn Abd al Muttalib (en \u00e1rabe: \u0639\u0628\u062f\u0627\u0644\u0644\u0647 \u0628\u0646 \u0639\u0628\u062f \u0627\u0644\u0645\u0637\u0644\u0628\u200e)\u200e, nado en 545 e finado en 570, m\u00e1is co\u00f1ecido na forma abreviada do seu nome como Abd Allah, foi o pai de Mahoma, o profeta do islam.\nTraxectoria.\nEra fillo de Shaiba ibn Hashim (`Abd al-Muttalib) e casou con Aminah bint Wahab. Morreu con 25 anos dunha doenza durante unha viaxe entre Medina e A Meca antes de que o seu fillo Mahoma nacese.\nAbd Allah significa \"servo de Deus\"."}
{"id": "111139", "revid": "23204", "url": "https://gl.wikipedia.org/wiki?curid=111139", "title": "Hardcore", "text": "O termo ingl\u00e9s hardcore pode referirse a:"}
{"id": "111140", "revid": "23204", "url": "https://gl.wikipedia.org/wiki?curid=111140", "title": "Prefectura de Iwate", "text": "A prefectura de Iwate (\u5ca9\u624b\u770c, \u3044\u308f\u3066\u3051\u3093, \"Iwate-ken\") \u00e9 unha prefectura do Xap\u00f3n, situada na rexi\u00f3n de T\u014dhoku, ao norte da illa de Honshu. A s\u00faa capital \u00e9 Morioka-shi.\nA prefectura cobre 15.278,86\u00a0km\u00b2 de superficie e hab\u00edtana 1.348.717 persoas. A prefectura de Iwate fai fronteira coas prefecturas de Aomori, Akita e Miyagi.\nXeograf\u00eda.\nNa prefectura hai 35 concellos."}
{"id": "111141", "revid": "56817", "url": "https://gl.wikipedia.org/wiki?curid=111141", "title": "Porno duro", "text": "O porno duro (do ingl\u00e9s \"hardcore porn\") \u00e9 un x\u00e9nero pornogr\u00e1fico no que se mostran escenas de sexo expl\u00edcito.\nCaracter\u00edsticas.\nHai moitas variantes dentro da pornograf\u00eda dura, sendo algunhas m\u00e1is suaves e outras m\u00e1is extremas, pero sempre coa inclusi\u00f3n de escenas de penetraci\u00f3n expl\u00edcita e actos e pr\u00e1cticas sexuais moi gr\u00e1ficos. A pornograf\u00eda dura d\u00e1 cabida a calquera tipo de pr\u00e1ctica sexual sempre e cando cumpra os requirimentos anteriores. O m\u00e1is habitual na pornograf\u00eda dura \u00e9 a pr\u00e1ctica sexual entre un home e unha muller, a\u00ednda que tam\u00e9n \u00e9 frecuente a pr\u00e1ctica do sexo entre d\u00faas mulleres, entre varias mulleres e un home, entre dous homes e unha muller, entre varios homes e unha muller, sexo en grupo e entre dous ou m\u00e1is homes dentro da pornograf\u00eda gai. Alg\u00fans dos x\u00e9neros pornogr\u00e1ficos que pertencen ao x\u00e9nero dura son o \"gonzo\", \"feauture\", fetichismo, zoofilia ou sadomasoquismo, entre outros moitos. A pornograf\u00eda dura \u00e9 salientabelmente a m\u00e1is consumida do mercado, sobre todos por homes."}
{"id": "111142", "revid": "89787", "url": "https://gl.wikipedia.org/wiki?curid=111142", "title": "Zoofilia", "text": "A zoofilia (do grego \"zoon\", \"animal\", e \"philia\", \"afinidade\") ou bestialismo \u00e9 unha parafilia que consiste na atracci\u00f3n sexual dun humano cara a un animal irracional. As persoas que senten esta afinidade ou atracci\u00f3n sexual son co\u00f1ecidas como zo\u00f3filos.\nCaracter\u00edsticas.\nDende unha perspectiva psicanal\u00edtica, o animal debe ser considerado un \"obxecto de transici\u00f3n\" para superar o complexo de Edipo.\nNa preadolescencia poden darse xogos masturbatorios e ata o coito con animais, sobre todo en rapaces que viven en zonas rurais. Estas experiencias adoitan ser transitorias, pois o n\u00famero de adultos que as mante\u00f1en \u00e9 moi reducido. Nestes casos non se pode falar de individuos zo\u00f3filos.\nA zoofilia semella aparecer en situaci\u00f3ns de carest\u00eda sexual, en ocasi\u00f3ns entre oligofr\u00e9nicos. Frecuentemente os actos zoof\u00edlicos van asociados ao consumo de alcohol e non poucas veces acompa\u00f1ados dun comportamento s\u00e1dico. A zoofilia non \u00e9 legalmente punible en Europa, salvo cando implica un sufrimento para o animal."}
{"id": "111143", "revid": "2956", "url": "https://gl.wikipedia.org/wiki?curid=111143", "title": "Benzodiazepina", "text": ""}
{"id": "111144", "revid": "98629", "url": "https://gl.wikipedia.org/wiki?curid=111144", "title": "Parafilia", "text": "Unha parafilia \u00e9 un patr\u00f3n de comportamento sexual que se caracteriza por pr\u00e1cticas ou fantas\u00edas pouco frecuentes, extravagantes, intensas e recorrentes, as cales son necesarias para a excitaci\u00f3n sexual. Ao longo da historia moitos autores clasificaron as pr\u00e1cticas sexuais segundo o seu grao de \"normalidade\". Naceron as\u00ed termos como \"perversi\u00f3n sexual\", \"desviaci\u00f3n sexual\", \"anomal\u00eda ou alteraci\u00f3n sexual\", \"conduta excepcional\", \"preferencia sexual\" ou \"variante sexual\". Hoxe moitos autores consideran que as parafilias son parte das chamadas \"novas adicci\u00f3ns\", e polo tanto equivalentes a outras condutas derivadas dos trastornos no control dos impulsos.\nEtimolox\u00eda.\nA palabra parafilia ten orixe grega. Componse de dous radicais: \u03c0\u03b1\u03c1\u03ac, \"par\u00e1\" (\"\u00e1 marxe de\") e \u03c6\u03b9\u03bb\u03af\u03b1, \"fil\u00eda\" (\"amor\").\nCaracter\u00edsticas.\nSen afectar \u00e1 resposta sexual, o desarreglo paraf\u00edlico constit\u00faese como unha desviaci\u00f3n na elecci\u00f3n e na realizaci\u00f3n coa parella, o escenario ou as circunstancias. Normalmente as fantas\u00edas paraf\u00edlicas pres\u00e9ntanse durante a masturbaci\u00f3n ou o coito como medio para acadar o orgasmo. Para o paraf\u00edlico verdadeiro as s\u00faas pr\u00e1cticas son indispensables e iso prov\u00f3calle conflitos coa s\u00faa parella, cos demais e consigo mesmo porque van contra a vontade do outro e como consecuencia poden provocar diversas disfunci\u00f3ns sexuais. Segundo o DSM-IV, as parafilias causan un malestar ou unha deterioraci\u00f3n clinicamente significativos no funcionamento social, o laboral ou noutras \u00e1reas importantes. As s\u00faas caracter\u00edsticas esenciais, segundo o devandito manual, son intensos e recorrentes impulsos sexuais, condutas ou fantas\u00edas sexualmente activadoras que incl\u00faen, xeralmente, obxectos non humanos, o sufrimento ou a humillaci\u00f3n do suxeito ou da parella, ou nenos ou outras persoas que non consenten. O DSM-IV incl\u00fae oito parafilias espec\u00edficas (exhibicionismo, fetichismo, froteurismo, paidofilia, sadismo e masoquismo, fetichismo travestista e voyeurismo) e outras parafilias non especificadas.\nEstat\u00edsticamente, as parafilias m\u00e1is frecuentes son a paidofilia, o voyeurismo e o exhibicionismo.\nVisi\u00f3n cient\u00edfica.\nOrixe.\nNo tocante \u00e1 orixe das parafilias, non se puido demostrar a existencia de ningunha alteraci\u00f3n org\u00e1nica ou psicol\u00f3xica que as explique. Dende o punto de vista biol\u00f3xico, tense falado da existencia de niveis moi elevados de andr\u00f3xenos mentres que outros suxeriron a relaci\u00f3n entre as parafilias e alteraci\u00f3ns no l\u00f3bulo temporal do cerebro. Nunha perspectiva psicol\u00f3xica, a teor\u00eda da aprendizaxe prop\u00f3n que estas condutas se establecen porque foron reforzadas nun momento dado (xeralmente na puberdade) e pola s\u00faa repetici\u00f3n en fantas\u00edas sexuais e masturbaci\u00f3n. Segundo a escola psicanal\u00edtica, algunhas delas ser\u00edan o resultado do complexo de castraci\u00f3n na fase ed\u00edpica. Outros enfoques presentan as parafilias como o resultado da falta de habilidades sociais e de asertividade.\nInterpretaci\u00f3n patol\u00f3xica.\nAs parafilias case nunca se presentan nas mulleres e a s\u00faa frecuencia desco\u00f1\u00e9cese porque en poucas ocasi\u00f3ns o suxeito busca axuda. Isto e as\u00ed porque o suxeito non percibe a s\u00faa conduta como algo anormal, a\u00ednda cando esta o incapacita para formar un v\u00ednculo sexual satisfactorio e ata lle provoca problemas de tipo legal nalg\u00fans casos. As parafilias pres\u00e9ntanse soas, como conduta \u00fanica, ou ben asociadas a diversos trastornos, tales como a esquizofrenia, personalidade antisocial, toxicoman\u00eda e outras alteraci\u00f3ns mentais, ou baixo un per\u00edodo de estr\u00e9s.\nA t\u00f3nica m\u00e1is habitual no \u00e1mbito cient\u00edfico \u00e9 a de tender a someter ao paraf\u00edlico a terapias encami\u00f1adas a corrixir a s\u00faa conduta. Os tratamentos experimentados ata hoxe adoitan ser contrarios \u00e1 vontade do paraf\u00edlico e, ademais, non acadan resultados positivos. Ata agora intent\u00e1ronse procedementos de tipo org\u00e1nico, psicol\u00f3xico ou mixtos. Empr\u00e9ganse substancias antiandrox\u00e9nicas que vi\u00f1eron substitu\u00edr os estr\u00f3xenos, e tam\u00e9n \u00fasase, sobre todo en Europa, a co\u00f1ecida como castraci\u00f3n qu\u00edmica, pouco efectiva e impredicible. Estes tratamentos con frecuencia presentan problemas m\u00e9dicos, polos efectos secundarios que provocan, pero tam\u00e9n problemas de tipo \u00e9tico e legal, ao seren administrados contra a vontade do paciente. Entre os enfoques psicol\u00f3xicos os m\u00e1is empregados son os derivados da teor\u00eda da aprendizaxe, en detrimento das t\u00e9cnicas aversivas.\nCuestionamento da normalidade.\nO termo \"parafilia\" ref\u00edrese ao amor paralelo \u00e1 forma convencional. O sexo convencional \u00e9 heterosexual, coital, con finalidade declarada procreativa e efectuado en dec\u00fabito prono polo home e supino pola muller. Esta normalidade nominal entra en contradici\u00f3n coa riqu\u00edsima diversidade sexual posta de manifesto polos estudos levados a cabo por Alfred Kinsey en 1948. Deste xeito o patr\u00f3n de normalidade ven sufrindo cambios manifestos nas \u00faltimas d\u00e9cadas. Pomeroy definiu cinco criterios para identificar unha conduta sexual como paraf\u00edlica: estatstico, filoxen\u00e9tico, moral, social e legal. L\u00f3pez-Ibor reduce estas condici\u00f3ns a tres: dano a outros, dano a un mesmo e caract er obsesivo da conduta. Estas caracter\u00edsticas est\u00e1n recollidas polo manual DSM-IV, pero a s\u00faa laxitude est\u00e1 cuestionada por permitir identificar como parafilia comportamentos como a \"coitofilia\", entendida como sexo heterosexual convencional. Albert Ellis defende que toda conduta \"normal\" pode chegar a ser perversa.\nMesmo a definici\u00f3n que fai o DSM-IV das parafilias toma como centro o comportamento sexual normal. Isto fai depender o concepto de parafilia do eido cultural e do momento hist\u00f3rico. Alg\u00fans sex\u00f3logos defenden que aqueles comportamentos sexuais que se dan entre persoas adultas, de mutuo acordo e que non producen danos graves nin esc\u00e1ndalo p\u00fablico deber\u00edan recibir o nome de \"inadecuaci\u00f3ns sexuais\". Isto prov\u00e9n do feito de que non sempre as parafilias provocan conflitos \u00e1s persoas que as experimentan. A modo de exemplo, no pasado pr\u00e1cticas como a masturbaci\u00f3n, a homosexualidade, a xerontofilia, o sexo anal ou oral, a pornograf\u00eda e a prostituci\u00f3n eran consideradas parafilias.\nCat\u00e1logo de parafilias.\nDentro do grupo de parafilias non especificadas polo DSM-IV, hai m\u00e1is de 300 descritas polos diferentes autores, algunhas delas absolutamente ins\u00f3litas. A seguinte \u00e9 unha listaxe non exhaustiva delas cunha breve descrici\u00f3n."}
{"id": "111145", "revid": "23204", "url": "https://gl.wikipedia.org/wiki?curid=111145", "title": "No Wave Cinema", "text": "O No Wave Cinema ou New Cinema foi unha eclosi\u00f3n de cinema \"underground\" producida no barrio neoiorquino de Lower East Side entre os anos 1976 e 1985 e que foi protagonizado polo colectivo Colab (Collaborative Projects). O movemento inspir\u00e1base no Punk e na No Wave fix\u00e1ndose sobre todo nas texturas e nos ambientes cinematogr\u00e1ficos.\nA pesar da s\u00faa brevidade, este movemento tivo unha significante influencia nos filmes \"underground\" posteriores, en concreto no Cinema of Transgression (Beth B, Richard Kern, Nick Zedd, Tessa Hughes Freeland entre outros) e na nova xeraci\u00f3n de cineastas independentes de Nova York (Jim Jarmusch, Tom DiCillo, Steve Buscemi e Vincent Gallo), as\u00ed como no movemento Remodernist film.\nEntre os cineastas que conformaban este grupo destacan: Amos Poe, Eric Mitchell, Beth B e Scott B, Vivienne Dick, John Lurie, Becky Johnston e James Nares."}
{"id": "111147", "revid": "98629", "url": "https://gl.wikipedia.org/wiki?curid=111147", "title": "Exhibicionismo", "text": "O exhibicionismo (do lat\u00edn \"exhibere\", \"mostrar\") \u00e9 o comportamento consistente na exhibici\u00f3n dos xenitais como medio para obter excitaci\u00f3n sexual.\nCaracter\u00edsticas.\nOs exhibicionistas son sempre homes. Consideran o seu comportamento inofensivo, pois para eles \u00e9 simplemente un medio para obter a autosatisfacci\u00f3n sexual. A s\u00faa excitaci\u00f3n \u00e9 maior cando as persoas, principalmente mulleres e nenos, reaccionan con asombro ou se escandalizan.\nO comportamento exhibicionista comeza na maior\u00eda dos casos entre os 20 e os 30 anos. O exhibicionista ten a necesidade irresistible e compulsiva de mostrar os seus xenitais, a pesar da vergo\u00f1a e a ansiedade que lle provoca. Un terzo das persoas arrestadas por delitos sexuais son exhibicionistas e arredor do 20% son arrestados m\u00e1is dunha vez.\nAs terapias psicol\u00f3xicas ensaiadas para o tratamento dos suxeitos exhibicionistas van dende a psicodin\u00e1mica at\u00e9 a condutual. Os resultados obtidos son desiguais e impredicibles."}
{"id": "111149", "revid": "77437", "url": "https://gl.wikipedia.org/wiki?curid=111149", "title": "\u00damero", "text": "O \u00famero (do lat\u00edn \"um\u0115ru\") \u00e9 un \u00f3so pertencente ao membro superior.\nEstrutura.\nEp\u00edfise superior.\nNa ep\u00edfise superior achamos varias estruturas \u00f3seas:\nDi\u00e1fise.\nPresenta unha cara interna, unha externa e unha posterior.\nEp\u00edfise inferior.\nPresenta varias estruturas, unhas articulares e outras non articulares. De dentro a f\u00f3ra son:\nEpic\u00f3ndilo lateral ou epic\u00f3ndilo.\n\u00c9 un lugar de inserci\u00f3n de varios m\u00fasculos:\nC\u00f3ndilo.\nArt\u00e9llase coa ep\u00edfise superior radial.\nCanle condilotroclear.\nPor el despr\u00e1zase o rebordo da cavidade glegnoidea do radio.\nTr\u00f3clea.\nArt\u00e9llase coa ep\u00edfise superior do c\u00fabito.\nEpic\u00f3ndilo medial ou epitr\u00f3clea.\nAo igual c\u00f3 epic\u00f3ndilo, \u00e9 un lugar de inserci\u00f3n muscular. Nel atoparemos as inserci\u00f3ns craniais de:\nPola parte posterior \u00e1chase a fosa olecraniana, mentres que pola parte anterior \u00e1chanse a fosa radial e a fosa coronoide."}
{"id": "111151", "revid": "22570", "url": "https://gl.wikipedia.org/wiki?curid=111151", "title": "Cinema remodernista", "text": "O Remodernist film ou cinema remodernista \u00e9 un tipo de cinema desenvolvido nos Estados Unidos e no Reino Unido a finais da d\u00e9cada de 1990 e comezos do s\u00e9culo XXI e que estaba directamente relacioando co Stuckismo, movemento art\u00edstico brit\u00e1nico e o seu manifesto Remodernismo.\nHistoria.\nO remodernismo reivindicaba unha volta aos significados emocionais e espirituais na arte, as\u00ed como \u00e1s estruturas narrativas e \u00e1 subxectividade. Trasladando isto ao cinema supu\u00f1a volver de novo unha ollada \u00e1 Nouvelle Vague, o No Wave Cinema e o cinema punk; mais tam\u00e9n outros autores que non poden ser clasificados en ning\u00fan dos grupos anteriores como Andrei Tarkovskii, Yasujiro Ozu, Robert Bresson, F. W. Murnau, Wong Kar-wai, Jean Vigo, Jean Epstein ou Nicholas Ray.\nEntre as primeiras mostras desta corrente est\u00e1n \"Youngblood\" (1995) de Harris Smith, \"Shooting at the Moon\" (1998-2003) de Jesse Richards e Nicholas Watson e \"Medway Bus Ride\" (1999) de Wolf Howard.\nPor\u00e9n, non ser\u00e1 ata 2004 que se conformen como movemento ao fundar Harris Smith e Jesse Richards o grupo Remodernist Film and Photography, que un\u00eda a fot\u00f3grafos e cineastas cuns principios com\u00fans pr\u00f3ximos aos do Stuckismo. O 8 de marzo de 2008 o seu filme \"Shooting at the Moon\" tivo a s\u00faa estrea en Londres no Horse Hospital durante o FLIXATION Underground Cinema Club.\nLogo dunha parada creativa o grupo anda na procura de fondos para iniciar e continuar novos proxectos a partir de 2009.\nManifesto.\nO 27 de agosto de 2008 Jesse Richards publicou o Remodernist Film Manifesto con 15 puntos reivindicando, entre outras cousas, \"unha nova espiritualidade no cinema\" e a utilizaci\u00f3n da intuici\u00f3n na rodaxe, e definindo os filmes remodernistas coma \"unha maneira de rodar espida, m\u00ednima, l\u00edrica e de tipo punk\".\nM\u00e1is adiante dic\u00edase:\nTam\u00e9n hai algunha declaraci\u00f3n pol\u00e9mica no manifesto criticando a Stanley Kubrick, o cinema feito con c\u00e1maras dixitais e a Dogma 95."}
{"id": "111152", "revid": "5312", "url": "https://gl.wikipedia.org/wiki?curid=111152", "title": "Sadomasoquismo", "text": "Sadomasoquismo \u00e9 un acr\u00f3nimo dos termos sadismo e masoquismo.\nO sadismo \u00e9 a obtenci\u00f3n de pracer ao realizar actos de crueldade ou dominio. Este desfrute pode ser de natureza sexual e consensuada, en cuxo caso se considera unha das parafilias que se engloban baixo o acr\u00f3nimo \"BDSM\". No caso contrario, pode ser indicativo de trastorno mental ou o resultado de emoci\u00f3ns humanas coma a xenreira, a vinganza e mesmo certas concepci\u00f3ns da xustiza. Estamos, pois, ante unha polisemia con matices de significado netamente diferenciados.\nO termo sadismo deriva do Marqu\u00e9s de Sade, escritor e fil\u00f3sofo franc\u00e9s autor de numerosas obras onde o sadismo sexual ocupa un papel de grande importancia.\nO seu ant\u00f3nimo e complemento potencial \u00e9 o masoquismo. O masoquismo \u00e9 a obtenci\u00f3n de pracer ao ser v\u00edtima de actos de crueldade ou dominio. Este desfrute tam\u00e9n pode ser sexual ou non sexual. A caracter\u00edstica fundamental do masoquismo que o distingue doutros tipos de submisi\u00f3n \u00e9 a algolagnia, isto \u00e9, a satisfacci\u00f3n obtida sufrindo dor f\u00edsica en distintos graos."}
{"id": "111153", "revid": "22570", "url": "https://gl.wikipedia.org/wiki?curid=111153", "title": "Vinganza", "text": "A vinganza consiste primordialmente na reprimenda contra unha persoa ou grupo en resposta a unha mala acci\u00f3n percibida. A\u00ednda que moitos aspectos da vinganza se asemellan ao concepto de xustiza, a vinganza en xeral persegue un obxectivo m\u00e1is inxurioso que reparador. O desexo de vinganza consiste en forzar a quen fixese algo malo en sufrir a mesma dor que el inflixiu, ou asegurarse de que esta persoa ou grupo non volver\u00e1 cometer os devanditos danos outra vez. A vinganza \u00e9 un acto que, na meirande parte dos casos, causa pracer a quen a efect\u00faa, debido ao sentimento de rancor que ocasiona o antecedente factor."}
{"id": "111154", "revid": "1987", "url": "https://gl.wikipedia.org/wiki?curid=111154", "title": "Pracer", "text": " \nO pracer pode ser definido como unha sensaci\u00f3n ou sentimento agrad\u00e1bel ou euf\u00f3rico, que na s\u00faa forma natural se manifesta cando se sacia plenamente algunha necesidade do organismo humano: bebida, no caso da sede; comida, no caso da fame; descanso (sono), para a fatiga; diversi\u00f3n (entretemento), para o tedio, e co\u00f1ecementos (cient\u00edficos ou non cient\u00edficos) ou cultura (diferentes tipos de arte) para a curiosidade e a necesidade de crear e desenvolver o esp\u00edrito. A natureza adoita asociar a sensaci\u00f3n de pracer con alg\u00fan beneficio para a especie \ne a Filosof\u00eda clasif\u00edcao entre os tipos posibles de felicidade.\nTipos de pracer.\nHai moitos tipos de pracer ou satisfacci\u00f3n: "}
{"id": "111155", "revid": "22570", "url": "https://gl.wikipedia.org/wiki?curid=111155", "title": "Crueldade", "text": " \nA crueldade def\u00ednese como a resposta emocional de indiferenza ou obtenci\u00f3n de pracer no sufrimento e dor doutros ou a acci\u00f3n que innecesariamente causa tal sufrimento ou dor. \u00c9 considerada como un signo de disturbio psicol\u00f3xico pola \"American Psychiatric Association\".\nPor outra banda, en 1987 agregouse a crueldade cara aos animais \u00e1 lista de criterios diagn\u00f3sticos para desordes de conduta. A propensi\u00f3n \u00e1 crueldade as\u00f3ciase coa patolox\u00eda sadomasoquista."}
{"id": "111163", "revid": "5863", "url": "https://gl.wikipedia.org/wiki?curid=111163", "title": "Lago R\u00f8denessj\u00f8en", "text": "O Lago R\u00f8denessj\u00f8en at\u00f3pease no l\u00edmite entre os condados de Akershus e \u00d8stfold."}
{"id": "111164", "revid": "89787", "url": "https://gl.wikipedia.org/wiki?curid=111164", "title": "Hay alguien ah\u00ed", "text": "Hay alguien ah\u00ed (en galego, Hai algu\u00e9n a\u00ed) \u00e9 unha serie espa\u00f1ola de terror e misterio producida por Plural Entertainment para a canle de televisi\u00f3n Cuatro.\nA serie estreouse o 16 de marzo de 2009 e em\u00edtese os luns \u00e1s 22:15. A primeira tempada finalizou o 8 de xu\u00f1o de 2009 coa emisi\u00f3n do episodio 13. A serie rematou coa s\u00faa segunda temapada, estreada o 19 de xaneiro de 2010.\nArgumento.\nA serie esta ambientada nunha tenebrosa casa \u00e1 que se muda a vivir unha familia que axi\u00f1a se ver\u00e1 afectada polos inexplicables fen\u00f3menos paranormais que ocorren nela."}
{"id": "111165", "revid": "839", "url": "https://gl.wikipedia.org/wiki?curid=111165", "title": "La Seyne-sur-Mer", "text": "La Seyne-sur-Mer (en franc\u00e9s e oficialmente; en ou \"La S\u00e8ina\") \u00e9 unha cidade e concello no sueste de Francia, no departamento de Var, e \u00e9 un suburbio industrial de Toulon, \u00f3 suroeste do porto. A cidade ten unha poboaci\u00f3n de pouco m\u00e1is de 60.000 habitantes.\nA maior industria da cidade \u00e9 a construci\u00f3n naval, a cal d\u00e1 emprego a 3.000 traballadores."}
{"id": "111167", "revid": "23204", "url": "https://gl.wikipedia.org/wiki?curid=111167", "title": "Prefectura de Yamagata", "text": "A prefectura de Yamagata (\u5c71\u5f62\u770c, \u3084\u307e\u304c\u305f\u3051\u3093, \"Yamagata-ken\") \u00e9 unha prefectura do Xap\u00f3n, situada na rexi\u00f3n de T\u014dhoku, ao norte da illa de Honshu. A s\u00faa capital \u00e9 Yamagata-shi.\nA prefectura cobre 9.323,46\u00a0km\u00b2 de superficie e hab\u00edtana 1.186.225 persoas. A prefectura de Yamagata fai fronteira coas prefecturas de Niigata, Fukushima, Miyagi e Akita.\nXeograf\u00eda.\nNa prefectura hai 35 concellos."}
{"id": "111169", "revid": "1131", "url": "https://gl.wikipedia.org/wiki?curid=111169", "title": "Fernando D\u00edaz-Castroverde", "text": "Fernando D\u00edaz-Castroverde G\u00f3mez, nado en Lugo o 8 de maio de 1967, \u00e9 catedr\u00e1tico de Lingua galega e Literatura e escritor en lingua galega.\nTraxectoria.\nO seu traballo c\u00e9ntrase na poes\u00eda, na narrativa e na cr\u00edtica literaria. Colabora en revistas pedag\u00f3xicas, literarias, libros colectivos e did\u00e1cticos. Publicou diferentes artigos ensa\u00edsticos e traballos po\u00e9ticos, como \"Escuela de chapapote\" en \"Cuadernos de Pedagog\u00eda\" (2003) , \"U-la Atl\u00e1ntida? C\u00e9ltica: Caderno de estudos galaico-portugueses\" en \"A Trabe de Ouro\" (2006), \"Caderno da emoci\u00f3n e a palabra. Lois Pereiro\" (2011), \"Caderno Manuel Mar\u00eda\" (2016), \"Caderno did\u00e1ctico de Carlos Casares\" (2017), \"Lingua e Literatura 4\u00ba ESO\" (2006. Consorcio Editorial Galego), \"Lingua e Literatura 3\u00ba ESO\" (2007. Consorcio Editorial Galego) ou \"Lingua e Literatura 4\u00ba ESO\" (2008. Consorcio Editorial Galego) e escribiu nas publicaci\u00f3ns \"A Gaveta\" e \"A Xanela\". Imparte tam\u00e9n talleres de escritura creativa, Literal\u00fadica, participa en congresos ( \"Encontros Pedag\u00f3xicos de Compostela\", 2009; \"X Xornadas de Expresi\u00f3n Oral\", 2009, \"Mec\u00e1nica para interpretaci\u00f3n e produci\u00f3n do texto literario\", XIX Xornadas de Lingua e Literatura, 2009) e faladoiros (\"Manuel Oliveira Guerra e a revista C\u00e9ltica\", 2008) sobre literatura galega organizados pola Universidade da Coru\u00f1a, a Asociaci\u00f3n Socio-Pedag\u00f3xica Galega ou a Asociaci\u00f3n cultural Eira Vella e participa tam\u00e9n en diferentes recitais po\u00e9ticos, como \"Poes\u00eda polos penedos de Pasarela\" (2021)."}
{"id": "111170", "revid": "1131", "url": "https://gl.wikipedia.org/wiki?curid=111170", "title": "Farnadeiros", "text": "O top\u00f3nimo galego Farnadeiros pode referirse a:"}
{"id": "111173", "revid": "6939", "url": "https://gl.wikipedia.org/wiki?curid=111173", "title": "Conduta", "text": ""}
{"id": "111174", "revid": "22570", "url": "https://gl.wikipedia.org/wiki?curid=111174", "title": "Sufrimento", "text": "O sufrimento \u00e9 a emoci\u00f3n motivada por calquera condici\u00f3n que someta ao noso sistema nervioso ao desgaste. O sufrimento, como calquera outra sensaci\u00f3n, pode ser consciente ou inconsciente. Cando se manifesta de forma consciente faino en forma de dor e/ou infelicidade, cando \u00e9 inconsciente trad\u00facese en esgotamento e/ou cansazo."}
{"id": "111175", "revid": "56817", "url": "https://gl.wikipedia.org/wiki?curid=111175", "title": "Sensaci\u00f3n", "text": "A sensaci\u00f3n e percepci\u00f3n en psicolox\u00eda \u00e9 a p\u00f3la da ciencia que trata o estudo de acontecementos bioqu\u00edmicos e neurol\u00f3xicos implicados en est\u00edmulos externos e internos atopados polas celas de receptores dun \u00f3rgano sensorial. En psicolox\u00eda, sensaci\u00f3n \u00e9 o primeiro escenario nos acontecementos bioqu\u00edmicos e neurol\u00f3xicos que empeza co afectar dun est\u00edmulo sobre as celas de receptores dun \u00f3rgano sensorial, que ent\u00f3n conduce a percepci\u00f3n, o estado mental. Noutras palabras, as sensaci\u00f3ns son os primeiros escenarios no funcionamento de sentidos."}
{"id": "111176", "revid": "1987", "url": "https://gl.wikipedia.org/wiki?curid=111176", "title": "Costume", "text": "Un costume ou h\u00e1bito \u00e9 unha pr\u00e1ctica social arraigada. Xeralmente dist\u00ednguese entre costumes que son as que contan con aprobaci\u00f3n social, e os malos costumes, que son relativamente com\u00fans, pero non contan con aprobaci\u00f3n social, e \u00e1s veces leis foron promulgadas para tratar de modificar a conduta."}
{"id": "111177", "revid": "6939", "url": "https://gl.wikipedia.org/wiki?curid=111177", "title": "Percepci\u00f3n", "text": ""}
{"id": "111178", "revid": "23204", "url": "https://gl.wikipedia.org/wiki?curid=111178", "title": "Realidade", "text": "Realidade (do lat\u00edn \"realitas\" e este de \"res\", \u00abcousas\u00bb) significa no uso com\u00fan \u00abtodo o que existe\u00bb. Dun modo m\u00e1is preciso, o termo incl\u00fae todo o que \u00e9, sexa ou non percept\u00edbel, acces\u00edbel ou comprens\u00edbel pola ciencia e a filosof\u00eda ou calquera outro sistema de an\u00e1lise.\nNo sentido estrito da filosof\u00eda europea, na tradici\u00f3n de Ludwig Wittgenstein, existen diferentes graos na natureza e a concepci\u00f3n da realidade. Estes niveis incl\u00faen, do m\u00e1is subxectivo ao m\u00e1is rigoroso:\nConceptos relacionados.\nRealidade dos fen\u00f3menos.\nNun nivel moito m\u00e1is amplo e subxectivo, as experiencias privadas, a curiosidade, a investigaci\u00f3n e a selectividade envolvidas na interpretaci\u00f3n persoal da realidade externalizada polos eventos pode ser vista por un e s\u00f3 un individuo e polo tanto ch\u00e1mase fenomenol\u00f3xica. Como esa forma de realidade pode ser com\u00fan aos outros, pode \u00e1s vecer ser tan \u00fanico para algu\u00e9n que nunca ser\u00e1 experimentado por mais outro. Moitas das experiencias consideradas espirituais ocorren neste nivel da realidade.\nA fenomenolox\u00eda \u00e9 un m\u00e9todo filos\u00f3fico desenvolvido nos primeiros anos do s\u00e9culo XX por Edmund Husserl e un grupo dos seus seguidores nas universidades de G\u00f6ttingen e M\u00fanic, en Alema\u00f1a. Posteriormente, os temas fenomenol\u00f3xicos foron retomados por fil\u00f3sofos en Francia, nos Estados Unidos e noutros lugares, moitas veces en contextos moi diferentes do traballo de Husserl.\nA palabra \"fenomenolox\u00eda\" v\u00e9n do grego \"phainomenon\", que significa \"o que aparece\", e \"l\u00f3gos\", que significa \"estudo\". Na concepci\u00f3n de Husserl, a fenomenolox\u00eda preoc\u00fapase esencialmente das estruturas da conciencia e dos fen\u00f3menos que aparecen en actos da conciencia, obxectos de reflexi\u00f3n sistem\u00e1tica e an\u00e1lise. Tal reflexi\u00f3n pasou a ocorrer a partir dun punto de vista en \"primeira persoa\" altamente modificado, estudando os fen\u00f3menos non como aparecem para a \"mi\u00f1a\" conciencia, mais a calquera conciencia. Husserl cr\u00eda que a fenomenolox\u00eda poder\u00eda, as\u00ed, proporcionar unha base firme para o co\u00f1ecemento de todos os seres humanos, inclu\u00edndo o co\u00f1ecemento cient\u00edfico, e poder\u00eda estabelecer a filosof\u00eda como unha \"ciencia rigorosa\".\nA concepci\u00f3n de Husserl sobre a fenomenolox\u00eda ten sido criticada e desenvolvida non son por el mesmo, mais tam\u00e9n polo seu alumno e axudante Martin Heidegger, por existencialistas, como Maurice Merleau-Ponty, Jean-Paul Sartre, e por outros fil\u00f3sofos, como Paul Ricoeur, Emmanuel Levinas, e Dietrich von Hildebrand.\nAxioma.\nOs axiomas son realidades autoevidentes, cunha existencia que se acepta como dada e a partir da que se xeran m\u00e1is conceptos. Os feitos dun mundo natural ser\u00edan verdadeiros s\u00f3 nunha construci\u00f3n sist\u00e9mica dese mundo. Polo tanto, nun sistema diferente, os feitos doutro mundo poden non se manter v\u00e1lidos. O feito de que \"o sol sae polo leste\" pode non ser v\u00e1lido nun sistema solar diferente onde o planeta pode estar inclinado nun \u00e1ngulo diferente, ou xirar no sentido oposto, de xeito que a estrela poida subir no horizonte do planeta a partir do oeste, en vez do leste. De a\u00ed que os feitos dunha entidade sist\u00e9mica puideren non ser universais f\u00f3ra dos reinos dese sistema. Pola contra, existen conceptos excepcionalmente raros que poden ser universais no \"ethos\"; a idea te\u00f3rica dos grupos matem\u00e1ticos, de que a uni\u00f3n dun conxunto dunha entidade con outro conxunto de catro entidades que excl\u00fae a entidade do primeiro grupo crear\u00eda un conxunto que cont\u00e9n cinco entidades,\nser\u00eda v\u00e1lida en calquera proceso sist\u00e9mico ou en calquera universo. Na verdade, \u00e9 un concepto m\u00e1is rigoroso e amplo que un feito. P\u00f3dese argumentar que as declaraci\u00f3ns deste tipo son verdades triviais, unha vez que as definici\u00f3ns dos conceptos de \"grupo\", \"entidade\", \"uni\u00f3n\", \"un\", \"catro\" e \"cinco\" son todos definidos un en relaci\u00f3n ao outro, e que eses conceptos non te\u00f1en ningunha realidade inherente f\u00f3ra desa estrutura de autorreferencia.\nAs formulaci\u00f3ns matem\u00e1ticas e as proposici\u00f3ns da l\u00f3xica matem\u00e1tica est\u00e1n baseadas en axiomas, e, polo tanto, eses campos son referidos moitas veces como disciplinas puras. A validez da proposici\u00f3n te\u00f3rica dos grupos ser\u00eda verdadeira en calquera proceso sist\u00e9mico ou universo. A s\u00faa validez \u00e9 evidente na existencia ontol\u00f3xica e traballa no nivel axiom\u00e1tico da realidade.\nHistoria da filosof\u00eda.\nFilosof\u00eda tradicional.\nNa filosof\u00eda cl\u00e1sica e tradicional a realidade considerouse relacionada estreitamente cos conceptos de esencia e existencia. Deste xeito, o \"Ens Realissimum\" concibiuse dun modo transcendente, f\u00f3ra do mundo da experiencia, como o ser \"cunha esencia que implica a s\u00faa propia existencia\", de tal forma que ser\u00eda o \u00fanico ser propiamente real, necesario e infinitamente perfecto do que, como orixe e principio xorde todo o demais. Este \u00e9 o fundamento do argumento ontol\u00f3xico: post\u00falase un ser necesario que, visto dende o punto de vista relixioso, serve de fundamento racional para o concepto de Deus.\nConsecuencia disto \u00e9 a consideraci\u00f3n de todos os demais entes como continxentes, poque o seu fundamento se atopa f\u00f3ra de si.\nIdade Moderna.\nAo tomar como punto de partida da reflexi\u00f3n filos\u00f3fica a conciencia, o co\u00f1ecemento como tal queda condicionado ao contido da experiencia, \u00e9 dicir, ao mundo, entendido este como experiencia posible. O transcendente s\u00f3 ser\u00eda accesible como razoamento derivado a partir da idea innata de deus, coa que os racionalistas recuperan a dimensi\u00f3n de realidade transcendente ao mundo da experiencia; pois, doutro modo, quedar\u00edan condenados ao solipsismo.\nOs empiristas mante\u00f1en un escepticismo filos\u00f3fico sobre o co\u00f1ecemento que transcenda a experiencia. Non \u00e9 posible ese co\u00f1ecemento sen\u00f3n coma linguaxe que facilita a comunicaci\u00f3n mediante ideas que agrupan experiencias semellantes segundo determinadas leis de asociaci\u00f3n.\nKant intentou unha s\u00edntese entre racionalismo e empirismo que polo menos xustificase a raz\u00f3n da ciencia como co\u00f1ecemento verdadeiro que nesa \u00e9poca est\u00e1 mostrando froitos indubidables no co\u00f1ecemento da natureza. Para Kant, o contido da realidade est\u00e1 derivado da conxunci\u00f3n duns conceptos puros (categor\u00edas do entendemento) xunto cuns esquemas e principios do pensamento emp\u00edrico. As\u00ed, a realidade \u00e9:\nEn definitiva, para Kant e como pensamento dominante da idade moderna:\nFilosof\u00eda contempor\u00e1nea.\nA noci\u00f3n de experiencia, con todo, non resulta sempre totalmente clara e ademais resulta dif\u00edcil distinguir cando se trata dunha realidade \"dada\" e cando se trata dunha realidade \"posta\" como categor\u00eda de realidade. Isto ofrece unha dobre forma de fundamento:\nPor\u00e9n, estas distinci\u00f3ns non son suficientes como para poder establecer as especies de realidades que poden considerarse tales: realidade subxectiva, realidade obxectiva, realidade experimentable, realidade ideal etc.\nNa filosof\u00eda contempor\u00e1nea o tema da realidade \u00e9 considerado dende diversos puntos de vista.\nA percepci\u00f3n da realidade.\nA un nivel m\u00e1is pr\u00e1ctico o psic\u00f3logo estadounidense John Maxtell introduciu unha nova perspectiva. Segundo o seu punto de vista o concepto de realidade entendida como existencia non ten sentido sen un punto de referencia, \u00e9 dicir: soporte (universo) referenciado a unha mente que o concept\u00faa, sempre subxectiva. \u00c9 a nosa mente a que proxecta sobre as cousas os conceptos que temos delas, dando sentido ao universo, creando a cada instante a existencia ou realidade na que vivimos."}
{"id": "111180", "revid": "98629", "url": "https://gl.wikipedia.org/wiki?curid=111180", "title": "Resident Evil 2", "text": "Resident Evil 2 \u00e9 un videoxogo pertencente \u00e1 serie \"Resident Evil\", producida por Capcom. Orixinalmente foi lanzado en 1998 para PlayStation. Uns meses despois do lanzamento, p\u00faxose \u00e1 venda unha segunda versi\u00f3n, compatible coa vibraci\u00f3n do mando Dual Shock. Un ano despois lanzouse en PC e game.com. No ano 2000 sa\u00edron as versi\u00f3ns de Nintendo 64 e Dreamcast. Posteriormente, en 2003 foi lanzado para GameCube, en 2008 na PlayStation Store nipoa e cara a finais de 2009 ser\u00e1 publicado para Wii, baixo o t\u00edtulo . Non obstante, esta \u00faltima versi\u00f3n ten un renovado aspecto t\u00e9cnico, un estilo de xogo distinto e narra m\u00e1is feitos co xogo orixinal.\nHistoria.\nA historia comeza en xullo de 1998, cando Leon S. Kennedy e Claire Redfield chegan a Raccoon City, sen saber que a cidade est\u00e1 infestada de zombies e outras armas biol\u00f3xicas. Leon \u00e9 un polic\u00eda asignado a esta cidade. Claire busca \u00f3 seu irm\u00e1n, Chris (que estivera implicado nos sucesos que narra o primeiro Resident Evil). Nada m\u00e1is chegar, sep\u00e1ranse por mor dun accidente dun trailer. Xa nas r\u00faas, son atacados por zombies e ref\u00faxianse na comisar\u00eda de polic\u00eda. Descobren que Chris marchou da cidade e deciden fuxir eles tam\u00e9n. Mentres buscan unha ruta de sa\u00edda achan un laboratorio de Umbrella e a verdade sobre a orixe do incidente. Co\u00f1ecen ademais a Annette Birkin, doutora de Umbrella, implicada nas investigaci\u00f3ns co virus T e G. Tras eliminar decenas de inimigos, foxen nun helic\u00f3ptero.\nMec\u00e1nica de xogo.\nTr\u00e1tase dun xogo en terceira persoa, con c\u00e1maras fixas e ambiente angustiante. Antes de comezar a partida escollemos personaxe: Claire ou Leon. Se rematamos unha partida con cada un no rango A, poderemos xogar unha misi\u00f3n especial con Hunk, un mercenario que traballa para Umbrella.\nVersi\u00f3n da game.com.\nTodas as versi\u00f3ns de Resident Evil 2 ti\u00f1an un bo nivel ag\u00e1s esta, debido \u00e1s especificaci\u00f3ns t\u00e9cnicas desta consola. Ademais do apartado t\u00e9cnico pobre, a duraci\u00f3n era moito m\u00e1is curta cas outras versi\u00f3ns.\nCr\u00edtica.\nNo seu momento recibiu boas notas por parte da prensa especializada, acadando un 89 en Metacritic para PlayStation e Nintendo 64. A versi\u00f3n de Dreamcast acadou un 77, mentres que a de GameCube s\u00f3 obtivo un 59 .\nVendas.\nA versi\u00f3n de PlayStation vendeu 5.82 mill\u00f3ns de copias en todo o mundo."}
{"id": "111182", "revid": "89787", "url": "https://gl.wikipedia.org/wiki?curid=111182", "title": "Karabash", "text": "Karabash (ruso \u041a\u0430\u0440\u0430\u0431\u0430\u0448) \u00e9 unha cidade da oblast de Cheliabinsk en Rusia con preto de 16.000 habitantes. Est\u00e1 a 90\u00a0km ao noroeste de Cheliabinsk. Fundouse en 1822 como un asentamento para os traballadores das minas de ouro. Recibiu o status de cidade en 1833."}
{"id": "111183", "revid": "1131", "url": "https://gl.wikipedia.org/wiki?curid=111183", "title": "Galer\u00eda de imaxes de moluscos de Galicia", "text": "Os moluscos son animais invertebrados de corpo brando, espido ou protexido por unha cuncha; coma o caracol, a ostra ou a lesma."}
{"id": "111215", "revid": "6939", "url": "https://gl.wikipedia.org/wiki?curid=111215", "title": "Vent\u00e1", "text": ""}
{"id": "111221", "revid": "5312", "url": "https://gl.wikipedia.org/wiki?curid=111221", "title": "Necrofilia", "text": "A necrofilia (do grego \u03bd\u03b5\u03ba\u03c1\u03cc\u03c2, \"nekros\" \u201ccad\u00e1ver\u201d ou \u201cmorto\u201d, e \u03c6\u03b9\u03bb\u03af\u03b1, \"filia\" \"amor\" ou \"atracci\u00f3n\") \u00e9 unha parafilia caracterizada pola atracci\u00f3n sexual cara aos cad\u00e1veres.\nCaracter\u00edsticas.\nA necrofilia \u00e9 citada por vez primeira na obra de Krafft-Ebing, en 1886, \"Psychopathia Sexualis\".\nNon obstante, o fen\u00f3meno da necrofilia \u00e9 co\u00f1ecido dende os m\u00e1is remotos tempos da historia da humanidade; O historiador Her\u00f3doto conta que as mulleres exipcias m\u00e1is fermosas s\u00f3 eran entregadas ao embalsamador pasados tres d\u00edas dende a s\u00faa morte, para evitar o seu uso sexual. Hoxe a necrofilia pode ser vista como costume com\u00fan (\u00e1s veces at\u00e9 sacralizado) en certas tribos africanas e asi\u00e1ticas. A necrofilia \u00e9 m\u00e1is habitual en tempo de guerra. Na Guerra de Marrocos de 1919 documentouse que os soldados vencedores practicaban a penetraci\u00f3n anal cos cad\u00e1veres dos vencidos ou con corpos moribundos para aproveitaren os espasmos que estes experimentaban durante a morte.\nA necrofilia est\u00e1 prohibida en case todos os pa\u00edses e apenas existen pa\u00edses que a acepten socialmente."}
{"id": "111222", "revid": "22570", "url": "https://gl.wikipedia.org/wiki?curid=111222", "title": "Atracci\u00f3n sexual", "text": "A atracci\u00f3n sexual \u00e9 a inclinaci\u00f3n a escoller a algu\u00e9n como parella sexual. Isto acontece entre membros da mesma especie, non necesariamente do mesmo sexo, e tampouco non coa finalidade \u00fanica de reproduci\u00f3n. Por\u00e9n, este tipo de atracci\u00f3n \u00e9 un factor fundamental de cara \u00e1 perpetuaci\u00f3n da especie.\nOs aspectos da atracci\u00f3n sexual tiveron diferente grao de influencia no comportamento humano segundo as \u00e9pocas, as culturas e as rexi\u00f3ns. Con todo, p\u00f3dense definir factores de influencia m\u00e1is localmente entre subculturas, a trav\u00e9s de campos sexuais, ou sinxelamente polas preferencias do individuo. Estas preferencias suceden como resultado dunha variedade complexa de factores xen\u00e9ticos, psicol\u00f3xicos e culturais."}
{"id": "111228", "revid": "23204", "url": "https://gl.wikipedia.org/wiki?curid=111228", "title": "Fetichismo", "text": "O fetichismo, no plano relixioso, \u00e9 unha crenza que atrib\u00fae a certos obxectos (tales como amuletos) poderes m\u00e1xicos ou sobrenaturais que protexen \u00e1s persoas das forzas naturais adversas; no plano sexual \u00e9 unha parafilia que consiste na focalizaci\u00f3n do interese sexual nalgunha parte do corpo ou nun obxecto inanimado.\nFetichismo sexual.\nO fetichismo sexual caracter\u00edzase por situar o interese er\u00f3tico en obxectos pouco ou nada axeitados para a realizaci\u00f3n se actos sexuais xenitais. Tr\u00e1tase de obxectos inanimados que est\u00e1n en visible relaci\u00f3n coa persoa sexual m\u00e1is que co acto sexual. Esta condici\u00f3n de obxecto substitutivo levou a Freud a enunciar a hip\u00f3tese de que todo obxecto conscientemente sexual \u00e9 xa o resultado dunha substituci\u00f3n. Freud clasifica o fetichismo entre as desviaci\u00f3ns relativas ao fin sexual, e m\u00e1is concretamente entre as que supo\u00f1en unha fixaci\u00f3n como fin sexual de aquilo que segundo a xenitalidade s\u00f3 \u00e9 preliminar.\nO fetichismo sexual consid\u00e9rase unha pr\u00e1ctica inofensiva, ag\u00e1s no caso de que provoque malestar clinicamente significativo ou problemas \u00e1 persoa que o padece ou a terceiros, podendo neste caso chegar a considerarse un trastorno patol\u00f3xico."}
{"id": "111232", "revid": "23204", "url": "https://gl.wikipedia.org/wiki?curid=111232", "title": "Coprofilia", "text": "A coprofilia \u00e9 unha parafilia considerada como unha clase de fetichismo, consistente na excitaci\u00f3n sexual producida polas feces, e adoita combinarse con sadomasoquismo ou infantilismo.\nCaracter\u00edsticas.\nA coprofilia consiste na atracci\u00f3n por ulir, saborear ou ollar o acto de defecaci\u00f3n como fonte de excitaci\u00f3n sexual e pracer. Esta actividade er\u00f3tica p\u00f3dese practicar solitariamente ou en parella. Alg\u00fans copr\u00f3filos practican a coprofaxia, \u00e9 dicir, inxiren feces, o que pode afectar a sa\u00fade debido aos riscos de infecci\u00f3n de enfermidades.\nSegundo Sigmund Freud, as tendencias coprof\u00edlicas son normais no neno, que, sobre todo na fase anal, non manifesta ning\u00fan desgusto polos excrementos e ata se sente orgulloso deles e os emprega como medio de autoafirmaci\u00f3n en relaci\u00f3n cos adultos. Sost\u00e9n que o interese polos excrementos do neno non est\u00e1 divorciado do interese sexual, a separaci\u00f3n entre ambos sobrev\u00e9n despois pero permanece sempre incompleta, permanecendo eficaz durante a vida adulta unha parte das inclinaci\u00f3ns copr\u00f3filas en forma de neuroses ou perversi\u00f3ns."}
{"id": "111252", "revid": "23204", "url": "https://gl.wikipedia.org/wiki?curid=111252", "title": "Mangalore", "text": "Mangalore (en , en ), \u00e9 o porto principal do estado de Karnataka, India. Est\u00e1 situado sobre a costa occidental do pa\u00eds sobre o Mar de Om\u00e1n, coas Ghats Occidentais ao leste.\nMangalore \u00e9 a oficina central administrativa do distrito Dakshina Kannada (Sur Kanara) no sur oeste de Karnataka, e desenvolveuse como porto sobre o Mar de Om\u00e1n, un dos portos principais da India. Est\u00e1 sobre os remansos formados polos r\u00edos Nethravathi e Gurpur, formando unha rada ao longo da costa de Malabar.\nCo\u00f1\u00e9cese a Mangalore polas s\u00faas praias, templos e industrias. Existen varias linguas que se falan na zona, inclu\u00edndo tulu, konkani, kanar\u00e9s, e beary (unha mestura de tulu e malayalam).\nOs cocoteiros caracter\u00edsticos dominan a paisaxe que acompa\u00f1a o terreo accidentado e as correntes que fl\u00faen no mar. A paisaxe \u00e9 cortada con edificios de tellado, encabezados cos azulexos de Mangalore, moi famosos e feitos coa arxila local de cor vermella e tipicamente amurallado con bloques de laterite. Moitas casas vellas son atopadas cun complicado maderaxe."}
{"id": "111256", "revid": "56817", "url": "https://gl.wikipedia.org/wiki?curid=111256", "title": "UA", "text": "As siglas UA poden referirse a:"}
{"id": "111257", "revid": "98629", "url": "https://gl.wikipedia.org/wiki?curid=111257", "title": "Vevey", "text": "Vevey (pronunciado en franc\u00e9s \u200b/v\u0259v\u025b/) \u00e9 unha cidade e comuna de Su\u00edza do cant\u00f3n de Vaud, capital do distrito de Riviera-Pays-d'Enhaut, situado na ribeira superior do lago Lem\u00e1n. Limita ao norte coas comunas de Corseaux e Corsier-sur-Vevey, ao leste con Saint-L\u00e9gier-La Chi\u00e9saz, e ao sueste coa Tour-de-Peilz, ao sur con Noville, Port-Valais (VS) e Saint-Gingolph (VS), estas tres \u00faltimas da outra beira do lago. Na cidade ten a s\u00faa sede Nestl\u00e9.\nA comuna foi parte, ata o 31 de decembro de 2007, do distrito de Vevey, c\u00edrculo de Vevey."}
{"id": "111260", "revid": "5312", "url": "https://gl.wikipedia.org/wiki?curid=111260", "title": "\u014cita", "text": "\u014cita (\u5927\u5206\u5e02, \u304a\u304a\u3044\u305f\u3057, \"\u014cita-shi\") ou Ooita \u00e9 un concello da prefectura de \u014cita no Xap\u00f3n, e capital da s\u00faa prefectura. Est\u00e1 situado na parte leste da rexi\u00f3n de Ky\u016bsh\u016b, na illa de Ky\u016bsh\u016b. Ten 501,28\u00a0km\u00b2 de superficie, unha poboaci\u00f3n de 469.504 habitantes (2009) e unha densidade de poboaci\u00f3n de 937 hab./km\u00b2.\nO concello de \u014cita limita cos concellos de Beppu, Yufu, Taketa, Bungo\u014dno e Usuki."}
{"id": "111261", "revid": "5863", "url": "https://gl.wikipedia.org/wiki?curid=111261", "title": "Erotismo", "text": "Erotismo \u00e9 unha palabra formada a partir do grego \u1f14\u03c1\u03c9\u03c2, \"\u00e9r\u014ds \" con que se designaba ao amor apaixonado unido co desexo. Tal sentimento foi personificado nunha deidade: Eros (a ter en conta que en grego moderno a palabra \"erotas\" alude ao amor rom\u00e1ntico).\nO termo \u00aberotismo\u00bb connota e denota a todo o relacionado coa sexualidade e non limit\u00e1ndose ao acto sexual per se. Deste modo o erotismo pode observarse en combinaci\u00f3n coa libido, termo m\u00e1is usado pola psican\u00e1lise de tipo freudiano. O erotismo trata de todo aquilo que emana da nosa zona lib\u00eddica e est\u00e1 relacionado co sexo e co amor er\u00f3tico."}
{"id": "111262", "revid": "23204", "url": "https://gl.wikipedia.org/wiki?curid=111262", "title": "Libido", "text": "O termo libido \u00e9 sin\u00f3nimo de \"desexo sexual\". As\u00ed mesmo \u00e9 un concepto descrito por Sigmund Freud. Ref\u00edrese \u00e1 enerx\u00eda vital xeral da persoa. A mente \u00e9 un sistema que se autorregula grazas \u00e1 loita entre tendencias ou instancias opostas: tr\u00e1tase de forzas ou pulsi\u00f3ns (enerx\u00eda ps\u00edquica profunda que orienta o comportamento cara a un fin e se descarga ao conseguilo).\nA esta dial\u00e9ctica interna da psique ch\u00e1maselle libido."}
{"id": "111263", "revid": "22570", "url": "https://gl.wikipedia.org/wiki?curid=111263", "title": "Voyeurismo", "text": "O voyeurismo ou escopofilia \u00e9 unha parafilia consistente na consecuci\u00f3n da excitaci\u00f3n sexual por medio da contemplaci\u00f3n secreta de persoas n\u00faas ou que realizan alg\u00fan tipo de actividade sexual.\nCaracter\u00edsticas.\nA actividade do voyeurista non implica ningunha actividade sexual posterior, malia que non a nega. As pr\u00e1cticas voyeuristas poden variar, pero a s\u00faa caracter\u00edstica principal \u00e9 a de que o voyeurista non interact\u00faa directamente co suxeito observado, quen permanece case sempre alleo. A masturbaci\u00f3n acompa\u00f1a, a mi\u00fado, ao acto voyeurista. O risco de ser descubertos e a natureza socialmente reprobable do acto act\u00faan decote coma potenciador da excitaci\u00f3n.\nO voyeurista adoita observar a situaci\u00f3n dende lonxe, ben ollando por un fecho, por unha abertura, ou val\u00e9ndose de medios t\u00e9cnicos coma un espello, unha c\u00e1mara etc. Nalg\u00fans casos o voyeurista dar\u00e1 a co\u00f1ecer a s\u00faa presenza, invitando \u00e1 v\u00edtima a manter con el alg\u00fan tipo de actividade sexual. Mesmo se te\u00f1en dado casos nos que o voyeurista tentou forzar \u00e1 v\u00edtima, pero son escasos e excepcionais.\nO voyeurismo comeza na infancia e d\u00e1se durante un per\u00edodo prolongado. A metade das persoas arrestadas por voyeurismo reinciden. Cando os actos de voyeurismo est\u00e1n relacionados cunha situaci\u00f3n de estr\u00e9s, o impulso para cometelos dimin\u00fae cando o estr\u00e9s remite. Normalmente os voyeuristas presentan s\u00edntomas de trastornos mentais serios e mante\u00f1en relaci\u00f3ns heterosexuais insatisfactorias.\nNa explicaci\u00f3n de Freud, o voyeurismo \u00e9 unha pulsi\u00f3n parcial non integrada e, polo tanto, non gobernada pola primac\u00eda da xenitalidade. Por este motivo durante o acto sexual os elementos voyeuristas te\u00f1en primac\u00eda sobre os propiamente xenitais. O voyeurismo, se se sublima, pode traducirse en curiosidade intelectual.\nSegundo Kinsey, a meirande parte dos voyeuristas son homes: un 72% fronte a un 58% de mulleres consideran excitante a observaci\u00f3n dun corpo espido. Cando se trata de fotograf\u00edas de corpos nus a proporci\u00f3n baixa a un 52% dos homes e 12% das mulleres. Outras investigaci\u00f3ns revelaron que o 83% dos homes e o 16% das mulleres senten desexos de observar persoas espidas o tendo sexo, e deles un 65% dos homes e un 20% das mulleres xa o fixo algunha vez."}
{"id": "111264", "revid": "23204", "url": "https://gl.wikipedia.org/wiki?curid=111264", "title": "Excitaci\u00f3n", "text": "A excitaci\u00f3n \u00e9 a primeira parte dunha resposta sexual.\nIn\u00edciase coa estimulaci\u00f3n que pode ser f\u00edsica, psicol\u00f3xica ou unha combinaci\u00f3n de ambas as d\u00faas a trav\u00e9s do olfacto, a vista, o tacto, o pensamento ou as emoci\u00f3ns. En termos fisiol\u00f3xicos, relaci\u00f3nase co fen\u00f3meno vasoconxestivo: fluxo de sangue en certas rexi\u00f3ns do corpo, particularmente nos \u00f3rganos p\u00e9lvicos. As s\u00faas manifestaci\u00f3ns fundamentais, que poden non ser instant\u00e1neas nin permanentes, son a erecci\u00f3n do pene e a lubricaci\u00f3n vaxinal. As\u00ed mesmo, ambos os dous sexos experimentan un aumento do ritmo card\u00edaco."}
{"id": "111265", "revid": "109216", "url": "https://gl.wikipedia.org/wiki?curid=111265", "title": "Yamaguchi", "text": "Yamaguchi (\u5c71\u53e3\u5e02, \u3084\u307e\u3050\u3061\u3057, \"Yamaguchi-shi\") \u00e9 un concello da prefectura de Yamaguchi no Xap\u00f3n, e capital da s\u00faa prefectura. Est\u00e1 situado na rexi\u00f3n de Ch\u016bgoku, extremo oeste da illa de Honsh\u016b. Ten 1.023,31\u00a0km\u00b2 de superficie e unha poboaci\u00f3n de 198.971 habitantes (2010) e unha densidade de poboaci\u00f3n de 194 h/km\u00b2.\nYamaguchi limita cos concellos de Ube, de Mine, de Hagi, de Sh\u016bnan e de H\u014dfu"}
{"id": "111266", "revid": "98629", "url": "https://gl.wikipedia.org/wiki?curid=111266", "title": "Selecci\u00f3n de rugby de Nova Zelandia", "text": "A Selecci\u00f3n de rugby de Nova Zelandia, m\u00e1is co\u00f1ecida como os All Blacks, representa a Nova Zelandia en rugby. O rugby est\u00e1 considerado nestas illas un deporte nacional. O equipo conseguiu ga\u00f1ar at\u00e9 o momento tres campionatos do mundo: o inaugural de 1987, as\u00ed como os de 2011 e 2015.\nOs All Blacks pos\u00faen un r\u00e9cord de vitorias do 77% en xogos internacionais, sendo o \u00fanico equipo masculino internacional con m\u00e1is vitorias que derrotas contra todos os seus opo\u00f1entes, inclu\u00eddo os British and Irish Lions (combinado de xogadores das distintas selecci\u00f3ns das Illas Brit\u00e1nicas). Desde o seu debut internacional en 1903, os neozelandeses tan s\u00f3 perderon nalgunha ocasi\u00f3n contra seis dos diferentes dezanove rivais aos que se enfrontaron: Australia, Francia, Gales, Inglaterra, Irlanda e Sur\u00e1frica. Ademais, desde a introduci\u00f3n da Clasificaci\u00f3n Mundial de World Rugby en 2003, Nova Zelandia ocupou o primeiro lugar m\u00e1is tempo que o resto de selecci\u00f3ns combinadas.\nNova Zelandia compite anualmente contra as selecci\u00f3ns da Arxentina, Australia e Sur\u00e1frica en The Rugby Championship, torneo antes co\u00f1ecido como o Torneo das Tres Naci\u00f3ns. Os neozelandeses conseguiron proclamarse campi\u00f3ns deste torneo en dezaseis ocasi\u00f3ns das vinte e tres disputadas. C\u00f3mpre destacar que os neozelandeses completaron en catro ocasi\u00f3ns durante a s\u00faa historia o Grand Slam Tour (1978, 2005, 2008 e 2010), por vencer \u00e1s catro selecci\u00f3ns das Illas Brit\u00e1nicas, as \"Home Nations\", nun mesmo ano. Entre outros reco\u00f1ecementos do equipo destacan o ser nomeado Equipo do Ano de World Rugby dez veces desde a creaci\u00f3n do premio en 2001 ou o Premio Pr\u00edncipe de Asturias do deporte en 2017. A nivel de xogadores c\u00f3mpre destacar que quince antigos all-blacks forman parte do Sal\u00f3n da Fama do Rugby Internacional.\nO equipo competiu por primeira vez en 1884 contra o condado de Cumberland, en Nova Gales do Sur, e xogou o seu primeiro partido internacional en 1903 cunha vitoria fronte a selecci\u00f3n australiana. Este encontro foi seguido por unha xira no hemisferio norte en 1905, durante a cal s\u00f3 perdeu fronte a Gales en Cardiff. Desde o ano 1905, os uniformes do equipo consisten nunha camisola e pantal\u00f3ns negros. Antes do comezo dos partidos o equipo representa a tradicional haka (unha postura de baile maor\u00ed). Tradicionalmente a haka representada \u00e9 a \"Ka Mate\", a\u00ednda que desde 2005 tam\u00e9n \u00e9 utilizada \u00e1s veces \"Kapa o Pango\", unha versi\u00f3n modificada da haka dos All Blacks de 1924.\nHistoria.\nA tradici\u00f3n rem\u00f3ntase a 1905 cando unha selecci\u00f3n nacional de xogadores neozelandeses realizou unha xira polas Illas Brit\u00e1nicas primeiro, quee posteriormente estendeuse a Francia e Am\u00e9rica. Nesta xira enfrontouse contra o m\u00e1is selecto dos clubs ingleses, galeses, escoceses e irlandeses de rugby, as\u00ed como aos poderosos combinados nacionais. A xira durou m\u00e1is de seis meses (setembro de 1905 - febreiro de 1906) e os denominados \"The Originals\", disputaron 33 partidos, ga\u00f1ando 31, empatando 1 e perdendo un s\u00f3 partido, contra Gales. A impresi\u00f3n que deixaron na \"patria do rugby\" foi tan grande, que desde ent\u00f3n Nova Zelandia foi ininterrompidamente considerada como unha das m\u00e1is grandes potencias do rugby. Durante esta xira, ademais, fraguouse o nome que a d\u00eda de hoxe a\u00ednda recibe a selecci\u00f3n de Nova Zelandia, os All Blacks (\"todos de negro\"). Contrariamente ao que se cre, \u00e9 prob\u00e1bel que este nome non se deba \u00e1 indumentaria que levaban os xogadores de Nova Zelandia, sen\u00f3n \u00e1 peculiar forma de entender o rugby dos seus xogadores, na que todos parec\u00edan traseiros (All Backs), dispostos a xogar \"\u00e1 man\". Esta caracter\u00edstica do xogo, vixente a\u00ednda hoxe en d\u00eda en Nova Zelandia, fai dos All Blacks un referente no rugby equivalente ao da selecci\u00f3n do Brasil no f\u00fatbol. Co tempo, o nome se terxiversar\u00edase e de \"All Backs\" pasar\u00edase a \"All Blacks\".\nEn Nova Zelandia, ningu\u00e9n era consciente que un grupo de xogadores de rugby fora a Inglaterra a demostrar as s\u00faas habilidades. A medida que os mellores clubs ingleses \u00edan sendo derrotados por resultados escandalosos e as noticias do que suced\u00eda \u00edan filtr\u00e1ndose pouco a pouco nos xornais, un sentimento de uni\u00f3n nacional ao redor daquel equipo foi forx\u00e1ndose, chegando a converter a aqueles \"Originals\" en aut\u00e9nticos heroes ao seu regreso.\nAdemais, o \u00fanico partido perdido por Nova Zelandia, ante Gales, iniciou unha das m\u00e1is grandes rivalidades no rugby, posto que s\u00f3 5 selecci\u00f3ns nacionais foron capaces de derrotar aos All Blacks nun estadio de rugby: Inglaterra, Francia, Sur\u00e1frica, Australia e a citada Gales.\nA partir de 1932 e na honra de Lord Bledisloe, naquel momento gobernador xeral de Nova Zelandia, iniciouse unha competici\u00f3n entre Australia e Nova Zelandia, a chamada Bledisloe Cup. At\u00e9 1981 disputouse de forma irregular, sen un calendario pre-establecido. A partir de 1981 e at\u00e9 1995 xogouse de forma anual a dobre partido. A partir de 1995, e co fin da exclusi\u00f3n de Sur\u00e1frica das competici\u00f3ns deportivas a nivel internacional, introduciuse o torneo Tri Nations, \u00e1 imaxe do Torneo das Seis Naci\u00f3ns, pero inclu\u00edndo \u00e1s tres mellores selecci\u00f3ns nacionais do hemisferio sur: Australia, Nova Zelandia e Sur\u00e1frica. A Bledisloe Cup dir\u00edmese nos dous partidos entre Nova Zelandia e Australia do Torneo Tri Nations.\nEn 1987, celebrouse a primeira Copa do Mundo de Rugby, en Nova Zelandia e Australia. Os All Blacks, claros favoritos, adxudic\u00e1ronse sen demasiada oposici\u00f3n a Copa do Mundo derrotando a Francia na final.\nOs s\u00edmbolos.\nEquipamento.\nA camisola actual dos All Blacks \u00e9 totalmente negra, co logo de Adidas e o fieito prateado da NZRU na fronte. Na xira por Australia de Nova Zelandia (a primeira xira fora das illas) o xersei que utilizaban era moi distinto ao actual, nesa \u00e9poca o equipo levaba unha camisola azul escuro cun fieito dourado \u00e1 esquerda. En 1893 a Federaci\u00f3n de Rugby de Nova Zelandia estipulou na s\u00faa reuni\u00f3n anual que o uniforme ser\u00eda negra co fieito prateado e pantal\u00f3ns brancos.\nO xersei dos neozelandeses \u00e9 a\u00ednda hoxe en d\u00eda considerado o xersei de rugby m\u00e1is reco\u00f1ec\u00edbel. Recentemente volveuse tradicional o levar unha papoula bordada na manga nos seus partidos contra a selecci\u00f3n francesa durante as xiras de fin de ano, para honrar aos soldados mortos que morreron nos campos de batalla en Europa. En declaraci\u00f3n do capit\u00e1n Richie McCaw: \nAdidas actualmente paga \u00e1 Federaci\u00f3n de rugby de Nova Zelandia 200 mill\u00f3ns de d\u00f3lares por 9 anos, coa esperanza de que os All Blacks ga\u00f1en arredor do 75% dos seus partidos. Nike tam\u00e9n tivo a intenci\u00f3n de patrocinar a Nova Zelandia, mais fixouse en Tiger Woods en troques.\nO equipamento suplente foi tradicionalmente branco con pantal\u00f3ns negros por\u00e9n, actualmente a camisola \u00e9 de cor prateado con pantal\u00f3ns negros.\nO himno.\nGod defend New Zealand (en galego \"Deus defenda Nova Zelandia\") \u00e9 o himno nacional de Nova Zelandia, compartindo rol con God Save the Queen. A letra foi composta orixinariamente por Thomas Bracken en 1870. John Woods realizou a m\u00fasica en 1876e o himno foi declarado oficial en 1940.\nA Haka.\nOs All Blacks realizan a haka (baile maor\u00ed) antes de cada partido internacional. A haka est\u00e1 fortemente relacionada co rugby neozeland\u00e9s dende unha viaxe en 1984 a Nova Gales do Sur. Os nativos de Nova Zelandia que fixeron a xira brit\u00e1nica no ano 1889 usaron a \"Ake Ake Kia Kaha\" e en 1903 en Australia usaron unha haka burlona: \"Tupoto koe, Kangaru!\". En 1905 comezaron a tradici\u00f3n de utilizar \"Ka Mate\" e en 1914 esta tradici\u00f3n estabeleceuse definitivamente coma parte do rugby neozeland\u00e9s. En 1924 os All Blacks usaron unha haka especialmente composta \"Kia Whaka-ngawari\", mais despois volveron \u00e1 tradicional Ka Mate.\nEn agosto de 2005, antes do partido do Tri Nations entre Nova Zelandia e Sur\u00e1frica no estadio de Carisbrook en Dunedin, os All Blacks representaron unha nova haka \"Kapa o Pango\", especialmente composta por Derek Lardelli e \"...dese\u00f1ada para reflectir a bagaxe multi-cultural da Nova Zelandia actual \u2014 en particular a influencia das culturas polinesias\". \"Kapa o Pango\" representase en ocasi\u00f3n especiais, non sendo unha tentativa de substitu\u00edr \"Ka Mate\". Esta haka remata co que se interpretou coma un xesto de \"corte de pescozo\", o que foi unha fonte controversia e que deu lugar a acusaci\u00f3ns de que \"Kapa o Pango\" alenta a violencia, enviando unha mensaxe equivocada ao seus fans. Por\u00e9n, de acordo con Derek Lardelli, o xesto representa \"o debuxo da enerx\u00eda vital no coraz\u00f3n e os pulm\u00f3ns\".\nEn novembro de 2006, no Millennium Stadium de Cardiff, Nova Zelandia representou a haka no vestiario antes do partido no canto de no terreo de xogo inmediatamente antes do saque inicial, logo dun desacordo coa Federaci\u00f3n Galesa de Rugby (WRU), que quer\u00eda que Gales cantase o seu himno nacional, Hen Wlad Fy Nhadau, despois da haka.\nA representaci\u00f3n da popular Haka \"Ka Mate\" \u00e9 a seguinte:\nEstadios representativos dos All Blacks.\nAo contrario que os outros equipo nacionais, os \"All Blacks\" carecen dun estadio principal para os seus partidos na casa, xogan arredor de t\u00f3dolos grandes estadios de Nova Zelandia, o que permite \u00e1 federaci\u00f3n non facer privilexi\u00f3n dunhas provincias sobre outras.\nEn 2005 e 2006, os \"All Blacks\" xogaron en Eden Park (Auckland), North Harbour Stadium (Albany, preto de Auckland), Westpac Stadium (Wellington), AMI Stadium (Christchurch), Waikato Stadium (Hamilton) e Carisbrook (Dunedin).\nOs \"All Blacks\" xogan habitualmente nas cidades citadas, excepto en 1996 onde xogaron no \"McLean Park\" de Napier.\nRexistros.\nCopa do Mundo de Rugby.\n\"Participaci\u00f3ns de Nova Zelandia na Copa do Mundo.\"\nRexistro de partidos.\nNova Zelandia ten un rexistro de m\u00e1is partidos ga\u00f1ados que perdidos contra toda selecci\u00f3n coa que xogou, e coa excepci\u00f3n Selecci\u00f3n de rugby de Sur\u00e1frica ga\u00f1ou contra todos d\u00faas de cada tres veces polo menos. Os All Blacks ga\u00f1aron 330 dos seus 443 partidos xogados, facendo unha porcentaxe de 74,49% de \u00e9xito (v\u00e9xase a t\u00e1boa). Por todos estes motivos Nova Zelandia \u00e9 o equipo con m\u00e1is \u00e9xito do rugby e do mundo do deporte.\nA s\u00faa diferenza de puntos conseguidos en partidos total de t\u00f3dolos tempos \u00e9 11252 puntos a favor por 5497 en contra (en novembro de 2008). Esta listaxe de partidos xogados est\u00e1 actualizada a 30 de novembro de 2008.\n L\u00edderes do IRB Ranking \nRexistros de xogadores.\nM\u00e1is partidos coa selecci\u00f3n.\nA seguinte listaxe recolle os rexistros m\u00e1is not\u00e1beis de partidos xogados coa selecci\u00f3n neozelandesa. A lista incl\u00fae xogadores dos \u00faltimos 25 anos, \u00e9 preciso sinalar que unha clasificaci\u00f3n por n\u00famero de selecci\u00f3n non depende s\u00f3 da calidade do xogador sen\u00f3n s\u00f3 do n\u00famero de partido disputados internacionalmente. Co nacemento da copa do mundo en 1987 a periodicidade dos partidos variou de xeito destac\u00e1bel. En letra grosa xogadores que seguen en activo na selecci\u00f3n de Nova Zelandia. \nM\u00e1is ensaios.\nDoug Howlett \u00e9 o xogador que conseguiu m\u00e1is ensaios coa selecci\u00f3n de Nova Zelandia, o xogador, hoxe retirado, ocupa o terceiro posto na clasificaci\u00f3n de n\u00famero ensaios da historia coas s\u00faas selecci\u00f3ns nacionais (empatado con ingl\u00e9s Rory Underwood). Christian Cullen ocupa o quinto posto nesta mesma clasificaci\u00f3n. Por\u00e9n, c\u00f3mpre destacar a Joe Rokocoko, que pese a s\u00faa xuventude (xogador nacido en 1983) xa ocupa o cuarto posto hist\u00f3rico dos All Blacks e o oitavo mundial.\nPuntos.\nA marca de puntos marcados pos\u00faea Andrew Mehrtens con 967 puntos. Este xogador, xa retirado, ocupa o cuarto posto na lista hist\u00f3rica internacional de puntos coa s\u00faa selecci\u00f3n. Nesta clasificaci\u00f3n tam\u00e9n, ao igual que a Joe Rokocoko en ensaios, hai que nomear a Daniel Carter, que nacido en 1982, ocupa o segundo posto nesta clasificaci\u00f3n, moi preto do primeiro posto, e o oitavo na clasificaci\u00f3n mundial, con moitas posibilidades de continuar aumentando a cantidade de puntos."}
{"id": "111267", "revid": "12452", "url": "https://gl.wikipedia.org/wiki?curid=111267", "title": "All Blacks", "text": ""}
{"id": "111274", "revid": "23204", "url": "https://gl.wikipedia.org/wiki?curid=111274", "title": "Fabricio Agosto Ram\u00edrez", "text": "Fabricio Agosto Ram\u00edrez, m\u00e1is co\u00f1ecido coma Fabricio ou Fabri, nado nas Palmas de Gran Canaria o 31 de decembro de 1987, \u00e9 un futbolista espa\u00f1ol. Xoga de porteiro e o seu equipo actual \u00e9 o RCD Mallorca da Liga Santander.\nTraxectoria.\nA s\u00faa carreira coma porteiro iniciouse no UD Vecindario da s\u00faa illa natal onde xogar\u00eda d\u00faas tempadas entre 2003 e 2005. O Deportivo da Coru\u00f1a, que ti\u00f1a subscritos naquela altura unha serie de acordos co club insular, decidiu na campa\u00f1a 2005\u201306 contratar ao xove porteiro para que se incorporara ao seu equipo xuvenil.\nS\u00f3 unha temporada m\u00e1is tarde, a 2006\u201307, Fabricio pasou ao Deportivo B, filial do equipo coru\u00f1\u00e9s, onde xogar\u00eda as d\u00faas seguintes. Na \u00faltima destas temporadas, a pol\u00e9mica suscitada entre os dous porteiros do primeiro equipo, Gustavo Mun\u00faa e Dudu Aouate, logo de que o primeiro batese no segundo no contexto dunha liorta entre ambos, proporcionoulle ao canario unha oportunidade na Primeira Divisi\u00f3n. O seu debut coma titular do primeiro equipo produciuse o 13 de xaneiro de 2008, nunha derrota contra o Villarreal CF no estadio El Madrigal. Fabricio a\u00ednda disputou varios partidos oficiais m\u00e1is ata que no mes seguinte os dous porteiros implicados na liorta puideron reincorporarse \u00e1 disciplina do primeiro equipo, regresando o canario ao filial.\nPor\u00e9n, as s\u00faas actuaci\u00f3ns durante esta temporada ga\u00f1\u00e1ronlle a confianza do adestrador do Deportivo, Miguel \u00c1ngel Lotina, permit\u00edndolle na tempada 2008\u201309 incorporarse ao primeiro equipo. Mais a pol\u00e9mica chegou a mediados desta campa\u00f1a cando, tras unha sanci\u00f3n do porteiro titular, Dani Aranzubia, e logo dunha conversa entre o adestrador e Fabricio, estes chegaron ao acordo de que o canario non xogase coma titular, recorrendo Lotina ao ata ent\u00f3n condenado ao ostracismo, Mun\u00faa. No fondo do asunto estar\u00edan unhas supostas condici\u00f3ns no contrato do porteiro co Deportivo, segundo o cal, no caso de disputar este un n\u00famero determinado de partidos co primeiro equipo hab\u00edase producir unha renovaci\u00f3n autom\u00e1tica cunhas condici\u00f3ns econ\u00f3micas que, ao parecer, non satisfac\u00edan a Fabricio. Tam\u00e9n influir\u00edan, segundo certos rumores, os supostos intereses doutros clubs de Primeira en fichar a Fabricio.\nEn 2009 firmou co Real Valladolid un contrato por d\u00faas tempadas (at\u00e9 o 30 de xu\u00f1o de 2011) con opci\u00f3n a prolongarse. Na campa\u00f1a 2010\u201311 foi cedido ao Recreativo de Huelva, a\u00ednda que o Real Valladolid res\u00e9rvase o dereito a repescalo ao final da tempada coa renovacion do xogador at\u00e9 xu\u00f1o de 2012.\nDe cara \u00e1 tempada 2011\u201312 fichou polo Real Betis, tras o ascenso do club a Primeira Divisi\u00f3n.\nDeportivo.\nNa tempada 2013\u201314 chegou ao Deportivo da Coru\u00f1a, club do seu debut, coa carta de liberdade baixo o brazo, para loitar polo posto de porteiro titular con Germ\u00e1n Lux.\nO 4 de decembro de 2015 foi operado con \u00e9xito no seu xeonllo esquedo, logo dunha reca\u00edda na s\u00faa lesi\u00f3n. Estar\u00e1 de baixa uns seis ou sete meses."}
{"id": "111280", "revid": "23204", "url": "https://gl.wikipedia.org/wiki?curid=111280", "title": "The Trashmen", "text": "The Trashmen foi unha banda de rock and roll de Minneapolis, Minnesota (USA), formada en 1962. O grupo estaba formado por Tony Andreason, l\u00edder do grupo, cantante e principal guitarrista, Dal Winslow, na guitarra e coros, Steve Wahrer na bater\u00eda e coros, e Bob Reed no baixo. O seu estilo era o surf\u2013rock con moitos elementos do garage t\u00edpico dos 60.\nTraxectoria.\nA canci\u00f3n m\u00e1is co\u00f1ecida, e a que lles fixo famosos, foi \"Surfin\u2019 Bird\", do ano 1963, que chegou \u00f3 n\u00famero catro do Billboard Hot 100 na parte final do ano. A canci\u00f3n era unha combinaci\u00f3n de d\u00faas canci\u00f3ns de The Rivingtons, \"Papa-Oom-Mow-Mow\" e \"The Bird's the Word\", e estaba tan claro o medio plaxio que incluso chegaron a inclu\u00edlos nos discos como compositores. Desta canci\u00f3n fixeron unha versi\u00f3n posterior Los Ramones.\nO grupo desf\u00edxose no ano 1967, mais volveu \u00f3 escenario nos 80 e estiveron tocando xuntos ata que faleceu o bater\u00eda en 1989. Seguen tocando xuntos de forma ocasional.\nA\u00ednda que a xente qu\u00e9dase coa famosa canci\u00f3n, ben co\u00f1ecida polo filme de Stanley Kubrick \"A chaqueta met\u00e1lica\" (\"Full metal jacket\"), o disco \u00e9 excepcional e altamente recomendable para todos aqueles fans dos 60 e da m\u00fasica surf e garage. Reco\u00f1\u00e9cense en seguida versi\u00f3ns posteriores. As primeiras 12 canci\u00f3ns forman parte do LP orixinal de 1964, inclu\u00edndo tam\u00e9n catro canci\u00f3ns extras."}
{"id": "111285", "revid": "1987", "url": "https://gl.wikipedia.org/wiki?curid=111285", "title": "Universidade de Constantinopla", "text": "A Universidade de Constantinopla, tam\u00e9n co\u00f1ecida coma Universidade de Magnaura polo nome do Palacio Imperial bizantino, foi reco\u00f1ecida como tal no ano 848, sendo emperador Basilio I, mais coma moitas outras universidades do medievo, xa levaba moito tempo funcionando coma instituci\u00f3n acad\u00e9mica antes de ser reco\u00f1ecida como universidade. A escola orixinal fundouse no ano 425, sendo emperador Teodosio II. \u00c9 considerada por moitos especialistas como a primeira universidade do mundo.\nA Universidade contaba con escolas de Medicina, Filosof\u00eda e Dereito, que xunto con outras instituci\u00f3ns (escolas econ\u00f3micas, facultades, polit\u00e9cnicos, bibliotecas e academias de arte), fixeron de Constantinopla o centro de saber do mundo medieval.\nHistoria.\nA sociedade bizantina pode considerarse moi instru\u00edda, tendo en conta os padr\u00f3ns do seu tempo. Posu\u00edan un sistema de educaci\u00f3n laico herdeiro das academias da antig\u00fcidade cl\u00e1sica. A educaci\u00f3n primaria estaba amplamente estendida, chegando at\u00e9 as vilas e abranguendo os dous sexos. S\u00f3 neste contexto pode ser entendida a universidade secular de Constantinopla, que ademais non era unha instituci\u00f3n excepcional, xa que exist\u00edan outras, antes da conquista musulm\u00e1, nalgunhas provincias, coma a de Alexandr\u00eda e a de Antioquia.\nCando se refundou Constantinopla no 330 foron levados al\u00ed mestres e profesores doutras partes do imperio, e tom\u00e1ronse medidas para que fosen supervisados e apoiados polo estado, pero sen formalizar nin regular o seu ensino.\nA escola orixinaria, o \"Pandidakterion\", foi fundada polo emperador Teodosio II no ano 425, establecendo unha clara distinci\u00f3n entre mestres privados e p\u00fablicos, estes \u00faltimos, pagados polo erario, disfrutaban de privilexios e prestixio. Eran en total 31 catedr\u00e1ticos: dez de Gram\u00e1tica latina e outros tanto de grega, dous de Dereito, un de Filosof\u00eda e oito de Ret\u00f3rica (cinco en grego e tres en lat\u00edn). A Ret\u00f3rica era a m\u00e1is importante e dif\u00edcil entre as materias estudadas, e era b\u00e1sica para calquera cidad\u00e1n que pretendese acceder a un posto p\u00fablico no Estado ou na Igrexa..\nNos s\u00e9culos VII e VIII (\u2018\u2019A Idade Escura Bizantina\u2019\u2019) o Imperio atravesou graves dificultades: a presi\u00f3n dos \u00e1rabes polo sur, e a dos eslavos, \u00e1varos e b\u00falgaros polo norte produciron unha crise econ\u00f3mica e a decadencia e transformaci\u00f3n do estilo de vida bizantino. A\u00ednda as\u00ed parece que o ensino superior segu\u00eda a recibir fondos p\u00fablicos, se ben este punto non \u00e9 abondo co\u00f1ecido polos historiadores. No que si parecen coincidir \u00e9 na baixada da calidade do ensino neste tempo.\nO aumento da estabilidade no s\u00e9culo IX permitiu unha mellora da educaci\u00f3n, as\u00ed no 863 fund\u00e1ronse novas c\u00e1tedras de Gram\u00e1tica, Ret\u00f3rica e Filosof\u00eda (inclu\u00edndo Aritm\u00e9tica, Xeometr\u00eda, Astronom\u00eda, M\u00fasica) con sede no Palacio Imperial de Magnaura. Todas as c\u00e1tedras foron mantidas con cartos p\u00fablicos durante o seguinte s\u00e9culo e medio, cando o protagonismo da Educaci\u00f3n pasa \u00e1 Igrexa. Durante o s\u00e9culo XII a Escola Patriarcal era o centro de ensino m\u00e1is importante e de el sa\u00edron homes de letras coma Teodoro Pr\u00f3dromo e Eustacio de Sal\u00f3nica.\nA captura de Constantinopla no 1204 polos cruzados na co\u00f1ecida como cuarta cruzada supuxo a fin dos fondos para a Universidade, a\u00ednda que o goberno no exilio en Nicea (a \u0130znik turca) mantivo alg\u00fan profesores privados. Despois da restauraci\u00f3n imperial (1261) fix\u00e9ronse varios tentativas de restaurar o vello sistema, m\u00e1is nunca se acadou de todo, recaendo a maior parte do ensino en mestres privados, coma: o te\u00f3logo e gram\u00e1tico M\u00e1ximo Planudes (1260-1310), o historiador Nic\u00e9foro Gr\u00e9goras (1291-1360), e o home de letras Manuel Chrysoloras, quen ser\u00eda m\u00e1is tarde profesor en Florenza e pioneiro na reintroduci\u00f3n da literatura grega en Occidente. No s\u00e9culo XV moitos m\u00e1is profesores de Constantinopla seguir\u00edan a Chrysoloras e acabar\u00edan ensinando en Italia, onde influ\u00edron grandemente aos humanistas..\nAs principais materias da maior parte dos estudos eran a ret\u00f3rica, a filosof\u00eda e as leis, co obxectivo de formar un persoal culto e competente para asumir os postos burocr\u00e1ticos do Estado e da Igrexa (a universidade laica ti\u00f1a o seu equivalente relixioso nas Escolas de Teolox\u00eda). Na Universidade conserv\u00e1ronse activas as tradici\u00f3ns plat\u00f3nica e aristot\u00e9licas, sendo continuaci\u00f3n da Academia de Atenas \nA Escola de Magnaura fundouse no s\u00e9culo IX, sendo engadidas novas facultades de Filosof\u00eda e Dereito na Escola Capitalina, xa no s\u00e9culo XI.\nO per\u00edodo de decaemento da Universidade comezou coa conquista e saque da cidade na IV Cruzada (1204), a pesar de ter sobrevivido coma instituci\u00f3n laica, baixo o goberno da Igrexa at\u00e9 a Ca\u00edda de Constantinopla. A universidade permaneceu aberta at\u00e9 o s\u00e9culo XV."}
{"id": "111286", "revid": "8320", "url": "https://gl.wikipedia.org/wiki?curid=111286", "title": "No. 4", "text": ""}
{"id": "111287", "revid": "23562", "url": "https://gl.wikipedia.org/wiki?curid=111287", "title": "Copa do Mundo de Rugby", "text": "A Copa do Mundo de Rugby \u00e9 a competici\u00f3n internacional m\u00e1is importante do rugby. O evento est\u00e1 organizado pola asociaci\u00f3n que goberna este deporte a nivel mundial, a World Rugby, e nel participan selecci\u00f3ns nacionais masculinas. O primeiro mundial foi celebrado en 1987, e dende ent\u00f3n se ven repetindo cada catro anos. O campi\u00f3n recibe a Copa Webb Ellis, bautizada co nome do lendario inventor do deporte do rugby William Webb Ellis. \nCatro selecci\u00f3ns acadaron o campionato nas dez edici\u00f3ns disputadas, Sur\u00e1frica catro veces, Nova Zelandia tres veces, Australia d\u00faas veces e Inglaterra unha vez. A vixente campioa \u00e9 Sur\u00e1frica, que derrotou a Nova Zelandia na final de 2023. \nA Copa do Mundo de Rugby est\u00e1 considerada o terceiro evento deportivo m\u00e1is importante a nivel internacional despois dos Xogos Ol\u00edmpicos e da Copa do Mundo de F\u00fatbol.\nFormato.\nAs vinte selecci\u00f3ns que participan na Copa do Mundo est\u00e1n divididas en catro grupos de cinco equipos. Cada selecci\u00f3n xoga un partido contra o resto dos equipos do seu grupo. As d\u00faas selecci\u00f3ns que acadan m\u00e1is puntos en cada grupo \u00f3 remate desta fase se clasifican para os cuartos de final.\nAs eliminatorias constan de cuartos de final, semifinais e final, e consisten en encontros \u00fanicos de eliminaci\u00f3n directa. Nos cuartos de final o equipo ga\u00f1ador pasa a semifinais, e o perdedor queda eliminado. Nas semifinais o equipo ga\u00f1ador pasa \u00e1 final, e o perdedor pasa a disputar o encontro polo terceiro e cuarto posto. \nAs edici\u00f3ns de 1987, 1991 e 1995 contaron con dezaseis equipos participantes. Dende 1999 foron vinte os equipos participantes. Est\u00e1 programado que dende a edici\u00f3n de 2027 a cifra de equipos participantes sexa de vinte e catro.\nResultados.\nForon vinte e seis as selecci\u00f3ns que participaron nas dez edici\u00f3ns disputadas da Copa do Mundo de Rugby entre 1987 e 2023. Das vinte e seis selecci\u00f3ns, trece acadaron a clasificaci\u00f3n para os cuartos de final cando menos unha vez, tan s\u00f3 oito disputaron as semifinais, e unicamente cinco te\u00f1en xogado a gran final. Nova Zelandia estivo presente na metade das finais, ga\u00f1ando tres das cinco que disputou. Sur\u00e1frica tam\u00e9n estivo presente na final da metade dos campionatos que disputou, que neste caso son oito, ga\u00f1ando as catro finais que disputou. Australia disputou catro finais ga\u00f1ando d\u00faas, Inglaterra disputou catro finais ga\u00f1ando unha e Francia disputou tres finais sendo derrotada nas tres ocasi\u00f3ns."}
{"id": "111289", "revid": "23204", "url": "https://gl.wikipedia.org/wiki?curid=111289", "title": "Bele\u00f1o (grupo musical)", "text": "Bele\u00f1o foi un grupo musical asturiano de folk dos anos 80.\nHistoria.\nBele\u00f1o foi un dos grupos m\u00e1is antigos e influentes da m\u00fasica folk asturiana."}
{"id": "111290", "revid": "56817", "url": "https://gl.wikipedia.org/wiki?curid=111290", "title": "Reino de Italia", "text": "Con Reino de Italia pod\u00e9monos referir a:"}
{"id": "111293", "revid": "23204", "url": "https://gl.wikipedia.org/wiki?curid=111293", "title": "Reino de Italia (1805-1814)", "text": "O Reino de Italia foi un estado creado por Napole\u00f3n Bonaparte en 1805 cando, despois da s\u00faa coroaci\u00f3n como emperador transformou a Rep\u00fablica Italiana en Reino de Italia, autoproclam\u00e1ndose rei e nomeando vicerrei ao seu fillastro, Eug\u00e8ne de Beauharnais. Polo tanto foi un estado integrado no Primeiro Imperio Franc\u00e9s.\nAbrangu\u00eda principalmente as rexi\u00f3ns italianas da Lombard\u00eda, a Emilia-Roma\u00f1a e tam\u00e9n, en menor medida, o V\u00e9neto e a Toscana.\nO reino foi disolvido tras a abdicaci\u00f3n de Napole\u00f3n en 1814 (e a inmediatamente posterior do seu xenro e vicerrei) como consecuencia da derrota final do emperador na batalla de Waterloo, que puxo fin \u00e1s Guerras Napole\u00f3nicas.\nO Reino napole\u00f3nico de Italia foi considerado pola historiadora anglo-italiana Jessie White como o embri\u00f3n do estado unitario italiano establecido en 1861.\nHistoria.\nPrimeiros anos.\nO 17 de marzo de 1805 foi creado o Reino de Italia e, o 26 de maio dese ano. Napole\u00f3n foi coroado como rei.\nNapole\u00f3n, que se proclamara no Senado emperador dos franceses, fac\u00e9ndose coronar polo papa P\u00edo VII, trasformou a precedente Rep\u00fablica Italiana en Reino de Italia proclam\u00e1ndose rei.\nA coroaci\u00f3n de Napole\u00f3n como rei de Italia produciuse o 26 de maio de 1805 na Catedral de Mil\u00e1n (capital do Reino), coa antiga Coroa de Ferro dos soberanos longobardos custodiada na Catedral de Monza, pronunciando a famosa frase \"Dio me l'ha data, guai a chi la tocca\" (Deuma Deus, hai de quen a toque!).\nO 5 de xu\u00f1o foi nomeado vicerrei de Italia Eug\u00e8ne de Beauharnais, fillo da primeira esposa de Napole\u00f3n Xosefina, no que Bonaparte confiaba cegamente, e que estaba seguro de non ter que temer a consecuci\u00f3n dos seus obxectivos pol\u00edticos. O vicerrei estableceu a s\u00faa residencia en Monza.\nPola paz de Presburgo do 26 de decembro de 1805, Austria renunciou a Gorizia e \u00e1 Provincia V\u00e9neta.\nPola convenci\u00f3n de Fontainebleau, do 10 de outubro de 1807, o Reino de Italia napole\u00f3nico cedeu Monfalcone a Austria ga\u00f1ando a cidade de Gradisca. Establec\u00edase as\u00ed a nova fronteira no r\u00edo Isonzo.\nO Reino de Italia inclu\u00eda a final do ano de 1806 todos os territorios adri\u00e1ticos pertencentes \u00e1 antiga Rep\u00fablica de Venecia, \u00e9 dicir, tanto Istria como Dalmacia.\nEn 1808 o xeneral Marmont anexionou tam\u00e9n o territorio da Rep\u00fablica de Ragusa. Durante case dous anos Ragusa (hoxe Dubrovnik) foi parte de Italia e, por decreto do gobernador Vincenzo Dandolo, o italiano, xa utilizado en s\u00e9culos anteriores xunto co lat\u00edn, foi a lingua oficial da administraci\u00f3n e das escolas, como en toda a Dalmacia.\nEn 1809 foron separados do Reino os territorios de Istria, Dalmacia e das Bocas de C\u00e1taro (ademais de Ragusa, recentemente incorporada) para formaren coas cidades austr\u00edacas de Gorizia e Trieste, baixo control franc\u00e9s, as Provincias ilirias, con capital na cidade eslovena de Liubliana, e que foron incorporadas ao Imperio franc\u00e9s.\nEn consecuencia, os l\u00edmites do Reino de Italia chegaban ao r\u00edo Isonzo e o norte de Bolzano (co Trentino enteiro). O vicerrei Eug\u00e8ne de Beauharnais op\u00faxose rotunda, pero inutilmente, \u00e1 cesi\u00f3n de Istria e Dalmacia \u00e1s Provincias il\u00edricas.\nO Consello do Estado.\nO Consello do Estado foi o \u00f3rgano central do Reino de Italia, constitu\u00eddo por Real Decreto do 9 de maio de 1805. Mediante unha disposici\u00f3n do 5 de xu\u00f1o seguinte, foron delimitadas a s\u00faa organizaci\u00f3n e as s\u00faas competencias.\nO Consello, presidido polo rei ou, na s\u00faa ausencia, por un Grande Oficial da Coroa, estaba constitu\u00eddo por altos funcionarios e asum\u00eda todas as competencias, pero a s\u00faa voz era soamente consultiva, xa que o poder executivo segu\u00eda estando firmemente nas mans do soberano.\nSegundo o texto da Lei fundacional, o Consello deb\u00eda estar formado por 35 membros elixidos e nomeados polo rei, entre os cales figuraban os Grandes Oficiais da Coroa, \u00e9 dicir, o Chanceler de Xustiza Francesco Melzi d'Eril, o Gran Limosneiro e arcebispo de R\u00e1vena Antonio Codronchi, o Gran Mordomo Maior Guiseppe Fenaroli Avogadro, o Gran Chambel\u00e1n Antonio Litta Visconti Arese e o Gran Escudeiro Carlo Montecuccoli Caprara.\nForon tam\u00e9n chamados a formar parte do Consello os ministros e os membros do Consello Lexislativo. O \u00f3rgano dovid\u00edase en cinco secci\u00f3ns: dereito, finanzas, guerra, interior e cultoa, aos que pertenc\u00edan todos os membros, coa excepci\u00f3n dos Grandes Oficiais da Coroa e os ministros. Como Secretario foi designado Giuseppe Compagnoni. O Ministro de Xustiza foi Giuseppe Luosi, o primeiro promotor da codificaci\u00f3n en Italia.\nDo Consello do Estado, dotado dun Secretario Xeral e alg\u00fans substitutos, formaban parte tam\u00e9n os mesmos ministros, que tam\u00e9n pod\u00edan asistir \u00e1s reuni\u00f3nes dos Consellos dos Consultores, Lexislativo e dos Auditores, cando se trataban asuntos relativos aos seus departamentos.\nO Consello de Estado declarouse cesado pola proclama do Comisario Plenipotenciario austr\u00edaco conde de Bellegarde, o 25 de xullo de 1814.\nA Garda Real Italiana.\nPor iniciativa do Ministro da Guerra, o 17 de xullo de 1805, despois da proclamaci\u00f3n do Reino de Italia, as Guardias de Honor cidad\u00e1s foron disoltas co fin de establecer a \"Guardia Real Italiana\" nos territorios do novo Reino de Italia.\nA Garda Real Italiana, armada con mosquet\u00f3ns Charleville de 1777, estaba constitu\u00edda po 6 rexementos de infantar\u00eda de li\u00f1a, 3 rexementos de infantar\u00eda lixeira, un rexemento de infantaria d\u00e1lmata, 2 rexementos de drag\u00f3ns e 2 rexementos de cazadoes a cabalo.\nUn pequeno continxente de tropas italianas da \"Grande Arm\u00e9e\", da \"Guardia Real Italiana\", participou nas Guerras Napole\u00f3nicas, en particular:\nO pequeno continxente do Reino de Italia inicialmente operou unicamente en Italia canda as tropas francesas do mariscal Andr\u00e9 Mass\u00e9na.\nCa\u00edda.\nO Reino de Italia deixou de existir en 1814 co fin do per\u00edodo napole\u00f3nico. O 6 de abril de 1814, Napole\u00f3n declarou que estaba disposto a abdicar, acto que formalizou o d\u00eda 11 no seu fillastro e vicerrei. O d\u00eda 16 Beauharnais comunicou que conclu\u00edra un armisticio co mariscal de campo austr\u00edaco Heinrich von Bellegarde, a\u00ednda que esperaba que o seu trono se salvar\u00eda da derrota de Napole\u00f3n.\nDespois dos disturbios milaneses do 20 de abril, co linchamento do Ministro de Finanzas Giuseppe Prina pola turba enfurecida, Beauharnais entendeu por\u00e9n que non ti\u00f1a o apoio da poboaci\u00f3n. A xente identific\u00e1bao cos detestados franceses e as\u00ed, o 26 de abril abdicou, deixando o seguinte d\u00eda Italia para retirarse ao exilio en Baviera cos seus sogros (estaba casado con Augusta de Baviera, filla de Maximiliano de Baviera, conde \u2014e despois rei\u2014 de Baviera).\nPero o Congreso de Viena compensou a Eug\u00e8ne de Beauharnais, baixo os auspicios do tsar de Rusia, cun substancial patrimonio nas Marcas: 2.300 granxas e 137 palacios urbanos que foran expropiados durante o per\u00edodo napole\u00f3nico aos Estados Pontificios.\nO 25 de maio, asumindo a Presidencia da Rexencia do goberno provisional, Heinrich von Bellegarde proclamou en Mil\u00e1n o cesamento legal do Reino.\nDivis\u00f3n administrativa.\nEn 1806 o territorio do Reino de Italia foi dividido en seis Divisi\u00f3ns Territoriais Militares con mando en Mil\u00e1n, Brescia, Mantua, Ancona, Venecia e Bolo\u00f1a.\nO Reino de Italia, derivado inicialmente da Rep\u00fablica Cisalpina (resultado da fusi\u00f3n da Rep\u00fablica Cispadana coa Transpadana) e sucesivamente da Rep\u00fablica Italiana, foi obxecto de numerosas modificaci\u00f3ns nas s\u00faas subdivisi\u00f3ns. Isto foi debido \u00e1 inestabilidade das s\u00faas fronteiras, que chegaron alg\u00fans anos at\u00e9 C\u00e1taro (Kotor), no actual Montenegro). A \u00faltima modificaci\u00f3n foi a de maio de 1810.\nNo m\u00e1xmo da s\u00faa extensi\u00f3n na pen\u00ednsula It\u00e1lica, en 1812, o Reino de Italia contaba con 24 departamentos:\nDepartamentos (Capital)"}
{"id": "111295", "revid": "5312", "url": "https://gl.wikipedia.org/wiki?curid=111295", "title": "Reino de Italia (Regnum Italiae)", "text": "O reino de Italia (\"Regnum Italiae\", \"Regnum Italicum\" ou \"Reichsitalien\") foi unha entidade pol\u00edtica e xeogr\u00e1fica sucesora do reino dos longobardos que, circunscrita ao norte da pen\u00ednsula It\u00e1lica, pasou de formar parte do Imperio carolinxio e, despois, ao Sacro Imperio Romano Xerm\u00e1nico, desde a coroaci\u00f3n imperial de Ot\u00f3n I en Roma no ano 962.\nA vinculaci\u00f3n do reino de Italia ao sistema imperial supuxo que o que quedaba do sistema administrativo da \u00e9poca carolinxia fora minado tanto pola ausencia do soberano, que confiaba nos poderes feudais locais, como polo desenvolvemento comunal, e polas querelas entre o emperador co papa, que polarizaron a vida italiana entre g\u00fcelfos e xibelinos.\nO Grande Interregno liquidou o poder efectivo do emperador, non s\u00f3 en Italia sen\u00f3n na mesma Alema\u00f1a, pero a\u00ednda retivo a autoridade xurisdicional para lexitimar os gobernos locais. Debido \u00e1s querelas internas, o sistema comunal das cidades transformouse en se\u00f1or\u00edas ou en rep\u00fablicas, de entre as cales s\u00f3 os r\u00e9ximes fortes e poderosos, con capacidade para contratar forzas mercenarias, puideron someter a cidades veci\u00f1as creando Estados territoriais.\nA intervenci\u00f3n francesa a partir de 1494 alterou as relaci\u00f3ns de poder na pen\u00ednsula e atraeu de novo a atenci\u00f3n do emperador sobre os asuntos italianos. As paces de Bolo\u00f1a en 1530 converteron ao emperador en \u00e1rbrito de Italia, pero a hexemon\u00eda en Italia recaeu nos reis de Espa\u00f1a at\u00e9 que, na Guerra de Sucesi\u00f3n espa\u00f1ola, o emperador recobrou un papel de preponderancia.\nTras estabilizarse as relaci\u00f3ns de poder entre as dinast\u00edas rivais de Habsburgo e Borb\u00f3n, a Revoluci\u00f3n francesa e a s\u00faa extensi\u00f3n a Italia supuxo a liquidaci\u00f3n da autoridade imperial en Italia e, poucos anos despois, na propia Alema\u00f1a."}
{"id": "111297", "revid": "98629", "url": "https://gl.wikipedia.org/wiki?curid=111297", "title": "Oskorri", "text": "Oskorri \u00e9 un grupo de m\u00fasica folk vasco, formado en Bilbao en 1971.\nHistoria.\nOskorri nace na \u00e9poca da Transici\u00f3n Espa\u00f1ola, nunha escena musical vasca dominada polo grupo Ez dok amairu. Tanto pola lingua en que cantaban como polas letras das s\u00faas primeiras canci\u00f3ns (na s\u00faa maior\u00eda poemas de Gabriel Aresti), comeza cun importante contido reivindicativo que se atempera cos anos.\nDeron o seu primeiro concerto no Paraninfo da Universidade de Deusto en marzo de 1971, cunha formaci\u00f3n na que destacaba xa Natxo de Felipe, alma m\u00e1ter do grupo e \u00fanico fundador que contin\u00faa nel.\nPublicaron o seu primeiro LP en 1975 con Sony, nun disco chamado \"Gabriel Arestiren Oroimenez\" (\"En recordo de Gabriel Aresti\"), onde presentaron varias das s\u00faas canci\u00f3ns con letras do poeta bilba\u00edno. O seu seguinte disco, \"Mosen Bernat Etxepare\" m\u00fasica poemas do autor do primeiro libro impreso en \u00e9uscaro, Bernat Dechepare. Cos seguintes discos foise perfilando o que despois chamar\u00edase \"son Oskorri\".\nAo longo da s\u00faa carreira publicaron varios discos recompilatorios, como o \"Alemanian euskaraz\" (\"En Alema\u00f1a en \u00e9uscaro\"), \"Hamabost urte... eta gero hau\" (\"Quince anos... para isto\") ou \"25 kantu-urte\" (\"25 anos de canci\u00f3ns\"), no cal colaboraron importantes artistas da escena folk de toda Europa.\nTam\u00e9n realizaron discos tem\u00e1ticos, como \"Hi ere dantzari\"', dedicado \u00e1s m\u00fasicas de danza tradicional, \"Katuen testamentue\", de m\u00fasica infantil, ou a serie de \"The Pub Ibiltaria\", discos gravados en directo con participaci\u00f3n do p\u00fablico.\nVarias das s\u00faas canci\u00f3ns convert\u00e9ronse en tradicionais no Pa\u00eds Vasco, como \"Euskal Herrian Euskaraz\" (\"En Euskal Herria en \u00e9uscaro\"), \"Aita-semeak\" (\"O pai e o fillo\") ou \"Gora ta gora beti\" (\"Arriba e arriba sempre\"), versi\u00f3n da checa \"Skoda l\u00e1sky\").\nEn decembro de 2006, con motivo do seu XXXV aniversario, Oskorri arranxou canci\u00f3ns de anteriores discos do grupo e gravou un disco coa Banda de Bilbao no teatro Arriaga, como o comezo dunha xira para celebrar o seu aniversario. Ata finais de 2008 non finalizaron a xira, tocando con bandas de m\u00fasica do Pa\u00eds Vasco, Navarra, o Pa\u00eds Vasco Franc\u00e9s e polo resto do pa\u00eds.\nTocaron coas bandas de Legazpi, Azpeitia, Zizur Maior, Pasaia, Estella, Tafalla, Tolosa, Berriozar, Gernika, Zarautz, Agurain, Araia, A SEM Santa Cec\u00edlia de l'Olleria e outras moitas m\u00e1is."}
{"id": "111305", "revid": "5312", "url": "https://gl.wikipedia.org/wiki?curid=111305", "title": "Biblioteca de Alexandr\u00eda", "text": "A Biblioteca de Alexandr\u00eda, localizada na cidade exipcia de Alexandr\u00eda, foi no seu tempo a maior biblioteca do mundo. Fundada polos Tolomeos no s\u00e9culo III a. n. e., chegou a ter unha colecci\u00f3n (estimada) de 700.000 obras manuscritas.\nDesde o s\u00e9culo XIX procurouse comprender a organizaci\u00f3n e estrutura da biblioteca e debateuse abundantemente sobre o seu final. Apenas chegaron at\u00e9 a actualidade testemu\u00f1os de como era, como se traballaba nela, cantos volumes gardaba e mesmo cal era a s\u00faa situaci\u00f3n.\nA historiograf\u00eda dos s\u00e9culos XX e XXI insiste en que se formou unha grande utop\u00eda retrospectiva en relaci\u00f3n coa Biblioteca de Alexandr\u00eda. S\u00e1bese con certeza que a Biblioteca existiu, mais moitas das informaci\u00f3ns acerca dela son contraditorias, dubidosas ou mesmo falsas, realizadas base\u00e1ndose en suposici\u00f3ns a partir de poucos datos e aproximados.\nUnha nova biblioteca foi inaugurada no 2003 pr\u00f3xima ao sitio da antiga.\nHistoria.\nConsiderase que foi fundada no inicio do s\u00e9culo III a.C., durante o reinado de Tolomeo II do Exipto, despois de que o seu pai constru\u00edse o \"Templo das Musas\" (Museum). Atrib\u00faese a Demetrio de Falero a s\u00faa organizaci\u00f3n inicial.\nEstimase que a biblioteca almacenara m\u00e1is de 400.000 rolos de papiro, podendo ter chegado ao mill\u00f3n. Foi destru\u00edda parcialmente varias veces, at\u00e9 que no 646 foi destru\u00edda nun incendio accidental (acreditouse durante toda a Idade Media que tal incendio fora causado polos \u00e1rabes no tempo de Umar I). As\u00ed no -47, cando durante a guerra civil entre Xulio C\u00e9sar e os seguidores de Cneo Pompeio Magno C\u00e9sar foi asediado en Alexandr\u00eda, un incendio que destru\u00edu a frota exipcia estendeuse a alg\u00fans dep\u00f3sitos de libros e arderon uns 40.000. M\u00e1is tarde, segundo a lenda, a Biblioteca foi destru\u00edda noutras tres ocasi\u00f3ns: no 272 por orde do emperador romano Aureliano; no 391, cando o emperador Teodosio I a derrubou xunto con outros edificios pag\u00e1ns.\nC\u00f3ntase que un dos incendios foi provocado por Xulio C\u00e9sar, quen tras apartar do poder a Tolomeo XII, a favor da s\u00faa irm\u00e1 Cleopatra, e temendo que alg\u00fan dos titores deste puidese fuxir da cidade ordenou p\u00f3r lume aos barcos ancorados no porto, resultando que o incendio pasou a terra e consumiu parte da biblioteca.\nA instituci\u00f3n da antiga biblioteca de Alexandr\u00eda ti\u00f1a como o principal obxectivo preservar e divulgar a cultura nacional. Conti\u00f1a libros que foran levados de Atenas. Exist\u00edan tam\u00e9n matem\u00e1ticos ligados \u00e1 biblioteca, como por exemplo Euclides de Alexandr\u00eda. Por outro lado tornouse nun grande centro de comercio e fabricaci\u00f3n de papiros.\nA lista dos grandes pensadores que pasaron pola biblioteca e o museo de Alexandr\u00eda incl\u00fae nomes de grandes xenios do pasado. Importantes obras sobre xeometr\u00eda, trigonometr\u00eda e astronom\u00eda, ben como sobre linguas, literatura e medicina, atrib\u00faenselle a eruditos de Alexandr\u00eda. Segundo a tradici\u00f3n, foi al\u00ed onde 72 eruditos xudeus traduciron as Escrituras Hebraicas ao grego, producindo as\u00ed a famosa Septuaginta.\nA nova biblioteca.\nA actual biblioteca pretende ser un dos centros de co\u00f1ecemento m\u00e1is importantes do mundo. A estrutura, que ten o nome oficial de \"Bibliotheca Alexandrina\", integra, al\u00e9n da principal, catro bibliotecas especializadas, laboratorios, un planetario, un museo de ciencias, un de caligraf\u00eda e unha sala de congreso e de exposici\u00f3ns.\nA Biblioteca Tahan Hussein est\u00e1 especializada en cegos, a dos Xoves \u00e9 dedicada a persoas entre os 12 e os 18 anos, a dos rapaces \u00e9 para quen te\u00f1a entre seis e doce anos, e a multimedia est\u00e1 dotada con toda clase de material visual e sonoro. Hai tam\u00e9n unha sala de microfilmes, unha de manuscritos e outra de libros pouco com\u00fans.Inicialmente, a idea era dotar a biblioteca de oito mill\u00f3ns de libros, mais como foi imposible conseguir esa cantidade ficou pola metade. As\u00ed, d\u00e9uselle prioridade \u00e1 creaci\u00f3n dunha biblioteca cibern\u00e9tica. No total poden traballar na Biblioteca de Alexandr\u00eda cerca de 3500 investigadores en 200 salas de estudo. A sala de lectura ten 20.000 m\u00b2 e est\u00e1 iluminada de forma uniforme por luz solar directa.\nO proxecto da biblioteca \u00e9 da autor\u00eda dunha firma de arquitectos noruegueses, a Snohetta. A construci\u00f3n demorou sete anos, mais a idea naceu no 1974. Os principais financiadores da instituci\u00f3n foron a UNESCO e o goberno exipcio, sendo o custo total da obra duns 200 mill\u00f3ns de euros."}
{"id": "111306", "revid": "23204", "url": "https://gl.wikipedia.org/wiki?curid=111306", "title": "The Tannahill Weavers", "text": "The Tannahill Weavers \u00e9 un grupo de m\u00fasica folk escoc\u00e9s, formado en 1968."}
{"id": "111307", "revid": "12452", "url": "https://gl.wikipedia.org/wiki?curid=111307", "title": "Ptolomeu", "text": ""}
{"id": "111309", "revid": "98629", "url": "https://gl.wikipedia.org/wiki?curid=111309", "title": "Selecci\u00f3n de rugby de Sur\u00e1frica", "text": "A selecci\u00f3n de rugby de Sur\u00e1frica (popularmente co\u00f1ecida coma os Springboks ou Bokke) \u00e9 o equipo nacional que representa a Sur\u00e1frica nas competici\u00f3ns absolutas masculinas de rugby. Os Springboks visten camisola verde co colo dourado, pantal\u00f3n branco e medias verdes. O seu emblema tradicional \u00e9 o \"Springbok\" (un tipo de gacela) e mais recente \u00e9 a Protea (planta floral t\u00edpica do sur de \u00c1frica) que \u00e9 un emblema nacional en xeral. Sur\u00e1frica leva xogando ao rugby dende 1891, cando un combinado das Illas Brit\u00e1nicas fixo unha xira polo pa\u00eds, xogando os Springboks o seu primeiro partido o 30 de xullo. O actual adestrador do equipo \u00e9 Jacques Nienaber. \nA selecci\u00f3n de Sur\u00e1frica ga\u00f1ou a Copa do Mundo de Rugby en catro ocasi\u00f3ns: 1995, 2007, 2019 e 2023, sendo a selecci\u00f3n cun maior n\u00famero de t\u00edtulos, e ocupa o primeiro posto na clasificaci\u00f3n oficial de World Rugby. A\u00ednda que Sur\u00e1frica foi parte na creaci\u00f3n do Mundial de Rugby, os Springboks non foron autorizados a participar nas d\u00faas primeiras edici\u00f3ns de 1987 e 1991 debido \u00e1 loita contra o apartheid.\n\u00c1 parte de participar cada catro anos na Copa do Mundo, os Springboks compiten cada ano no Rugby Championship (o antigo Tri Nations), que te\u00f1en ga\u00f1ado en catro edici\u00f3ns: 1998, 2004, 2009 e 2019. Ademais Sur\u00e1frica ten recibido 14 xiras dos British and Irish Lions (selecci\u00f3n dos mellores xogadores de Inglaterra, Gales, Escocia e Irlanda) dende 1891 ate 2021, sendo eventos moi seguidos polos medios, e nas que os Springboks ga\u00f1aron 9 das 14 series disputadas: 1903, 1910, 1924, 1938, 1962, 1968, 1980, 2009 e 2021.\nOs Springboks se caracterizan por un xogo de desgaste f\u00edsico, de presi\u00f3n \u00f3 rival con placaxes dominantes e patadas a seguir, que contrasta co estilo do seu m\u00e1ximo rival hist\u00f3rico, os All Blacks de Nova Zelandia, que se caracterizan por levar a cabo un rugby expansivo con xogo \u00e1 man. \nA selecci\u00f3n de rugby de Sur\u00e1frica recibiu o Premio Laureus como mellor equipo do deporte mundial nos anos 2008 e 2020, e estivo entre os nomeados en 2010. Os Springboks son o \u00fanico equipo de rugby que acadou ese reco\u00f1ecemento d\u00faas veces.\nHistoria.\nInicios.\nA historia da selecci\u00f3n de rugby de Sur\u00e1frica comeza en 1889 cando se funda a \"South African Rugby Board\". O seu comit\u00e9 decidiu que o mellor xeito de promocionar este deporte ser\u00eda convidar a un equipo das Illas Brit\u00e1nicas para que viaxase a terras surafricanas e levase a cabo unha xira de varias semanas por todo o territorio da Rep\u00fablica Surafricana, da Colonia de Natal, do Estado Libre de Orange e da Colonia do Cabo (Sur\u00e1frica non existiu como unidade pol\u00edtica ate 1910) como xa fixera en 1888 por terras australianas e neozelandesas. En 1890 a proposta foi aceptada pola \"Rugby Football Union\" e o 9 de xullo de 1891 o combinado de xogadores brit\u00e1nicos xa estaba en Cidade do Cabo disputando o primeiro encontro da xira contra un equipo local. Durante a s\u00faa estad\u00eda os brit\u00e1nicos disputaron un total de vinte encontros, tres deles contra a selecci\u00f3n de Sur\u00e1frica. O primeiro dos tres encontros da selecci\u00f3n de Sur\u00e1frica contra o combinado brit\u00e1nico levouse a cabo o 30 de xullo de 1891 na cidade de Port Elizabeth, caendo os locais por 4 a 0. O segundo encontro da selecci\u00f3n surafricana tivo lugar en Kimberley o 29 de agosto de 1891, novamente con vitoria brit\u00e1nica por 3 a 0. O terceiro encontro da serie tivo lugar en Cidade do Cabo o 5 de setembro de 1891, con resultado de 4 a 0 a prol do conxunto brit\u00e1nico. Durante aquela xira os brit\u00e1nicos concederon un trofeo chamado \"Currie Cup\" ao equipo que consideraron merecedor polo seu bo desempe\u00f1o no terreo de xogo, que foi a parar ao equipo de Griqualand West. Ese trofeo inspirou a creaci\u00f3n dun torneo entre provincias surafricanas no que se po\u00f1er\u00eda en xogo a Currie Cup, que a d\u00eda de hoxe segue sendo a m\u00e1xima competici\u00f3n nacional de rugby no pa\u00eds. A popularidade do rugby medrou r\u00e1pidamente en Sur\u00e1frica a partir da xira brit\u00e1nica de 1891, que foi replicada novamente en 1896 e 1903. O 12 de setembro de 1903 \u00e9 a data da primeira vitoria dos Springboks, que tivo lugar no estadio de Newlands, en Cidade do Cabo, no terceiro encontro das series contra o equipo das Illas Brit\u00e1nicas.\nApartheid.\nIncluso antes de que as leis do apartheid fosen promulgadas en Sur\u00e1frica os Springoboks foran sempre un equipo formado por xogadores de cor branca. O equipo converterase nun s\u00edmbolo de divisi\u00f3n racial neste Estado, mais despois das primeiras elecci\u00f3ns abertas de 1994, o partido gobernante Congreso Nacional Africano (ANC) institu\u00edu a pol\u00edtica de cambio no deporte surafricano. Neste contexto, a transformaci\u00f3n pode definirse como \"unha completa alternancia da aparencia ou car\u00e1cter do rugby surafricano\", convert\u00e9ndose oas Springboks nun equipo m\u00e1is representativo de toda Sur\u00e1frica.\nNa Copa do Mundo de 1995 ga\u00f1ado por Sur\u00e1frica s\u00f3 participou un xogador non branco, Chester Williams. Isto continuou durante as grandes citas da selecci\u00f3n nos mundiais de 1999 e 2003. Noa final do mundial de 2007 participaron dous xogadores non brancos. A pesar de que existe un sistema de cotas para fomentar a participaci\u00f3n de xogadores non brancos na Super 14 (liga de rugby do pa\u00eds) e aos equipos de \u00e1mbito provincial hai por agora moitos m\u00e1is xogadores brancos de rugby en Sur\u00e1frica, a transformaci\u00f3n est\u00e1 sendo lenta en palabras do presidente da SARU Oregan Hoskins. Por\u00e9n, a presi\u00f3n pol\u00edtica sobre os adestradores e administradores para seleccionar a xogadores non brancos, dezaseis dos trinta e cinco novos Sprinboks seleccionados polo ex-adestrador John White eran non brancos. O ministro do Parlamento Butana Komphela expresou a opini\u00f3n de moitos pol\u00edticos do pa\u00eds cando dixo: \"O deporte non pode ser exclu\u00eddo dos imperativos da potenciaci\u00f3n e a transformaci\u00f3n\".\nOs s\u00edmbolos.\nEquipamento.\nSur\u00e1frica xoga con camisola verde, pantal\u00f3ns brancos e medias verdes. O seu xersei leva bordado o emblema da SA Rugby (Federaci\u00f3n Surafricana de Rugby) na esquina superior dereita e na manga tradicionalmente adoita levar un colar dourado. O equipamento est\u00e1 elaborado por Canterbury of New Zealand e o seu patrocinador na camisola \u00e9 a compa\u00f1\u00eda qu\u00edmica Sasol. A camisola verde foi utilizada por primeira vez cando o equipo das Illas Brit\u00e1nicas fixeron a s\u00faa xira surafricana en 1896. Na primeira xira dos Boks polo Reino Unido e Irlanda entre 1906 e 1907 os surafricanos levaron un xersei verde con cores brancas e pantal\u00f3ns e medias azuis. Unha r\u00e9plica desta vestimenta foi utilizada en 2006 contra Irlanda en Dubl\u00edn para conmemorar o centenario da xira.\nSpringboks.\nO alcume de \"springbok\" e o logotipo datan da xira de 1906 e 1907 pola Gran Breta\u00f1a. A gacela (\"springbok\", un tipo de ant\u00edlope) foi elixido para representar ao equipo polo capit\u00e1n da selecci\u00f3n neses intres, Paul Ross, nunha tentativa de evitar que a prensa brit\u00e1nica se inventase o seu propio nome. O emblema non estaba s\u00f3 restrinxido para o equipo de xogadores de cor branca, o primeiro equipo nacional de cores usouno en 1939 e o primeiro equipo de cor negra en 1950. Despois da ca\u00edda do apartheid en 1992 engadiuse ao logo a flor da protea. Cando o ANC foi electo en 1994 o nome do equipo non foi cambiado a \"Proteas\" como noutros deportes debido exclusivamente \u00e1 intervenci\u00f3n do Presidente Nelson Mandela.\nEn decembro de 2008, a SARU decidiu colocar a protea no lado esquerdo da camisola dos Boks, ao igual que outros equipos nacionais surafricanos, e mover o springbok cara o lado dereito. A nova camisola ser\u00e1 estreada na xira dos Brithish and Irish Lions de Sur\u00e1frica en 2009.\nEstadios representativos dos Springboks.\nOs Springboks disputan os seus encontros como local en varios estadios arredor de toda Sur\u00e1frica. No Mundial de 1995 o estadio principal no que se disputou a final e no que ga\u00f1aron a s\u00faa primeira Copa do Mundo foi o estadio Ellis Park de Xohanesburgo, con capacidade para 62.567 espectadores.\nOutros recintos que acollen habitualmente os encontros dos Springboks son o estadio Loftus Versfeld de Pretoria, o estadio Kings Park de Durban, o estadio Free State de Bloemfontein, o estadio Nelson Mandela Bay de Porto Elizabeth, o estadio Mbombela de Nelspruit e o estadio de Green Point en Cidade do Cabo, que tomou o relevo do estadio Newlands, pechado en 2020.\nO primeiro partido internacional de Sur\u00e1frica foi no St George's Park Cricket Ground de Porto Elizabeth en 1891. O Ellis Park foi constru\u00eddo en 1928, acollendo en 1955 unha marca de 100.000 espectadores nun partido amig\u00e1bel entre Sur\u00e1frica e os Britsh Lions.\nDise dos Boks que te\u00f1en unha not\u00e1bel vantaxe sobre outras localizaci\u00f3ns fora da casa cando xogan a unha grande altitude na monta\u00f1osa rexi\u00f3n do Highveld. Nos partidos no Ellis Park, Loftus Versfeld ou no Vodacom Park dise que se presentan problemas f\u00edsicos, influ\u00edndo ademais nun gran n\u00famero doutros factores coma a traxectoria do bal\u00f3n ao patealo. Os expertos discrepan sobre se \u00e9 real o desaf\u00edo f\u00edsico ou s\u00f3 se debe a un estado psicol\u00f3xico.\nRexistros.\nSur\u00e1frica na Copa do Mundo.\nOs Springboks non participaron nas d\u00faas primeiras edici\u00f3ns da Copa do Mundo por mor do boicot deportivo que se exerc\u00eda sobre Sur\u00e1frica a causa das s\u00faas pol\u00edticas de segregaci\u00f3n racial, co\u00f1ecidas como apartheid. En 1993 foille concedida a Sur\u00e1frica a organizaci\u00f3n da edici\u00f3n de 1995, que \u00eda ser a primeira na que participase. O debut foi contra os vixentes campi\u00f3ns, Australia, con vitoria local por 27 a 18. Naquela primeira participaci\u00f3n os Springboks ga\u00f1aron t\u00f3dolos encontros disputados, eliminando a Francia nas semifinais por 19 a 15 e derrotando na final a Nova Zelandia por 15 a 12 cun drop de Joel Stransky no tempo engadido. Aquel equipo estaba capitaneado por Francois Pienaar e liderado por xogadores como Joost van der Westhuizen, Andr\u00e9 Joubert, Mark Andrews, Ruben Kruger e Kobus Wiese. O m\u00e1ximo anotador de ensaios do equipo foi Chester Williams, s\u00edmbolo da integraci\u00f3n dos xogadores negros nos Springboks tralo remate do apartheid. O adestrador era Kitch Christie.\nNa edici\u00f3n de 1999 Sur\u00e1frica vi\u00f1a dunha racha de 17 vitorias seguidas entre 1997 e 1998. Na fase de grupos ga\u00f1ou os seus encontros con solvencia, eliminou a Inglaterra en cuartos de final por 44 a 21 co protagonismo de Jannie de Beer que anotou cinco drops (r\u00e9cord hist\u00f3rico), pero nas semifinais fronte a Australia caeron no tempo engadido por 27 a 21, recibindo a s\u00faa primeira derrota en Copas do Mundo. No encontro polo terceiro e cuarto posto volveron a enfrontarse \u00e1 Nova Zelandia de Jonah Lomu, Andrew Mehrtens, Christian Cullen, Justin Marshall e Jeff Wilson entre outros, ga\u00f1ando os Springboks por 22 a 18. O capit\u00e1n daquel equipo que acadou o terceiro posto na Copa do Mundo de 1999 era Joost van der Westhuizen. O adestrador era Nick Mallett.\nA edici\u00f3n de 2003 pode considerarse a peor participaci\u00f3n de Sur\u00e1frica nunha Copa do Mundo. Na fase de grupos ga\u00f1ou tres encontros e perdeu un contra Inglaterra por 25 a 6. Nos cuartos de final tivo como rival a Nova Zelandia e caeu por 29 a 9 quedando eliminado. O capit\u00e1n daquel equipo era Corn\u00e9 Krige, e o adestrador era Rudolf Straeuli, quen foi obrigado a dimitir ao facerse p\u00fablicas as queixas dos xogadores polas pr\u00e1cticas militares que levara a cabo para preparar \u00f3 equipo.\nNa Copa do Mundo de 2007 os Springboks ga\u00f1aron t\u00f3dolos encontros que disputaron, inclu\u00edndo d\u00faas vitorias contra os vixentes campi\u00f3ns, Inglaterra, a primeira por 36 a 0 na fase de grupos, e a segunda por 15 a 6 na final disputada en Par\u00eds. Aquela selecci\u00f3n dirixida por Jake White e capitaneada por John Smit ti\u00f1a como principais xogadores a Percy Montgomery (m\u00e1ximo anotador de puntos do torneo con 105), Bryan Habana (m\u00e1ximo anotador de ensaios do torneo con 8), Schalk Burger (mellor xogador do Mundo en 2004), Fourie du Preez, Victor Matfield e Os du Randt, que xa fora campi\u00f3n en 1995.\nA edici\u00f3n de 2011 foi a segunda na que os Springboks caeron eliminados antes das semifinais. Na fase de grupos ga\u00f1aron os catro encontros disputados, pero nos cuartos de final caeron por 11 a 9 fronte a Australia. O equipos estaba dirixido por Peter de Villiers e capitaneado por John Smit. Morn\u00e9 Steyn foi o m\u00e1ximo anotador de puntos do torneo pero non foi abondo.\nEn 2015 o torneo comezou cunha inesperada derrota fronte a Xap\u00f3n por 32 a 34, pero Sur\u00e1frica rematou primeiro de grupo con tres vitorias no resto dos partidos. En cuartos de final eliminaron a Gales por 23 a 19, e nas semifinais caeron por 20 a 18 contra os vixentes campi\u00f3ns, Nova Zelandia. No encontro polo terceiro e cuarto posto bateron por 24 a 13 a Arxentina. O capit\u00e1n daquel equipo era Jean de Villiers pero caeu lesionado e a capitan\u00eda pasou a Fourie du Preez e Victor Matfield. Heyneke Meyer era o adestrador.\nNa edici\u00f3n de 2019 o equipo vi\u00f1a de ga\u00f1ar o Rugby Championship pero debutou na Copa do Mundo caendo contra os All Blacks por 23 a 13. Ga\u00f1ou o resto dos encontros da fase de grupos e nos cuartos de final bateu a Xap\u00f3n por 26 a 3. Nas semifinais derrotou por 19 a 16 a Gales clasific\u00e1ndose para a final. Inglaterra hab\u00eda eliminado a Nova Zelandia na outra semifinal, de xeito que a final volveu a enfrontar a surafricanos e ingleses, como en 2007. O resultado final de 32 a 12 foi favorable \u00f3s Springboks, que acadaron a s\u00faa terceira Copa do Mundo capitaneados por Siya Kolisi, e con xogadores como Pieter-Steph du Toit (mellor xogador do Mundo en 2019), Eben Etzebeth, Faf de Klerk e Duane Vermeulen (mellor xogador da final). Cheslin Kolbe e Makazole Mapimpi anotaron os dous ensaios de Sur\u00e1frica na final, e Handr\u00e9 Pollard foi o m\u00e1ximo anotador de puntos do torneo. O adestrador era Rassie Erasmus.\nEn 2023 Sur\u00e1frica rematou a fase de grupos en segunda posici\u00f3n por mor dunha derrota contra Irlanda por 13 a 8. Nos cuartos de final derrotaron \u00f3 equipo anfitri\u00f3n, Francia, por 29 a 28. Nas semifinais derrotaron a Inglaterra por 16 a 15, clasific\u00e1ndose para a s\u00faa cuarta final mundialista. O seu rival foi Nova Zelandia, como na edici\u00f3n de 1995. O resultado da final foi de 12 a 11 para Sur\u00e1frica, conquistando a s\u00faa cuarta Copa do Mundo en catro finais disputadas. Tanto en cuartos de final, como en semifinais e na final Sur\u00e1frica ga\u00f1ou as eliminatorias por 1 punto. Siya Kolisi capitaneou de novo \u00f3s Springboks, que nesta ocasi\u00f3n ti\u00f1an como adestrador a Jacques Nienaber.\nSur\u00e1frica ga\u00f1ou catro das oito edici\u00f3ns da Copa do Mundo nas que participou, d\u00faas veces derrotando a Inglaterra na final (2007 e 2019) e outras d\u00faas veces derrotando a Nova Zelandia na final (1995 e 2023). \u00c9 o equipo que ga\u00f1ou m\u00e1is veces o Mundial malia que non lle foi permitido participar nas edici\u00f3ns de 1987 e 1991. \nOs Springboks disputaron un total de 50 encontros na Copa do Mundo dos que ga\u00f1aron 42 e perderon 8.\nSur\u00e1frica nas Xiras dos British and Irish Lions.\nAs Xiras dos British and Irish Lions por Sur\u00e1frica, Nova Zelandia ou Australia son o segundo evento m\u00e1is importante e seguido polos medios dentro do deporte do rugby, cunha tradici\u00f3n que se remonta a 1888. Os Lions son unha selecci\u00f3n de xogadores de Inglaterra, Gales, Escocia e Irlanda que cada catro anos viaxa a unha das tres grandes potencias do hemisferio Sur para realizar unha xira de varias semanas na que se enfrontan a equipos locais, provincias ou franqu\u00edas profesionais e que remata cunha serie de tres ou catro partidos oficiais contra a selecci\u00f3n do pa\u00eds visitado. Das catorce xiras dos Lions por Sur\u00e1frica, os Springboks ga\u00f1aron as series en nove ocasi\u00f3ns, o equipo das Illas Brit\u00e1nicas en catro ocasi\u00f3ns, e remataron en empate unha vez.\nSur\u00e1frica no Tri Nations/Rugby Championship.\nOs Springboks participan cada ano no Rugby Championship (orixinalmente Tri Nations), torneo de selecci\u00f3ns do hemisferio Sur no que se enfrontan a Nova Zelandia, a Australia e dende 2012 tam\u00e9n a Arxentina. Sur\u00e1frica ga\u00f1ou o torneo en catro ocasi\u00f3ns: 1998, 2003, 2009 e 2019. No ano 2020 non participou por mor da pandemia do Covid. Sur\u00e1frica \u00e9 a \u00fanica selecci\u00f3n que ga\u00f1ou a Copa do Mundo e o Rugby Championship o mesmo ano (2019).\nRexistros de xogadores.\nM\u00e1is partidos.\nA seguinte listaxe recolle os rexistros m\u00e1is not\u00e1beis de partidos xogados coa selecci\u00f3n surafricana. A lista incl\u00fae xogadores dos \u00faltimos 30 anos, \u00e9 preciso sinalar que unha clasificaci\u00f3n por n\u00famero de selecci\u00f3n non depende s\u00f3 da calidade do xogador sen\u00f3n s\u00f3 do n\u00famero de partido disputados internacionalmente. Co nacemento da copa do mundo en 1987 a periodicidade dos partidos variou de xeito destac\u00e1bel. En letra grosa xogadores que seguen en activo na selecci\u00f3n de Sur\u00e1frica. \nM\u00e1is ensaios.\nBryan Habana \u00e9 o xogador que conseguiu m\u00e1is ensaios coa selecci\u00f3n de Sur\u00e1frica. Quince dos seus sesenta e sete ensaios foron anotados en Copas do Mundo, cifra r\u00e9cord que comparte cos neozelandeses Jonah Lomu, Julian Savea e Will Jordan. C\u00f3mpre destacar tam\u00e9n a Joost van der Westhuizen, o medio de mel\u00e9 que anotou m\u00e1is ensaios na historia do rugby internacional.\nM\u00e1is puntos.\nA maior marca de puntos marcados cos \"Springboks\" pos\u00faea Percy Montgomery con 893 puntos, unha cifra nada habitual nun xogador que non ocupaba a posici\u00f3n de apertura. "}
{"id": "111310", "revid": "1128071", "url": "https://gl.wikipedia.org/wiki?curid=111310", "title": "Reino napole\u00f3nico de Italia", "text": ""}
{"id": "111311", "revid": "2074", "url": "https://gl.wikipedia.org/wiki?curid=111311", "title": "Galiza", "text": ""}
{"id": "111312", "revid": "89787", "url": "https://gl.wikipedia.org/wiki?curid=111312", "title": "Selecci\u00f3n de rugby de Australia", "text": "A Selecci\u00f3n de rugby de Australia representa a Australia en rugby. O equipo \u00e9 alcumado como os \"Wallabies\" e compite anualmente con Nova Zelandia e Sur\u00e1frica no torneo das Tres Naci\u00f3ns, no cal tam\u00e9n compite pola Bledisloe Cup con Nova Zelandia e pola Mandela Challenge Plate cos surafricanos. Actualmente ocupa o terceiro posto na clasificaci\u00f3n mundial da IRB.\nAustralia ten competido en t\u00f3dalas seis edici\u00f3ns que se levan disputado at\u00e9 o momento da Copa do Mundo de Rugby, sendo at\u00e9 o momento o equipo con m\u00e1is \u00e9xito da competici\u00f3n, tras ga\u00f1ar o Campionato en d\u00faas ocasi\u00f3ns: en 1991 ga\u00f1ando a final contra Inglaterra e en 1999 contra Francia, chegando ademais \u00e1 final en 2003, perdendo na pr\u00f3rroga contra os ingleses. O rugby en Australia est\u00e1 controlado pola Australian Rugby Union (ARU). Sete antigos Wallabies forman parte do Sal\u00f3n da Fama internacional do rugby (IRHOF), sendo un deles, John Eales, inclu\u00eddo IRB Hall of Fame.\nOs s\u00edmbolos.\nEquipamento.\nOs Wallabies xogan coas cores tradicionais t\u00f3dolos equipos de Australia, verde e dourado. Antes que se utilizase esta camisola, o equipo xogaba coas cores do estado no que xogaban, ademais o escudo de armas australiano era replanzado polo logo do estado no xersei, toda esa variedade de cores foi utilizada nun gran n\u00famero de encontros at\u00e9 aproximadamente o 1900.\nEn 1928 os corpos gobernantes acordaron que \"as cores representativas de Australia verde e amarela, deben ser adoptadas\". O ano seguinte os All Blacks foron a Australia, e o xersei que levaron foi verde esmeralda co escudo de Australia con medias con calcet\u00edns verdes con barras na parte de arriba. Este mesmo xersei foi utilizado con pequenas variaci\u00f3ns durante os anos 30. En 1961 na xira por Sur\u00e1frica, para non confundir \u00e1s cores da s\u00faa camisola coas dos locais, cambiaron a cor das s\u00faas camisolas polo dourado, cor que permaneceu at\u00e9 hoxe en d\u00eda.\nO dese\u00f1o de Canterbury para Australia da camisola no mundial de 2007 foi moi controvertido, xa que ti\u00f1a unha franxas horizontais ao longo do peito que lembraban \u00e1 forma dun sost\u00e9n. Isto levou a un columnista especializado en rugby do \"Sydney Morning Herald\" a publicar unha sat\u00edrica columna comparando a camisola co sost\u00e9n para homes que ideara o personaxe de \"Kramer\" na serie americana Seinfeld.\nEn 2009, os Wallabies levar\u00e1n unha nova camisola elaborada pola multinacional deportiva Nike. O xersei est\u00e1 actualmente en dese\u00f1o, pero os informes iniciais suxiren que levar\u00e1 m\u00e1is dourado que nas \u00faltimas camisolas e eliminar\u00e1 as franxas de cor verde.\nO wallaby.\nO alcume \"Wallabies\" \u00e9 en referencia a marsupial ualab\u00ed, que se atopa amplamente distribu\u00eddo por toda Australia. O nome ten as s\u00faas orixes na primeira xira polo Reino Unido e Am\u00e9rica do Norte en 1908. Nova Zelandia vi\u00f1a de rematar a s\u00faa xira e toda a prensa inglesa os chamaba \"os All Blacks\". Isto levou \u00e1 prensa australiana a pensar que eles tam\u00e9n deber\u00edan ter a s\u00faa propia nomeada. Os \"Rabbits\" (coellos) parece ser que foi un dos nomes suxeridos, a\u00ednda que foi amplamente rexeitado xa que non quer\u00edan chamar ao seu equipo como unha praga importada. Finalmente optaron polo nativo ualab\u00ed no seu lugar, nome polo que se co\u00f1ece actualmente \u00e1 selecci\u00f3n en todo o mundo.\nRexistros.\nCopa do Mundo de Rugby.\n\"Participaci\u00f3ns de Australia na Copa do Mundo.\"\nRexistros de xogadores.\nM\u00e1is partidos coa selecci\u00f3n.\nA seguinte listaxe recolle os rexistros m\u00e1is not\u00e1beis de partidos xogados coa selecci\u00f3n australiana. A lista incl\u00fae xogadores dos \u00faltimos 25 anos, \u00e9 preciso sinalar que unha clasificaci\u00f3n por n\u00famero de selecci\u00f3n non depende s\u00f3 da calidade do xogador sen\u00f3n s\u00f3 do n\u00famero de partido disputados internacionalmente. Co nacemento da copa do mundo en 1987 a periodicidade dos partidos variou de xeito destac\u00e1bel. George Gregan \u00e9 139 o xogador con m\u00e1is partidos internacionais de rugby do mundo de t\u00f3dolos tempos. En letra grosa xogadores que seguen en activo na selecci\u00f3n de Australia. \nM\u00e1is ensaios.\nDavid Campese \u00e9 o xogador que conseguiu m\u00e1is ensaios coa selecci\u00f3n de Australia, o xogador, hoxe retirado, ocupa o segundo posto na clasificaci\u00f3n de n\u00famero ensaios da historia coas s\u00faas selecci\u00f3ns nacionais, s\u00f3 superado polo xapon\u00e9s Daisuke Ohata, con 67 ensaios.\nPuntos.\nA marca de puntos marcados pos\u00faea Percy Montgomery con 893 puntos. Este xogador, xa retirado, ocupa o sexto posto na lista hist\u00f3rica internacional de puntos coa s\u00faa selecci\u00f3n. "}
{"id": "111314", "revid": "23204", "url": "https://gl.wikipedia.org/wiki?curid=111314", "title": "Reino de Italia (1861-1946)", "text": "O Reino de Italia (en italiano, \"Regno d'Italia\") foi o nome asumido o 17 de marzo de 1861 polo estado surxido trala unificaci\u00f3n nacional italiana (1848-1870) liderada por V\u00edtor Manuel II que se coroou rei de Italia en 1861. A creaci\u00f3n do Reino de Italia foi o resultado dos esforzos concertados dos nacionalistas italianos e mon\u00e1rquicos leais \u00e1 Casa de Savoia, reinante ata ese momento no estado predecesor ao Reino de Italia, o Reino de Sarde\u00f1a, para establecer un reino unido que abarcase toda a pen\u00ednsula italiana.\nDende 1922 ata 1943 denom\u00ednase Italia fascista, xa que \u00e9 a \u00e9poca do goberno do Partido Nacional Fascista entre 1922 e 1943 con Benito Mussolini como xefe de goberno. Precisamente a s\u00faa participaci\u00f3n na segunda guerra mundial levouno \u00e1 s\u00faa desaparici\u00f3n, despois de celebrarse un referendo en 1946 no que o sistema republicano sa\u00edu ga\u00f1ador debido ao descontento civil e ao desprestixio deste durante a guerra. Finalmente o 2 de xu\u00f1o de 1946 procl\u00e1mase a Rep\u00fablica Italiana, a forma de estado que ten Italia hoxe en d\u00eda.\nBaixo a soberan\u00eda do Reino de Italia constitu\u00eduse un imperio colonial que comprend\u00eda amplos dominios en \u00c1frica oriental, en Libia e o Mediterr\u00e1neo, e tam\u00e9n en Tianjin, na China (neste caso de maneira compartida con outras naci\u00f3ns europeas e cos Estados Unidos e o Xap\u00f3n).\nTransformaci\u00f3n pol\u00edtica.\nTransformouse nunha ditadura fascista con Benito Mussolini como primeiro ministro.\nEn pol\u00edtica exterior, o Reino de Italia foi, mentres tanto, exclu\u00eddo (debido \u00e1 s\u00faa tard\u00eda unificaci\u00f3n) da repartici\u00f3n colonial de \u00c1frica na Conferencia de Berl\u00edn. Logrou por\u00e9n establecer colonias en Eritrea, Somalia, Etiop\u00eda e Libia."}
{"id": "111315", "revid": "89787", "url": "https://gl.wikipedia.org/wiki?curid=111315", "title": "Himen\u00f3pteros", "text": "A dos himen\u00f3pteros, \"Hymenoptera\", \u00e9 unha grande orde de insectos caracterizados por posu\u00edren \u00e1s membranosas, nas cales se poden ver facilmente os vasos sangu\u00edneos. \nO taxon incl\u00fae, entre outros, as abellas, as avespas, o abesouros e as formigas. Probablemente \u00e9 o terceiro maior grupo de insectos do mundo. \nHai descritas unhas 153 000 especies, a\u00ednda que probablemente o seu n\u00famero \u00e9 moito maior, distribu\u00eddas en 132 familias con 8 423 x\u00e9neros\u200b. \nTam\u00e9n se co\u00f1ecen m\u00e1is de 2 000 especies extintas.\nTaxonom\u00eda.\nDescrici\u00f3n.\nA orde foi desrita en 1758 por Linneo na 10\u00aa edici\u00f3n do seu \"Systema Naturae\".\nEtimolox\u00eda.\nO nome cient\u00edfico \"Hymenoptera\" est\u00e1 formado pola uni\u00f3n dos elementos do lat\u00edn cient\u00edfico \"hymen\"- e -\"pter\", derivados, respectivamente, das voces do grego antigo \u1f50\u03bc\u03b7\u03bd \"hym\u0113n\", \"membrana\", e \u03c0\u03c4\u03b5\u03c1\u03cc\u03bd \"pter\u00f3n\", \"\u00e1\", coa adici\u00f3n dun -\"o\"- epent\u00e9tico e do sufixo -\"a\", indicando plural.\nSin\u00f3nimos.\nAdemais de polo nome cu\u00f1ado por Linneo a orde co\u00f1eceuse tam\u00e9n polos sin\u00f3nimos:\nClasificaci\u00f3n.\nA orde dos himen\u00f3pteros dividiuse tradicionalmente en d\u00faas subordes:\nOs ap\u00f3critos presentan cintura (estreitamento que separa o t\u00f3rax do abdome).\nOs s\u00ednfitos carecen de cintura, e son un grupo parafil\u00e9tico.\nCaracter\u00edsticas.\nA maior\u00eda dos himen\u00f3pteros te\u00f1en dous pares de \u00e1s transparentes, a posterior \u00e9 m\u00e1is pequena e \u00fanese \u00e1 primeira cun gancho. As antenas est\u00e1n altamente desenvolvidas e existen m\u00faltiples variantes. As partes da boca son amplas e, como regra xeral, est\u00e1 modificadas, en moitos casos, para absorberen o n\u00e9ctar das flores. \nMoitas das especies son parasitas.\nAs femias presentan ao final do abdome unha estrutura para a posta de ovos, o ovipositor, que se converte nun aguill\u00f3n velenoso nos grupos m\u00e1is evolucionados.\nAs cr\u00edas desenv\u00f3lvense a trav\u00e9s do holometabolismo (metamorfose completa), \u00e9 dicir, pasan por unha etapa larvaria de verme e unha etapa de pupa inactiva antes de maduraren.\nSexo.\nUnha caracter\u00edstica especial que se atopa nos himen\u00f3pteros \u00e9 que o sexo v\u00e9n determinado polo n\u00famero de cromosomas (determinaci\u00f3n do sexo por haplodiploid\u00eda). Os ovos fecundados te\u00f1en dous xogos de cromosomas (de cada un dos gametos respectivos de cada pai) e conv\u00e9rtense en femias diploides, mentres que os ovos non fecundados s\u00f3 conte\u00f1en un xogo (da nai), polo que dan lugar a machos haploides. O acto da fecundaci\u00f3n est\u00e1 baixo o control voluntario da femia, o que lle d\u00e1 a esta o control do sexo da s\u00faa descendencia. Como consecuencia, as femias te\u00f1en m\u00e1is xenes en com\u00fan coas s\u00faas irm\u00e1s que coa s\u00faa descendencia.\nWilliam Donald Hamilton formalizou o concepto da selecci\u00f3n de parentesco que poder\u00eda ser unha das orixes da eusociabilidade destas especies."}
{"id": "111316", "revid": "55340", "url": "https://gl.wikipedia.org/wiki?curid=111316", "title": "Advance Australia Fair", "text": "\"Advance Australia Fair\" (en galego \"Avante, Bela e Xusta Australia\") \u00e9 o himno nacional oficial de Australia. Foi creado polo compositor escoc\u00e9s Peter Dodds McCormick. A canci\u00f3n foi representada por primeira vez en 1878, mais non adquiriu status coma himno oficial at\u00e9 1984, antes desa data o himno era unha canci\u00f3n patri\u00f3tica australiana.\nPara a elecci\u00f3n desta canci\u00f3n coma himno tivo que superar unha votaci\u00f3n popular entre outras d\u00faas canci\u00f3ns, o himno Real o God Save the Queen e o himno non-oficial Waltzing Matilda. Outras canci\u00f3ns e marchas foron influenciadas polo Advance Australia Fair ao longo do tempo, coma o \"Australian Vice-Regal salute\"."}
{"id": "111322", "revid": "197", "url": "https://gl.wikipedia.org/wiki?curid=111322", "title": "O coello na cultura popular galega", "text": "A seguir rec\u00f3llese a pegada do coello na cultura popular galega, na etnograf\u00eda e na literatura de transmisi\u00f3n oral.\nEn Cambados, para cura-la \"decipla\" (erisipela), untan a parte enferma con sangue de coello. Tam\u00e9n se cre que se unha muller embarazada come carne de lebre ou de coello, o meni\u00f1o dormir\u00e1 despois cos ollos abertos."}
{"id": "111323", "revid": "5312", "url": "https://gl.wikipedia.org/wiki?curid=111323", "title": "Xestaci\u00f3n", "text": "A xestaci\u00f3n \u00e9 o proceso de formaci\u00f3n e desenvolvemento do embri\u00f3n nas femias viv\u00edparas. No ser humano este per\u00edodo dura nove meses.\nNa pr\u00e1ctica ad\u00f3itase identificar xestaci\u00f3n e embarazo, a\u00ednda que o primeiro termo ref\u00edrese m\u00e1is ben \u00e1 formaci\u00f3n do feto e o segundo \u00e1 situaci\u00f3n fisiol\u00f3xica, metab\u00f3lica e mesmo morfol\u00f3xica da muller embarazada."}
{"id": "111324", "revid": "22570", "url": "https://gl.wikipedia.org/wiki?curid=111324", "title": "God Defend New Zealand", "text": "God defend New Zealand (en galego \"Deus defenda Nova Zelandia\") \u00e9 o himno nacional de Nova Zelandia, compartindo rol con \"God Save the Queen\". A letra foi composta orixinariamente por Thomas Bracken en 1870. John Woods realizou a m\u00fasica en 1876. O himno foi declarado oficial en 1940."}
{"id": "111325", "revid": "56817", "url": "https://gl.wikipedia.org/wiki?curid=111325", "title": "M\u00fasculo braquial anterior", "text": "O m\u00fasculo braquial anterior \u00e9 un m\u00fasculo humano pertencente \u00e1 rexi\u00f3n anterior do membro superior.\nInserci\u00f3ns.\nCranialmente, ins\u00edrese na di\u00e1fise umeral, nas partes inferiores das caras interna e externa. Tam\u00e9n, no bordo anterior. Caudalmente, ins\u00edrese no c\u00fabito, na superficie inferior da ap\u00f3fise coronoide.\nRelaci\u00f3ns.\nDiscorre por enriba do m\u00fasculo b\u00edceps braquial. Entre ambos discorre o nervio musculocut\u00e1neo, que \u00e9 ademais o nervio que os innerva. Na parte m\u00e1is inferior forma o l\u00edmite interno da canle bicipital interna.\nFunci\u00f3ns.\n\u00c9 o flexor m\u00e1is potente do c\u00f3bado.\nInnervaci\u00f3n e vascularizaci\u00f3n.\nA innervaci\u00f3n procede do nervio musculocut\u00e1neo, mentres que a vascularizaci\u00f3n \u00e9 achegada pola arteria umeral."}
{"id": "111326", "revid": "89787", "url": "https://gl.wikipedia.org/wiki?curid=111326", "title": "Nkosi Sikelel' iAfrika", "text": "Nkosi Sikelel' iAfrika \u00e9 o nome popular do himno nacional de Sur\u00e1frica, a\u00ednda que en realidade est\u00e1 canci\u00f3n \u00e9 s\u00f3 unha parte do Himno Nacional de Sur\u00e1frica. Foi composto en 1897 por Enoch Sontonga, un mestre metodista.\nA letra emprega cinco dos once idiomas m\u00e1is falados no estado surafricano: o Xosa (primeira estrofa, primeiras d\u00faas li\u00f1as), Zul\u00fa (primeira estrofa, \u00faltimas d\u00faas li\u00f1as), Sesotho (segunda estrofa), Ingl\u00e9s (ligaz\u00f3n), Afrikaans (terceira estrofa) e lingua inglesa de novo (estrofa final).\nLetra.\nOrixinal.\n\"(en Xosa)\"\nNkosi sikelel' iAfrika\nMaluphakanyisw' uphondo lwayo,\n\"(en Zul\u00fa)\"\nYizwa imithandazo yethu,\nNkosi sikelela, thina lusapho lwayo.\n\"(en Sesotho)\nMorena boloka setjhaba sa heso,\nO fedise dintwa le matshwenyeho,\nO se boloke (O se boloke) \nsetjhaba sa heso, Setjhaba sa.\n\"(en Ingl\u00e9s)\nSouth Africa, South Africa!\n\"(en Afrikaans)\nUit die blou van onse hemel,\nUit die diepte van ons see,\nOor ons ewige gebergtes, \nWaar die kranse antwoord gee,\n\"(en Ingl\u00e9s)\nSounds the call to come together,\nAnd united we shall stand,\nLet us live and strive for freedom, \nIn South Africa our land.\nTraduci\u00f3n ao galego.\nDeus bendiga a \u00c1frica\nQue a s\u00faa gloria sexa erguida en alto\nEscoita as nosas petici\u00f3ns\nDeus nos bendiga, os seus fillos\nDeus ped\u00edmosche que protexas a nosa naci\u00f3n\nInterv\u00e9n e remata os nosos conflitos\nProt\u00e9xenos (Prot\u00e9xenos), \nprotexe a nosa naci\u00f3n, nosa naci\u00f3n\nSur\u00e1frica, Sur\u00e1frica!\nDende o azul do noso ceo,\nDende as profundidades do noso mar,\nSobre as nosas eternas cordilleiras,\nOnde os cantiles dan a resposta,\nSoa a chamada a unirse,\ne imos estar unidos,\nimos vivir e loitar pola liberdade,\nEn Sur\u00e1frica a nosa terra."}
{"id": "111328", "revid": "1131", "url": "https://gl.wikipedia.org/wiki?curid=111328", "title": "Anxo Angueira Viturro", "text": ""}
{"id": "111329", "revid": "85894", "url": "https://gl.wikipedia.org/wiki?curid=111329", "title": "Chascom\u00fas", "text": "Chascom\u00fas \u00e9 unha cidade da provincia de Buenos Aires, Arxentina, cabeceira do Partido hom\u00f3nimo. Situada a 123\u00a0km ao sur do centro da cidade de Buenos Aires, coa cal est\u00e1 comunicada principalmente pola Autov\u00eda 2 e un importante ramal ferroviario.\nToponimia.\nO top\u00f3nimo actual derivar\u00eda dunha forma dialectal do mapudungun, e o seu significado \u00e9 \"Auga Clara e Boa\", a\u00ednda que outras versi\u00f3ns supo\u00f1en igual orixe, pero c\u00f3 significado de \"lagoa entre augas salobres\" ou \"campo de lagoas\"."}
{"id": "111335", "revid": "89787", "url": "https://gl.wikipedia.org/wiki?curid=111335", "title": "Enerx\u00eda solar fotovoltaica", "text": "A enerx\u00eda solar fotovoltaica \u00e9 unha forma de obtenci\u00f3n de enerx\u00eda el\u00e9ctrica a trav\u00e9s de paneis fotovoltaicos. Os paneis, m\u00f3dulos ou colectores fotovoltaicos est\u00e1n formados por dispositivos semicondutores tipo d\u00edodo que, ao recibir radiaci\u00f3n solar, provocan saltos electr\u00f3nicos, xerando unha pequena diferenza de potencial nos seus extremos. O acoplamento en serie de varios destes fotod\u00edodos permite a obtenci\u00f3n de voltaxes maiores en configuraci\u00f3ns moi sinxelas e aptas para alimentar pequenos dispositivos electr\u00f3nicos.\nA maior escala, a corrente el\u00e9ctrica continua que proporcionan aos paneis fotovoltaicos p\u00f3dese transformar en corrente alterna e inxectar na rede el\u00e9ctrica, operaci\u00f3n que \u00e9 moi rendible economicamente pero que precisa a\u00ednda de subvenci\u00f3ns para unha maior viabilidade.\nO proceso, simplificado, ser\u00eda o seguinte: x\u00e9rase a enerx\u00eda a baixas tensi\u00f3ns (380-800 V) e en corrente continua. Transf\u00f3rmase cun investidor en corrente alterna. Mediante un centro de transformaci\u00f3n el\u00e9vase a media tensi\u00f3n (15 ou 25 kV) e inx\u00e9ctase nas redes de transporte da compa\u00f1\u00eda.\nEn contornos illados, onde se require pouca potencia el\u00e9ctrica e o acceso \u00e1 rede \u00e9 dif\u00edcil, como estaci\u00f3ns meteorol\u00f3xicas ou repetidores de comunicaci\u00f3ns, empr\u00e9ganse as placas fotovoltaicas como alternativa economicamente viable. Para comprender a importancia desta posibilidade, conv\u00e9n ter en conta que aproximadamente unha cuarta parte da poboaci\u00f3n mundial non ten acceso \u00e1 enerx\u00eda el\u00e9ctrica.\nProduci\u00f3n de enerx\u00eda solar fotovoltaica.\nEspa\u00f1a \u00e9 na actualidade o primeiro produtor mundial de enerx\u00eda fotovoltaica cunha potencia instalada estimada de 3 200 MW por diante de Alema\u00f1a que conta cuns 1350 MW. Tan s\u00f3 en 2008 a potencia instalada en Espa\u00f1a foi duns 2 500 MW, debido ao anuncio de cambio de regulaci\u00f3n \u00e1 baixa das primas \u00e1 xeraci\u00f3n que finalmente se produciu en setembro.\nAlema\u00f1a \u00e9 na actualidade o segundo produtor mundial de enerx\u00eda solar fotovoltaica tras o Xap\u00f3n, con cerca de 5 mill\u00f3ns de metros cadrados de paneis solares, a\u00ednda que s\u00f3 representan o 0,03% da s\u00faa produci\u00f3n enerx\u00e9tica total. A venda de paneis fotovoltaicos creceu no mundo ao ritmo anual do 20% na d\u00e9cada dos noventa. Na UE o crecemento medio anual \u00e9 do 30%.\nO crecemento actual das instalaci\u00f3ns solares fotovoltaicas est\u00e1 limitado pola falta de materia prima no mercado (silicio de calidade solar) ao estaren copadas as fontes actuais, a\u00ednda que a partir da segunda metade de 2008 o prezo do silicio de grao solar comezou a diminu\u00edr ao aumentar a s\u00faa oferta debido \u00e1 entrada en escena de novos produtores. Proba diso son os diversos plans que se estableceron para novas factor\u00edas deste material en todo o mundo, inclu\u00edndo dous proxectos en Espa\u00f1a coa colaboraci\u00f3n dos principais actores do mercado. A inxecci\u00f3n en rede da enerx\u00eda solar fotovoltaica, estaba regulada polo Goberno Espa\u00f1ol mediante o RD 661/2007 co 575 % do valor do quilowatio-hora normal, o que se correspond\u00eda cuns 0,44 euros por cada kwh que se inxectaba na rede. A partir do 30 de setembro de 2008 esta actividade est\u00e1 regulada mediante o RD 1578/2008 de retribuci\u00f3n fotovoltaica que establece unhas primas variables en funci\u00f3n da localizaci\u00f3n da instalaci\u00f3n (solo: 0,32 \u20ac/kWh o tellado: 0,34 \u20ac/kWh), estando suxeitas ademais a unha cota m\u00e1xima de potencia anual instalada a partir de 2009 que se adaptar\u00e1 ano a ano en funci\u00f3n do comportamento do mercado.\nActualmente, o acceso \u00e1 rede el\u00e9ctrica en Espa\u00f1a require unha serie de permisos da administraci\u00f3n e a autorizaci\u00f3n da compa\u00f1\u00eda el\u00e9ctrica distribuidora da zona. Esta ten a obrigaci\u00f3n de dar punto de enganche ou conexi\u00f3n \u00e1 rede el\u00e9ctrica, pero na pr\u00e1ctica o papelame e a reticencia das el\u00e9ctricas est\u00e1n freando o impulso das enerx\u00edas renovables. As el\u00e9ctricas buscan motivos t\u00e9cnicos como a saturaci\u00f3n da rede para controlar os seus intereses noutras fontes enerx\u00e9ticas e coa intenci\u00f3n de bloquear a iniciativa dos pequenos produtores de enerx\u00eda solar fotovoltaica.\nEsta situaci\u00f3n provoca unha grave contradici\u00f3n entre os obxectivos da Uni\u00f3n Europea para impulsar as enerx\u00edas limpas e a realidade dunha escasa liberalizaci\u00f3n en Espa\u00f1a do sector enerx\u00e9tico que impide a engalaxe e a libre competitividade das enerx\u00edas renovables.\nCentrais de enerx\u00eda solar fotovoltaica.\nA maior central de enerx\u00eda solar do mundo ata o ano 2004 encontr\u00e1base na cidade de Espenhain, cerca de Leipzig. Con 33.500 paneis solares modulares monocristalinos e unha capacidade de produci\u00f3n de 5 megavatios, a central \u00e9 suficiente para abastecer 1.800 fogares. O investimento ascendeu a 20 mill\u00f3ns de euros, segundo Shell Solar e Geosol, as firmas construtoras. Actualmente a empresa alem\u00e1 SAG Solarstrom, que opera en Espa\u00f1a co nome TAU Solar, constru\u00edu a maior horta solar do mundo en Erlasee (Alema\u00f1a). Esta substit\u00fae a central de Espenhain. A nova central de Erlasee conta na s\u00faa totalidade cunha capacidade de produci\u00f3n de 12 megavatios.\nEn xu\u00f1o de 2008 General Motors anunciou que planea constru\u00edr a maior planta de enerx\u00eda fotovoltaica sobre teito do mundo en Figueruelas (Zaragoza), cunha extensi\u00f3n de 183 000 metros cadrados e 50 mill\u00f3ns de euros de investimento, no proxecto colaboran a Comunidade de Arag\u00f3n, a empresa francesa Veolia Environnement e o grupo estadounidense Clairvoyant Energy.\nO maior fabricante europeo de produtos fotovoltaicos \u00e9 a compa\u00f1\u00eda alem\u00e1 \"RWE SCHOTT Solar\" con sede en Alzenau (Baviera). Esta compa\u00f1\u00eda pos\u00fae a planta de produci\u00f3n fotovoltaica m\u00e1is moderna e completamente integrada do mundo. En 2003 a compa\u00f1\u00eda xerou vendas netas de 123 mill\u00f3ns de euros e ten m\u00e1is de 800 empregados.\nAdemais Friburgo \u00e9 a sede de ISES (Sociedade Internacional de Enerx\u00eda Solar).\nSegundo os datos facilitados pola Asociaci\u00f3n de Industria Fotovoltaica (Asif) Espa\u00f1a pasou de 22 MW de potencia fotovoltaica instalada en 2004, a m\u00e1is de 1100 MW en agosto de 2008, pasando das 3 208 instalaci\u00f3ns que hab\u00eda en 2004, \u00e1s 26 000 existentes en 2008.\nChina ten previsto para 2030 a construci\u00f3n dunha central fotovoltaica no espazo.\nPlantas de Concentraci\u00f3n Fotovoltaica.\nUn paso adiante nas plantas fotovoltaicas son as que utilizan unha tecnolox\u00eda de concentraci\u00f3n para maximizar a enerx\u00eda solar recibida pola instalaci\u00f3n. As instalaci\u00f3ns de concentraci\u00f3n fotovoltaica sit\u00faanse en localizaci\u00f3ns de alta irradiaci\u00f3n solar directa, como son os pa\u00edses situados a ambas as ribeiras do Mediterr\u00e1neo, Australia, os Estados Unidos, a China, Sur\u00e1frica ou M\u00e9xico.\nAta o ano 2006 estas tecnolox\u00edas formaban parte do \u00e1mbito de investigaci\u00f3n, pero nos \u00faltimos anos pux\u00e9ronse en marcha instalaci\u00f3ns de gran tama\u00f1o como a de ISFOC(Instituto de Sistemas Solares Fotovoltaicos de Concentraci\u00f3n) en Puertollano, Castela-A Mancha con 3 MW subministrando electricidade \u00e1 rede el\u00e9ctrica.\nAs principais empresas est\u00e1n empezando a ver a concentraci\u00f3n fotovoltaica como unha alternativa viable para a reduci\u00f3n de custos. Recentemente anunciouse o desenvolvemento de plantas de grandes dimensi\u00f3ns (por encima de 1MW). As plantas de Concentraci\u00f3n Fotovoltaica utilizan un seguidor de dobre eixe para posibilitar un m\u00e1ximo aproveitamento do recurso solar durante todo o d\u00eda.\nCustos.\nIndican o custo (en c\u00e9ntimos de euro) por kWh de enerx\u00eda solar fotovoltaica producida para c\u00e9lulas solares de silicio cristalino. A base dos c\u00e1lculos incl\u00fae 4% por custo do capital, 1% por custo de operaci\u00f3n e un per\u00edodo de depreciaci\u00f3n de 20 anos, a\u00ednda que un equipo fotovoltaico normalmente est\u00e1 tecnicamente operativo durante 30 anos.\nEnerx\u00eda fotovoltaica de baixo custo.\nA enerx\u00eda fotovoltaica de baixo custo est\u00e1 baseada principalmente nas c\u00e9lulas solares de terceira xeraci\u00f3n (ou de pel\u00edcula fina de alta eficiencia). Nanosolar, o grupo WURTH ou Global Solar apostaron por estas tecnolox\u00edas.\nA Conferencia Internacional Enerx\u00eda Solar de Bico Custode Sevilla foi o primeiro escaparate en Espa\u00f1a destas c\u00e9lulas de terceira xeraci\u00f3n."}
{"id": "111340", "revid": "1131", "url": "https://gl.wikipedia.org/wiki?curid=111340", "title": "Acampada", "text": "Unha acampada (do ingl\u00e9s \"camping\"), \u00e9 unha actividade polo xeral ao aire libre que implica pasar unha ou m\u00e1is noites nunha tenda, carpa ou autocaravana, habitualmente co gallo de se achegar \u00e1 natureza. Non obstante existen acampadas con outros fins, en medio da civilizaci\u00f3n ou mesmo baixo teito como \u00e9 o caso dos refuxiados por cat\u00e1strofes naturais ou incluso de manifestantes. As\u00ed mesmo, nos concertos cunha duraci\u00f3n de varios d\u00edas \u00e9 frecuente a existencia dun espazo adxacente que se acorda habilitar como lugar para a acampada."}
{"id": "111345", "revid": "75439", "url": "https://gl.wikipedia.org/wiki?curid=111345", "title": "Ubi\u00f1a (grupo musical)", "text": "Ubi\u00f1a foi un grupo de folk asturiano da d\u00e9cada de 1980."}
{"id": "111346", "revid": "865", "url": "https://gl.wikipedia.org/wiki?curid=111346", "title": "Fol de Niu", "text": "Fol de Niu foi un grupo de folk galego fundado por Xos\u00e9 Manuel Budi\u00f1o en Vigo, en 1991."}
{"id": "111347", "revid": "25871", "url": "https://gl.wikipedia.org/wiki?curid=111347", "title": "Xocaloma", "text": "Xocaloma foi un grupo de folk e m\u00fasica tradicional galega fundado en Carballo en 1975 e disolto no 1994.\nTraxectoria.\nFoi un conxunto eminentemente vocal, os seus membros fundadores adoitaban cantar no coro parroquial de Carballo, nas \"misas da xuventude\" organizadas polo p\u00e1rroco da localidade, Xose Garc\u00eda Gondar. Foi este sacerdote quen os animou a formar o grupo musical que se chamou Xocaloma polas iniciais dos seus integrantes (Xos\u00e9, Carlos, Loli e Manuel).\nNo 1978 gravaron o seu primeiro disco, \"Terra\", ao que seguiu \"Soio un so\u00f1o\" no 1979. Participaron en diversos festivais, como o Interc\u00e9ltico de Lorient ou o do Mundo Celta de Ortigueira. Algunhas das s\u00faas pezas m\u00e1is co\u00f1ecidas son versi\u00f3ns de canci\u00f3ns populares galegas como \"O rodaballo\", \"A saia da Carolina\" ou \"Lela\", esta \u00faltima con letra de Castelao e m\u00fasica de Rosendo Mato Hermida, as\u00ed como temas propios como \"Soio foi un so\u00f1o\"."}
{"id": "111348", "revid": "22570", "url": "https://gl.wikipedia.org/wiki?curid=111348", "title": "Catacumba", "text": "As catacumbas son unhas galer\u00edas subterr\u00e1neas que algunhas civilizaci\u00f3ns mediterr\u00e1neas antigas constru\u00edron e utilizaron como lugar de enterramento. As m\u00e1is co\u00f1ecidas e as mellor estudadas son as catacumbas da cidade de Roma. Tam\u00e9n son co\u00f1ecidas as catacumbas de Par\u00eds, a\u00ednda que a s\u00faa orixe \u00e9 ben distinta (s\u00e9culo XVIII).\nDende un punto de vista etimol\u00f3xico, a orixe da palabra catacumba \u00e9 incerta. A s\u00faa traduci\u00f3n literal \u00e9 \"burato\", nome dun distrito perif\u00e9rico de Roma, en cuxas proximidades hab\u00eda un cemiterio subterr\u00e1neo, onde no s\u00e9culo III, se trasladaron provisionalmente os corpos de San Pedro e San Paulo."}
{"id": "111354", "revid": "98629", "url": "https://gl.wikipedia.org/wiki?curid=111354", "title": "Alan Stivell", "text": "Alan Cochevelou, m\u00e1is co\u00f1ecido co nome art\u00edstico de Alan Stivell, nado en Riom o 6 de xaneiro de 1944, \u00e9 un cantautor e m\u00fasico bret\u00f3n, cidad\u00e1n franc\u00e9s, que utiliza para os seus traballos diversas linguas c\u00e9lticas \u00e1s que se engaden o franc\u00e9s, o ingl\u00e9s e outras varias linguas. Tam\u00e9n cantou unha peza en galego grazas a unha colaboraci\u00f3n feita co compositor Carlos N\u00fa\u00f1ez.\n\u00c9 o inspirador do renacemento da arpa celta as\u00ed como da m\u00fasica bretoa moderna e mesmo celta en xeral.\nBiograf\u00eda.\nInicios: a arpa celta.\nPasou a primeira parte da s\u00faa vida en Par\u00eds. Inicia estudos de piano aos cinco anos de idade e a s\u00faa vocaci\u00f3n procede dun so\u00f1o do seu pai, Georges Cochevelou: a fabricaci\u00f3n dunha arpa celta, a \u00abTelenn Genta\u00f1\u00bb (telenn significa \u00abarpa\u00bb en bret\u00f3n). A arpa celta \u00e9 un instrumento esquecido desde a Idade Media, cando o ducado da Breta\u00f1a perde a s\u00faa independencia e queda incorporado ao reino de Francia. O prototipo recreado polo seu pai inc\u00edtalle a asistir a clases de arpa, para o que se beneficia dos ensinos da soada Denise M\u00e9gevand (1917-2004). Os arranxos de temas tradicionais celtas, escritos pola s\u00faa profesora e polo seu pai, determinar\u00e1n en Alan Stivell unha paix\u00f3n por Celtia e pola Breta\u00f1a que non diminu\u00edu xamais.\nEn 1953, toca a s\u00faa arpa na Casa da Breta\u00f1a en Par\u00eds e inicia a s\u00faa aprendizaxe do idioma bret\u00f3n, interes\u00e1ndose igualmente no idioma gal\u00e9s, no ga\u00e9lica escocesa e na mitolox\u00eda celta. Act\u00faa igualmente na UNESCO e na Catedral de Vannes. Durante o ano seguinte, d\u00e1 os seus primeiros pasos no bagad Bleimor e aprende o uso doutros dous instrumentos, a gaita e a bombarda. En 1955, \u00e1 vez que os seus concertos vanse facendo m\u00e1is regulares, act\u00faa como abreconcertos de Line Renaud no Teatro Olympia de Par\u00eds. En 1959, grava o seu primeiro disco de 45 rpm (\"Musique Ga\u00e9lique\"). Conv\u00e9rtese en Penn-Soner (primeiro gaiteiro) do bagad Bleimor a principios dos anos 60, e \u00e9 campi\u00f3n da Breta\u00f1a como gaiteiro a d\u00fao e nun bagad.\nEn 1963 grava o seu primeiro disco a 33 rpm, un disco instrumental en solitario chamado \"Telenn geltiek - Harpe celtique\". En 1966, recupera a s\u00faa actividade nos escenarios (a destacar a s\u00faa actuaci\u00f3n no Centro Americano de Par\u00eds), pero esta vez xa como cantante; a s\u00faa nacente notoriedade s\u00e9rvelle para empezar a ser invitado a acudir \u00e1s emisoras radiof\u00f3nicas.\nEn 1967 firma un contrato en exclusiva con Philips-Fontana (Universal Music Group). Ese mesmo ano, grava o apartado \u00abarpa\u00bb no disco de Graeme Allwright \"Joue, joue, joue\". Fai xa moitas xiras, especialmente en solitario, pero tam\u00e9n en compa\u00f1\u00eda doutros habituais do Centro Americano de Par\u00eds. Nesta \u00e9poca toma o nome art\u00edstico de Alan Stivell. Ao seguinte ano, en 1968, grava dous discos sinxelos; fai concertos e actuaci\u00f3ns (entre outras, unha na Universidade da Sorbona, en folga, durante o Maio franc\u00e9s), e act\u00faa como abreconcertos dos The Moody Blues no Queen Elisabeth Hall de Londres. En 1970, grava o \u00e1lbum \"Reflets\", tras un sinxelo \"Broc\u00e9liande - Son ar chistr\", que sup\u00f3n o pistoletazo de sa\u00edda dun fen\u00f3meno que vai revolucionar a Breta\u00f1a e a atraer multitudes por toda Francia, antes de expandirse por Europa, Am\u00e9rica e o resto do mundo.\nAnos 70.\nNo ano 1972 aparece un \u00e1lbum emblem\u00e1tico: \"Renaissance de la harpe celtique\", que consegue o premio da Academia Charles-Cros e o converter\u00e1 nun disco de culto ao redor do mundo (o traballo ter\u00e1 especial \u00e9xito nos Estados Unidos). O 28 de febreiro do mesmo ano Alan Stivell deu un concerto no Olympia de Par\u00eds acompa\u00f1ado polo guitarrista Dan Ar Braz. O \u00e9xito deste concerto veuse amplificado por unha retransmisi\u00f3n radiof\u00f3nica feita do mesmo e un disco do cal se venderon 1\u00a0500\u00a0000 exemplares. Stivell ocupa a portada das revistas musicais, a s\u00faa m\u00fasica bretoa el\u00e9ctrica (o co\u00f1ecido como pop celta) pasa a estar de moda. Despois de conseguir a estima na s\u00faa casa, a Breta\u00f1a, acadou o reco\u00f1ecemento internacional. O seu \u00e9xito suscitou ent\u00f3n a aparici\u00f3n de seguidores que dotaron dun novo dinamismo \u00e1 m\u00fasica tradicional e favoreceu a emerxencia de novos m\u00fasicos e cantautores.\nEn 1973 Alan Stivell conseguiu confirmar o \u00e9xito do ano anterior: despois dunha actuaci\u00f3n durante tres semanas na sala Bobino de Par\u00eds apareceu un novo disco, \"Chemins de Terre\", moi celebrado pola cr\u00edtica (a revista brit\u00e1nica Melody Maker o nomeou disco do ano). O \u00e9xito comercial converteuno rapidamente en disco de ouro. Os seus concertos seguiron produc\u00edndose en Francia (Bobino, xira por toda Francia) e no estranxeiro (Canad\u00e1 e Reino Unido). Despois da aparici\u00f3n, o ano seguinte, do disco \"E Langonned\" e unha xira por Am\u00e9rica do Norte, grava en 1975 \"E Dulenn\", un \u00e1lbum en directo gravado no National Stadium de Dubl\u00edn. A composici\u00f3n D\u00e9livrance \u00e9 abertamente militante, e sup\u00f3n a reivindicaci\u00f3n de todas as culturas c\u00e9lticas e a afirmaci\u00f3n de que o celta \u00e9 un pobo que se atopa nunha encrucillada. O Pazo dos Deportes de Par\u00eds, cheo at\u00e9 o l\u00edmite, rec\u00edbeo durante dez d\u00edas con grande \u00e9xito de p\u00fablico.\nNo ano 1976 grava \"Trema'n Inis\", unha homenaxe ao seu pai como reinventor da arpa c\u00e9ltica, que finara fac\u00eda pouco. Nos seguintes anos sucederanse os traballos \"Raok Dilestra - Avant d'Accoster\" e \"Un Dewezh 'Barzh 'G\u00ear\". Un ano despois Alan fai unha xira triunfal por Australia, facendo que os pazos do deporte que o acollen rematen sempre cheos. No 1979 grava o disco en directo \"Tro Ar Bed\".\nNo mesmo ano publica tam\u00e9n a \"Symphonie celtique - Tir na nOg\" (na mitolox\u00eda celta irlandesa, Tir na nOg \u00e9 a \"Terra dos mozos\", unha dos nomes empregados para falar do outro mundo, o Sidh). Esta obra marca o punto de partida dunha corrente ben asentada hoxe en d\u00eda, o cross-over, que mestura a m\u00fasica c\u00e9ltica coa m\u00fasica sinf\u00f3nica, rock, pop, o jazz-rock e todas as influencias recollidas de diferentes tribos e culturas. Alan Stivell fixo traducir as s\u00faas letras \u00e1s linguas tibetana, algonquina, s\u00e1nscrito, b\u00e9rber, irlandesa etc. No Festival Interc\u00e9ltico de An Oriant de 1980, diante de 10.000 espectadores, representou as s\u00faas pezas nestas linguas xa que, para el, esta Sinfon\u00eda Celta \u00e9 unha sinfon\u00eda universal.\nAnos 80.\nA presenza de Alan Stivell reduciuse nesta d\u00e9cada aos escenarios franceses. Malia isto, realizou varias xiras polo estranxeiro (Alema\u00f1a, os Estados Unidos ou Italia). Neste \u00faltimo pa\u00eds, coma en Australia, os seus concertos acadaron un grande \u00e9xito de p\u00fablico: 14.000 espectadores en Mil\u00e1n ou 12\u00a0000 en Roma.\nNeste \u00e9poca soamente produce tres discos. No ano 1981 grava \"Terre des Vivants\", un \u00e1lbum con reminiscencias do rock. \"L\u00e9gende\" aparece dous anos despois, no 1983, supo\u00f1endo unha evoluci\u00f3n cara a m\u00fasica electr\u00f3nica e ambiental. Este \u00faltimo traballo foi todo un \u00e9xito nos Estados Unidos.\nEn 1985 Stivell d\u00e1lle os \u00faltimos retoques a un novo instrumento musical: a arpa el\u00e9ctrica. O debut do instrumento produciuse no CD \"Harpes du Nouvel \u00c2ge\", do mesmo ano.\nAnos 90.\nNo ano 1991 Stivell comp\u00f3n dezaseis t\u00edtulos, que falan das lendas do ciclo art\u00farico e outros pasaxes da mitolox\u00eda, recollidos no disco \"The Mist of Avalon\". Nestas composici\u00f3ns aparecen personaxes tales coma Arturo, Xinebra, Taliesin, Morgana etc. Neste momento Alan Stivell consegue que o p\u00fablico comece a interesarse pola m\u00fasica celta en si mesma.\nNo 1993, antes que editar un simple traballo de recompilaci\u00f3n das s\u00faas canci\u00f3ns m\u00e1is co\u00f1ecidas, preferiu convidar a outros artistas de grande fama mundial para versionar alg\u00fans dos seus t\u00edtulos no disco \"Again\". Entre eles destaca o seu antigo compa\u00f1eiro Dan Ar Braz, a\u00ednda que tam\u00e9n atopamos m\u00faltiples nomes dos diferentes horizontes musicais: Kate Bush, Shane MacGowan, Laurent Voulzy, Gillan O'Donovan, Yann-Fa\u00f1ch Kemener, Gilles Servat, James Word, Doudou N'diaye Rose, Robert le Gall e Davy Spillane, entre outros. Esta reuni\u00f3n contribu\u00edu enormemente \u00e1 grande difusi\u00f3n deste traballo, do que se chegaron a vender 300.000 exemplares. O traballo publicitario da s\u00faa editorial Keltia III (distribu\u00edda ent\u00f3n por Disques Dreyfus), inclu\u00edndo a emisi\u00f3n dun \"spot\" publicitario na cadea de televisi\u00f3n TF1, contribu\u00edu ao relanzamento da m\u00fasica celta no gran p\u00fablico bret\u00f3n e mesmo franc\u00e9s. Neste mesmo ano, Dan Ar Braz e Jacques Bernard federaron a varios artistas ao redor do proxecto H\u00e9ritage des Celtes, o ambicioso proxecto cuxo obxectivo \u00e9 a presentaci\u00f3n da m\u00fasica celta e a s\u00faa riqueza en toda a s\u00faa diversidade. Con ocasi\u00f3n do Festival de Cornualla (o Bro Kernev), Alan Stivell tomar\u00e1 parte no bautizo do proxecto que confirmar\u00e1 \u00e1 segunda gran vaga de fama da m\u00fasica celta.\nNo 1994, Stivell recibe a medalla da Orde de Hermini en Gwened, que recompensa a aqueles homes e mulleres que destacan pola s\u00faa colaboraci\u00f3n no labor na difusi\u00f3n da Breta\u00f1a. Un ano m\u00e1is tarde, grava \"Brian Boru\" como homenaxe a Brian Boru, rei que gobernou Irlanda no s\u00e9culo XI. Neste traballo arranxa temas tradicionais cun toque moderno e, por primeira vez, con inspiraci\u00f3ns tomadas do hip hop. A canci\u00f3n Parlament Lament est\u00e1 adicada ao Parlamento da Breta\u00f1a en Rennes, que sufrira un destrutivo incendio o 4 de febreiro do 1994.\nNo 1998, seguindo o seu af\u00e1n por tender pontes entre as culturas e as m\u00fasicas, publica \"1 Douar\" (1 Terra), disco no que convida a Youssou N'Dour, Cheb Khaled, Jim Kerr, John Cale, Paddy Moloney e outras personalidades art\u00edsticas do mundo.\nO 16 de marzo de 1999 \u00e9 unha das figuras presentes no cartel dun gran concerto no Pazo Omnisport de Par\u00eds, no cal participa tam\u00e9n H\u00e9ritage des Celtes. O dobre traballo \"Bretagnes \u00e0 Bercy\" reuniu aos m\u00e1is famosos m\u00fasicos da Breta\u00f1a que interpretaron, entre outros, sete temas de Alan Stivell.\nAnos 2000.\n\"Back to Breizh\" publicouse no ano 2000, e o t\u00edtulo xa manifesta a intenci\u00f3n de retornar \u00e1 realidade hist\u00f3rica bretoa. No 2002, \"Au-del\u00e0 des mots\" (Mais al\u00f3 das palabras), \u00e9 unha obra instrumental na cal as arpas asumen o papel central.\u00c9 de novo o arpista Stivell o que nos amosa un conxunto de sonoridades ac\u00fasticas mesturadas coas m\u00e1is modernas t\u00e9cnicas electr\u00f3nicas.\nNo 2004, para celebrar a renovaci\u00f3n da arpa celta na Breta\u00f1a, Alan Stivell publica, coa colaboraci\u00f3n de Jean-No\u00ebl Verdier, un libro que explica a historia deste instrumento: \"Telenn, la harpe bretonne\". Neste mesmo ano publica un CD-DVD titulado \"Parcours\", que mestura reedici\u00f3ns con novas composici\u00f3ns inesperadas, que acada un grande \u00e9xito convert\u00e9ndose en DVD de ouro.\nEn marzo do 2006 publica o seu \u00e1lbum n\u00famero 22, titulado \"Explore\", distribu\u00eddo por vez primeira por Harmonia Mundi, no cal se reafirma na s\u00faa orientaci\u00f3n electr\u00f3nica, xa entrevista naquel \"Brian Boru\" e outros traballos. Nestes traballos xa vemos como mestura gaita el\u00e9ctrica, arranxos e o seu novo prototipo de Telenn el\u00e9ctrica. O disco foi acollido con moito entusiasmo entre a cr\u00edtica estranxeira e francesa.\nUn home de convici\u00f3ns.\nA s\u00faa nacionalidade, o estatuto da Breta\u00f1a.\nUnha das loitas de Alan Stivell xira arredor ao estatuto da Breta\u00f1a: decl\u00e1rase favorable a unha autonom\u00eda interna no seo da Rep\u00fablica Francesa de xeito similar ao que acontece con Escocia ou Gales no Reino Unido. Stivell reco\u00f1ece ser cidad\u00e1n franc\u00e9s, pero reaf\u00edrmase como bret\u00f3n antes que nada e pensa na Breta\u00f1a como entidade aut\u00f3noma. O disco E Dulenn, gravado no 1975 en directo no National Stadium de Dubl\u00edn, comeza cunha declaraci\u00f3n militante do cantautor chamada D\u00e9livrance (Liberaci\u00f3n):\nNo 2002, declara nun coloquio:\nOutras opini\u00f3ns.\nAlan Stivell tam\u00e9n expresou as s\u00faas ideas noutros temas, especialmente os aspectos relativos \u00e1 pol\u00edtica e na filosof\u00eda. Consid\u00e9rase a si mesmo un home de esquerdas. Dende o comezo da s\u00faa carreira profesional nunca parou de reclamar, tanto a trav\u00e9s dos seus escritos como mediante as s\u00faas palabras, a igualdade entre t\u00f3dolos homes e o rexeitamento a toda forma de inxustiza. Ademais, loita polo progreso social nos seus diferentes aspectos, como por exemplo o feminismo, o ecoloxismo ou a solidariedade norte-sur. Por \u00faltimo, defende unha espiritualidade allea \u00e1s igrexas, unha espiritualidade universal froito das achegas das diferentes culturas do mundo, mesmo das consideradas ateas.\nDiscograf\u00eda.\n\u00c1lbums.\n\u00b9 reedici\u00f3n en CD en 1994 de \"Telenn Geltiek\", dous antigos discos de vinilo gravados en 1959 e 1964."}
